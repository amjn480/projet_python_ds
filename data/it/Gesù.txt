"ges\u00f9 di nazareth (in aramaico: \u05d9\u05b5\u05e9\u05c1\u05d5\u05bc\u05e2\u05b7 (y\u0113\u0161\u016ba'); betlemme, 7 a.c.-1 a.c. \u2013 gerusalemme, 26-36) \u00e8 il fondatore e la figura centrale del cristianesimo, religione che lo riconosce come il cristo (messia), figura ancora attesa dalla tradizione ebraica, e come dio fatto uomo.\ndurante gli ultimi anni della sua vita, ges\u00f9 svolse l'attivit\u00e0 di predicatore, guaritore ed esorcista in galilea e nella provincia romana della giudea, nella regione storica della palestina.ges\u00f9 \u00e8 un adattamento del nome aramaico \u05d9\u05b5\u05e9\u05c1\u05d5\u05bc\u05e2\u05b7 (yeshua in italiano giosu\u00e8), che significa \"yahweh \u00e8 salvezza\" o \"yahweh salva\". secondo la tradizione cristiana, le principali fonti testuali relative a ges\u00f9 sono i quattro vangeli canonici (matteo, marco, luca e giovanni). per quanto concerne le ricerche storiche sulla sua vita le principali fonti si trovano nel nuovo testamento, in particolare nelle lettere di paolo e nei vangeli sinottici, fonti che hanno trovato alcuni interessanti riscontri in ritrovamenti e studi archeologici. gli ultimi secoli hanno visto infatti lo sviluppo di ricerche volte a valutare l'attendibilit\u00e0 storica dei vangeli, inclusi gli elementi soprannaturali e miracolosi, sia a ricostruire il profilo del ges\u00f9 storico.\ni vangeli narrano la nascita di ges\u00f9 da maria vergine, la predicazione focalizzata sull'annuncio del regno dei cieli e sull'amore al prossimo e realizzata con discorsi e parabole accompagnati da miracoli; narrano infine la sua passione, morte in croce, risurrezione e ascensione al cielo. i vangeli e gli altri scritti del nuovo testamento identificano ges\u00f9 con il messia e il figlio di dio. le neotestamentarie lettere di paolo esaltano il valore salvifico della sua morte e risurrezione. per le principali confessioni religiose cristiane \u00e8 la seconda persona della trinit\u00e0, assieme al padre e allo spirito santo e \"vero dio e vero uomo\".dai vangeli appare come la predicazione e l'operato di ges\u00f9 abbiano riscosso nella societ\u00e0 ebraica coeva un successo limitato e circoscritto territorialmente ma che ha, secondo le fonti canoniche, raggiunto vari strati della societ\u00e0. il breve periodo della sua predicazione si concluse con la morte in croce, richiesta, secondo i vangeli, dalle autorit\u00e0 ebraiche del sinedrio, ma irrogata dall'autorit\u00e0 di roma (che riservava agli schiavi una tale sorte), su decisione finale del prefetto romano ponzio pilato. dopo la morte, i seguaci di ges\u00f9 ne sostennero la risurrezione e diffusero il messaggio della sua predicazione, facendone una delle figure che hanno esercitato maggiore influenza sulla cultura occidentale.\nsecondo il punto di vista ebraico, ges\u00f9 \u00e8 stato un predicatore itinerante, ma non il messia atteso; non era figlio di dio, non ha compiuto miracoli e, dopo la morte in croce, non \u00e8 risorto n\u00e9 asceso al cielo. la visione islamica della figura di ges\u00f9 lo presenta come uno dei maggiori profeti venuti prima di maometto; nacque verginalmente, comp\u00ec dei miracoli (per volere divino), non mor\u00ec, ascese al cielo, deve tornare alla fine dei tempi quando sconfigger\u00e0 l'anticristo, ma non era dio che, secondo la s\u016bra cxii, \"non ha generato n\u00e9 fu generato\".\nmolti movimenti religiosi contemporanei hanno elaborato una propria interpretazione, eterodossa e anche originale, su ges\u00f9.\n\n\n== fonti testuali ==\nle fonti testuali relative a ges\u00f9 possono essere raggruppate in quattro tipologie:\n\nle lettere paoline incluse nel nuovo testamento: scritte approssimativamente tra il 51 e il 63 da paolo di tarso, che non conobbe direttamente ges\u00f9, rappresentano i documenti noti pi\u00f9 antichi, ma contengono pochi dati biografici sulla figura storica di ges\u00f9. le lettere non sono infatti finalizzate a fornire un resoconto completo di atti o insegnamenti, ma costituiscono tuttavia una testimonianza rilevante di come venisse tramandata e percepita l'esperienza gesuana nelle pi\u00f9 antiche comunit\u00e0 cristiane;\ni quattro vangeli canonici (matteo, marco, luca e giovanni). i primi tre, i cosiddetti sinottici, scritti nella seconda met\u00e0 del i secolo sono stati preceduti da una tradizione orale e da appunti scritti. il testo di giovanni ha invece una datazione pi\u00f9 avanzata, tra la fine del i e l'inizio del ii secolo. i quattro vangeli raccontano dettagliatamente la vita pubblica di ges\u00f9, cio\u00e8 il periodo della predicazione negli ultimi anni della sua vita, mentre sulla sua vita privata precedente forniscono informazioni piuttosto scarne. rappresentano i principali, ma non gli unici, documenti sui quali converge il lavoro ermeneutico degli storici. in epoca moderna si sono sviluppate differenti correnti di pensiero sull'attendibilit\u00e0 dei vangeli come resoconti storici e sulle metodologie da utilizzare per la loro analisi;\ni vangeli apocrifi. la maggior parte di essi non \u00e8 considerata dagli studiosi una testimonianza del ges\u00f9 storico (data la composizione tarda, a partire dalla met\u00e0 del ii secolo, sono al pi\u00f9 utili per ricostruire l'ambiente religioso dei secoli successivi a ges\u00f9), anche per il genere letterario favolistico-leggendario che contraddistingue gran parte delle loro narrazioni. di particolare interesse per gli storici si \u00e8 comunque rivelato il ritrovamento del vangelo di tommaso. la testimonianza degli apocrifi \u00e8 variegata:\ni cosiddetti vangeli dell'infanzia (quali il vangelo dell'infanzia di tommaso, da non confondersi con il testo gnostico attribuito all'apostolo, e il vangelo dello pseudo-matteo) presentano un carattere abbondantemente e gratuitamente miracolistico che sfocia spesso nel magico-fiabesco. ges\u00f9 appare come un bimbo prodigio, talvolta capriccioso e vendicativo;\ni vangeli gnostici (tra i quali il libro segreto di giacomo, il vangelo secondo filippo e il vangelo di tommaso), contenenti prevalentemente rivelazioni private e inedite espresse in raccolte di loghia (detti), descrivono ges\u00f9 come una particella di divino intrappolata nella carne: il suo insegnamento mira ad abbandonare la materialit\u00e0 per raggiungere la salvezza;\ni cosiddetti vangeli della passione (ad esempio il vangelo di pietro e il vangelo di nicodemo) non aggiungono molto alle descrizioni della passione contenute nei vangeli canonici, caratterizzandosi per\u00f2 con l'intento di discolpare ponzio pilato e far ricadere la colpa della morte di ges\u00f9 sulle autorit\u00e0 religiose e sul popolo ebreo;\nfonti storiche non cristiane su ges\u00f9. in alcune opere di autori antichi non cristiani (tacito, flavio giuseppe, plinio il giovane, luciano di samosata) si trovano accenni a ges\u00f9 o ai suoi seguaci. uno dei documenti pi\u00f9 antichi \u00e8 il cosiddetto testimonium flavianum, che diversi storici ritengono per\u00f2 oggetto di interpolazioni tardive di copisti cristiani.uno dei pi\u00f9 antichi artefatti archeologici correlabili a ges\u00f9 \u00e8 la cosiddetta iscrizione di nazareth. scavi condotti negli ultimi due secoli hanno inoltre fornito riscontri archeologici relativi a ponzio pilato e ad altri personaggi citati nei vangeli (caifa, simone di cirene), nonch\u00e9 a luoghi quali, ad esempio, la piscina di siloe e la piscina di betzaeta. \u00e8 inoltre documentata la pratica della crocifissione nella gerusalemme del i secolo.\n\n\n== nome ed epiteti di ges\u00f9 ==\n\nnei libri del nuovo testamento, scritti in greco ellenistico, ges\u00f9 \u00e8 indicato come \u1f30\u03b7\u03c3\u03bf\u1fe6\u03c2 (i\u00e9sous), che \u00e8 la resa in greco del suo nome in ebraico \u05d9\u05b0\u05d4\u05d5\u05b9\u05e9\u05c1\u05ab\u05d5\u05bc\u05e2\u05b7\u200e? (y\u0115ho\u0161\u016ba, contratto in joshua) a sua volta composto da in ebraico \u05d9\u05b0\u05d4\u05b9\u05d5\u05b8\u05d4\u200e? (yahweh, nome proprio del dio d'israele) e in ebraico \u05d9\u05b8\u05e9\u05b7\u05c1\u05e2\u200e? (yasha, salvezza) quindi con il significato di \"dio \u00e8 la salvezza\" oppure \"dio \u00e8 salvezza\". era un nome piuttosto comune tra i giudei dell'epoca, reso in italiano anche (in riferimento ad altre persone) come giosu\u00e9.oltre che col nome proprio, ges\u00f9 viene indicato anche con vari epiteti e titoli (l'elenco \u00e8 in ordine decrescente di frequenza):\n\n\"[il] cristo\". in lingua greca [\u1f41] \u03c7\u03c1\u03b9\u03c3\u03c4\u03cc\u03c2 ([ho] christ\u00f3s), da \u03c7\u03c1\u03af\u03c9 (chr\u00edo), \u00abungere\u00bb: \"[l']unto\", \"[il] consacrato\" (per mezzo dell'olio d'oliva, spalmato o versato sul capo) a sua volta traduzione dall'ebraico \u05de\u05b8\u05e9\u05b4\u05c1\u05ab\u05d9\u05d7\u05b7\u200e (m\u0101\u0161\u00ee\u0103\u1e25 ) sempre nel significato di \"unto\". all'epoca di ges\u00f9, il cristo-messia era l'inviato di dio atteso dal popolo ebraico, dal quale ci si aspettava in particolare il riscatto sociale e politico dalla dominazione romana.\n\"signore\". in greco \u03ba\u03cd\u03c1\u03b9\u03bf\u03c2 (kyrios), usato soprattutto negli atti degli apostoli e nelle lettere. il titolo onorifico, nel greco classico privo di valore religioso, \u00e8 particolarmente significativo applicato a ges\u00f9, in quanto \u00e8 il termine col quale la traduzione greca dei settanta rende il prototermine masoretico ebraico \u05d9\u05d4\u05d5\u05d4\u200e (\"yhwh\"), cio\u00e8 il nome proprio di dio, perlomeno nelle trascrizioni a noi pervenute.\n\"figlio dell'uomo\". in greco \u03c5\u1f31\u1f78\u03c2 \u03c4\u03bf\u1fe6 \u1f00\u03bd\u03b8\u03c1\u03ce\u03c0\u03bf\u03c5 (hyios tou anthr\u014dpou). nella tarda tradizione ebraica l'espressione \u05db\u05d1\u05e8 \u05d0\u05e0\u05e9 (kevar enash, figlio dell'uomo) aveva anche una connotazione messianico-escatologica.\n\"figlio di dio\". in greco \u03c5\u1f31\u1f78\u03c2 \u03c4\u03bf\u1fe6 \u03b8\u03b5\u03bf\u1fe6 (hyios tou theou). nell'antico testamento l'espressione ad esempio \u05d5\u05d4\u05d5\u05d0 \u05d9\u05d4\u05d9\u05d4\u05be\u05dc\u05d9 \u05dc\u05d1\u05df (vehu yihyeh-li leven, \"egli diverr\u00e0 mio figlio\", pronunciato da dio e riferito all'erede della casa di davide in ii samuele 7,14) indica una relazione stretta e indissolubile tra dio e un uomo o una comunit\u00e0 umana. nel nuovo testamento il titolo si riveste di un nuovo significato, indicando una filiazione vera e propria.\n\"re\". l'attributo della regalit\u00e0 era correlato al messia, che era considerato discendente ed erede del re davide. ges\u00f9, pur identificandosi come messia, non si \u00e8 per\u00f2 attribuito le prerogative politiche che questo comportava.altri titoli sono messia, rabbi, profeta, sacerdote, nazoreo, nazareno, dio, verbo, figlio di giuseppe, emmanuele.\ninoltre, soprattutto da giovanni, vengono applicate a ges\u00f9 espressioni allegoriche come: agnello, agnello di dio, agnello immolato; luce, luce del mondo; pastore, buon pastore, pastore grande; pane della vita, pane vivo, pane di dio; vita, autore della vita; vite; ultimo adamo; porta; via; verit\u00e0.\n\n\n== vita di ges\u00f9 secondo i vangeli canonici ==\ni quattro vangeli canonici (matteo, marco, luca e giovanni) rappresentano le uniche fonti testuali antiche che descrivono dettagliatamente la vita di ges\u00f9, soprattutto gli ultimi anni caratterizzati dal ministero pubblico. la nascita del moderno metodo storico-critico ha portato a esaminare criticamente i racconti evangelici, cercando di distinguerne il nucleo storico dagli aspetti leggendari e mitici.alcuni approfondimenti, in particolare relativamente a nascita, infanzia e giovinezza di ges\u00f9, sono presenti anche nei vangeli apocrifi. questi particolari tuttavia non sono riconosciuti dagli studiosi come storicamente fondati.\nla narrazione della vita e dell'insegnamento di ges\u00f9 procede nei quattro vangeli prevalentemente in modo parallelo, soprattutto tra i primi tre (matteo, marco, luca) \u2014 detti per questo \"sinottici\" \u2014: un certo episodio \u00e8 narrato da pi\u00f9 vangeli, solitamente con alcune variazioni, ma sono presenti anche lacune o racconti propri di un singolo evangelista. in giovanni mancano numerosi racconti presenti nei sinottici, mentre sono presenti svariate aggiunte proprie.\n\n\n=== annunciazione ===\n\nsecondo il racconto del vangelo secondo luca, una vergine di nome maria, promessa sposa a giuseppe, discendente del re davide, ricevette a nazaret di galilea \u00abal tempo di re erode\u00bb una visita dell'arcangelo gabriele, che le annunci\u00f2 il concepimento di ges\u00f9 (lc1,26-38).\nnel vangelo secondo matteo, invece, il concepimento verginale di maria \u00e8 solo fugacemente accennato, mentre il protagonista \u00e8 giuseppe, che riceve da un angelo la rivelazione del concepimento soprannaturale di maria (mt1,18-25).\n\n\n=== nascita ===\n\nsia matteo che luca collocano la nascita di ges\u00f9 a betlemme, in giudea, \u00abal tempo di re erode\u00bb. mentre matteo vi dedica un breve accenno (mt1,25-2,1), luca sviluppa la narrazione motivando il viaggio di giuseppe e maria da nazaret a betlemme con un censimento indetto da augusto mentre governava quirinio (lc2,1-20).\nl'accenno a questo \"primo censimento\" di quirinio rappresenta un problema di difficile soluzione: l'unico censimento (il \"secondo\"?) indetto da quirinio che ci \u00e8 noto da altre fonti storiche avvenne infatti nel 6 d.c., quando erode il grande era gi\u00e0 morto (4 a.c.).\nnon si conosce con esattezza la data di nascita di ges\u00f9. la data tradizionale del natale al 25 dicembre \u00e8 tardiva (iv secolo), e ancor pi\u00f9 tarda la datazione all'anno 1 a.c., in quanto risalente al monaco dionigi il piccolo (vi secolo). secondo la maggior parte degli studiosi contemporanei, la nascita va collocata negli ultimi anni di re erode, attorno al 7-6 a.c.; verosimilmente l'evento pu\u00f2 collocarsi all'epoca della centonovantaquattresima olimpiade, nell'anno 752 dalla fondazione di roma e nel quarantaduesimo anno dell'impero di cesare ottaviano augusto.\n\n\n=== adorazione dei pastori ===\n\nil solo vangelo secondo luca (2,21-52) racconta l'episodio dell'adorazione dei pastori. la notte in cui nacque ges\u00f9, un angelo apparve ad alcuni pastori che vegliavano all'aperto sorvegliando il gregge e disse loro che a betlemme era nato un salvatore e lo avrebbero trovato avvolto in fasce in una mangiatoia. i pastori andarono cos\u00ec a visitare ges\u00f9.\n\n\n=== epifania ===\n\ndopo la nascita di ges\u00f9 il solo vangelo secondo matteo (capitolo 2) racconta la cosiddetta \"epifania\" (dal greco epif\u00e1neia, \"manifestazione\"). alcuni magi (tradizionalmente chiamati \"re magi\" e ritenuti in numero di tre) vennero dall'oriente a gerusalemme, avendo visto \u00abil suo astro\u00bb (tradizionalmente chiamato \"stella cometa\"), con l'intento di portare al nuovo re annunciato dall'astro oro, incenso e mirra. seguendo l'astro, trovarono ges\u00f9 a betlemme e gli resero omaggio.\nil re erode, venuto a sapere di ci\u00f2, e temendo l'usurpazione del trono, ordin\u00f2 l'uccisione di tutti i bambini di betlemme sotto i due anni (fu la cosiddetta strage degli innocenti). giuseppe per\u00f2, avvertito in sogno da un angelo, fugg\u00ec in egitto con ges\u00f9 e maria.\nmorto erode (4 a.c.), i tre ritornarono nella terra d'israele e si stabilirono a nazaret.\n\n\n=== infanzia ===\n\nil vangelo secondo luca tralascia il racconto dell'epifania e della successiva fuga in egitto e riporta altri episodi non presenti nel vangelo secondo matteo. dopo aver brevemente accennato alla circoncisione di ges\u00f9, si sofferma su due episodi:\n\nla presentazione di ges\u00f9 al tempio di gerusalemme, durante la quale il neonato venne venerato come messia da simeone e dalla profetessa anna; dopo la cerimonia, la famiglia rientra a nazaret;\nil ritrovamento di ges\u00f9 al tempio, episodio nel quale ges\u00f9 dodicenne si intrattenne nel tempio di gerusalemme con i dottori della legge, all'insaputa dei genitori, che lo ritrovarono dopo tre giorni.\n\n\n=== vita prima del ministero ===\ni vangeli non narrano esplicitamente la vita di ges\u00f9 prima del suo ministero pubblico come pure le altre fonti storiche non cristiane. alcune informazioni sono per\u00f2 desumibili da accenni sporadici contenuti nei racconti evangelici.\n\n\n==== luogo di residenza ====\ncirca il luogo di residenza, i vangeli riferiscono che ges\u00f9, durante la sua vita privata pre-ministeriale, viveva con la famiglia a nazaret, in galilea (mt2,23;4,13;mc1,9;lc1,26;2,4;2,39.51;gv1,45-46).\n\n\n==== professione ====\nquanto alla professione, a nazaret ges\u00f9 era conosciuto come \u00abil figlio del carpentiere\u00bb giuseppe (mt13,55) e \u00abcarpentiere\u00bb egli stesso (mc6,3). il termine greco originario \u00e8 tekton, ampiamente polisemico, che indica carpentieri, falegnami, artigiani del legno, come anche muratori o tagliatori di pietre. questa attivit\u00e0 artigianale gli ha verosimilmente garantito una relativa agiatezza e autonomia economica, che non lo ha fatto appartenere agli strati poveri della sua societ\u00e0. non ci \u00e8 dato conoscere la dimensione della sua impresa artigianale, se cio\u00e8 si trattasse di una piccola bottega rurale dedita ad aratri e gioghi, o invece di una media o medio-grande impresa costruttrice con apprendisti e garzoni, attiva in opere edilizie \u2014 anche magari in citt\u00e0 vicine come zippori (a 6 km da nazaret) \u2014, che veniva ricostruita e ampliata in quegli anni da erode antipa.\n\n\n==== famiglia ====\n\nquanto alla famiglia, il totale silenzio circa giuseppe durante il ministero di ges\u00f9 lascia ragionevolmente supporre che questi fosse gi\u00e0 morto. la madre maria, invece, oltre che negli episodi dell'infanzia, compare numerose volte durante la predicazione pubblica di ges\u00f9 e anche in occasione della sua crocifissione.\nnel nuovo testamento sono poi presenti diversi accenni a \"fratelli\" (giacomo, giuseppe, simone e giuda) e \"sorelle\" (anonime) di ges\u00f9, che tuttavia non sono mai detti figli di giuseppe o maria. data la sporadicit\u00e0 degli accenni e la polisemia del termine nelle lingue semitiche (i testi neotestamentari sono scritti in un greco caratterizzato da ricorrenti semitismi), non \u00e8 possibile risalire con certezza alla effettiva parentela di questi con ges\u00f9, e sono state proposte diverse interpretazioni:\n\nla tradizione cattolica, unitamente ai primi riformatori protestanti (soprattutto martin lutero, e calvino) li interpreta come cugini;\nla tradizione ortodossa li interpreta come fratellastri, figli di un precedente matrimonio di giuseppe;\nla maggior parte delle chiese protestanti contemporanee li interpreta come fratelli in senso proprio, negando il dogma della verginit\u00e0 di maria sostenuto da cattolici e ortodossi.\n\n\n==== celibato ====\n\ni vangeli canonici e le altre opere neotestamentarie non fanno alcuna menzione di una sposa di ges\u00f9 o di suoi figli: la tradizione cristiana lo ha pertanto considerato celibe. questa convinzione trova inoltre riscontro nel suo stile di vita di predicatore itinerante e nell'invito all'\u00abeunuchia per il regno\u00bb (mt19,10-12), con il quale ges\u00f9 chiama i suoi discepoli a una scelta ascetica, verosimilmente sul suo modello. alcuni studiosi hanno per\u00f2 rilevato come la scelta celibataria di ges\u00f9 si ponesse in contrasto con l'ambiente giudaico del tempo, dove erano esaltati matrimonio e fecondit\u00e0. in realt\u00e0 forme di celibato erano praticate nel gruppo degli esseni, concentrati a qumran, e diffusi in tutta la societ\u00e0 israelita, oltre che nel caso del rabbino coevo simeon ben azzai. particolarmente significativi, in relazione a ges\u00f9 e alla religiosit\u00e0 del suo tempo, sono anche i riferimenti biblici al celibato di elia e di geremia e quello, documentato nella tradizione ebraica, dell'astinenza praticata da mos\u00e8 dopo essere stato chiamato per la sua missione.diverse opere letterarie e cinematografiche, a partire dalla seconda met\u00e0 del novecento, si sono comunque ispirate all'idea di una relazione con maria maddalena, ipotizzata anche da alcuni studiosi. lo spunto \u00e8 offerto dell'apocrifo gnostico vangelo secondo filippo (ii-iii secolo) che, nei capitoli 32 e 55, sembra accennare a un amore tra ges\u00f9 e la maddalena. nel testo entrambi sono descritti come l'incarnazione di eoni divini (soter e sofia), mentre dalla loro unione sarebbero derivati gli angeli: il senso dei passi viene comunque generalmente interpretato come un'elaborazione successiva dovuta alla teologia gnostica, vista anche la genesi degli angeli.\n\n\n==== formazione culturale e religiosa ====\nquanto alla cultura, ges\u00f9, come tutti gli ebrei della terra d'israele dell'epoca, parlava correntemente aramaico, una lingua semitica, della quale appare traccia in alcuni detti originali riportati dai vangeli (mc5,41;7,34;15,34). dai vangeli (gv7,15) non sembra che avesse studiato presso qualche scuola rabbinica, anche se non si pu\u00f2 escludere che possedesse la cultura di base che poteva essere impartita in una scuola di lettura della torah di una sinagoga. sicuramente sapeva leggere (e scrivere) in ebraico, lingua all'epoca non pi\u00f9 correntemente parlata, ma usata per il culto e le preghiere (lc4,16-17), e dalla sua predicazione traspare una profonda conoscenza delle scritture ebraiche. \u00e8 ignoto se conoscesse il latino, lingua degli occupanti romani, o il greco, nella versione popolare (koin\u00e8) parlata in medio oriente.\nin epoca moderna, alcuni studiosi hanno sostenuto che ges\u00f9 fosse un esseno, ma tutta la sua predicazione e i suoi atti contro il formalismo e le regole di purit\u00e0 formale sono in totale antitesi con quanto si sa degli esseni; lo storico delle religioni hans-joachim schoeps a tal proposito fa rilevare che \u00absi \u00e8 spesso tentato di presentare ges\u00f9 come un seguace segreto o un membro della comunit\u00e0 essenica. ma a tali supposizioni manca ogni base di appoggio, per non dire prove sicure\u00bb.\n\n\n=== inizio del ministero ===\n\nsecondo il vangelo secondo luca, ges\u00f9 inizi\u00f2 il suo ministero pubblico di predicazione quando aveva \u00abcirca trent'anni\u00bb (lc3,23). la datazione storica dell'inizio della sua attivit\u00e0 (come anche la durata) non ci \u00e8 nota con precisione. luca colloca l'inizio del ministero di giovanni battista, parente di ges\u00f9, nel quindicesimo anno dell'imperatore tiberio (lc3,1), ovvero verso il 28 d.c. l'inizio del ministero di ges\u00f9 \u00e8 presentato come immediatamente successivo a quello del battista e pu\u00f2 pertanto essere ipotizzato per il 28 d.c. la stessa data pu\u00f2 essere ipotizzata sulla base di un diverso accenno evangelico: il tempio di gerusalemme \u2014 la cui costruzione fu iniziata da erode il grande nel 20-19 a.c. \u2014 all'inizio del ministero di ges\u00f9 \u00e8 detto \u00abcostruito in 46 anni\u00bb (gv2,20): questo dunque daterebbe l'accaduto al 27/28.\nsecondo i vangeli, ges\u00f9 inizi\u00f2 il suo ministero pubblico in seguito al battesimo ricevuto da giovanni battista in una localit\u00e0 imprecisata presso il fiume giordano (mt3,13-17;mc1,9-11;lc3,21-22). dopo il battesimo, ges\u00f9 si ritir\u00f2 nel deserto della giudea, dove stette quaranta giorni digiunando e subendo infine le tentazioni del demonio, che riusc\u00ec a contrastare (mt4,1-11;mc1,12-13;lc4,1-13). in seguito all'arresto e alla decapitazione del battista da parte di erode antipa, ges\u00f9 ritorn\u00f2 in galilea e si trasfer\u00ec da nazaret a cafarnao, presso il lago di tiberiade (lc4,12-13).\nprima di iniziare la predicazione pubblica, ges\u00f9 chiam\u00f2 a seguirlo alcuni dei dodici apostoli che gli saranno vicini negli anni seguenti.\nil vangelo secondo giovanni indica come uno dei primi avvenimenti della vita pubblica di ges\u00f9 l'episodio della cosiddetta purificazione del tempio di gerusalemme, durante la quale scacci\u00f2 i mercanti e i cambiavalute dal recinto del luogo sacro.\n\n\n=== ministero pubblico ===\n\n\n==== tempi e luoghi ====\nla durata del ministero di ges\u00f9 non \u00e8 conoscibile con certezza. nei vangeli sinottici (matteo, marco, luca) non vengono fornite indicazioni temporali che permettano di scandire il passare del tempo. il vangelo secondo giovanni invece accenna a tre pasque (2,13.23; 5,1;6,4; 11,55;12,1;13,1), l'ultima delle quali fu la pasqua della sua morte. questo porta a ipotizzare una durata triennale (o meglio, di due anni interi e qualche mese) del ministero di ges\u00f9. assumendo come validi il dato circa l'inizio del ministero desumibile da luca (28 d.c.) e le tre pasque accennate da giovanni, si pu\u00f2 ipotizzare una datazione per la predicazione pubblica tra il 28 e il 30 d.c.\nle localit\u00e0 menzionate dai vangeli durante il ministero itinerante di ges\u00f9 sono concentrate soprattutto nella zona del lago di tiberiade, in galilea (nord della palestina). ges\u00f9 si rec\u00f2 anche a gerusalemme e in localit\u00e0 limitrofe della giudea (sud della palestina), prevalentemente in occasione delle feste di pasqua \u2013 che ogni pio ebreo cercava di trascorrere nella citt\u00e0 santa. le zone della samaria, abitate da ebrei scismatici (samaritani), furono toccate solo fugacemente dalla sua attivit\u00e0. ges\u00f9 fece alcuni viaggi anche in zone non abitate da ebrei: a tiro e sidone in fenicia, a nord della palestina, e nei territori della decapoli, a oriente della palestina.\nnon \u00e8 possibile ricostruire con certezza la sequenza e le varie tappe dei viaggi compiuti da ges\u00f9 in queste localit\u00e0: gli evangelisti, nella loro redazione finale, hanno spesso accorpato le narrazioni (pericopi) senza un preciso ordine cronologico e le descrizioni dei viaggi sono inoltre solitamente generiche.\n\n\n==== contenuti ====\n\nil regno di dio, o regno dei cieli (un eufemismo semitico tipico di matteo, che usa cieli invece che dio, diversamente da luca e marco), \u00e8 il centro della predicazione (il cui termine tecnico \u00e8 \"kerigma\", \"annuncio\") e dell'azione di ges\u00f9. con questo messaggio, ges\u00f9 si pone in continuit\u00e0 con la tradizione messianica propria dell'ebraismo del suo tempo \u2013 che aspettava, \u00absecondo le scritture\u00bb, un messia regale, \"figlio\" (ovvero discendente) di davide, dal quale ci si aspettava la liberazione del popolo ebraico dal secolare dominio straniero e la ricostituzione del regno d'israele.\ntuttavia, il regno predicato da ges\u00f9, strettamente legato alla sua persona (mt12,28;lc11,20), appare privo di connotazioni propriamente politiche e sociali (gv18,36). \u00e8 questo il probabile motivo del cosiddetto \"segreto messianico\": dai vangeli, soprattutto in quello di marco, appare come ges\u00f9 durante il ministero pubblico tentasse di tenere nascosta la sua identit\u00e0 messianica (mt16,15-20;mc8,29-30;lc9,20-21) per evitare di essere visto dalla folla entusiasta come un messia liberatore trionfale. solo quando \u00e8 iniziata la sua passione, quando \u00e8 abbandonato dalla folla e dai discepoli, si riconosce apertamente come il cristo-messia (mc14,61-62).\ndai discorsi di ges\u00f9, in particolare dalle cosiddette \"parabole del regno\", il regno appare principalmente come una realt\u00e0 teologica, spirituale, morale, caratterizzata da una condotta di vita centrata sul duplice comandamento dell'amore a dio e al prossimo (mt22,35-40;mc12,28-31). si tratta di una nuova condizione della persona, che si instaura nella vita degli uomini nella misura in cui essi riconoscono la regalit\u00e0-signoria-paternit\u00e0 (basil\u00e9ia) di dio.\nla morale del regno predicata da ges\u00f9, e centrata sull'amore a dio e sulla carit\u00e0, \u00e8 proposta come in continuit\u00e0 con gli insegnamenti della tradizione ebraica dell'antico testamento. tuttavia, in alcuni punti \u2014 per esempio, il ritornello \u00ab\u00e8 stato detto [\u2026] ma io vi dico\u00bb del discorso della montagna \u2014, la predicazione di ges\u00f9 \u00e8 in contrasto con tali precetti, e con la modalit\u00e0 (da lui giudicata esteriore e formale; mt23,13-35) con la quale le autorit\u00e0 farisaiche li applicavano e insegnavano ad applicarli. ges\u00f9 propone una nuova giustizia \"pi\u00f9 grande\", che non vuole abolire gli insegnamenti precedenti ma portarli a compimento (mt5,17-20).\nquanto al carattere storico del regno, nei testi evangelici si nota un dualismo apparentemente inconciliabile:\n\nalcuni loci (per esempio, mt12,28;lc11,20;lc17,21) lo presentano come gi\u00e0 attuale, presente (escatologia attuale o immanente). questo ha portato alcuni studiosi moderni a vedere ges\u00f9 come un riformatore morale che ha cercato, fallendo, di riformare e migliorare la societ\u00e0 del tempo, pur senza pretese propriamente politiche e rivoluzionarie.\naltri loci (per esempio mt4,17;mc1,14-15, e soprattutto il discorso escatologico) lo presentano come non ancora presente, ma futuro (escatologia futura o conseguente). il regno futuro \u00e8 tradizionalmente (ma non da ges\u00f9) chiamato \"paradiso\" e la sua instaurazione sar\u00e0 preceduta dal \"giorno del giudizio\" (espressione usata esplicitamente in mt10,15;11,22;11,24;12,36, implicitamente nel discorso escatologico). questa escatologia futura ha portato alcuni studiosi moderni a vedere ges\u00f9 come un entusiasta profeta apocalittico che ha annunciato un mondo futuro e migliore.la tradizione cristiana ha ricomposto questa dicotomia individuando nel \"gi\u00e0\" l'attivit\u00e0 di ges\u00f9 proseguita nella chiesa, e nel \"non ancora\" il mistero della sua morte e risurrezione \u2013 che sar\u00e0 pienamente attualizzata con la sua seconda venuta e la trasfigurazione del mondo.\n\n\n==== modalit\u00e0 di predicazione ====\n\nle modalit\u00e0 della predicazione di ges\u00f9, centrata sull'annuncio del regno e della condotta di vita ad esso relativa, furono diverse dagli insegnamenti rabbinici del tempo. ges\u00f9 faceva larghissimo uso di parabole, cio\u00e8 esempi allegorici tratti dalla vita e dalle comuni attivit\u00e0 e situazioni quotidiane, che avevano lo scopo di illustrare concetti teologici o morali non direttamente esperibili. pur con le debite differenze, per questo metodo didattico ges\u00f9 \u00e8 accostabile a platone e ai suoi miti. queste le principali parabole di ges\u00f9:\n\nparabola del banchetto di nozze\nparabola del buon pastore\nparabola del buon samaritano\nparabola delle dieci vergini\nparabola del fariseo e del pubblicano\nparabola del figlio prodigo, o come si preferisce attualmente chiamarla, \"del padre misericordioso\"\nparabola dei lavoratori della vigna\nparabola di lazzaro e del ricco epulone\nparabola della moneta smarrita\nparabola della pecora smarrita\nparabola del seminatore\nparabola del granello di senape\nparabola del servo senza piet\u00e0\nparabola dei talenti\nparabola dei malvagi vignaioli\nparabola della zizzania\n\n\n==== destinatari ====\nla predicazione di ges\u00f9 si rivolse principalmente agli ebrei (mt10,5-6;15,24). questa preferenza per\u00f2 non \u00e8 esclusiva: sono accennati alcuni viaggi missionari in citt\u00e0 e zone abitate prevalentemente da pagani (mt8,28;15,21;16,13) e sia prima che dopo la risurrezione ges\u00f9 invia esplicitamente i suoi discepoli \u00aba tutte le nazioni\u00bb (mt24,14;28,19).\nnel suo ministero ges\u00f9 valorizz\u00f2 e si rivolse a categorie sociali che erano marginali o disprezzate nella societ\u00e0 ebraica del tempo, suscitando in alcuni di questi casi lo sdegno delle autorit\u00e0 religiose farisaiche (mt9,11;11,19 e paralleli): bambini (mt19,14), donne (lc8,2-3), samaritani (gv4,40), prostitute (mt21,31), \u00abpeccatori\u00bb (mt9,10), pubblicani (lc19,2-5), ovvero ebrei collaborazionisti incaricati dagli occupanti romani per la riscossione delle tasse.\ndai vangeli appare come la predicazione e l'operato di ges\u00f9 riscossero nella societ\u00e0 ebraica del tempo un limitato successo, conseguito peraltro principalmente tra i ceti pi\u00f9 bassi. sono tuttavia segnalati tra i primi discepoli anche persone ricche e di rango elevato, come per esempio i membri del sinedrio nicodemo, giuseppe di arimatea e giovanna \u00abmoglie di cusa, amministratore di erode\u00bb.\n\n\n=== miracoli ===\n\nsecondo i vangeli canonici ges\u00f9 oper\u00f2 diversi miracoli durante la sua vita. in totale, ne vengono raccontati ventiquattro di cui: quattordici riguardano la cura di varie malattie; cinque sono esorcismi; tre sono resurrezioni; due sono comandi impartiti alla natura.\n\nnello specifico, le guarigioni compiute da cristo che vengono citate nei vangeli sono le seguenti:\ncur\u00f2 dalla febbre la suocera di pietro nella sua casa a cafarnao prendendole la mano (marco 1:29-31, matteo 5:14-15, luca 4 38-39);\nguar\u00ec il lebbroso galileo con la parola e il tocco della sua mano (marco 1:40-45, matteo 8:1-4, luca 5:12-16);\ncur\u00f2 un paralitico di cafarnao che era stato portato su una barella e al quale, dopo aver perdonato i suoi peccati, ordin\u00f2 di alzarsi e di andare a casa (marco 2, 1-12, matteo 9:1-8, luca 5, 17 - 26);\nguar\u00ec un uomo dalla mano inaridita di sabato in una sinagoga con la parola (marco 3,1-6, matteo 12:9-14, luca 6:6-11);\nguar\u00ec una donna che soffriva da dodici anni di perdite di sangue lasciandogli toccare la sua veste (marco 5,25-34, mt 9:18-26, lc 8,40-56);\nguar\u00ec un sordomuto nella decapoli mettendogli le dita nelle orecchie, toccandogli la lingua dicendo \u00abeffat\u00e0\u00bb (che significa \u00abapriti\u00bb) (marco 7:31-37);\ncur\u00f2 un cieco a betsaida sputandogli della saliva sugli occhi e imponendogli le mani (marco 8,22-26);\nguar\u00ec bartimeo, un non vedente di gerico (mt 20:29-34, mc 10,46-52 lc 18,35-45);\ncur\u00f2 a distanza un servo di un centurione a cafarnao (matteo 8:5-13, luca 7:1-10, gv 4,43-54; gv 4,43-54);\nguar\u00ec una donna che era curva e non poteva drizzarsi con la parola e l'imposizione delle mani (luca 13:10-17). questo miracolo ha avuto anch'esso luogo il sabato in una sinagoga;\ncur\u00f2 un fariseo dall'idropisia il sabato. (lc 14, 1-6);\nguar\u00ec dieci lebbrosi (lc 17, 11-19);\nguar\u00ec un uomo infermo da 38 anni presso la vasca di betesda (gv 5:1-9);\ncur\u00f2 un uomo cieco dalla nascita, applicando del fango impastato con la saliva sui suoi occhi e mandandolo successivamente a lavarsi nella piscina di siloe (gv 9,1-12).nei vangeli canonici sono raccontate cinque storie di espulsione di spiriti immondi (esorcismi) compiuta da ges\u00f9:\nscacci\u00f2 un demonio nella sinagoga di cafarnao (mc 1,21-28; lc 4,31-37);\nne mand\u00f2 via un altro nella regione di gerasa (mt 8,28-34; mc 5,1-21; lc 8,26-39);\nne mise in fuga un altro ancora dalla figlia di una donna siro-fenicia (mt 15,21-28; mc 7,24-30);\nne elimin\u00f2 un altro ancora che tormentava un epilettico (mt 17,20-24; mc 9,14-27; lc 9,37-43);\nspinse un ultimo, un \"diavolo muto\", ad andarsene (lc 11,14; mt 12,22).in aggiunta, nelle sacre scritture sono presenti diversi passaggi che si riferiscono genericamente a esorcismi di cristo (mc 1,32-34;mc 3,10-12).\n\nsempre secondo i quattro scritti, il messia comp\u00ec ben tre resurrezioni:\nrisvegli\u00f2 una bambina di dodici anni, figlia di giairo (mc 5,21-24, mt 9,18-26, lc 8,40-56) anche se in realt\u00e0 per\u00f2, come affermato dallo stesso messia, non era morta ma stava solo dormendo (mt 9,24;mc 5,39;lc 8,52).\nresuscit\u00f2 il figlio della vedova di na\u00edn (lc 7,11-17).\nriport\u00f2 nel mondo dei vivi il celebre lazzaro (jn 11,1-44).ges\u00f9 riusc\u00ec inoltre, secondo i vangeli, a sottomettere le forze naturali (vento e mare) alla sua autorit\u00e0:\negli ordin\u00f2 alla tempesta di calmarsi (mt 8,23-27; mc 4,35-41; lc 8,22-25);\nsi mise a camminare sulle acque (mt 14,22-33; mc 6,45-52; jn 6,16-21).\ninfine comp\u00ec tre atti straordinari puramente simbolici:fece la moltiplicazione dei pani e dei pesci, l'unico dei tre miracoli ad essere riportato in tutti i vangeli. (mc 6,32-44; mt|14,13-21; lc 9,10-17; jn 6,1-13). addirittura nelle sacre scritture di marco (mc 8,1-10) e matteo (mt 15,32-39) compare per ben due volte;\nrealizz\u00f2 la pesca miracolosa (lc 5,1-11; jn 21,1-19);\nconvert\u00ec l'acqua in vino durante le nozze di cana (jn 2,1-11).non tutti per\u00f2 apprezzarono questi miracoli. infatti a quel tempo, degli scribi, insieme ad alcuni farisei e ad altri, accusarono cristo di aver stretto un patto con belzeb\u00f9 grazie al quale poteva possedere questi poteri straordinari. egli rispose in maniera vigorosa ai suoi accusatori e continu\u00f2 a usare le sue capacit\u00e0 divine per fare del bene. anzi, prima di morire decise di trasmetterle ai suoi discepoli e ad un altro uomo che non era suo seguace affinch\u00e9 continuassero anche loro la sua opera.\n\n\n==== reazione degli storici ====\ndiversi studiosi atei contemporanei, e alcuni studiosi cristiani, negano valore storico ai miracoli evangelici, considerandoli rappresentazioni simboliche e letterarie distinte dai fatti accaduti e correlate al fine religioso della narrazione. tale opinione \u00e8 respinta dalla maggioranza degli studiosi cristiani, che ritengono che ges\u00f9 disponesse effettivamente di capacit\u00e0 miracolose. la questione non pu\u00f2 ovviamente essere risolta con l'analisi scientifica, in quanto credere o meno ai miracoli di ges\u00f9 \u00e8 legato alla fede della persona.\n\n\n=== trasfigurazione ===\n\ni vangeli sinottici narrano che dopo l'episodio della professione di fede di pietro ges\u00f9 sal\u00ec sul monte a pregare con pietro, giacomo e giovanni. gli apostoli erano oppressi dal sonno, ma si ridestarono completamente quando videro che l'aspetto del volto di ges\u00f9, mentre stava pregando, cambi\u00f2 e che la sua veste divenne candida e sfolgorante. subito dopo apparvero al suo fianco mos\u00e8 ed elia, con i quali discorreva. pietro, preso da spavento e non sapendo quello che diceva, sugger\u00ec di realizzare tre tende per i tre uomini, ma mentre stava parlando una nube li avvolse e sentirono una voce provenire da essa che disse: \u00abquesto \u00e8 il mio figlio prediletto, ascoltatelo\u00bb.\n\n\n=== ultimi giorni di vita ===\n\nsecondo il racconto dei vangeli, dopo alcuni anni di predicazione, ges\u00f9 fece il suo ingresso a gerusalemme per la celebrazione della pasqua ebraica. al suo arrivo in citt\u00e0 fu accolto da una folla festante che lo acclamava come messia ( mt21,1-11;mc11,1-10;lc19,29-44;gv12,12-15, su laparola.net.) \u2013 evento ricordato nella tradizione cristiana la domenica delle palme. i sinottici collocano dopo l'ingresso a gerusalemme la \"purificazione del tempio\", che giovanni colloca invece in occasione della prima pasqua.\nin prossimit\u00e0 della morte di ges\u00f9 sia i sinottici ( mt26,26-29;mc14,22-25;lc22,15-20, su laparola.net.)\nche giovanni ( gv 13,1-11, su laparola.net.) riportano il racconto di una cena, tradizionalmente chiamata \"ultima cena\". si notano tuttavia alcune divergenze:\nper i sinottici corrisponde alla cena della pasqua ebraica, e fu tenuta la sera precedente il giorno della morte di ges\u00f9 (15 nisan, pasqua, venerd\u00ec), dunque di gioved\u00ec sera. in essa ges\u00f9 istituisce il sacramento dell'eucaristia;\nper giovanni si tratta di una cena generica e non pu\u00f2 trattarsi di quella pasquale, in quanto il rito ebraico si sarebbe svolto la sera del giorno corrispondente alla morte di ges\u00f9 (14 nisan, vigilia di pasqua, venerd\u00ec). in essa non vi \u00e8 accenno all'eucaristia, mentre viene riportato il racconto della lavanda dei piedi, assente nei sinottici.una possibile armonizzazione \u00e8 che l'ultima cena fosse effettivamente una cena pasquale e sia stata tenuta, secondo il calendario esseno, di marted\u00ec sera. in tal caso i vangeli, che fanno apparire gli eventi successivi (arresto, processo, crocifissione e morte) concentrati tra il gioved\u00ec sera e il venerd\u00ec pomeriggio, non rispecchierebbero il reale andamento storico, che li vedrebbe distribuiti lungo pi\u00f9 giorni, dal marted\u00ec sera al venerd\u00ec pomeriggio. non sarebbe per\u00f2 chiaro perch\u00e9 ges\u00f9 avrebbe deciso di attenersi al calendario esseno.\n\n\n=== processo e morte ===\n\nil racconto degli eventi che portarono alla morte di ges\u00f9 \u00e8 riportato parallelamente dai quattro vangeli, seppure con alcune differenze ed aggiunte proprie. dopo l'ultima cena, tenuta in citt\u00e0, ges\u00f9 si rec\u00f2 nel podere chiamato getsemani \u2014 sul monte degli ulivi, poco fuori gerusalemme \u2014, dove sost\u00f2 in preghiera. qui un gruppo di guardie del tempio (soldati ebrei agli ordini delle autorit\u00e0 sadducee), guidato dall'apostolo traditore giuda iscariota, procedette al suo arresto. in seguito, ges\u00f9 fu condotto da anna, ex sommo sacerdote e suocero del sacerdote in carica caifa, poi da caifa stesso, quindi al sinedrio \u2013 che ne stabil\u00ec la condanna a morte per bestemmia, essendosi equiparato a dio.\n\nal mattino presto avvenne un nuovo incontro col sinedrio, poi ges\u00f9 fu condotto dal prefetto romano ponzio pilato per richiederne l'esecuzione; questi lo interrog\u00f2 ma non lo trov\u00f2 colpevole. pilato lo invi\u00f2 dunque a erode antipa, re della galilea \u2014 che, dopo averlo schernito, ma non condannato \u2014 lo risped\u00ec a pilato. questi, nel tentativo di salvarlo, propose al popolo di liberarlo (era infatti uso da parte delle autorit\u00e0 romane rilasciare un prigioniero all'anno, per pasqua), ma la folla gli prefer\u00ec il ribelle/assassino barabba, mentre invoc\u00f2 la crocifissione per ges\u00f9. per paura di un tumulto pilato si lav\u00f2 le mani, dichiarandosi innocente per l'ingiusta condanna, e acconsent\u00ec alla richiesta della folla, condannando formalmente a morte ges\u00f9 per il reato di lesa maest\u00e0, essendosi dichiarato \u00abre dei giudei\u00bb. quindi ges\u00f9 fu flagellato; venne poi schernito dai soldati romani, che lo coronarono di spine e lo condussero, assieme ad altri due condannati (tra cui il \"buon ladrone\"), verso il luogo della condanna, una piccola collina appena fuori le mura, chiamata golgota-calvario. lungo la salita, ges\u00f9 fu aiutato a portare la croce da un certo simone di cirene.\ngiunti alla meta, ges\u00f9 fu crocifisso all'ora terza (nove di mattina); mor\u00ec all'ora nona (tre del pomeriggio). secondo i vangeli, la sua morte fu accompagnata da eventi straordinari: venne l'oscurit\u00e0 su tutta la terra, vi fu un terremoto e la risurrezione di \u00abmolti santi\u00bb. in seguito, giuseppe di arimatea chiese a pilato il corpo di ges\u00f9 e, dopo averlo avvolto in un lenzuolo (o in teli, secondo giovanni), lo depose nel suo sepolcro personale, che si trovava presso il golgota.\n\u00e8 impossibile stabilire con certezza la data di morte di ges\u00f9. i quattro vangeli sono concordi nel collocarla di venerd\u00ec, ma, mentre per i tre sinottici questo giorno coincideva con la pasqua ebraica (15 nisan), per giovanni si trattava della vigilia di pasqua (14 nisan). la cronologia sinottica porta a ipotizzare come data venerd\u00ec 27 aprile del 31 d.c. (opzione che non gode di largo consenso, ponendo processo ed esecuzione nel giorno festivo di pasqua), mentre quella giovannea venerd\u00ec 7 aprile del 30 d.c. o venerd\u00ec 3 aprile del 33 d.c.. la datazione giovannea del 7 aprile 30 \u00e8 compatibile con la probabile datazione dell'inizio del ministero pubblico nel 28 e con l'accenno giovanneo delle tre pasque.\n\n\n=== resurrezione ===\n\ni vangeli, immediatamente dopo la descrizione della passione e della morte di ges\u00f9, riportano alcuni fatti avvenuti dopo la deposizione del cadavere di ges\u00f9: il rinvenimento della tomba vuota e le apparizioni di ges\u00f9 alle discepole (maria maddalena, maria di giacomo, salome), interpretati dai cristiani come segni di una sua resurrezione. la scoperta avvenne all'alba del giorno dopo il sabato (mc16,2;lc24,1;gv20,1), cio\u00e8 domenica, anche se l'originale greco di mt28,1 pu\u00f2 indicare l'inizio della notte tra sabato e domenica. in seguito, sono testimoniate anche delle apparizioni di ges\u00f9 agli apostoli e ad altri discepoli (gv21,1-2;at1,3;at3,15;1cor15,3-8).\ni vangeli dicono che, quaranta giorni dopo la risurrezione, ges\u00f9 ascese al cielo. in altri testi sacri cristiani, come l'apocalisse di giovanni, si parla del ritorno di ges\u00f9, che le chiese cristiane attendono, definito \"seconda venuta\" o \"parus\u00eda\", ritorno che dovr\u00e0 coincidere con il giorno del giudizio e l'inizio di \u00abun nuovo cielo e una nuova terra\u00bb (ap21,1).\nla successiva tradizione cristiana ha ritenuto come storico l'evento della risurrezione, riconoscendo questa con professioni di fede e di culto. quegli studiosi moderni che negano questa interpretazione ritengono che si tratti di una mistificazione degli apostoli, o di una convinzione sorta a seguito di allucinazioni, o della riproposizione nel mondo giudaico di un mito diffuso nella religiosit\u00e0 ellenistica, babilonese e fenicia, relativo ad una divinit\u00e0 che muore e risorge.\n\n\n== ges\u00f9 nella storiografia moderna ==\n\nl'importanza della figura di ges\u00f9 nella storiografia \u00e8 tale che tutto il mondo occidentale ed oltre suddivide la storia in anni, secoli e millenni prima e dopo la venuta del cristo.\na partire dal settecento, con lo svilupparsi del moderno metodo storico-critico, numerosi studiosi hanno cercato di ricostruire e interpretare la figura storica di ges\u00f9. \u00e8 possibile distinguere pi\u00f9 fasi.\nla prima fase (first quest) inizia alla fine del settecento con reimarus ed \u00e8 caratterizzata dall'utilizzo delle metodologie dell'epoca per cercare di distinguere elementi storici ed elementi mitologici. questa fase termina tradizionalmente all'inizio del novecento con l'opera di schweitzer, che evidenzia la frammentariet\u00e0 dei risultati conseguiti.segue quindi una fase di calo di interesse per la ricerca storica su ges\u00f9, nella quale viene comunque proposto (bultmann) di filtrare il linguaggio delle fonti antiche, tenendo conto del contesto del tempo e della natura teologica degli scritti.la ricerca riprende slancio alla met\u00e0 del xx secolo (new quest): si cerca di conciliare le diverse nature di ges\u00f9, ma si \u00e8 ancora concentrati sui vangeli canonici.lo studio sulla figura di ges\u00f9 si \u00e8 quindi ampliato notevolmente negli ultimi decenni, estendendo la base documentale e considerando anche testi quali i vangeli apocrifi e i manoscritti non biblici di qumran. questa nuova fase (third quest) si caratterizza inoltre per l'interesse e l'attenzione posti nell'analisi del contesto storico e sociale del tempo. la terza ricerca \u00ab[\u2026] ha seguito vari percorsi, uno dei pi\u00f9 controversi dei quali \u00e8 quello del jesus seminar, che studia ci\u00f2 che sia certo, ovvero possibile, probabile, o infine assolutamente impossibile che il ges\u00f9 storico abbia detto o fatto. materiale per statistici, pi\u00f9 che per teologi\u00bb. secondo l'accademico paul mattei, professore di letteratura latina e patristica all'universit\u00e9 lumi\u00e8re lyon-ii, \u00abi procedimenti\u00bb del jesus seminar \u00ab[\u2026] hanno spesso suscitato stupore ed ironia (voto a maggioranza, tra i presenti, cooptati alle riunioni di gruppo) [\u2026] in rottura con qualunque tipo di dogmatismo confessionale [\u2026]\u00bb.non ci sono dubbi sostanziali sul corso della vita di ges\u00f9, quando e dove visse e mor\u00ec e quale tipo di attivit\u00e0 svolse durante la sua vita pubblica. rimane fitto invece il dibattito sulla storicit\u00e0 di singole azioni o detti a lui attribuiti, cos\u00ec come sulle metodologie che \u00e8 possibile applicare per la loro analisi. l'insieme di affermazioni su ges\u00f9 sulle quali c'\u00e8 generale consenso tra gli studiosi, indipendentemente dal loro credo, comprendono la sua nascita verso il 4 a.c., la sua infanzia a nazareth, il battesimo a opera di giovanni battista, la costituzione di un gruppo di discepoli, l'insegnamento nei villaggi e nelle campagne della galilea, la predicazione del regno di dio, il viaggio a gerusalemme culminato con i disordini al tempio, la cena finale con i discepoli, la cattura, l'interrogatorio e la messa a morte da parte di ponzio pilato, cui seguono prima una fuga e poi la ricostituzione del gruppo di discepoli, convinti del ritorno di ges\u00f9 per fondare il regno.\n\n\n== ges\u00f9 tra ricerca e divulgazione ==\nla figura di ges\u00f9, tradizionalmente oggetto di studi teologici e storici, \u00e8 stata di recente al centro di un nuovo fenomeno culturale, che si \u00e8 concretizzata in un rinnovato interesse da parte del vasto pubblico e nella diffusione di numerosi contributi saggistici, giornalistici e televisivi, nonch\u00e9 di rielaborazioni cinematografiche e romanzesche. \u00e8 quindi emerso un forte intento divulgativo, che per\u00f2 \u00e8 stato spesso accompagnato e condizionato dalla ricerca dell'effetto, a scapito del rigore.. nel panorama editoriale sono quindi prevalentemente diffuse pubblicazioni semplificate, come testi a carattere devozionale, da un lato, e libri scandalistici, dall'altro: i risultati della ricerca storica sono invece ancora poco noti all'opinione comune, e questo scollamento pare in aumentofatta questa precisazione, \u00e8 comunque possibile individuare con larga approssimazione quattro orientamenti principali, qui elencati progressivamente da una maggiore a una minore pretesa di storicit\u00e0 attribuita alle fonti canoniche:\n\nsecondo alcuni autori e confessioni cristiane di stampo fondamentalista (tra le quali i testimoni di geova e la cattolica scuola esegetica di madrid), i vangeli rappresentano dei fedeli resoconti storici della vita e dell'operato di ges\u00f9. eventuali discordanze interne, tra i racconti evangelici o con fonti storiche non cristiane, a un esame approfondito possono essere spiegate e appianate in vario modo;\nsecondo la chiesa cattolica e la maggior parte delle chiese protestanti, le quali non accettano la completa inerranza biblica, i vangeli non sono vere e proprie biografie di genere storico, ma sono racconti principalmente teologici, fondati comunque su solide basi storiche, redatti dalla chiesa del i secolo col non secondario intento di dare una risposta alle situazioni problematiche che si trovava ad affrontare (di qui il concetto di sitz im leben, \"situazione di vita\");\nsecondo molti storici non cristiani e alcuni teologi e biblisti cristiani, seppure caratterizzati da notevoli differenze nei presupposti e nelle conclusioni della ricerca, le fonti evangeliche non sarebbero totalmente attendibili: ges\u00f9 \u00e8 stato un predicatore ebreo di grande levatura morale vissuto all'inizio del i secolo, secondo alcuni un esseno o un nazireo, che avrebbe terminato in croce la sua esistenza. la comunit\u00e0 dei suoi credenti lo avrebbe poi esaltato, attribuendogli miracoli e prodigi. per risalire al vero ges\u00f9 storico occorre pertanto \"demitizzare\" i vangeli, privandoli delle aggiunte e reinterpretazioni attuate dai suoi fedeli. secondo alcuni di questi studiosi, ges\u00f9 sarebbe \u00abun uomo trasformato in un dio\u00bb;\naltri autori privano infine di qualunque valore storico i vangeli, negando in alcuni casi la stessa esistenza storica di ges\u00f9 e relegandolo alla sfera del mito. la cosiddetta \"corrente mitica\" sostiene infatti \u2014 all'opposto della corrente storica \u2014 che ges\u00f9 sarebbe \u00abun dio trasformato in un uomo\u00bb: leggende e miti preesistenti all'anno zero sarebbero stati applicati a un predicatore ebreo in realt\u00e0 mai esistito.\n\n\n== ges\u00f9 secondo il cristianesimo ==\n\n\n=== cristologia ===\n\nla cristologia \u00e8 quella parte della teologia cristiana che definisce e studia razionalmente, sulla base della rivelazione, la figura di ges\u00f9. quattro sono i temi principali, strettamente legati tra loro, sui quali si \u00e8 soffermata nella tradizione cristiana la riflessione cristologica:\n\nil ruolo della morte e risurrezione di ges\u00f9 nella redenzione e salvezza del genere umano (cristologia soteriologica). la riflessione in tal senso \u00e8 gi\u00e0 presente nei testi neotestamentari, soprattutto nella lettera agli ebrei e nelle lettere di paolo. due sono in particolare gli aspetti soteriologici del mistero pasquale:\nla morte di ges\u00f9, che \u00e8 contemporaneamente vittima e sacerdote, costituisce il compimento e il superamento dei sacrifici dell'antico testamento, che non sono pi\u00f9 necessari per l'espiazione del peccato (ebrei 9,14;10,5-10). grazie a questo sacrificio \"tutti\" hanno ottenuto la giustificazione (romani 5,19), cio\u00e8 il ristabilimento dell'originale stato di grazia tra dio e gli uomini, che si era corrotto in conseguenza del peccato originale;\nla risurrezione di ges\u00f9, oltre a compartecipare con la morte al processo di giustificazione (romani 4,25;6,4), permette all'umanit\u00e0 riscattata di poter ricevere la cosiddetta \u00abadozione filiale\u00bb, cio\u00e8 di partecipare alla vita di natura divina propria del figlio nella risurrezione futura (1 corinzi 15,20-22);\nil rapporto tra la natura umana e divina in ges\u00f9 (cristologia antropologica). il nuovo testamento attribuisce a ges\u00f9 sia la natura umana \u2014 secondo la quale ges\u00f9, come tutti gli uomini, \u00e8 nato, ha patito ed \u00e8 morto \u2014, sia quella divina, secondo la quale ges\u00f9-logos esiste fin dall'eternit\u00e0 (gv1,1;8,58;17,5), \u00e8 stato la causa della creazione dell'universo (gv1,3) ed esister\u00e0 per l'eternit\u00e0 (apocalisse 22,13).non sono per\u00f2 fornite indicazioni sul modo nel quale queste nature, di per s\u00e9 inconciliabili, coesistano nella persona di ges\u00f9. il problema \u00e8 stato vivacemente e ampiamente dibattuto nei primi secoli della cristianit\u00e0 in particolare durante i concili ecumenici, in risposta alle varie dottrine cristologiche;\nin che modo la natura divina di ges\u00f9 si relaziona con quella del padre e dello spirito santo (cristologia trinitaria). anche in questo caso il nuovo testamento accenna fugacemente alla \"trinit\u00e0\" in alcuni passi (mt28,19; 1 corinzi 12,3; 2 corinzi 13,13), ma solo nei successivi concili ecumenici verr\u00e0 chiarito il legame tra le tre persone divine;\nin epoca moderna, con lo svilupparsi del metodo storico-critico applicato ai libri del nuovo testamento, si \u00e8 sviluppato il binomio \"cristologia esplicita\" (cosa i testi dicono di lui, il \u00abcristo della fede\u00bb) e \"cristologia implicita\" (come era realmente ges\u00f9 e cosa ha detto di s\u00e9, il \u00abges\u00f9 della storia\u00bb). obiettivo della cristologia implicita \u00e8 risalire al reale ges\u00f9 storico, privato delle successive interpretazioni della tradizione cristiana.\n\n\n=== dispute cristologiche ===\n\ncome accennato, il nuovo testamento lascia largo spazio alla libera riflessione cristologia e trinitaria. durante i primi secoli della cristianit\u00e0 furono elaborate molte teorie teologiche \u2013 giudicate eretiche dai primi concili ecumenici. \u00e8 spesso difficile conoscere il reale contenuto di queste dottrine: le informazioni pervenuteci provengono infatti perlopi\u00f9 da autori cristiani e dunque la nostra conoscenza \u00e8 soltanto indiretta.\n\nebionismo. il movimento giudeo-cristiano degli ebioniti (ii secolo) considerava ges\u00f9 come un grande profeta, al pari di mos\u00e8, ma soltanto un uomo: di grande virt\u00f9, ma privo della natura divina.\ndocetismo. sostenuto da autori gnostici tra il i-iv secolo. ges\u00f9 \u00e8 un eone di natura divina e l'elemento umano \u00e8 solo apparente \u2013 in particolare per quanto riguarda la passione (una corrente minoritaria sostiene che non fu ges\u00f9 a patire e morire in croce, ma simone di cirene). cenni antidoceti indicanti la realt\u00e0 del logos-ges\u00f9 sono presenti gi\u00e0 nel nuovo testamento (1 giovanni 1,1-3).\nadozionismo. sostenuto da vari autori come l'ebionita cerinto (fine i-inizio ii secolo), paolo di samosata (ca. 200 \u2013 ca. 275) e altri. ges\u00f9 \u00e8 un semplice uomo che, per la sua notevole virt\u00f9, \u00e8 stato adottato da dio \u2013 il quale lo ha investito della natura divina al momento del battesimo. l'adozionismo \u00e8 confluito in una corrente del modalismo, il cosiddetto modalismo dinamico.\nmodalismo, detto anche monarchismo, sabellianesimo (sabellismo) o patripassianesimo. sostenuto da sabellio (inizio del iii secolo). il figlio, al pari del padre e dello spirito santo, non \u00e8 una vera e propria persona, ma un modo-manifestazione dell'unica sostanza-principio (arch\u00e9) divina. in tal modo in croce ha patito anche il padre (e lo spirito santo).arianesimo. elaborato da ario (256-336). il logos-ges\u00f9 \u00e8 divino, ma \u00e8 stato creato dal padre (la formula attribuitagli dagli avversari \u00e8: \u00abc'era un tempo in cui il figlio non era\u00bb). il figlio dunque non \u00e8 della stessa sostanza del padre, ma rappresenta una sorta di semi-divinit\u00e0 a lui subordinata (subordinazionismo). l'arianesimo diede origine ad alcuni movimenti, detti \"neo-ariani\":anomeismo. sostenuto da ezio (\u2020 367). il figlio, creato dal padre, non \u00e8 consustanziale al padre ed \u00e8 diverso da lui (an\u00f2moios = non omoios = non simile).\nomoiusiani. sostenitori di basilio di ancira (attivo tra il 336 e il 360). il figlio, creato dal padre, \u00e8 di sostanza distinta ma simile (omoi\u00f9sios) al padre. nei fatti, questa definizione differisce da quella ufficiale elaborata dal concilio di nicea (omous\u00eda, \"consustanzialit\u00e0\") solo per una iota.\nomeismo. sostenuto da acacio di cesarea (\u2020 366). come la corrente precedente, indica il figlio come creato e simile (om\u00f3ios) al padre, lasciando per\u00f2 indefinito il rapporto circa la sostanza.\napollinarismo. elaborato da apollinare di laodicea (310-390 circa) sulla base dell'antropologia aristotelica. in ges\u00f9 c'\u00e8 la sola natura umana, ma in modo incompleto: l'anima vegetativa e animale sono umane, mentre l'anima razionale \u00e8 costituita dal logos divino.\nnestorianesimo, o duofisismo (dal greco antico \u03b4\u03cd\u03c2, dys, 'due', e \u03c6\u03cd\u03c3\u03b9\u03c2, physis, 'natura') estremo. elaborato da nestorio (381-451 circa). in ges\u00f9 ci sono due nature e due persone, connesse attraverso un'unione puramente morale.\nmonofisismo. elaborato da eutiche (378-454 circa). in ges\u00f9 esisteva una sola natura (m\u00f2ne ph\u00fdsis), quella divina, che ha assorbito la natura umana.\nmonotelismo, o monoteletismo. elaborato dal patriarca sergio i di costantinopoli (565-638 circa). nella persona di ges\u00f9 ci sono le due nature, umana e divina, ma una sola volont\u00e0, quella divina.\n\n\n=== concili ecumenici ===\n\nla chiesa cattolica, gi\u00e0 prima del grande scisma, ha elaborato un insieme di dottrine e dogmi definiti come cristologia, durante i primi sette concili ecumenici, in base ai quali altre correnti di pensiero o altre interpretazioni delle scritture sono state definite \"eresie\".\n\ni. primo concilio di nicea (325). nel cosiddetto simbolo niceno (o \"credo breve\") il figlio \u00e8 definito consustanziale (omo\u00f9sion) al padre, cio\u00e8 \u00abdella stessa sostanza del padre\u00bb, con un'implicita condanna della dottrina di ario.\nii. primo concilio di costantinopoli (381). ribadisce il concilio di nicea formulando il simbolo niceno-costantinopolitano (\"credo lungo\"), ampliamento del precedente.\niii. concilio di efeso (431). stabilisce che maria \u00e8 \u00abmadre di dio\u00bb (\u03b8\u03b5\u03bf\u03c4\u03cc\u03ba\u03bf\u03c2, theot\u00f3kos) e che in cristo sono unite la natura umana e divina in una sola persona, condannando implicitamente il difisismo di nestorio, l'adozionismo e il docetismo.\niv. concilio di calcedonia (451). stabilisce che nell'unica persona-ipostasi (sostanza) di ges\u00f9 vi sono le due nature, umana e divina, \u00absenza confusione, immutabili, indivise, inseparabili\u00bb, con una condanna implicita, dunque, del monofisismo di eutiche.\nv. secondo concilio di costantinopoli (553). riafferma le dottrine cristologiche stabilite nei precedenti concili, condannando esplicitamente diversi autori, tra cui apollinare, nestorio e eutiche.\nvi. terzo concilio di costantinopoli (680-681). stabilisce che in ges\u00f9 vi sono sia la volont\u00e0 umana che quella divina \u2014 non in contrasto tra di loro, in quanto la prima segue la seconda \u2014 e condanna esplicitamente il monotelismo di sergio.\nvii. secondo concilio di nicea (787). stabilisce che chi venera un'immagine sacra venera chi \u00e8 in essa riprodotto, condannando quindi l'iconoclastia.\n\n\n=== chiese cristiane conciliari ===\nal giorno d'oggi, i seguaci del messaggio di ges\u00f9 (cristiani) sono circa 2,1 miliardi, cio\u00e8 poco meno di un terzo degli abitanti del mondo. i cristiani sono suddivisi in molte chiese, confessioni o denominazioni, che possono essere distinte in riferimento all'effettivo riconoscimento dei vari concili ecumenici.\nle decisioni dei primi sette concili ecumenici sono adottate dalle maggiori confessioni cristiane, che condividono dunque la stessa cristologia: cattolici, ortodossi, protestanti, anglicani. le diversit\u00e0 tra queste chiese riguardano prevalentemente questioni ecclesiologiche.\nalcune chiese di tradizione monofisita riconoscono solo i primi tre concili, rigettando dunque il concilio di calcedonia e i seguenti: si tratta dei cristiani copti, siriaci e armeni. secondo queste confessioni, in ges\u00f9 \u00e8 presente la sola natura divina, la quale ha assorbito quella umana.\nalcune chiese di tradizione nestoriana riconoscono solo i primi due concili, rifiutando il concilio di efeso e i seguenti: si tratta dei cosiddetti cristiani assiri. a loro detta, in ges\u00f9 ci sono due nature e due persone, connesse da un'unione puramente morale.\n\n\n=== chiese cristiane non conciliari ===\naltre chiese cristiane non si riconoscono nella tradizione storica e teologica propria del cristianesimo tradizionale, basato sulle decisioni dei primi concili ecumenici. principalmente esse rigettano le definizioni sull'unicit\u00e0 di dio e la natura divina di ges\u00f9 riportate nel credo del concilio di nicea.\n\nsecondo i testimoni di geova, ges\u00f9 non \u00e8 dio, ma suo figlio, e come tale sottoposto al padre, non esiste dall'eternit\u00e0, ma fu il principio della creazione di dio-geova ed \u00e8 pertanto chiamato dalla bibbia \u00abfiglio unigenito\u00bb. per mezzo di lui, impiegato come artefice (proverbi 8:30) sono state create tutte le cose. nacque dalla vergine maria, fu il messia preannunciato dalle scritture, ha predicato e compiuto miracoli, \u00e8 morto su un palo di tortura (non una croce) in sacrificio di riscatto, per redimere l'umanit\u00e0 dal peccato adamico; \u00e8 risorto, e torner\u00e0 alla fine dei tempi per instaurare un regno di pace retto da un governo mondiale eterno. ges\u00f9, ad avviso dei testimoni di geova \u00e8 anche colui che l'apocalisse di giovanni o rivelazione identifica come l'arcangelo michele.\nsecondo la chiesa di ges\u00f9 cristo dei santi degli ultimi giorni (mormoni), ges\u00f9 \u00e8 il cristo, il redentore, il figlio di dio e l'iddio eterno. inoltre, ges\u00f9 \u00e8 considerato il geova dell'antico testamento, e dunque il creatore del mondo. per i mormoni, il padre, il figlio e lo spirito santo sono un solo dio, in quanto uniti e in armonia nei proposti e nella dottrina, bench\u00e9 siano personaggi separati e distinti, infatti, il padre e il figlio sono esseri spirituali con corpi tangibili di carne e ossa, mentre lo spirito santo \u00e8 una persona di solo spirito. in base al racconto del libro di mormon \u2014 testo considerato sacro dai mormoni al pari della bibbia \u2014, ges\u00f9, dopo essere risorto a gerusalemme, apparve e impart\u00ec i suoi insegnamenti ad un popolo che abitava il continente americano, discendente da famiglie del lignaggio di israele. secondo una tradizionale interpretazione di dottrina e alleanze 20,1, altro testo sacro per i mormoni, si ritiene che ges\u00f9 sia nato il 6 aprile dell'1 a.c.secondo la chiesa dell'unificazione del reverendo sun myung moon, ges\u00f9 non \u00e8 dio, ma soltanto un uomo. non \u00e8 nato verginalmente, ma era figlio illegittimo di maria e zaccaria. la sua predicazione si rivel\u00f2 fallimentare, principalmente a causa del mancato supporto di giovanni battista. la morte in croce di ges\u00f9 non ha significato salvifico, mentre la sua risurrezione non \u00e8 stata corporale: si \u00e8 trattato soltanto di un suo \"ritorno\" in forma spirituale. il reverendo moon si definisce \u00abterzo adamo\u00bb e incarnazione dello stesso ges\u00f9.\n\n\n=== liturgia ===\n\ntutta la liturgia cristiana \u00e8 costruita intorno alla figura di ges\u00f9.\n\ni riti principali sono i sacramenti (sette nella tradizione cattolica e ortodossa, di numero variabile a seconda delle varie chiese protestanti), che sono considerati basati sul comando e l'esempio di ges\u00f9. il principale sacramento \u00e8 l'eucaristia (traslitterazione del termine greco \u03b5\u1f50\u03c7\u03b1\u03c1\u03b9\u03c3\u03c4\u03af\u03b1, eucharist\u00eda, \"rendimento di grazie\"), che, secondo il racconto dei vangeli, ges\u00f9 istitu\u00ec nel corso dell'ultima cena. tra le varie chiese cristiane vi sono notevoli differenze circa il significato da attribuirsi all'eucaristia:\nper la chiesa cattolica e quella ortodossa, durante l'eucaristia \u2014 celebrata nel pi\u00f9 ampio rito della messa (\"divina liturgia\" nella dicitura ortodossa) \u2014 avviene il miracolo della transustanziazione: la sostanza del pane e del vino muta in quella del corpo e sangue di ges\u00f9 (\u00abpresenza reale\u00bb), rimanendo per\u00f2 inalterati gli accidenti (forma, colore e sapore). la tradizione cattolica riconosce che, nel caso dei cosiddetti miracoli eucaristici, tale mutazione riguarda anche gli accidenti;\nper le chiese protestanti di tradizione luterana, durante l'eucaristia \u2013 celebrata durante il rito della \"cena del signore\", avviene l'unione sacramentale: alle sostanze del pane e del vino si affiancano quelle del corpo e sangue di ges\u00f9;\nper le chiese protestanti di tradizione calvinista, l'eucaristia rappresenta invece una semplice commemorazione, o ricordo, dell'ultima cena e del sacrificio in croce di ges\u00f9, in cui la presenza di cristo \u00e8 soltanto \u00abpneumatica\u00bb, ovvero spirituale.\nl'anno liturgico \u00e8 il ciclo temporale, della durata di un anno, in cui sono scandite le celebrazioni relative ai principali avvenimenti della vita di ges\u00f9, per esempio il natale (nascita), l'epifania (visita dei magi), la pasqua (risurrezione).\nle preghiere usate nella liturgia si basano sui testi della bibbia. la \u00abpreghiera della chiesa per eccellenza\u00bb \u00e8 il padre nostro, insegnato dallo stesso ges\u00f9 agli apostoli in mt6,9-13.le varie chiese hanno poi sviluppato riti e preghiere proprie, per esempio, nella tradizione cattolica sono importanti il rosario (nei cui 20 \u00abmisteri\u00bb sono ricordati i principali eventi della vita di ges\u00f9 e di sua madre) e la via crucis (che ripercorre in 14 \u00abstazioni\u00bb gli eventi della passione e morte di cristo).\n\n\n=== reliquie ===\n\nsecondo le tradizioni cattolica ed ortodossa, non accettate dai protestanti, esistono numerose reliquie attribuibili a ges\u00f9. \u00e8 probabile che molte di queste siano falsi medievali.\nin epoca contemporanea, la pi\u00f9 nota, studiata e discussa reliquia attribuita a ges\u00f9 \u00e8 la sindone (\u03c3\u03b9\u03bd\u03b4\u03ce\u03bd, sind\u00f3n, significa \"lenzuolo\" in greco), attualmente conservata a torino e di possesso personale del papa. secondo la tradizione, \u00e8 il lenzuolo nel quale \u00e8 stato avvolto il corpo di ges\u00f9 nel sepolcro. il tessuto \u00e8 di lino e misura 442\u00d7113 cm. presenta la doppia immagine (frontale e dorsale) di un uomo con barba, baffi e capelli lunghi, recante sul corpo i segni corrispondenti alla descrizione della passione: flagellazione, coronazione di spine, mani e piedi trapassati da chiodi, ferita di lancia nel costato. l'immagine non \u00e8 dipinta, ma deriva da un graduale ingiallimento della fibra tessile \u2013 come se si trattasse dell'impressione negativa di una pellicola fotografica. in corrispondenza delle ferite pi\u00f9 profonde sono presenti tracce di sangue di tipo ab.\nla storia della sindone \u00e8 documentata con certezza solo a partire dal 1353, anno in cui il cavaliere francese goffredo di charny, che aveva combattuto in medio oriente, ne dichiar\u00f2 il possesso. la chiesa non si \u00e8 mai ufficialmente pronunciata circa l'autenticit\u00e0 della sindone, ma ne permette comunque la venerazione. in epoca contemporanea \u00e8 stata oggetto di numerosissimi studi scientifici. ha destato grande eco l'esame del carbonio 14 realizzato nel 1988 \u2013 secondo il quale andrebbe datata, con certezza al 95%, tra il 1260 e 1390 e si tratterebbe quindi di un falso medievale. i sostenitori dell'autenticit\u00e0 della sindone fanno per\u00f2 notare come il reperto sia stato sicuramente contaminato in vario modo lungo i secoli (funghi, batteri, manipolazione non protetta, incendio; fu anche bollita nell'olio), lasciando ipotizzare una possibile alterazione del risultato dell'esame. inoltre, sostengono, anche che se si trattasse di un falso medievale, non sarebbe comunque chiaro il metodo usato dal falsario per \"impressionare\" il tessuto.un'altra reliquia attribuita a ges\u00f9, meno nota e studiata della sindone, \u00e8 il sudario di oviedo \u2013 un panno di lino che sarebbe stato usato per pulire il volto di ges\u00f9 durante la deposizione, prima che venisse avvolto dalla sindone. contiene macchie indistinte di sangue di tipo ab. l'esame al carbonio 14 lo ha datato al vii secolo.\nle altre reliquie attribuite a ges\u00f9 sono i presunti resti del corpo di ges\u00f9 (tra cui varie tracce di sangue, una costola, i resti della circoncisione del prepuzio) e oggetti con cui egli sarebbe entrato a contatto, come strumenti della passione (la croce, i chiodi, la corona di spine, la lancia, il titulus crucis, o nella tradizione medievale il santo graal).\n\n\n== ges\u00f9 in altre tradizioni religiose ==\n\n\n=== ebraismo ===\n\nl'ebraismo non riconosce ges\u00f9 come il messia atteso, n\u00e9 tanto meno gli attribuisce natura divina, caratteristiche che sono considerate estranee alla tradizione ed alla religione monoteistica ebraica. mos\u00e8 maimonide, rabbino del xii secolo e fondamentale teologo ebraico, lo chiama \u00abges\u00f9 il nazareno\u00bb, e lo considera alla stregua di un rabb\u00ec itinerante, al quale la successiva tradizione cristiana, mentendo, ha attribuito miracoli e di cui ha falsamente proclamato la resurrezione.circa il processo di ges\u00f9 che ne decret\u00f2 la morte, secondo la jewish encyclopedia la responsabilit\u00e0 fu della \"arrogante\" gerarchia sadducea. questa ne decret\u00f2 la morte consegnandolo a pilato, ma non istitu\u00ec un vero e proprio processo sinedrita (che avrebbe coinvolto anche l'ebraismo farisaico, da cui deriva l'ebraismo rabbinico). il principale motivo della condanna non deriv\u00f2 da questioni teologiche relative alla divinit\u00e0 o messianicit\u00e0 di ges\u00f9 ma dalla reazione all'episodio della cosiddetta purificazione del tempio da lui compiuto.\n\n\n=== islam ===\n\nsulla base del corano, i seguaci dell'islam onorano la figura di ges\u00f9 (\u0639\u064a\u0633\u0649, \u02bf\u012bs\u0101 in arabo) e lo considerano un profeta e il messia. l'islam crede nel suo concepimento verginale da maria, definita appunto al-bat\u016bl, \"la vergine\" (iii,47; xix,20; xxi,91; lxvi,12). ges\u00f9 \u00e8 un grande profeta di dio (\ufead\ufeb4\ufeee\ufedd \u0627\u0644\u0644\u0647, ras\u016bl all\u0101h, iv,157; lxi,6; vi,85), ma di natura umana, e non divina (iv,171; v,75). ha compiuto miracoli \u00abcol permesso di allah\u00bb (v,110): cosa che non fu concessa neanche a maometto, se si eccettua la sua perfetta fedelt\u00e0 alla lettera del messaggio divino, nel momento in cui egli lo riproponeva agli uomini. non fu ges\u00f9 a essere crocifisso e morire in croce (\u00abqualcuno fu reso ai loro occhi simile a lui\u00bb, iv,157). ascese al cielo (iii,55), senza dunque risorgere (\u00abiddio lo innalz\u00f2 a s\u00e9\u00bb, iv,158). in base al versetto \u00abegli non \u00e8 che un presagio per l'ora\u00bb (xliii,61), ges\u00f9 sarebbe destinato a tornare nel mondo, come mahdi, prima del giorno del giudizio, apparendo all'altezza del minareto cosiddetto \"di \u02bf\u012bs\u0101\" nella grande moschea degli omayyadi di damasco. il suo fine di combattere e sconfiggere il dajj\u0101l sar\u00e0 coronato da successo ed egli potr\u00e0 avviare quindi un quarantennio di perfetta vita islamica sulla terra, prima di morire, infine, di morte naturale ed essere sepolto a medina, risorgendo subito dopo, nell'apocalittico yawm al-d\u012bn per il definitivo giudizio divino. la necessit\u00e0 della sua morte sembra d'altronde coerente con l'assioma per cui a nessun uomo \u00e8 concessa l'immortalit\u00e0, tanto che anche maometto dovette morire nel 632.\nalcuni commentatori del corano (tra cui zamakhshar\u012b e bayd\u0101w\u012b) sostengono che uno degli apostoli (magari pietro) si sia offerto come \"sostituto\" per il maestro, nella speranza di ottenere il paradiso come ricompensa. tra le altre ipotesi avanzate circa l'identit\u00e0 del sostituto: simone di cirene, giuda iscariota, satana, un soldato romano di nome titanus, o un altro sconosciuto.\nil movimento della ahmadiyya di q\u0101dy\u0101n e di lahore, in india \u2014 di origine islamica, ma considerato dai sunniti e dagli sciiti come eretico \u2014 afferma che ges\u00f9 non sarebbe morto in croce: a loro detta, rimase sulla croce per quattro ore poi venne rimosso e curato dalle sue ferite con un unguento speciale chiamato marham-i \u012bs\u0101 (unguento di ges\u00f9); dalla palestina fugg\u00ec poi in india, dove visse ancora per molti anni, fino a morire di vecchiaia a srinagar, nel kashmir: qui, in effetti, si trova un monumento tradizionalmente indicato come \u00abla tomba di \u02bf\u012bs\u0101\u00bb e secondo gli ahmadiyya il fondatore del loro movimento religioso mirza ghulam ahmad \u00e8 il ritorno spirituale di ges\u00f9.\n\n\n=== bahaismo ===\nla fede bah\u00e1'\u00ed considera ges\u00f9 come una manifestazione dell'unico dio, al pari di muhammad, buddha, krishna, zoroastro e dei messaggeri delle altre grandi religioni. ges\u00f9 come tutte le manifestazioni di dio ha una doppia natura, umana e divina; tuttavia, non \u00e8 possibile che sia presente nella sua persona la pienezza di dio, in quanto egli \u00e8 assolutamente trascendente. ges\u00f9 \u00e8 il messia preannunciato dall'antico testamento. come i cristiani e i musulmani, anche i bah\u00e1'\u00ed credono nel concepimento verginale di ges\u00f9, tuttavia ritengono che egli \u00e8 figlio di dio in senso spirituale, ma non biologico. bah\u00e1'u'll\u00e1h, il fondatore della fede bah\u00e0'i, rappresenta il ritorno ges\u00f9 in senso spirituale e non fisico.\n\n\n=== religioni classiche ===\nla figura di ges\u00f9 e il suo insegnamento vengono investigati dai teologi e filosofi del cosiddetto \u00abpaganesimo\u00bb solo a partire dal iii secolo. al riguardo, tuttavia, disponiamo di poche fonti, per lo pi\u00f9 mediate dalle opere dei padri della chiesa del iv secolo.\nil principale testo di riferimento \u00e8 certamente la filosofia desunta dagli oracoli, opera perduta del filosofo \u00abpagano\u00bb porfirio (203-305). in quest'opera, porfirio, come riporta sant'agostino, afferma: \n\naggiunge poi altri brani come responsi degli d\u00e8i che oltraggiano i cristiani; quindi afferma: \n\ndunque ecate ha detto che era un uomo molto devoto e che la sua anima, come quella degli altri uomini devoti dopo la morte, fu stimata degna dell'immortalit\u00e0 e perci\u00f2 i cristiani, che sono insipienti, lo adorano. e aggiunge: \n\nquindi, secondo questa testimonianza \u00abpagana\u00bb, ges\u00f9 era un uomo saggio e pio, degno dell'immortalit\u00e0 insieme a pitagora ed eracle, ma i suoi seguaci, i cristiani, ebbero il grave torto di trasformarlo in un dio e quindi di adorarlo, rinnegando cos\u00ec l'essenza di dio. i cristiani dovrebbero dunque limitarsi ad adorare dio senza credere in ges\u00f9 come dio.la posizione di queste opere \u00abpagane\u00bb \u2013 il rifiuto di cristo come dio ma il rispetto di cristo come maestro e santo, verr\u00e0 poi ripresa da alcune correnti cristiane del iv secolo dette \u00abadozioniste\u00bb, giudicate eretiche dalle chiese cristiane conciliari.\n\n\n=== buddhismo ===\ndata la precedenza cronologica, sia nell'insegnamento di buddha (vi-v secolo a.c.), sia nei testi sacri buddhisti, i tripitaka (la cui prima redazione scritta risale al i secolo a.c.) non vi possono essere riferimenti alla figura di ges\u00f9. tuttavia, nella sezione w\u00e0iji\u00e0ob\u00f9 (\u5916\u6559\u90e8, t.d. 2139) del canone buddhista cinese sono raccolti dei testi, databili ai primi secoli della nostra era, della chiesa nestoriana. non \u00e8 ancora dato di sapere il loro contenuto in quanto questi scritti non sono mai stati tradotti in lingua occidentale, n\u00e9 in un'edizione critica in lingua cinese o giapponese. l'incontro tra buddhisti e cristiani, quindi l'incontro dei buddhisti con la figura di ges\u00f9, avvenne certamente gi\u00e0 nel iv secolo quando \u00e8 attestata la compresenza pacifica di monasteri buddhisti e cristiani nell'area di merv (nell'attuale turkmenistan). coesistenza finita drammaticamente nel vi secolo al sopraggiungere di truppe persiane di fede mazdeista che distrussero i conventi di ambedue le religioni.\noggi, alcuni buddhisti \u2014 tra i quali l'attuale dalai lama, tenzin gyatso \u2014 considerano ges\u00f9 come un bodhisattva (= \"illuminato\") che ha dedicato la sua vita al bene dell'umanit\u00e0, caratterizzando la sua predicazione con valori tipici del buddhismo, quali pazienza, tolleranza e compassione. tuttavia, ges\u00f9 non viene considerato manifestazione di un dio creatore, fonte unica e ultima di salvezza.\n\n\n=== induismo ===\nnon esistendo nell'induismo una struttura unitaria e centralizzata, i movimenti religiosi di tale matrice hanno posizioni variegate riguardo alla figura di ges\u00f9. il guru ramakrishna (1836-1886) credeva che ges\u00f9 fosse un'incarnazione di dio, come anche buddha e krishna. il guru paramahansa yogananda (1893-1952) riteneva ges\u00f9 la reincarnazione di eliseo e sosteneva fosse discepolo di giovanni battista, il quale era una reincarnazione di elia.\ndel mahatma gandhi \u00e8 celebre l'aforisma: \n\n\n=== rastafarianesimo ===\nnel rastafarianesimo, fede religiosa discendente dal cristianesimo, ges\u00f9 si \u00e8 reincarnato per la seconda volta nell'imperatore d'etiopia hail\u00e9 selassi\u00e9. in tale fede religiosa il leone di giuda e la bandiera etiope imperiale sono i simboli pi\u00f9 importanti.\n\n\n=== antroposofia ===\nsecondo rudolf steiner il cristo \u00e8 il pi\u00f9 elevato degli elohim, ma non farebbe parte di loro perch\u00e9 parte della trinit\u00e0.\n\n\n=== shintoismo ===\n\n\n== nella cultura di massa ==\n\nla persona di ges\u00f9 e gli eventi a lui relativi narrati nel nuovo testamento hanno ispirato innumerevoli opere artistiche e culturali nei successivi due millenni. si tratta soprattutto di pitture, mosaici, statue, melodie e canti ad uso della devozione cristiana; in epoca contemporanea, si sono aggiunti anche romanzi, film, opere teatrali.\nle raffigurazioni pittoriche di ges\u00f9 e dei santi, attestate sin dai primi secoli dell'era cristiana, marcano un deciso distacco dalla religiosit\u00e0 ebraica, che avversava profondamente qualunque riproduzione di esseri viventi, e vietava categoricamente la raffigurazione di dio.\ni vangeli non forniscono una descrizione fisica di ges\u00f9. nei primi secoli del cristianesimo non si hanno sue rappresentazioni dirette, ma piuttosto simboli o immagini allegoriche \u2013 come il pesce, il buon pastore, il crismon-labarum, il sator. non sono attestate rappresentazioni antiche della crocifissione \u2013 che per la cultura greco-romana rappresentava la pena pi\u00f9 ignominiosa (fa eccezione il cosiddetto graffito di alessameno, probabile \"vignetta\" anticristiana).\nnel periodo tardo antico, con la secolarizzazione del culto cristiano e il distacco definitivo dalla tradizione ebraica, si diffondono rappresentazioni dirette di ges\u00f9. il suo volto viene inizialmente raffigurato come quello di un giovane imberbe e con i capelli corti, tale modello rimarr\u00e0 in uso fino al vi secolo, con una successiva ripresa in et\u00e0 carolingia. dal iv secolo appare il ges\u00f9 barbuto, con i capelli lunghi, che \u00e8 diventato la raffigurazione tradizionale del cristo. il cambiamento fu probabilmente influenzato in oriente dal mandylion e in occidente, successivamente, dalla sindone, che peraltro i sindonologi ipotizzano coincidente con lo stesso mandylion.\nper secoli l'iconografia ha privilegiato l'aspetto maestoso e glorioso di ges\u00f9 risorto, rappresentato dal modello del pantocratore (= \"onnipotente\"). a partire dal medioevo, in concomitanza con la predicazione di francesco d'assisi, si afferma definitivamente in occidente la raffigurazione della crocifissione, che si affianca a quella di ges\u00f9 risorto.\nnel rinascimento la figura di ges\u00f9 si laicizza e diventa il prototipo dell'uomo perfetto. tale visione avr\u00e0 il suo massimo esponente in michelangelo, che nel giudizio universale recupera l'immagine paleocristiana del cristo imberbe.\n\n\n== note ==\n\n\n=== riferimenti ===\n\n\n== bibliografia ==\n\nheinrich joseph dominicus denzinger; alfons sch\u00f6nmetzer (a cura di) enchiridion symbolorum, definitionum et declarationum de rebus fidei et morum, bologna, edb [1854] 2004. isbn 978-88-10-20562-4\ngiuseppe ricciotti. vita di ges\u00f9 cristo, milano, arnoldo mondadori [1949], 1994. isbn 978-88-04-38819-7 (versione informatica)\nvittorio messori, ipotesi su ges\u00f9, torino, sei [1976], 2001. isbn 88-05-05867-x\numberto regina, la vita di ges\u00f9 e la filosofia moderna. uno studio su david friedrich strau\u00df, morcelliana, brescia 1979.\nrinaldo fabris, ges\u00f9 di nazareth. storia e interpretazione, assisi, cittadella, 1983. isbn 978-88-308-0165-3\ng\u00e9za vermes, ges\u00f9 l'ebreo, roma, edizioni borla, 1983. isbn 88-263-0189-1\nida magli, ges\u00f9 di nazareth, milano, rizzoli [1987], 2004. isbn 88-17-00073-6\ncongregazione cristiana dei testimoni di geova (a cura di), il pi\u00f9 grande uomo che sia mai esistito, roma, congregazione cristiana dei testimoni di geova, 1991. isbn non esistente\nambrogio donini, breve storia delle religioni, roma, newton compton, 1991. isbn 978-88-7983-102-4\njoseph ernest renan, vita di ges\u00f9, bur biblioteca univ. rizzoli, 1992.\nmarcello craveri, un uomo chiamato ges\u00f9, teti, 1993.\nluigi moraldi (a cura di), tutti gli apocrifi del nuovo testamento. vangeli, piemme, 1994. isbn 978-88-384-4558-3\nxavier tilliette, il cristo dei non-credenti e altri saggi di filosofia cristiana, editrice ave, roma, 1994\naleksandr men, ges\u00f9 maestro di nazaret, ed. citt\u00e0 nuova, roma, 1996, isbn 88-311-5207-6.\nseverino dianich, il messia sconfitto. l'enigma della morte di ges\u00f9, piemme, casale monferrato (al), 1997, isbn 88-384-2892-1.\nfran\u00e7ois charles mauriac, vita di ges\u00f9, marietti, 1998.\ngerd theissen; annette merz, the historical jesus. a comprehensive guide, minneapolis, fortress press, 1998. isbn 0-8006-3122-6 (trad. it. il ges\u00f9 storico. un manuale, queriniana, brescia 1999, isbn 88-399-2025-0)\nromano guardini, ges\u00f9 cristo, vita e pensiero, milano, 1999\ngiacomo biffi, ges\u00f9 di nazaret. centro del cosmo e della storia, torino, editrice elledici, 2000. isbn 88-01-01942-4\njohn paul meier, un ebreo marginale. ripensare il ges\u00f9 storico. vol. 1 - le radici del problema e della persona. vol. 2 - mentore, messaggio e miracoli. vol. 3 - compagni e antagonisti, brescia, queriniana, 2001-2003. isbn 978-88-399-0417-1/isbn 978-88-399-0420-1/isbn 978-88-399-0425-6\ngiuseppe barbaglio, ges\u00f9 ebreo di galilea. indagine storica, bologna, edb, 2002. isbn 978-88-10-40270-2\ngeorg wilhelm friedrich hegel, la vita di ges\u00f9, a cura di a. negri, bari, laterza, 2004.\ncorrado augias; mauro pesce, inchiesta su ges\u00f9. chi era l'uomo che ha cambiato il mondo, milano, arnoldo mondadori, 2006. isbn 978-88-04-56001-2\narmand puig i t\u00e0rrech, ges\u00f9. la risposta agli enigmi, prefazione di andrea riccardi, ed. san paolo, cinisello balsamo (mi), 2007, isbn 978-88-215-6003-3.\ncarsten peter thiede, ges\u00f9 - mito o realt\u00e0 , editrice elledici, leumann 2010 isbn 978-88-01-04494-2\nbenedetto xvi (joseph ratzinger), ges\u00f9 di nazaret. dal battesimo alla trasfigurazione, milano, rizzoli, 2011 (2007). isbn 978-88-486-0383-6\nbenedetto xvi (joseph ratzinger), ges\u00f9 di nazaret. dall'ingresso in gerusalemme alla risurrezione, libreria editrice vaticana, roma 2011. isbn 978-88-209-8486-1\nsimone venturini; il libro segreto di ges\u00f9 - i codici nascosti della resurrezione. i tre giorni che hanno cambiato il mondo, newton compton editori, milano 2011. isbn 978-88-541-4346-3\njes\u00fas pel\u00e1ez del rosal, un lungo viaggio verso il ges\u00f9 della storia, cittadella editrice, assisi, 2001. documento\njohn shelby spong, jesus for the non-religious, harperone, 2007. isbn 0-06-076207-1 (trad it.: ges\u00f9 per i non-religiosi. recuperare il divino al cuore dell'umano, 2012, massari ed., bolsena).\ngerhard lohfink, ges\u00f9 di nazareth. cosa volle-chi fu, queriniana, brescia, 2014, isbn 978-88-399-0470-6\nmassimo bontempelli, ges\u00f9 di nazareth, prefazione di marco vannini, pistoia, petite plaisance, 2017.\ngianfranco ravasi, biografia di ges\u00f9. secondo i vangeli, raffaello cortina editore, milano, 2021.\n\n\n== voci correlate ==\n\n\n== altri progetti ==\n\n wikiquote contiene citazioni di o su ges\u00f9\n wikibooks contiene testi o manuali su ges\u00f9\n wikimedia commons contiene immagini o altri file su ges\u00f9\n\n\n== collegamenti esterni ==\n\n ges\u00f9 cristo, su treccani.it \u2013 enciclopedie on line, istituto dell'enciclopedia italiana. \n leone tondelli, giuseppe filograssi, alberto pincherle e guillaume de jerphanion, ges\u00f9 cristo, in enciclopedia italiana, istituto dell'enciclopedia italiana, 1932. \n gesu, su vocabolario treccani, istituto dell'enciclopedia italiana. \n ges\u00f9 cristo, su sapere.it, de agostini. \n(en) e.p. sanders e jaroslav jan pelikan, jesus, su enciclopedia britannica, encyclop\u00e6dia britannica, inc. \n(en) ges\u00f9, su the encyclopedia of science fiction. \n(en) opere di ges\u00f9, su open library, internet archive. \n(en) opere riguardanti ges\u00f9, su open library, internet archive. \n(en) ges\u00f9, in catholic encyclopedia, robert appleton company. \n registrazioni audiovisive di ges\u00f9, su rai teche, rai. \n(en) ges\u00f9, su imdb, imdb.com."