"en la mitologia grega, zeus (en grec antic: \u03b6\u03b5\u03cd\u03c2) \u00e9s el d\u00e9u suprem de l'olimp. fill de cronos (saturn en la mitologia romana) i rea. t\u00e9 el seu equivalent en la mitologia romana en el d\u00e9u j\u00fapiter i en l'hind\u00fa indra, i els grecs van identificar el d\u00e9u egipci amon amb zeus. va lluitar contra el seu pare amb el suport de la resta dels seus germans, i tamb\u00e9 d'altres d\u00e9us, i en derrotar-lo va ocupar el seu tron a l'olimp.els seus atributs s\u00f3n el llamp, l'\u00e0guila i el ceptre. se'l sol representar o b\u00e9 dempeus amb el llamp a la m\u00e0 dreta al\u00e7ada, o b\u00e9 assegut en posat majest\u00e0tic.va casar-se amb hera per\u00f2 tingu\u00e9 diferents embolics i fills amb altres dones, ja fossin divines o mortals, i tamb\u00e9 va mantenir relacions amb algun noiet com ganimedes. una de les seves dones era mnem\u00f2sine, deessa de la mem\u00f2ria. amb ella va tenir nou filles, les muses: euterpe, terps\u00edcore, pol\u00edmnia, melp\u00f2mene, talia, cal\u00b7l\u00edope, ur\u00e0nia, clio i \u00e8rato. alguna de les seves conquestes femenines s\u00f3n alcmena, una mortal anomenada leda a la qual zeus va posseir convertit en cigne, o europa. per tal d'aconseguir els seus desitjos era capa\u00e7 de transformar-se en qualsevol animal. a m\u00e9s, posse\u00efa el domini sobre les tempestes, els llamps i els trons.\n\n\n== mites referents a zeus ==\n\n\n=== zeus i d\u00e0nae ===\nacrisi, rei d'argos, desitjava un fill, per\u00f2 nom\u00e9s havia tingut una filla que era molt bonica, anomenada d\u00e0nae. per tal d'impedir que es cas\u00e9s amb cap home, ja que un oracle li havia dit que si ella tenia un fill, ell, el seu net, el mataria, acrisi va tancar-la en una torre de pedra on no deixava entrar ning\u00fa. per\u00f2 zeus es va enamorar d'ella en veure-la des de l'olimp, i aprofitant que un dia la noia observava el paisatge entre els merlets de la torre, zeus es va convertir en pluja daurada per arribar fins d\u00e0nae sense que ning\u00fa el vei\u00e9s. fruit d'aquesta uni\u00f3 va n\u00e9ixer perseu. en adonar-se que d\u00e0nae estava embarassada, acrisi va manar que fessin un ta\u00fct per llan\u00e7ar-la al mar juntament amb el seu fill. zeus va conduir la barca fins a una illa on perseu fou educat per d\u00e0nae i un pescador.\n\n\n=== el rapte d'europa ===\nzeus es va enamorar d'europa, la filla d'agenor i de telefassa. quan ella estava jugant amb les seves amigues en la platja de sidon, zeus la va veure des del cel i es va enamorar. per apropar-se a ella es va transformar en un toro i es va acostar als seus peus. quan europa va superar la sorpresa, va comen\u00e7ar a jugar amb el toro, quan la jove es va muntar en l'animal, el toro es va aixecar i \u00e9s llan\u00e7ar al mar, es va anar allunyant m\u00e9s de la costa fins a arribar a l'illa de creta, justament all\u00ed, en la font de gortina davall de les ombres dels pl\u00e0tans, la parella es va unir. d'aquesta uni\u00f3 van n\u00e9ixer tres fills: minos, rei de creta, el valent sarp\u00e8don i el just radamantis. despr\u00e9s d'un temps zeus va abandonar a europa i ella se'n va casar amb el rei asteri, que va adoptar els tres fills d'ella com si fossin seus. el toro en el qual zeus es va transformar, va pujar al cel convertint-se en la constel\u00b7laci\u00f3 del toro, el conegut signe del zod\u00edac.\n\n\n== culte ==\nel principal centre on els grecs convergien per a rendir honor al seu d\u00e9u era ol\u00edmpia. el festival quadriennal que s'hi celebrava inclo\u00efa els famosos jocs ol\u00edmpics. hi havia tamb\u00e9 un altar dedicat a zeus constru\u00eft no de pedra, sin\u00f3 de cendres, procedent de les restes acumulades durant molts segles d'animals sacrificats all\u00e0.a m\u00e9s dels principals santuaris situats entre polis, no hi havia formes de culte a zeus que compart\u00eds tot el m\u00f3n grec. determinats rituals se celebren de la mateixa forma tamb\u00e9: sacrificar a un animal blanc sobre un altar elevat, per exemple.\nper una altra banda, algunes ciutats tenien cultes a zeus que funcionaven de formes marcadament diferents.\n\n\n=== hist\u00f2ria ===\nla forma escrita m\u00e9s antiga identificada amb la paraula zeus \u00e9s la forma mic\u00e8nica de l'escriptura lineal b, compost per les s\u00edl\u00b7labes di-we i tamb\u00e9 di-wo.plat\u00f3, en la seva obra cr\u00e0til oferia una explicaci\u00f3 sobre l'origen de la paraula basada en etimologia popular, avui dia no acceptada pels ling\u00fcistes. segons ell procedia de la uni\u00f3 dels termes grecs zen (\u00abvida\u00bb) i dia (\u00abcausant de\u00bb) .zeus, po\u00e8ticament anomenat amb el vocatiu zeu pater (zeus pare), \u00e9s una continuaci\u00f3 de di\u032f\u0113us, el d\u00e9u protoindoeuropeu del cel di\u00fcrn, tamb\u00e9 anomenat di\u032feus ph\u00b2t\u0113r (pare cel), derivat de l'arrel indoeuropea dyeu- (\u00abbrillar resplendir\u00bb). a la mitologia romana hi havia un d\u00e9u amb atributs semblants anomenat dis pater, que va passar a dir-se en llat\u00ed iuppiter (j\u00fapiter) despr\u00e9s de fusi\u00f3 entre la mitologia romana i la grega. en la mitologia germ\u00e0nica i n\u00f2rdica coincideix amb alguns atributs dels d\u00e9us t\u00fdr i t\u012bwaz respectivament. pels grecs i els romans \u00e9s el d\u00e9u del cel di\u00fcrn i el d\u00e9u suprem, mentre que aquesta funci\u00f3 era ocupada per od\u00edn entre les tribus germ\u00e0niques, per aix\u00f2 no identificaven zeus/j\u00fapiter amb t\u00fdr ni amb od\u00edn, sin\u00f3 amb thor. zeus \u00e9s l'\u00fanica de\u00eftat del pante\u00f3 ol\u00edmpic el nom del qual t\u00e9 una etimologia indoeuropea tan transparent.\n\n\n=== funcions i ep\u00edtets ===\nzeus ocupa un paper dominant, presidint el pante\u00f3 ol\u00edmpic de la gr\u00e8cia antiga. engendr\u00e0 molts dels herois i hero\u00efnes i participava en moltes de llurs hist\u00f2ries. tot i que el \"recol\u00b7lector de n\u00favols\" (\u03bd\u03b5\u03c6\u03b5\u03bb\u03b7\u03b3\u03b5\u03c1\u03ad\u03c4\u03b1, nephel\u0113gereta) hom\u00e8ric era el d\u00e9u del cel i del tro com els seus equivalents d'orient pr\u00f2xim, era tamb\u00e9 l'art\u00edfex cultural suprem. en alguns sentits, era pels grecs l'encarnaci\u00f3 de les seves creences religioses i la de\u00eftat arquet\u00edpica.\na m\u00e9s dels ep\u00edtets locals que simplement designaven el zeus adorat en algun lloc en particular, els ep\u00edtets o t\u00edtols a ell aplicats emfatitzaven diferents aspectes de la seva ampl\u00edssima autoritat:\n\npare: fins i tot els d\u00e9us que no havien estat engendrats per ell s'adre\u00e7aven amb aquesta paraula.\nolimpi: emfatitzava el regnat de zeus sobre els d\u00e9us i sobre el festival panhel\u00b7l\u00e8nic a ol\u00edmpia.\nun t\u00edtol relacionat era panhel\u00b7leni (de tots els hel\u00b7lens), a qui estava dedicat el fam\u00f3s temple d'\u00e8ac a egina.\nxenios: zeus era el patr\u00f3 de l'hospitalitat i els invitats, prest a venjar qualsevol injust\u00edcia comesa contra un estrany (xen\u00f3s).\nhorkios: era el vigilant dels juraments. als mentiders que eren descoberts se'ls feia dedicar una est\u00e0tua a zeus, amb freq\u00fc\u00e8ncia al santuari d'ol\u00edmpia.\nagoraios: zeus vigilava els negocis a l'\u00e0gora, i castigava els comerciants deshonests.\negidoco (\u03b1\u1f30\u03b3\u03b9\u03b4\u03bf\u1f53\u03c7\u03bf\u03c2) o egioco (\u03b1\u1f30\u03b3\u03af\u03bf\u03c7\u03bf\u03c2): era el portador de l'\u00e8gida amb la qual infonia terror a l'impiu i als seus enemics.\nmeliquios (amable, mel\u00f3s) subsum\u00ed un arcaic daimon ct\u00f2nic apaivagat a atenes.\nareu: segons plutarc era costum que els reis oferissin a passar\u00f3, mol\u00f2ssida, un sacrifici a zeus areu.\n\n\n=== cultes locals ===\na m\u00e9s dels t\u00edtols i conceptes panhel\u00b7l\u00e8nics enumerats anteriorment, els cultes locals mantingueren les seves pr\u00f2pies creences idiosincr\u00e0tiques sobre el rei dels d\u00e9us i els homes. a continuaci\u00f3 s'enumeren algunes d'elles:\n\namb l'ep\u00edtet d'etneu era adorat a l'etna, on hi havia una est\u00e0tua seva i s'hi celebrava en honor seu una festa local anomenada etnea.\ncom enei o enosi era adorat a l'illa de cefal\u00b7l\u00e8nia, on tenia un temple al mont enos.\ncom agam\u00e8mnon era adorat a esparta. eustaci creu que el d\u00e9u deriv\u00e0 aquest nom del semblant entre ell i agam\u00e8mnon, mentre que altres creuen que \u00e9s un simple ep\u00edtet que significa 'l'etern', de \u1f00\u03b3\u1f70\u03bd i \u03bc\u03ad\u03bd\u03c9\u03bd.\n\n\n==== zeus a creta ====\na creta, s'adorava zeus en una s\u00e8rie de coves a cnossos, ida i paleocastro. les hist\u00f2ries de minos i epim\u00e8nides suggereixen que aquestes coves foren algun cop utilitzades per a l'endevinaci\u00f3 incubadora per reis i sacerdots. l'escenari dram\u00e0tic de les lleis de plat\u00f3 est\u00e0 en la ruta de pelegrinatge a un d'aquests llocs, emfatitzant el coneixement arcaic de creta. all\u00e0 zeus era representat en l'art com un jove de llargs cabells en lloc d'un adult madur, i en els himnes s'apel\u00b7lava a ell com ho megas kouros (el gran jove). juntament amb els curets, un grup d'est\u00e0tics ballarins armats, zeus presidia el rigor\u00f3s entrenament militar i atl\u00e8tic i els ritus secrets de la paideia cretenca.l'escriptor hel\u00b7l\u00e8 ev\u00e8mer aparentment propos\u00e0 la teoria que zeus havia estat en realitat un gran rei de creta i que la seva gl\u00f2ria l'hauria lentament transformat despr\u00e9s de la seva mort en una de\u00eftat. les obres d'ev\u00e8mer no s'han conservat, per\u00f2 els escriptors patr\u00edstics cristians van assumir el suggeriment amb entusiasme.\n\n\n==== zeus liceu a arc\u00e0dia ====\nl'ep\u00edtet ve del grec \u03bb\u03cd\u03ba\u03b1\u03b9\u03bf\u03c2 (l\u00fdkaios, 'dels llops') i \u00e9s assumit per zeus nom\u00e9s en relaci\u00f3 amb les festes arcaiques que es feien a les faldes del mont liqueos, el cim m\u00e9s alt d'arc\u00e0dia. zeus tenia nom\u00e9s una relaci\u00f3 formal amb els rituals i mites d'aquest primitiu ritu de pas, amb una antiga amena\u00e7a de canibalisme i la possibilitat d'una transformaci\u00f3 en home-llop dels efebs que hi participaven. prop de l'antic munt de cendres on els sacrificis se celebraven hi havia un recinte prohibit on, suposadament, cap ombra era mai projectada. segons plat\u00f3, un cert clan s'hi reuniria a la muntanya per a realitzar-hi un sacrifici cada nou anys a zeus liqueos, i hi barrejarien un \u00fanic tros d'entranyes humanes amb les de l'animal. es deia que qui menjava la carn humana es transformava en un llop, i nom\u00e9s podia recuperar la seva forma original si no tornava a menjar carn humana fins que hagu\u00e9s finalitzat el seg\u00fcent cicle de nou anys. va haver-hi jocs relacionats amb les licees, retirats en el segle iv ac a la primera urbanitzaci\u00f3 d'arc\u00e0dia, megal\u00f2polis, on un temple principal fou dedicat a zeus likeos.\n\n\n=== zeus subterrani ===\ntot i l'etimologia, que indica que zeus era originalment un d\u00e9u del cel, moltes ciutats gregues honraven un zeus local que vivia sota terra. els atenesos i sicilians adoraven zeus meliquios, mentre que altres ciutats tenien a zeus ctoni (terr\u00f3s), catactoni (sota terra) i plousios (donador de riqueses). aquestes de\u00eftats podien ser representades com serps o amb forma humana en l'art, o d'ambdues maneres plegades per major \u00e8mfasis. tamb\u00e9 rebien ofrenes de v\u00edctimes animals negres en pous enfonsats, com es feia amb de\u00eftats ct\u00f2niques com pers\u00e8fone i dem\u00e8ter, i tamb\u00e9 amb els herois en llurs tombes. els d\u00e9us ol\u00edmpics, per contra, rebien normalment sacrificis de v\u00edctimes blanques sobre altars elevats.\nen alguns casos, les ciutats no estaven completament segures de si el daimon per qui realitzaven el sacrifici era un heroi o un zeus subterrani. d'aqu\u00ed que l'altar a lebadea a be\u00f2cia pogu\u00e9s correspondre a l'heroi trofoni o a zeus trefoni (el criador), segons es consulti paus\u00e0nies o estrab\u00f3. l'heroi amfiarau era adorat com zeus amphiaraus a oropos, als afores de tebes, i els espartans tenien fins i tot un altar a zeus agamm\u00e8mnon.\n\n\n=== oracles de zeus ===\nmalgrat que la majoria dels oracles solien estar dedicats a apol\u00b7lo, els herois o diverses deesses com temis, alguns llocs oraculars foren dedicats a zeus.\n\n\n==== l'oracle de d\u00f2dona ====\nel culte a zeus en l'oracle de d\u00f2dona a epir, on hi ha evid\u00e8ncies d'activitat religiosa a partir del ii mil\u00b7lenni ac, girava entorn d'un roure sagrat. quan l'odissea fou composta (sobre el 750 ac), les profecies eren realitzades per sacerdots descal\u00e7os anomenats selloi, que jeien en el s\u00f2l i observaven el xiuxiueig de les fulles i les branques. en l'\u00e8poca en qu\u00e8 her\u00f2dot va escriure sobre d\u00f2dona, les sacerdotesses anomenades pel\u00e8iades (coloms) havien reempla\u00e7at aquests sacerdots.\na d\u00f2dona la consort de zeus no era hera sin\u00f3 la deessa dione, el nom de la qual \u00e9s la forma femenina de \"zeus\". la seva posici\u00f3 com tit\u00e0nide suggereix segons alguns que pot haver estat una de\u00eftat prehel\u00b7l\u00e8nica m\u00e9s poderosa, i potser l'ocupant original de l'oracle.\n\n\n==== l'oracle de siwa ====\nl'oracle d'amon en l'oasi de siwa en el desert occidental d'egipte no quedava dins dels l\u00edmits del m\u00f3n grec abans d'alexandre magne, per\u00f2 aix\u00ed i tot tenia gran influ\u00e8ncia en els grecs durant l'era arcaica: her\u00f2dot menciona consultes a zeus amon en la seva narraci\u00f3 de les guerres m\u00e8diques. zeus amon era especialment honrat a esparta, on existia un temple dedicat a ell en l'\u00e8poca de la guerra del pelopon\u00e8s.\ndespr\u00e9s que alexandre fes una incursi\u00f3 en el desert per a consultar l'oracle de siwa, sorg\u00ed el personatge de la sibil\u00b7la l\u00edbia.\n\n\n== zeus en la mitologia ==\n\n\n=== naixement ===\ncronos va ser pare de diversos fills amb rea: h\u00e8stia, dem\u00e8ter, hera, hades i posid\u00f3, per\u00f2 se'ls va empassar aix\u00ed que van n\u00e9ixer, ja que gea i ur\u00e0 li havien revelat que seria destronat pel seu propi fill, tal com ell havia destronat el seu pare. per\u00f2 quan zeus estava a punt de n\u00e9ixer, rea va demanar consell a gea per ordir un pla que el salv\u00e9s, i aix\u00ed cronos tingu\u00e9s el just c\u00e0stig als actes contra ur\u00e0 i contra els seus propis fills. rea es va amagar a l'illa de creta, protegida pel rei de l'illa cres, on va donar a llum a zeus, segons unes versions al mont ida i segons unes altres al mont dicte. despr\u00e9s va enganyar cronos, donant-li una pedra envoltada en bolquers que aquest es va empassar sense desconfiar-ne.\n\n\n=== infantesa ===\nrea va amagar zeus en una cova del mont ida a creta.\nsegons diverses versions d'aquesta hist\u00f2ria, zeus va ser criat:\n\nper gea.\nper una cabra anomenada amaltea, mentre que una companyia de curetes o coribants (soldats o d\u00e9us menors) ballaven, cridaven i donaven cops per fer soroll perqu\u00e8 cronos no sent\u00eds els plors del nen.\nper una nimfa anomenada adamantea. com que cronos governava la terra, els cels i el mar, ella el va amagar penjant-lo amb una corda d'un arbre, i aix\u00ed quedava susp\u00e8s entre la terra, el mar i el cel, essent doncs invisible al seu pare.\nper una nimfa anomenada cinosura. en agra\u00efment, zeus la va fer pujar entre els estels despr\u00e9s de la seva mort.\nper melissa, qui el va alimentar amb llet de cabra i mel.\nper una fam\u00edlia de pastors sota la promesa que les seves ovelles estarien protegides dels llops.\n\n\n=== zeus es converteix en rei dels d\u00e9us ===\ndespr\u00e9s de fer-se adult, zeus oblig\u00e0 cronos a regurgitar primer la pedra (que deix\u00e0 a pit\u00f3 sota les canyades del parn\u00e0s com a senyal als homes mortals, l'\u00f2mfalos) i despr\u00e9s els seus germans i germanes en ordre invers els que s'havia empassat. en algunes versions, metis don\u00e0 a cronos un em\u00e8tic per obligar-lo a vomitar els infants, i en altres (zeus) li obr\u00ed l'est\u00f3mac. llavors zeus deslliur\u00e0 els germans de cronos, els hecatonquirs i els ciclops, de la seva masmorra al t\u00e0rtar, i en mat\u00e0 la seva guardiana, campe. en agra\u00efment, els ciclops li donaren el tro i el llamp, que havien estat pr\u00e8viament amagats per gea. en una guerra anomenada la titanom\u00e0quia, zeus i els seus germans i germanes juntament amb els hecatonquirs i c\u00edclops derrocaren cronos i els altres titans, que foren empresonats al t\u00e0rtar, un lloc humit, l\u00fagubre, fred i boir\u00f3s en el lloc m\u00e9s profund de la terra i all\u00e0 quedaren vigilats pels hecatonquirs. atles, un dels titans que lluit\u00e0 contra zeus, fou castigat a sostenir el cel.despr\u00e9s de la batalla amb els titans, zeus es repart\u00ed el m\u00f3n amb els seus germans m\u00e9s petits, posid\u00f3 i hades, fent-ho a l'atzar: zeus aconsegu\u00ed el cel i l'aire, posid\u00f3 les aig\u00fces i hades el m\u00f3n dels morts (l'infram\u00f3n). l'antiga terra, gea, no podia ser reclamada i qued\u00e0 sota el domini dels tres, segons les seves capacitats, el que explica per qu\u00e8 posid\u00f3 era el d\u00e9u dels terratr\u00e8mols i hades reclamava els humans que morien.gea estava ressentida per com zeus havia tractat els titans, perqu\u00e8 eren els seus fills. poc despr\u00e9s de pujar al tron com a rei dels d\u00e9us, zeus va haver de lluitar amb uns altres fills de gea, els monstres tif\u00f3 i equidna. zeus va v\u00e8ncer tif\u00f3 atrapant-lo sota una muntanya, per\u00f2 deix\u00e0 equidna i els seus fills amb vida com a repte per a futurs herois.\n\n\n=== zeus i hera ===\nzeus era germ\u00e0 i marit d'hera, amb qui va tenir hefest, hebe i ares, tot i que algunes fonts diuen que hera va tenir aquests fills ella sola. alguns autors tamb\u00e9 fan ilitia filla seva. zeus \u00e9s fam\u00f3s per haver conquerit moltes dones mortals -entre les quals destaquen s\u00e8mele, alcmena, i\u00f3, europa i leda- i nimfes, de les que van n\u00e9ixer els fundadors de moltes dinasties hel\u00b7l\u00e8niques. la mitografia ol\u00edmpica recull \u00e0dhuc unions amb les deesses leto, dem\u00e8ter, dione i maia.\nmolts mites mostren una hera molt gelosa d'aquestes conquestes, i enemiga sistem\u00e0tica de totes les amants de zeus i dels fills que tenien amb ell. durant un temps, una nimfa anomenada eco va tenir el treball de distraure hera d'aquestes aventures parlant-li incessantment. quan hera va descobrir l'engany, va maleir eco a pronunciar nom\u00e9s les paraules dels altres.\n\n\n=== raptes ===\nels anomenats \"raptes\" (en realitat, violacions) de zeus no eren aventures amoroses sin\u00f3 successos m\u00edtics que pertanyien als cultes locals a nimfes de l'aigua o dels boscos, que van ser suplantats per l'ordre patrilineal ol\u00edmpic imperant, provocant una revoluci\u00f3 cultural, social i religiosa, o almenys una reforma radical de les creences antigues i una lectura reinterpretada de les pr\u00e0ctiques religioses establertes.\nresulta notable que cap d'aquests raptes involucr\u00e9s les deesses ol\u00edmpiques. zeus solia engendrar amb una nimfa el progenitor ep\u00f2nim d'una estirp de reis que sobreviuria fins a \u00e8poques heroiques o hist\u00f2riques arcaiques. en molts casos hera, la \"gelosa\" deessa que representava les tradicions religioses conservadores, es venjava atro\u00e7ment de la deslleial \"desertora\", que sucumbia al nou ordre. quan la raptada era humana, la seva mare era sempre una nimfa o semideessa.\n\n\n=== descend\u00e8ncia ===\n\n\n=== miscel\u00b7l\u00e0nia ===\ntenia un do per la just\u00edcia els millors exemples del qual potser s\u00f3n quan va ajudar atreu i l'execuci\u00f3 de capaneu per la seva arrog\u00e0ncia. era tamb\u00e9 el protector dels estrangers i viatgers.\nva convertir pand\u00e0reu en pedra per robar el gos daurat que va tenir cura d'ell a la sagrada cova d\u00edctia de creta.\nva matar salmoneu amb un llamp per intentar imitar-lo quan va pujar en un carro de bronze i va imitar el soroll dels trons.\nva transformar perifant en una \u00e0guila despr\u00e9s de morir com a recompensa per haver estat just i recte.\nper rebutjar assistir a la seva boda amb hera, va transformar la nimfa quelona en una tortuga.\namb hera va convertir els reis de tr\u00e0cia hem i r\u00f2dope en muntanyes (els balcans o stara planina i les muntanyes r\u00f2dope respectivament) per llur vanitat.\nva condemnar t\u00e0ntal a una tortura eterna al t\u00e0rtar per intentar enganyar els d\u00e9us perqu\u00e8 mengessin la carn del seu fill esquarterat.\nva condemnar ix\u00edon a estar lligat en una roda ardent per a tota l'eternitat per intentar violar hera.\nva enfonsar els telquins al mar.\nva cegar el vident fineu i envi\u00e0 les harpies a perseguir-lo com a c\u00e0stig per revelar els secrets dels d\u00e9us.\nva recompensar tir\u00e8sias amb una vida tres vegades m\u00e9s llarga que una vida normal quan va donar-li la ra\u00f3 quan discutia amb hera sobre quin sexe obtenia m\u00e9s plaer en fer l'amor.\nva castigar hera penjant-la del cel pels dits dels peus per intentar ofegar h\u00e8racles amb una tempesta.\nde nen va tenir un amic anomenat celmis. molts anys despr\u00e9s, rea va sentir-se ofesa per les bromes de celmis i va demanar a zeus que el convert\u00eds en un tros d'acer o diamant. zeus aix\u00ed ho feu.\nva prendre la decisi\u00f3 de casar afrodita amb hefest per evitar disputes per ella entre els molts d\u00e9us que desitjaven la bellesa de la deessa.\ndels molts fills que tingu\u00e9, h\u00e8racles \u00e9s sovint descrit com el seu preferit. quan una tribu de gegants ct\u00f2nics amena\u00e7aren l'olimp i l'oracle de delfos decret\u00e0 que nom\u00e9s els esfor\u00e7os conjunts d'un mortal i un d\u00e9u els detindrien, zeus va triar h\u00e8racles per lluitar al costat seu, tot derrotant els monstres.\ndespr\u00e9s de morir m\u00e8mnon, va tenir pietat de les ll\u00e0grimes de la seva mare, eos, i va concedir-li la immortalitat.\natena \u00e9s considerada la seva filla preferida.\nel seu ocell sagrat era l'\u00e0guila daurada, que mantenia al costat seu a tota hora. com ell, l'\u00e0guila era un s\u00edmbol de for\u00e7a, coratge i just\u00edcia.\nel seu arbre preferit era el roure, s\u00edmbol de for\u00e7a. tamb\u00e9 li eren consagrades les oliveres.\nzelos, nice, cratos i bia formaven el seu seguici.\nals antics jocs ol\u00edmpics era el principal d\u00e9u a venerar.\nzeus va condemnar prometeu que una \u00e0guila gegant li meng\u00e9s el fetge cada dia per donar la flama de l'olimp als homes.\nva convertir atalanta en una lleona.\nen algunes versions, va llan\u00e7ar hefest des de dalt del mont olimp despr\u00e9s de descobrir que era fill \u00fanic de la seva dona hera.\n\n\n== zeus en l'art ==\n\nl'escultor grec f\u00eddies va esculpir sobre el 435 ac una est\u00e0tua de zeus de 14 m d'al\u00e7ada. l'est\u00e0tua s'erig\u00ed a ol\u00edmpia i era potser la m\u00e9s famosa de l'antiga gr\u00e8cia, tradicionalment considerada una de les set meravelles del m\u00f3n antic. f\u00eddies feu la t\u00fanica i ornaments d'or i tall\u00e0 el cos en vori.\n\n\n== notes ==\n\n\n== refer\u00e8ncies ==\n\n\n== bibliografia ==\nburkert, walter. \"lykaia and lykaion, homo necans\".  university of california, 1983. \nburket, walter. \"greek religion\".  harvard university press, 1985. isbn 0-674-36280-2. \ndietrich, bernard clive. \"the origins of greek religion\".  ed. de gruyter, 1973. \ndiversos autors. gran enciclop\u00e8dia catalana. vol.8.  barcelona: compo-deme, 1992. \ndurant, will. \"the life of greece\" (the story of civilization part ii).  nova york: simon & schuster, 1939. \ngibson, michael. \"monstruos, dioses y hombres de la mitolog\u00eda griega\".  madrid: ed.anaya, 1984. isbn 84-207-3360-1. \njoseph, john earl. \"limiting the arbitrary: linguistic naturalism and its opposites in plato's cratylus and the modern theories of language\".  200: john benjamins publishing. \nkerenyi, karl. \"the gods of the greeks\".  londres: thames & hudson, 1951. \nkurt latte. \"r\u00f6mische religionsgeschichte\", part 5, volum 4.  ed.c.h.beck, 1976. isbn 978-3-406-01374-4. \nsouli, sofia. mitologia griega.  michalis toubis s.a, 1995. \nsmith, william. \"dictionary of greek and roman biography and mythology\", volum 1, 1874. \nspyridakis, s. \u00ab\"zeus is dead: euhemerus and crete\"\u00bb. the classical journal, n\u00fam. 63(8), 1963.\n\n\n== vegeu tamb\u00e9 ==\ndi\u00e0sia\ndiip\u00f2lia"