"narodowy socjalizm, nazizm (skr\u00f3t od niem. nationalsozialismus), czasem okre\u015blany r\u00f3wnie\u017c jako hitleryzm (od nazwiska adolfa hitlera) \u2013 rasistowska, antykomunistyczna, antydemokratyczna i antysemicka ideologia narodowosocjalistycznej niemieckiej partii robotnik\u00f3w (nsdap). niemiecka skrajna odmiana faszyzmu, opieraj\u0105ca si\u0119 na darwinizmie spo\u0142ecznym, biologicznym rasizmie, i eugenice, a w szczeg\u00f3lno\u015bci na antysemityzmie, wyros\u0142a na gruncie militaryzmu pruskiego i niemieckiego szowinizmu. ideologia pa\u0144stwowa w czasie sprawowania w\u0142adzy w totalitarnych niemczech przez nsdap w latach 1933\u20131945.\nszerzenie propagandy narodowosocjalistycznej oraz u\u017cywanie symboli narodowego socjalizmu jest w niemczech (i austrii) prawnie zakazane od 1945 r.. tak\u017ce w innych pa\u0144stwach, w tym w polsce, istniej\u0105 podobne zakazy. w praktyce wsp\u00f3\u0142cze\u015bnie istniej\u0105 marginalne grupki neonazistowskie, a z cz\u0119\u015bci za\u0142o\u017ce\u0144 idei nazistowskiej czerpi\u0105 organizacje takie jak narodowodemokratyczna partia niemiec czy z\u0142oty \u015bwit.\nideologami narodowego socjalizmu byli: adolf hitler (mein kampf), alfred rosenberg (mit dwudziestego wieku (niem. der mythos des 20. jahrhunderts)) oraz joseph goebbels.\n\n\n== pozycja na scenie politycznej, frakcje konserwatywne i radykalne ==\n\n\n=== ideologia ===\npo raz pierwszy w historii nazwa narodowy socjalizm pojawi\u0142a si\u0119 we francji. u\u017cy\u0142 jej maurice barr\u00e8s w pi\u015bmie \u201ecourier de l`est\u201c (artyku\u0142: que faut-il faire?) z 2 v 1898. kilka lat potem zwrot ten powt\u00f3rzy\u0142 w artykule socialisme et nationalisme (\u201ela patrie\u201c z 27 ii 1903), dzi\u0119ki czemu zosta\u0142 spopularyzowany.\nw kontek\u015bcie dziej\u00f3w niemiec termin narodowy socjalizm pojawi\u0142 si\u0119 w programie za\u0142o\u017conej w 1919 roku niemieckiej partii robotniczej (dap), kt\u00f3ra w 1920 r. zmieni\u0142a nazw\u0119 na nsdap. zwolennicy partii okre\u015blali si\u0119 jako nazi\u015bci. formy tej po 1920 r. u\u017cywali tak\u017ce przeciwnicy ideologii. badacze nazw\u0119 doktryny przypisuj\u0105 konserwatywnemu my\u015blicielowi oswaldowi spenglerowi, kt\u00f3ry w eseju duch pruski a socjalizm z 1919 r. przedstawi\u0142 w\u0142asn\u0105 koncepcj\u0119 terminu socjalizm, odmienn\u0105 od powszechnie z nim kojarzonego socjalizmu naukowego lewicy rewolucyjnej. perspektywa spenglera przedstawia\u0142a wielowiekowe zmagania niemiec o korzystn\u0105 pozycj\u0119 w\u015br\u00f3d innych narod\u00f3w i walk\u0119 o dominacj\u0119 nad nimi maj\u0105c\u0105 charakter narodowej rewolucji. tak poj\u0119ty socjalizm narodu niemieckiego przeciwstawiono parlamentaryzmowi brytyjskiemu, okre\u015blonemu jako nieskuteczny, a tak\u017ce marksizmowi, kt\u00f3ry uznano za czynnik konfliktuj\u0105cy elity konserwatywne oraz zwyk\u0142ych pracownik\u00f3w\u2009. spengler nie by\u0142 jedynym konserwatyst\u0105 z kt\u00f3rego dorobku czerpa\u0142 nazizm. innymi konserwatywnymi my\u015blicielami, do kt\u00f3rych nawi\u0105zywali nazi\u015bci, byli m.in. georg wilhelm friedrich hegel, arthur schopenhauer oraz friedrich nietzsche. nazi\u015bci nie czerpali jednak wy\u0142\u0105cznie z niemieckiego konserwatyzmu, ich partia opiera\u0142a si\u0119 bowiem na wzorcach faszyzmu w\u0142oskiego, a sama nsdap pod wzgl\u0119dem struktury przypomina\u0142a w\u0142osk\u0105 narodow\u0105 parti\u0119 faszystowsk\u0105. w doktrynie narodowego socjalizmu widoczne s\u0105 r\u00f3wnie\u017c wyra\u017ane inspiracje ideologi\u0105 rasistowskiej prawicy francuskiej (arthur de gobineau).\nniekt\u00f3rzy naukowcy definiuj\u0105 nazizm jako ideologi\u0119 sytuuj\u0105c\u0105 si\u0119 na skrajnej prawicy. na takim stanowisku stoi m.in. lee mcgowan, kt\u00f3ry definiuje nazizm jako jeden z wielu nurt\u00f3w niemieckiej prawicy. naukowcy odpowiedzialni za zredagowanie niemieckoj\u0119zycznego opracowania krytycznego mein kampf okre\u015blili nsdap jako parti\u0119 \"prawicow\u0105\", \"radykalnie prawicow\u0105\", b\u0119d\u0105c\u0105 cz\u0119\u015bci\u0105 \"obozu niemieckiej prawicy\". biograf hitlera volker ullrich uznaje nsdap za \"radykalnie prawicow\u0105\", \"nacjonalistyczn\u0105 prawic\u0119\" i ugrupowanie \"na prawym skrzydle sceny politycznej\". sam hitler jest dla niego prawicowym populist\u0105. dla polskiego badacza eugeniusza cezarego kr\u00f3la nazi\u015bci byli cz\u0119\u015bci\u0105 szeroko rozumianych \"\u015brodowisk prawicowych\". timothy w. ryback niekiedy okre\u015bla nawet nazizm po prostu jako \"prawic\u0119\". narodowy socjalizm klasyfikowany jest r\u00f3wnie\u017c jako nurt tzw. konserwatywnej rewolucji lub z nim uto\u017csamiany.\ninni uczeni za prawicowy uwa\u017caj\u0105 r\u00f3wnie\u017c wsp\u00f3\u0142czesny neonazizm i neofaszyzm (w tym wp\u0142ywowa narodowodemokratyczna partia niemiec, okre\u015blana mianem \u201enowej prawicy\u201d). niekt\u00f3rzy polscy autorzy wskazuj\u0105, \u017ce w xx wieku, niemal wszystkie si\u0142y uto\u017csamione ze skrajn\u0105 prawic\u0105, faktycznie by\u0142y z ni\u0105 powi\u0105zane (dopiero w latach 80. niekt\u00f3re organizacje ultraprawicy zacz\u0119\u0142y odcina\u0107 si\u0119 od powi\u0105za\u0144 z faszyzmem).\ncz\u0119\u015b\u0107 naukowc\u00f3w wskazuje na lewicowe i socjalistyczne korzenie nazizmu. niemniej jednak nawet oni wskazuj\u0105 na to, \u017ce ich g\u0142os jest mniejszo\u015bciowy, a g\u0142\u00f3wny nurt nauki klasyfikuje narodowy socjalizm jako skrajn\u0105 prawic\u0119. cz\u0119\u015b\u0107 badaczy uwa\u017ca tak\u0105 klasyfikacj\u0119 za \u201epropagandow\u0105 zas\u0142on\u0119 dymn\u0105\u201c, a wi\u0119kszo\u015b\u0107 z nich wskazuje na to, \u017ce nazizm by\u0142 ideologi\u0105 antylewicow\u0105, antymarksistowsk\u0105 i antysocjalistyczn\u0105 (marksizm by\u0142 \u2013 wed\u0142ug nazist\u00f3w \u2013 \u201eteori\u0105 wymy\u015blon\u0105 przez \u017cyda karola marksa po to, aby zniszczy\u0107 nar\u00f3d niemiecki\u201c). jeszcze inni badacze (w tym karol gr\u00fcnberg) podkre\u015blaj\u0105, \u017ce nazizm nie mia\u0142 z socjalizmem nic wsp\u00f3lnego. okre\u015blenia \u201esocjalistyczna\u201c i \u201erobotnicza\u201c pojawiaj\u0105ca si\u0119 w nazwie nsdap by\u0142y traktowane wy\u0142\u0105cznie w kategorii ideologicznego kamufla\u017cu.\numiejscowienie nazizmu na osi lewica-prawica nie jest zgodne z definicj\u0105 tw\u00f3rcy systemu. adolf hitler przedstawia\u0142 nazizm jako ideologi\u0119, kt\u00f3ra nie jest ani prawicowa, ani lewicowa, lecz synkretyczna. hitler w mein kampf atakowa\u0142 zar\u00f3wno niemieckich polityk\u00f3w lewicowych, jak i prawicowych. nazi\u015bci byli jednak o wiele bardziej przyja\u017anie nastawieni do tradycyjnej prawicy, z kt\u00f3r\u0105 cz\u0119sto zawierali sojusze. prawicowcy, monarchi\u015bci i konserwaty\u015bci (tak\u017ce ci o pro kapitalistycznych zapatrywaniach) popierali nazizm ze wzgl\u0119du na jego siln\u0105 niech\u0119\u0107 do ideologii lewicowych i socjalistycznych. franciszek ryszka pisa\u0142, \u017ce narodowy socjalizm z up\u0142ywem lat \u201ezwraca\u0142 si\u0119 coraz bardziej ku konserwatywnej prawicy, w stron\u0119 k\u00f3\u0142 wielkokapitalistycznych i finansowych\u201c.\nnazi\u015bci znale\u017ali si\u0119 po i wojnie \u015bwiatowej pod silnym wp\u0142ywem takich pogl\u0105d\u00f3w, jak nacjonalizm, pogarda wobec traktatu wersalskiego oraz antymarksizm, antyliberalizm i antysemityzm. pocz\u0105tkowo po wojnie \u015bwiatowej niemieccy nacjonali\u015bci byli zdominowani przez monarchist\u00f3w. jednak jej m\u0142odsze pokolenie zwi\u0105zane by\u0142o z nacjonalizmem volkistowskim, kt\u00f3ry by\u0142 bardziej radykalny i nie k\u0142ad\u0142 nacisku na przywr\u00f3cenie monarchii niemieckiej. chcieli oni zlikwidowa\u0107 republik\u0119 weimarsk\u0105 i utworzy\u0107 nowe radykalne, silne pa\u0144stwo niemieckie, oparte na etyce walki, kt\u00f3re mog\u0142oby o\u017cywi\u0107 ducha 1914 zwi\u0105zanego z ide\u0105 niemieckiej jedno\u015bci narodowej (volksgemeinschaft). kluczem ideologii nazistowskiej by\u0142 antysemityzm, a jego g\u0142\u00f3wnym nurtem by\u0142 pocz\u0105tkowo antymarksizm.\n\nnazizm mia\u0142 w za\u0142o\u017ceniu odwr\u00f3ci\u0107 niemieckich robotnik\u00f3w po i wojnie \u015bwiatowej od ideologii komunistycznej i przyci\u0105gn\u0105\u0107 ich do nacjonalizmu volkistowskiego. w praktyce jego baz\u0119 stanowili zrujnowani ch\u0142opi, weterani i wojny \u015bwiatowej i przedsi\u0119biorcy. ruch odwo\u0142ywa\u0142 si\u0119 do oddzia\u0142\u00f3w freikorps, kt\u00f3re walczy\u0142y w czasie rewolucji listopadowej z socjalistycznymi rewolucjonistami ze zwi\u0105zku spartakusa i socjaldemokratami. podstaw\u0105 ideologii by\u0142 volkizm stanowi\u0105cy element dotychczasowej niemieckiej my\u015bli konserwatywnej. st\u0105d te\u017c za\u0142o\u017cenia ideologicznie nazizmu najcz\u0119\u015bciej okre\u015blane s\u0105 jako prawicowe.\nnazizm wprowadza\u0142 w \u017cycie zasady antyliberalnego kolektywizmu, kt\u00f3ry sta\u0142 si\u0119 wizyt\u00f3wk\u0105 kultury publicznej iii rzeszy i promowa\u0142 etniczny fundamentalizm. niemiecka odmiana faszyzmu jako skrajnie antyindywidualistyczna promowa\u0142a zasady etatyzmu i korporacjonizmu. sporo uwagi interwencjonistycznej gospodarce nazistowskiej po\u015bwi\u0119cili ludwig von mises oraz friedrich von hayek. wspomniani ekonomi\u015bci uwa\u017cali, \u017ce pod wzgl\u0119dem ekonomicznym nazizm promowa\u0142 w istocie centralne planowanie w socjalistycznym wydaniu. nale\u017cy przy tym pami\u0119ta\u0107, \u017ce dzia\u0142alno\u015b\u0107 obu ekonomist\u00f3w zbudowana by\u0142a na negacji doktryny socjalistycznej oraz zasadzie przeciwie\u0144stw mi\u0119dzy warto\u015bciami wolnego rynku, a ich socjalistycznymi antytezami. z pogl\u0105dami misesa i hayeka, nie zgadzaj\u0105 si\u0119 przedstawiciele lewicy, definiuj\u0105cy cz\u0119sto narodowy socjalizm jako jedn\u0105 z form kapitalizmu. zdaniem skrajnej lewicy, nazizm stanowi wr\u0119cz najwy\u017csze i najbardziej zdeprawowane stadium kapitalizmu.\n\n\n=== frakcje ===\nw nsdap dzia\u0142a\u0142y zar\u00f3wno frakcje konserwatywne, jak i radykalne. konserwaty\u015bci skupieni byli wok\u00f3\u0142 hermanna g\u00f6ringa. zach\u0119cali oni hitlera do sojuszu z kapitalistami i reakcjonistami. inni konserwaty\u015bci skupieni byli wok\u00f3\u0142 heinricha himmlera i reinharda heydricha. do partii hitlera przy\u0142\u0105czyli si\u0119 synowie cesarza wilhelma ii, ksi\u0105\u017c\u0119 eitel friedrich i ksi\u0105\u017c\u0119 oskar. chcieli oni, aby nazi\u015bci restaurowali monarchi\u0119. nazi\u015bci, monarchistyczna skrajna prawica i niemiecka narodowa partia ludowa oraz \u015brodowiska oficer\u00f3w o nastawieniu monarchistycznym i przemys\u0142owc\u00f3w zawar\u0142y w dniu 11 pa\u017adziernika 1931 roku sojusz skierowany przeciwko republice weimarskiej. oficjalnie nadano mu nazw\u0119 front narodowy, lecz znany jest pod powszechn\u0105 nazw\u0105 frontu harzburskiego. cho\u0107 nsdap i monarchistyczna niemiecka narodowa partia ludowa wsp\u00f3\u0142pracowa\u0142y ze sob\u0105, partie te wzajemnie oskar\u017ca\u0142y si\u0119 o reakcyjno\u015b\u0107 i socjalizm.\nradyka\u0142owie, tacy jak joseph goebbels (do 1926 roku), byli wrogo nastawieni do kapitalizmu, bo widzieli w nim dominacj\u0119 \u017cyd\u00f3w. nieformalnymi liderami frakcji byli bracia gregor i otto strasser. otto strasser uwa\u017ca\u0142, \u017ce hitler przyj\u0105\u0142 kapitalizm. strasser uwa\u017ca\u0142, \u017ce kapitalizm hitlera trzeba zast\u0105pi\u0107 niemieckim, solidarystycznym, narodowym socjalizmem. strassery\u015bci uznali sp\u00f3r ideowy za przejaw \u201ewalki strasseryzmu z hitleryzmem\u201d. w 1926 roku grupa strassera pr\u00f3bowa\u0142a dokona\u0107 rewizji programu nsdap wprowadzaj\u0105c do niego mocniejsze akcenty anty-kapitalistyczne, pr\u00f3ba ta zosta\u0142a jednak powstrzymana przez hitlera i federa na konferencji w bambergu. od tego czasu goebbels zmieni\u0142 swoje pogl\u0105dy, przeszed\u0142 na stron\u0119 hitlera i por\u00f3\u017cni\u0142 si\u0119 ze strasserami, w 1930 roku odnosi\u0142 si\u0119 do strasser\u00f3w wrogo.\nhitler sta\u0142 po stronie konserwatyst\u00f3w, nie traktowa\u0142 powa\u017cnie antykapitalistycznych punkt\u00f3w programu nsdap z 1920 roku. w 1930 roku wg relacji walthera funka hitler krytycznie wypowiada\u0142 si\u0119 na temat upa\u0144stwowienia gospodarki: \u201ew rozmowie ze mn\u0105 i w rozmowie z przemys\u0142owcami i kapitalistami, z kt\u00f3rymi go pozna\u0142em wielokrotnie podkre\u015bla\u0142, \u017ce jest wrogiem gospodarki upa\u0144stwowionej i tak zwanej 'gospodarki planowej'\u201d. w 1926 roku na konferencji w bambergu zablokowa\u0142 zmiany w programie postulowane przez strasser\u00f3w. w 1930 roku po zbli\u017ceniu z bur\u017cuazyjn\u0105 prawic\u0105 zdecydowa\u0142 o wydaleniu otto strassera z nsdap, co praktycznie uciszy\u0142o \u201elewicow\u0105\u201c frakcj\u0119 w partii. jak notowa\u0142 w\u00f3wczas goebbels: hitler \u201enie znosi strasser\u00f3w i surowo ocenia ten salonowy socjalizm\u201d. gregor strasser pozosta\u0142 w partii po wydaleniu brata, zosta\u0142 jednak zamordowany w 1934 roku podczas nocy d\u0142ugich no\u017cy.\n\n\n== geneza ==\nnarodowy socjalizm jest skrajn\u0105 ideologi\u0105 powsta\u0142\u0105 jako wynik rozwoju spo\u0142ecze\u0144stwa masowego, opart\u0105 na pierwiastkach szowinistycznych i rasistowskich.\ngwa\u0142towna przemiana \u015bwiata, industrializacja, urbanizacja i upadek dotychczasowych wi\u0119zi w 2 po\u0142. xix w. sk\u0142ania\u0142y do poszukiwania nowych idei, daj\u0105cych zagubionym masom ludzkim poczucie sensu egzystencji. g\u0142osz\u0105ca indywidualizm ideologia liberalna nie mog\u0142a dotyczy\u0107 takich poj\u0119\u0107, gdy\u017c by\u0142a ufundowana na negacji wszelkich dotychczasowych pewnik\u00f3w i kszta\u0142towania si\u0119 opozycji do tradycyjnych poj\u0119\u0107 i warto\u015bci, r\u00f3wnie\u017c religijnych. spo\u0142ecze\u0144stwo niemieckie, wyrwane w wyniku uprzemys\u0142owienia ze starych struktur, szuka\u0142o nowych system\u00f3w normatywnych w nacjonalizmie, szczeg\u00f3lnie popularnym po zjednoczeniu niemiec (1870). nacjonalizm ten po\u0142\u0105czy\u0142 si\u0119 z siln\u0105 jeszcze wiejsk\u0105 mentalno\u015bci\u0105 wi\u0119kszo\u015bci niemc\u00f3w, tworz\u0105c ideologi\u0119 tzw. volkizmu.\n\n\n=== narodowy socjalizm przed 1918 ===\nniemiecki narodowy socjalizm zapocz\u0105tkowa\u0142a niemiecka partia robotnicza (deutsche arbeiterpartei), za\u0142o\u017cona w 1903 w u\u015bciu nad \u0142ab\u0105 (austro-w\u0119gry). powsta\u0142a w wyniku konfliktu mi\u0119dzy robotnikami niemieckimi i czeskimi, kt\u00f3ry ignorowa\u0142a internacjonalistycznie nastawiona socjaldemokratyczna partia robotnicza austrii. za cel stawia\u0142a sobie stworzenie \u201eludowej wsp\u00f3lnoty\u201d (volksgemeinschaft) broni\u0105cej niemieckich robotnik\u00f3w od \u201eekonomicznego, politycznego i kulturalnego ucisku\u201d; program z jihlavy (1913) doda\u0142 has\u0142a antysemickie. w wyborach 1911 r. zdoby\u0142a trzy mandaty. przyw\u00f3dcami dap byli alois ciller, walter riehl, rudolf jung, ferdinand burschofsky i walter gattermayer. od ok. 1910 r. partia nieoficjalnie okre\u015bla\u0142a si\u0119 jako narodowo-socjalistyczna, w 1918 r. zmieni\u0142a nazw\u0119 na deutsche nationalsozialistische arbeiterpartei.\n\n\n=== volkizm ===\nvolkizm to specyficzna, niemiecka ideologia rasistowska, na kszta\u0142t predestynacji. w nacjonalizmie i rasizmie niemieckim od czas\u00f3w johanna g. fichtego (1762\u20131814) ta protestancka teza zosta\u0142a przekszta\u0142cona w doktryn\u0119 o istnieniu narod\u00f3w predestynowanych (urvolk \u2013 \u201epranar\u00f3d\u201d fichtego; volksgeist \u2013 \u201educh narodu\u201d hegla), kt\u00f3ra, po zlaicyzowaniu tej doktryny w epoce pozytywizmu, przekszta\u0142ci\u0142a si\u0119 w paranaukowy dyskurs o istnieniu rzekomo wy\u017cszych i ni\u017cszych ras ludzkich. teorie rasowe anglika houstona s. chamberlaina (1855\u20131927) i francuz\u00f3w: arthura de gobineau i georges\u2019a vacheza de lapouge\u2019a (1854\u20131936) przyczyni\u0142y si\u0119 do nadania rasizmowi volkistowskiemu statusu naukowego i zainteresowania si\u0119 nim przede wszystkim wykszta\u0142conych warstw spo\u0142ecze\u0144stwa niemieckiego epoki wilhelmia\u0144skiej.\nvolkizm nie ma nic wsp\u00f3lnego z nauk\u0105. jest ruchem o charakterze neoromantycznym, irracjonalnym, sk\u0142aniaj\u0105cym si\u0119 w kierunku panteistycznej mistyki \u201ekrwi i ziemi\u201d (blut und boden). ideologia \u201eniemieckiej rewolucji\u201d, propagowana przez volkizm, zak\u0142ada\u0142a odrzucenie wszystkich zdobyczy industrializacyjnych i towarzysz\u0105cej im ideologii liberalizmu poprzez powr\u00f3t do \u017cycia wiejskiego, wzorowanego na preindustrialnym i preliberalnym \u015bredniowieczu. pocz\u0105tki volkizmu s\u0105 pozapolityczne \u2013 chodzi\u0142o o odzyskanie zagubionego mistycznego kontaktu z przyrod\u0105 i kosmosem.\nvolkizm jest panteistyczny, g\u0142osi jedno\u015b\u0107 duszy ludzkiej z otaczaj\u0105cym j\u0105 \u015bwiatem; dusza cz\u0142owieka jest cz\u0119\u015bci\u0105 wi\u0119kszej duszy volku, a ta \u2013 duszy \u015bwiata. dusza volku kszta\u0142towana jest przez krajobraz (landschaft) i raz ukszta\u0142towana nie podlega zmianie. ta rasistowsko-religijna teoria uczy, \u017ce cechy narodowe s\u0105 uzale\u017cnione od krajobrazu, w jakim ukszta\u0142towa\u0142 si\u0119 nar\u00f3d na pocz\u0105tku swoich dziej\u00f3w; np. cechy \u017cyd\u00f3w ukszta\u0142towa\u0142y si\u0119 na pustyniach arabskich i dlatego nar\u00f3d ten ma cechowa\u0107 p\u0142ytko\u015b\u0107, ja\u0142owo\u015b\u0107, osch\u0142o\u015b\u0107. brak g\u0142\u0119bi i si\u0142 tw\u00f3rczych ma by\u0107 odbiciem upa\u0142\u00f3w i towarzysz\u0105cego im uczucia bezsensu, typowego dla klimatu pustynnego; wyrazem tego rzekomego spodlenia ma by\u0107 wygl\u0105d zewn\u0119trzny \u017cyd\u00f3w, szczeg\u00f3lnie charakterystyczny nos, oraz zapach cebuli i czosnku. odwrotno\u015bci\u0105 jest klimat p\u00f3\u0142nocy, charakteryzuj\u0105cy si\u0119 wilgotnymi i zimnymi lasami pragermanii, gdzie ludzie z ut\u0119sknieniem wygl\u0105daj\u0105 s\u0142o\u0144ca \u2013 dlatego niemcy s\u0105 lud\u017ami \u015bwiat\u0142a (lichtmenschen); ich blond w\u0142osy i niebieskie oczy wskazuj\u0105 na czysto\u015b\u0107 duszy (w rzeczywisto\u015bci wizja, i\u017c aryjczyk jest niebieskookim blondynem, rozpowszechni\u0142a si\u0119 dzi\u0119ki volkistowskiemu malarzowi hugo h\u00f6ppenerowi, tworz\u0105cemu pod pseudonimem \u201efidus\u201d). pragermanie, jako lud osiad\u0142y, maj\u0105 by\u0107 z natury zakorzenieni w ziemi; \u017cydzi, jako pierwotni koczownicy, maj\u0105 by\u0107 ludem naturalnie wykorzenionym, o mentalno\u015bci nomad\u00f3w, niezdolnym pokocha\u0107 ojczyzny i zakorzeni\u0107 si\u0119 trwale w jakiejkolwiek ziemi. ich nomadyzm rzekomo ujawnia si\u0119 w postaci naturalnej sk\u0142onno\u015bci do kosmopolityzmu.\nideolodzy volkizmu uto\u017csamili \u017cyd\u00f3w z powstawaniem wielkich miast, procesem industrializacji i narodzin stosunk\u00f3w kapitalistycznych (walter riehl, werner sombart), a poniewa\u017c stosunki te wytworzy\u0142y demokracj\u0119, to r\u00f3wnie\u017c j\u0105 przypisano \u017cydom. niemcy mieli by\u0107 z natury narodem apolitycznym, przeciwnym polityce i partiom (thomas mann, betrachtungen eines unpolitischen, berlin 1918). tej apokalipsie nowoczesno\u015bci przeciwstawiano wizj\u0119 tradycyjnego niemieckiego bauera, nie znaj\u0105cego poj\u0119cia zysku, egoizmu i relatywizmu moralnego. ch\u0142op sta\u0142 si\u0119 uciele\u015bnieniem mitu zdrowego moralnie niemca, walcz\u0105cego z przybyszem z miasta \u2013 czyli zajmuj\u0105cym si\u0119 handlem \u017cydem. niekt\u00f3rzy volki\u015bci opowiadali si\u0119 za przywr\u00f3ceniem niewolnictwa dla ras ni\u017cszych, szczeg\u00f3lnie \u017cyd\u00f3w. niech\u0119\u0107 kulturowa i ekonomiczna do \u017cyd\u00f3w dosy\u0107 szybko nabra\u0142a charakteru brutalnego; w licznych powie\u015bciach volkistowskich niemcy zacz\u0119li mordowa\u0107 swoich \u017cydowskich pan\u00f3w i wyzyskiwaczy, co da\u0142o pow\u00f3d do przekonania, \u017ce rasy walcz\u0105 ze sob\u0105 nie na polu kultury, lecz w si\u0142owej konfrontacji na \u015bmier\u0107 i \u017cycie.\nu niekt\u00f3rych ideolog\u00f3w wczesnego volkizmu (paul de lagarde) pojawia\u0142 si\u0119 nawet pomys\u0142 stworzenia nowej, monolatrycznej religii niemieckiej, b\u0119d\u0105cej mieszank\u0105 wskrzeszonych starogerma\u0144skich mit\u00f3w i chrze\u015bcija\u0144stwa. przyczynkiem by\u0142o przekonanie, \u017ce ka\u017cdy nar\u00f3d powinien mie\u0107 w\u0142asn\u0105, narodow\u0105 religi\u0119, a tak\u017ce w\u0142asn\u0105 koncepcj\u0119 prawdy i k\u0142amstwa (fa\u0142szu). niekt\u00f3rzy volki\u015bci twierdzili, \u017ce niemiecka religia narodowa powinna zasymilowa\u0107 chrze\u015bcija\u0144stwo, zast\u0119puj\u0105c posta\u0107 jezusa chrystusa \u2013 niemieckim volkiem. inni uwa\u017cali, \u017ce jezus nie urodzi\u0142 si\u0119 w rodzinie \u017cydowskiej, lecz by\u0142 germaninem, a matka boska jest matk\u0105 wszystkich plemion germa\u0144skich. eugen diederichs wyszed\u0142 z za\u0142o\u017cenia, i\u017c s\u0142o\u0144ce jest jedynym niemieckim bogiem; zapocz\u0105tkowa\u0142 on coroczne obchody starogerma\u0144skich \u015bwi\u0105t wi\u0105\u017c\u0105cych si\u0119 z kultem s\u0142o\u0144ca, np. organizowa\u0142 uroczysto\u015bci religijne w dniach przesilenia letniego. z kultu s\u0142o\u0144ca p\u00f3\u017aniejszy nazizm przej\u0105\u0142 jego symbol \u2013 swastyk\u0119.\nvolkizm odrzuci\u0142 wszelk\u0105 my\u015bl uniwersalistyczn\u0105 na rzecz prawd partykularnych o narodowym obliczu, kt\u00f3re powstaj\u0105 w czasie rozwoju historycznego. w praktyce oznacza\u0142o to, \u017ce prawda obiektywna jest niepoznawalna lub w og\u00f3le nie istnieje. ten nihilizm znalaz\u0142 wkr\u00f3tce filozofa, kt\u00f3ry nada\u0142 mu form\u0119 wysoce intelektualn\u0105 \u2013 martina heideggera i jego koncepcj\u0119 nieistnienia niezmiennego i uniwersalnego \u201ebytu\u201d na korzy\u015b\u0107 partykularnego i historycznie zmiennego \u201ebycia\u201d. heidegger by\u0142 entuzjast\u0105 nazizmu.\nvolkizm, mimo swojego irracjonalnego charakteru, zdoby\u0142 status \u015bwiatopogl\u0105du naukowego. osi\u0105gn\u0105\u0142 to dzi\u0119ki wykorzystaniu zdobyczy nauki pozytywistycznej, a szczeg\u00f3lnie jej kierunku zwanego \u201erasowo-antropologicznym\u201d, kt\u00f3ry dokona\u0142 pseudonaukowej racjonalizacji teorii rasistowskich. cechy przeci\u0119tne czaszek przedstawicieli r\u00f3\u017cnych ras po\u0142\u0105czono z popularnymi stereotypami ufundowanymi na specyficznej kulturze narod\u00f3w rasy te reprezentuj\u0105cych, przypisuj\u0105c wszystkim semitom cechy \u017cydowskie, aryjczykom \u2013 cechy europejskiej kultury, a wymy\u015blonym przez volkizm nordykom (rasa taka w rzeczywisto\u015bci w og\u00f3le nie istnieje) \u2013 podretuszowane cechy niemieckie. rzeczywista warto\u015b\u0107 naukowa tych bada\u0144 by\u0142a nik\u0142a; ponadto zawiera\u0142a w sobie b\u0142\u0105d podstawowy: badano przedstawicieli ras, kt\u00f3re arbitralnie uznano za czyste, podczas gdy rasy w stanie czystym w og\u00f3le na ziemi nie wyst\u0119puj\u0105 (przez tysi\u0105clecia wymiesza\u0142y si\u0119); np. w badaniach rodowitych niemc\u00f3w, ju\u017c po zwyci\u0119stwie nazizmu w niemczech, okaza\u0142o si\u0119, \u017ce zaledwie 7% populacji ma cechy czysto nordyckie, podczas gdy u polak\u00f3w \u2013 rzekomo ni\u017cszych jako s\u0142owianie \u2013 by\u0142o to 13%; wyniki te zosta\u0142y utajnione na rozkaz adolfa hitlera.\na\u017c do 1918 volkizm by\u0142 ruchem marginalnym politycznie, bardziej ni\u017c doktryn\u0119 przypomina\u0142 hobby \u0142\u0105cz\u0105ce zami\u0142owanie do niemieckiego folkloru z niech\u0119ci\u0105 do liberalnej, miejskiej cywilizacji. dominuj\u0105cym kierunkiem nacjonalizmu by\u0142 pruski, po\u0142\u0105czony z monarchi\u0105, nacjonalizm pa\u0144stwowy. upadek cesarstwa (1918) stanowi\u0142 nowy impuls dla nacjonalizmu, kt\u00f3ry rozwija\u0142 si\u0119 bez wsparcia, ale i ograniczenia, ze strony konserwatywnej monarchii. nacjonalizm niemiecki natrafi\u0142 na niezwykle korzystne warunki; niemcy by\u0142y zszokowane pora\u017ck\u0105 w i wojnie \u015bwiatowej \u2013 w\u015br\u00f3d prawicy panowa\u0142o powszechne poczucie, \u017ce wojna nie zosta\u0142a przegrana militarnie, lecz politycznie, na skutek zdrady socjaldemokrat\u00f3w, kt\u00f3rzy w listopadzie 1918 wzniecili rewolucj\u0119 (\u201ecios w plecy\u201d). ponadto 4-letnia wojna wywo\u0142a\u0142a nastroje szowinistyczne, kt\u00f3re nie znalaz\u0142y spe\u0142nienia i przeistoczy\u0142y si\u0119 w nacjonalistyczn\u0105 frustracj\u0119. powsta\u0142a w wyniku rewolucji listopadowej republika weimarska sta\u0142a w sprzeczno\u015bci z pogl\u0105dami politycznymi wi\u0119kszo\u015bci niemc\u00f3w, o czym \u015bwiadczy\u0142a np. chroniczna niezdolno\u015b\u0107 procedur demokratycznych do wy\u0142onienia wi\u0119kszo\u015bci parlamentarnej, akceptuj\u0105cej t\u0119 republik\u0119. postanowienia traktatu wersalskiego wywo\u0142a\u0142y poczucie narodowego upokorzenia \u2013 wsz\u0119dzie zacz\u0119\u0142y wyrasta\u0107 organizacje nacjonalistyczne, g\u0142osz\u0105ce ide\u0119 rewan\u017cu za rok 1918. w takich warunkach volkizm, z doktryny mitologicznej i hobbystycznej, zacz\u0105\u0142 przekszta\u0142ca\u0107 si\u0119 w ideologi\u0119 polityczn\u0105. by\u0142o to u\u0142atwione faktem, i\u017c jako jedyny nurt nie by\u0142 odpowiedzialny za pora\u017ck\u0119 wojenn\u0105. upokorzeni w \u015bwiecie realnym, niemcy pocz\u0119li szuka\u0107 recept na bol\u0105czki polityczne w mistyce i teozofii \u201erewolucji niemieckiej\u201d, kt\u00f3ra dawa\u0142a proste odpowiedzi i bez k\u0142opotu wskazywa\u0142a winnych.\n\n\n== historia ==\nhistoria nazizmu \u0142\u0105czy si\u0119 trwale z postaci\u0105 hitlera, najbardziej znanego polityka ruchu, wodza (f\u00fchrer) iii rzeszy. niekt\u00f3rzy widz\u0105 w nim ideologa nazizmu (mein kampf i-ii, m\u00fcnchen 1925\u20131927; wyd. pol. niepe\u0142ne 1992).\nadolf hitler pogl\u0105dami nacjonalistycznymi zarazi\u0142 si\u0119 ju\u017c jako nastolatek, gdy poczytywa\u0142 popularne w\u015br\u00f3d m\u0142odzie\u017cy pisma \u201elinzer fliegende blatter\u201d i \u201eder scherer\u201d. gazety propagowa\u0142y kult german\u00f3w i postulowa\u0142y idee ruchu wszechniemieckiego. wzrost nastroj\u00f3w nacjonalistycznych odczu\u0142 po przeprowadzeniu si\u0119 do wiednia, gdzie nie kry\u0142 podziwu dla tamtejszego burmistrza, karla luegera, kt\u00f3ry zach\u0119ca\u0142 do walki z \u017cydami. m\u0142ody hitler podziwia\u0142 antysemityzm luegera, a ponadto aprobowa\u0142 pogl\u0105dy grup staraj\u0105cych si\u0119 o przy\u0142\u0105czenie austrii do rzeszy. z wiednia przeprowadzi\u0142 si\u0119 w 1913 roku ze wzgl\u0119du na to, i\u017c jego zdaniem mieszka\u0142o tam zbyt du\u017co os\u00f3b pochodzenia \u017cydowskiego i s\u0142owia\u0144skiego. zasadnicze pogl\u0105dy hitlera ukszta\u0142towa\u0142y si\u0119 po wybuchu wojny \u015bwiatowej, w trakcie kt\u00f3rej wst\u0105pi\u0142 do armii niemieckiej (sk\u0105din\u0105d sam uwa\u017ca\u0142, \u017ce s\u0142u\u017cba w wojsku powinna by\u0107 etapem ko\u0144cz\u0105cym edukacj\u0119 ka\u017cdego niemca).\nwin\u0105 za kl\u0119sk\u0119 niemiec w wojnie obarcza\u0142 m.in. kobiety kt\u00f3re mia\u0142y rzekomo demoralizowa\u0107 niemieckich \u017co\u0142nierzy (g\u0142upie listy pisane przez niemki kosztowa\u0142y \u017cycie setek tysi\u0119cy m\u0119\u017cczyzn), \u017cyd\u00f3w, libera\u0142\u00f3w i socjalist\u00f3w. jego zdaniem grupy te z premedytacj\u0105 udaremnia\u0142y niemieckie dzia\u0142ania wojenne. po zako\u0144czeniu wojny, w maju 1919 roku bra\u0142 udzia\u0142 w kursie o\u015bwiatowo-propagandowym zorganizowanym przez gruppenkomommando iv, celem instytucji by\u0142o zwalczanie niemieckiej lewicy. w trakcie odbywania kurs\u00f3w, hitler pozna\u0142 innych nacjonalist\u00f3w. do\u0142\u0105czy\u0142 on do komisji kt\u00f3ra mia\u0142a na celu przeprowadzanie \u015bledztw i karanie \u017co\u0142nierzy i podoficer\u00f3w armii opowiadaj\u0105cych si\u0119 za rewolucj\u0105 socjalistyczn\u0105 i bawarsk\u0105 republik\u0105 rad.\nna okres jego pobytu w monachium, przypad\u0142a dzia\u0142alno\u015b\u0107 szeregu grup o charakterze szowinistycznym. najwi\u0119ksz\u0105 z takich grup by\u0142 \u201ezakon germa\u0144ski\u201d utworzony w 1912 roku z inicjatywy barona rudolfa von sebottendorffa. zakon germa\u0144ski u\u017cywa\u0142 symboliki (w tym swastyki czy przywitania \u201eheil und sieg\u201d \u2013 zbawienie i zwyci\u0119stwo) kt\u00f3ra zosta\u0142a nast\u0119pnie przyj\u0119ta przez nazist\u00f3w. rudolf von sebottendorff wynaj\u0105\u0142 kilka lokali, kt\u00f3re przeznaczy\u0142 do przeprowadzenia narad organizacji o charakterze konserwatywnym. zakon przekszta\u0142ci\u0142 si\u0119 w stowarzyszenie \u201ethule\u201d. nazwa stowarzyszenia pochodzi\u0142a od nazwy mitycznej wyspy szcz\u0119\u015bcia po\u0142o\u017conej na p\u00f3\u0142nocy. stowarzyszenie zasili\u0142o blisko tysi\u0105c os\u00f3b, w tym studenci, g\u0142\u00f3wny trzon stanowili jednak kupcy i dziennikarze. cz\u0142onkami grupy byli m.in. rudolf he\u00df i hans frank. w pa\u017adzierniku 1919 roku cz\u0142onkowie grupy, karl harrer i anton drexler dostali zadanie utworzenia tzw. politycznego ko\u0142a robotniczego \u2013 analogicznie utworzona zosta\u0142a niemiecka partia robotnicza.\n\n\n=== dzia\u0142alno\u015b\u0107 dap ===\n\n\n=== utworzenie nsdap ===\nw przeci\u0105gu dw\u00f3ch lat, dap przekszta\u0142ci\u0142a si\u0119 w nationalsozialistische deutsche arbeiterpartei (nsdap), w kt\u00f3rej hitler sprawowa\u0142 niemal\u017ce nieograniczon\u0105 w\u0142adz\u0119. po przej\u0119ciu w\u0142adzy w partii hitler zachowa\u0142 co prawda w nazwie partii s\u0142owo \u201esocjalizm\u201d, odrzucaj\u0105c jednak t\u0119 ideologi\u0119 i nie odwo\u0142uj\u0105c si\u0119 do niej. wed\u0142ug nazist\u00f3w cz\u0142on ten w nazwie partii oznacza\u0142 po prostu zobowi\u0105zanie jednostki do wsp\u00f3lnoty narodowej. w 1920 roku nazi\u015bci, dzi\u0119ki niemieckiej emigrantce z rosji, gertrudzie von seidlitz, przej\u0119li pismo \u201ev\u00f6lkischer beobachter\u201d, kt\u00f3re przekszta\u0142cili na dziennik o charakterze antysemickim. 24 lutego 1920 roku hitler przedstawi\u0142 25 punkt\u00f3w programu nsdap, dotyczy\u0142 on g\u0142\u00f3wnie anulowania postanowie\u0144 traktatu wersalskiego, zjednoczenia narodu niemieckiego w jedno pa\u0144stwo i odzyskania utraconych teren\u00f3w. ponadto wzmiankowano o zamkni\u0119ciu wszystkich gazet nieprzychylnych nsdap, a tak\u017ce kontroli medi\u00f3w przez pa\u0144stwo. zak\u0142adano utworzenie armii narodowej, a wi\u0119c wprowadzenie powszechnej i obowi\u0105zkowej s\u0142u\u017cby wojskowej.\nw 1921 roku w partii dzia\u0142a\u0142o ju\u017c 3000 os\u00f3b, w 1923 roku by\u0142o ich ju\u017c 30 tysi\u0119cy. potencjalnych dzia\u0142aczy przyci\u0105ga\u0142y wojskowy klimat partii, defilady, mundury czy marsze z pochodniami. dzia\u0142aczami partii byli ju\u017c m.in. syn bogatego handlarza, rudolf hess (w trakcie wojny pilot, a nast\u0119pnie \u017co\u0142nierz kontrrewolucyjnego freikorpsu) kt\u00f3ry mianowany zosta\u0142 przewodnicz\u0105cym centralnej komisji politycznej i syn komisarza rzeszy w niemieckiej afryce po\u0142udniowo-zachodniej, hermann g\u00f6ring, kt\u00f3ry mianowany zosta\u0142 dow\u00f3dc\u0105 boj\u00f3wek sturmabteilung. innymi licz\u0105cymi si\u0119 dzia\u0142aczami byli alfred rosenberg, max amann i heinrich hoffman.\nza swego g\u0142\u00f3wnego przeciwnika politycznego nsdap uzna\u0142a partie robotnicze, a zw\u0142aszcza powsta\u0142\u0105 w 1918 roku komunistyczn\u0105 parti\u0119 niemiec, zwalcza\u0142a tak\u017ce aktywnie socjaldemokrat\u00f3w i liberalne stronnictwa mieszcza\u0144skie. szczeg\u00f3ln\u0105 wrogo\u015bci\u0105 nsdap darzy\u0142a lewicowe kpd, spd i uspd, kt\u00f3re wed\u0142ug nazistowskiej propagandy by\u0142y odpowiedzialne za kl\u0119sk\u0119 niemiec w i wojnie \u015bwiatowej (jednak rewolucja w niemczech wybuch\u0142a dopiero po zako\u0144czeniu dzia\u0142a\u0144 wojennych).\nw lipcu 1921 roku hitler wystosowa\u0142 do w\u0142adz partii list, w kt\u00f3rym za\u017c\u0105da\u0142 stanowiska przewodnicz\u0105cego nsdap o nieograniczonych kompetencjach. zastrzeg\u0142 sobie r\u00f3wnie\u017c wy\u0142\u0105czne prawo do wsp\u00f3\u0142pracy z innymi organizacjami. cz\u0142onkowie partii zgodzili si\u0119 na to, poniewa\u017c hitler zyska\u0142 wp\u0142ywy w\u015br\u00f3d najbogatszych mieszka\u0144c\u00f3w bawarii, a tak\u017ce w sferach wojskowych (m.in. w zrzeszeniu przemys\u0142owym i w zak\u0142adach samochodowych daimlera w stuttgarcie). status nsdap przyj\u0119ty po obj\u0119ciu pe\u0142ni w\u0142adzy przez hitlera zak\u0142ada\u0142, \u017ce partia b\u0119dzie dzia\u0142a\u0142a na zasadach wodzostwa.\nw pa\u017adzierniku 1922 roku, na tzw. dzie\u0144 niemiecki, nsdap zosta\u0142a zaproszona do coburga na spotkanie partii i grup o charakterze nacjonalistycznym. hitler zlekcewa\u017cy\u0142 apel o stawienie si\u0119 z ma\u0142\u0105 delegacj\u0105, zamiast tego nazi\u015bci zjawili si\u0119 na wiec w liczbie o\u015bmiuset boj\u00f3wkarzy i orkiestry. ju\u017c nast\u0119pnego dnia dosz\u0142o do star\u0107 nacjonalist\u00f3w z cz\u0142onkami ugrupowa\u0144 lewicowych. w styczniu nast\u0119pnego roku odby\u0142 si\u0119 pierwszy zjazd partii, z udzia\u0142em defilady boj\u00f3wkarzy sa. 1 i 2 wrze\u015bnia nazi\u015bci uczestniczyli w rocznicy zwyci\u0119stwa prus w wojnie z francj\u0105 w 1870 roku. w trakcie spotkania hitler zawi\u0105za\u0142 sojusz z genera\u0142em erichem ludendorffem, w wyniku kt\u00f3rego dosz\u0142o do utworzenia grupy niemiecki zwi\u0105zek walki \u2013 koalicji organizacji nacjonalistycznych z udzia\u0142em sa, reichsflagge oraz bund oberland. 25 wrze\u015bnia kierownikiem zwi\u0105zku mianowany zosta\u0142 sam hitler.\n\n\n==== pucz monachijski ====\n8/9 listopada 1923 r. dosz\u0142o do nieudanej pr\u00f3by puczu w monachium, zako\u0144czonej rozp\u0119dzeniem przez wojsko grupy narodowosocjalistycznych puczyst\u00f3w i aresztowaniem hitlera. w czasie nieudanego puczu aresztowano lewicowych radnych, przedstawicieli mniejszo\u015bci \u017cydowskiej oraz zdemolowano redakcje pism socjaldemokratycznych. s\u0142aw\u0119 hitlerowi, a tym samym i ideologii nazizmu, przyni\u00f3s\u0142 proces puczyst\u00f3w, kt\u00f3ry uczyni\u0142 z hitlera osob\u0119 znan\u0105. w s\u0105dzie dochodzi\u0142o do wielu absurdalnych sytuacji, hitler bezkarnie wyg\u0142asza\u0142 swoje pogl\u0105dy i nazywa\u0142 urz\u0119duj\u0105cych ministr\u00f3w \u201ezdrajcami\u201d czy \u201eband\u0105 z\u0142oczy\u0144c\u00f3w\u201d. sam hitler g\u0142osi\u0142 si\u0119 jako przedstawiciel \u201eniemieckiego ruchu wolno\u015bciowego\u201d kt\u00f3rego celem nie by\u0142o obj\u0119cie \u017cadnych stanowisk pa\u0144stwowych, a jedynie szerzenie \u015bwiadomo\u015bci narodowej.\npo d\u0142ugim procesie zosta\u0142 skazany na 5 lat wi\u0119zienia. w czasie pobytu w zak\u0142adzie karnym napisa\u0142 mein kampf. w okresie pobytu w wi\u0119zieniu wzros\u0142y notowania ruchu nacjonalistycznego, wynikiem tego by\u0142 du\u017cy skok wzrostu poparcia dla nsdap w wyborach. ruch narodowosocjalistyczny domaga\u0142 si\u0119 wypuszczenia hitlera na wolno\u015b\u0107, a do tej akcji do\u0142\u0105czyli si\u0119 dwaj laureaci nagroda nobla, philipp lenard i johannes stark \u2013 laureaci opublikowali artyku\u0142, w kt\u00f3rym nazwali przysz\u0142ego dyktatora \u201edoboszem nowych niemiec\u201d i pochwalili go za walk\u0119 o jedno\u015b\u0107 narodu i czysto\u015b\u0107 ras. ostatecznie hitler i pozostali nazi\u015bci zostali wypuszczeni z wi\u0119zie\u0144 w grudniu 1924.\npo wyj\u015bciu z wi\u0119zienia hitler spotka\u0142 si\u0119 z premierem bawarii, heinrichem heldem. hitler zaoferowa\u0142 pomoc w walce z marksistami i z\u0142o\u017cy\u0142 lojalno\u015b\u0107 rz\u0105dowi. w po\u0142owie lutego premier zgodzi\u0142 si\u0119 zalegalizowa\u0107 parti\u0119 nazistowsk\u0105.\n\n\n==== okres walki o w\u0142adz\u0119 w partii i zdobycie poparcia przedsi\u0119biorc\u00f3w ====\nwielki kryzys spowodowa\u0142 za\u0142amanie si\u0119 popularno\u015bci wszystkich partii liberalno-demokratycznych i spd. miliony bezrobotnych lub przera\u017conych gro\u017ab\u0105 bezrobocia niemc\u00f3w poszukiwa\u0142o cudownej recepty na uzdrowienie gospodarki i zast\u0119puj\u0105cego brakuj\u0105cego cesarza, m\u0119\u017ca opatrzno\u015bciowego, kt\u00f3ry uratowa\u0142by ich przed pauperyzacj\u0105. by\u0142a to znakomita koniunktura dla ruch\u00f3w skrajnych \u2013 w si\u0142\u0119 ros\u0142y partie antysystemowe. w pocz\u0105tkowej fazie narodowi socjali\u015bci pozyskali g\u0142\u00f3wnie ch\u0142op\u00f3w, drobnomieszcza\u0144stwo i weteran\u00f3w wojennych. z biegiem czasu hitlerowi swoim antybolszewizmem uda\u0142o si\u0119 zyska\u0107 sympati\u0119 kapitalist\u00f3w i bur\u017cuazji.\npo ponownej legalizacji nsdap widoczne by\u0142y podzia\u0142y wewn\u0105trzpartyjne. dosz\u0142o do konfliktu hitlera z gregorem strasserem, kt\u00f3rego najbli\u017cszym wsp\u00f3\u0142pracownikiem by\u0142 w\u00f3wczas joseph goebbels. konflikt spowodowany by\u0142 poparciem przez strassera postulatu konfiskaty maj\u0105tk\u00f3w ziemskich arystokracji. postulat strassera zosta\u0142 pot\u0119piony przez hitlera. hitler cieszy\u0142 si\u0119 bowiem poparciem arystokracji i tak radykalne postulaty spowodowa\u0142yby utrat\u0119 sponsor\u00f3w i uszczerbek w finansach partii. w lutym 1926 roku hitler wyg\u0142osi\u0142 w hamburgu przem\u00f3wienie, w kt\u00f3rym obieca\u0142 niemcom stabilizacj\u0119, po tym wydarzeniu spotka\u0142 si\u0119 on z przedstawicielami sfer przemys\u0142owych. kilkakrotnie podkre\u015bli\u0142, \u017ce dwoma najwa\u017cniejszymi celami nazist\u00f3w s\u0105 \u2013 zwalczanie postanowie\u0144 traktatu wersalskiego, kt\u00f3ry mia\u0142 ich zdaniem hamowa\u0107 rozw\u00f3j gospodarczy niemiec oraz walka z komunizmem.\nna wiosn\u0119 1927 r. do partii nazist\u00f3w do\u0142\u0105czy\u0142 wilhelm keppler, wp\u0142ywowy kapitalista i dyrektor szeregu fabryk chemicznych, keppler zosta\u0142 doradc\u0105 hitlera ds. gospodarczych. kolejnym kapitalist\u0105, kt\u00f3ry wst\u0105pi\u0142 do partii, by\u0142 emil kirdorf, kt\u00f3ry przekaza\u0142 nsdap sto tysi\u0119cy marek niemieckich. redaktor jednej z poczytnych gazet prawicowo-centrowych \u201eberliner b\u00f6rsenzeitung\u201d, walther funk sta\u0142 si\u0119 kierownikiem gospodarczego biura prasowego partii, a tak\u017ce kolejnym doradc\u0105 hitlera ds. gospodarki. osobistego wsparcia finansowego nazistom udzieli\u0142y firmy ameryka\u0144skie, a tak\u017ce hjalmar schacht pe\u0142ni\u0105cy funkcj\u0119 prezesa banku rzeszy.\nmimo zdobycia poka\u017anych \u015brodk\u00f3w pieni\u0119\u017cnych partia nie zdoby\u0142a znacz\u0105cego poparcia w wyborach z roku 1928. sukcesem okaza\u0142y si\u0119 dopiero wybory kt\u00f3re odby\u0142y si\u0119 dwa lata p\u00f3\u017aniej. po tych wyborach kontynuowano rozmowy z przedsi\u0119biorcami a szczeg\u00f3lnie przemys\u0142owcami. kontakt z nsdap by\u0142 dla kapitalist\u00f3w niemieckich szans\u0105 na zdobycie popularno\u015bci w\u015br\u00f3d spo\u0142ecze\u0144stwa sympatyzuj\u0105cego z faszyzmem, a tak\u017ce na tani\u0105 si\u0142\u0119 robocz\u0105. f\u00fchrer nawi\u0105za\u0142 przyjazne stosunki z alfredem hugenbergiem zarz\u0105dzaj\u0105cym czasopismami i teatrami, kt\u00f3re od tamtej chwili w du\u017cym stopniu sta\u0142y si\u0119 no\u015bnikiem propagandy nacjonalistycznej. dzi\u0119ki wp\u0142ywom hugenberga, hitler mianowa\u0142 ministrem o\u015bwiaty w rz\u0105dzie brunszwiku swojego zaufanego cz\u0142owieka, dietricha klaggesa. dzi\u0119ki wp\u0142ywom klaggesa w 1932 roku hitler uzyska\u0142 obywatelstwo niemieckie, co umo\u017cliwi\u0142o mu obj\u0119cie wp\u0142ywowych stanowisk w rz\u0105dzie (wcze\u015bniej by\u0142 obywatelem austrii).\ndu\u017cym plusem dla niemieckich faszyst\u00f3w by\u0142o pozyskanie sporego grona m\u0142odzie\u017cy (na tle innych partii). wielu m\u0142odym imponowa\u0142 idea\u0142 \u201enadcz\u0142owieka\u201d, a tak\u017ce podoba\u0142 si\u0119 aktywny tryb \u017cycia propagowany przez parti\u0119. w\u015br\u00f3d m\u0142odych popularno\u015b\u0107 zyska\u0142a poezja stefana george, zbuntowanego tw\u00f3rcy, kt\u00f3ry gardzi\u0142 typowym dla mieszcza\u0144stwa stylem \u017cycia. tym samym do partii zaci\u0105gn\u0119\u0142o si\u0119 wielu m\u0142odych oficer\u00f3w armii.\nhitler jako zdolny k\u0142amca przekona\u0142 du\u017ce grono niemc\u00f3w o swoich pokojowych celach, sam twierdzi\u0142 bowiem, \u017ce pragnie stworzy\u0107 armi\u0119 narodow\u0105, a inne dzia\u0142ania zwi\u0105zane z agresj\u0105 czy przemoc\u0105 odrzuca. prawd\u0105 jest natomiast to, \u017ce ju\u017c od pocz\u0105tku planowa\u0142 on zastosowanie wobec spo\u0142ecze\u0144stwa masowego terroru oraz wprowadzenie surowych kar w przypadku stawiania oporu wobec jego w\u0142adzy. totalitarne plany hitlera zosta\u0142y zdemaskowane w tzw. dokumencie z boxheim, gdzie nazi\u015bci opisali plany wprowadzenia terroru.\npopulistyczna propaganda nazistowska trafi\u0142a na podatny grunt. nsdap nie tylko koncentrowa\u0142a si\u0119 w tym czasie na antysemityzmie (\u017cyd\u00f3w oskar\u017cano o wbicie niemcom no\u017ca w plecy w czasie i wojny \u015bwiatowej) i ideologii rewan\u017cu, lecz tak\u017ce na demagogii socjalnej. w 1931 r. nsdap powo\u0142a\u0142a front harzburski, koalicj\u0119 antyrepublika\u0144skich stronnictw prawicowych.\nw serii przem\u00f3wie\u0144, kt\u00f3re hitler wyg\u0142osi\u0142 na pocz\u0105tku lat 30., skupia\u0142 si\u0119 on na atakowaniu \u017cyd\u00f3w, pacyfist\u00f3w i komunist\u00f3w, kt\u00f3rych obwinia\u0142 za brak stabilizacji gospodarczej. w dalszym ci\u0105gu stosowano terror fizyczny wobec dzia\u0142aczy ruch\u00f3w lewicowych oraz \u017cyd\u00f3w.\nw latach 30. i 40. partie narodowosocjalistyczne pojawi\u0142y si\u0119 tak\u017ce w innych krajach.\n\n\n===== sukcesy wyborcze =====\nw 1932 r. odby\u0142y si\u0119 wybory prezydenckie, jednym z kandydat\u00f3w zosta\u0142 adolf hitler. po wyborach parlamentarnych nsdap sta\u0142a si\u0119 najbardziej liczn\u0105 grup\u0105 w parlamencie, a sam hitler osobi\u015bcie spotka\u0142 si\u0119 z konserwatywnym prezydentem paulem von hindenburgiem. hindenburg namawia\u0142 hitlera do wst\u0105pienia nsdap do prawicowego rz\u0105du utworzonego przez franza von papena. hitler w imieniu nsdap odm\u00f3wi\u0142 i zaproponowa\u0142, aby zamiast von papena to on zosta\u0142 szefem rz\u0105du.\nwyborcze plany hitlera w du\u017cym stopniu pokrzy\u017cowa\u0142a zbrodnia pope\u0142niona przez boj\u00f3wkarzy nazistowskich 10 sierpnia 1932 roku. w pot\u0119pie na g\u00f3rnym \u015bl\u0105sku boj\u00f3wkarze sa bestialsko zamordowali weterana powsta\u0144 \u015bl\u0105skich i dzia\u0142acza tamtejszego kpd, konrada piecucha. zbrodnia sta\u0142a si\u0119 przedmiotem oburzenia \u015brodowisk polonijnych. mordercy zostali skazani na kar\u0119 \u015bmierci. nsdap w obronie morderc\u00f3w zorganizowa\u0142a seri\u0119 demonstracji, a hitler og\u0142osi\u0142, \u017ce u\u0142askawienie zab\u00f3jc\u00f3w jest dla niego najwa\u017cniejsz\u0105 spraw\u0105. konserwatywne w\u0142adze ostatecznie zastosowa\u0142y wobec morderc\u00f3w prawo \u0142aski, a po doj\u015bciu nazist\u00f3w do w\u0142adzy zostali oni wypuszczeni na wolno\u015b\u0107.\nzbrodnia spowodowa\u0142a spadek poparcia dla nazist\u00f3w i wzrost popularno\u015bci komunist\u00f3w. hitler odbudowa\u0142 poparcie dla nsdap na skutek umowy z w\u0142a\u015bcicielem hamburskiej stoczni. w zamian za wsparcie przedstawiciele nsdap obiecali starania o maksymalny wzrost produkcji wyrob\u00f3w koncernu. w imieniu przedsi\u0119biorc\u00f3w ca\u0142ego kraju, w\u0142a\u015bciciele stoczni napisali do prezydenta list, w kt\u00f3rym poprosili go o przyznanie hitlerowi stanowiska kanclerza.\n\n\n== sytuacja dawnych funkcjonariuszy nazistowskich po wojnie ==\npomoc w ucieczce niemieckim zbrodniarzom wojennym i funkcjonariuszom iii rzeszy zaoferowa\u0142a cz\u0119\u015b\u0107 ko\u015bcio\u0142a katolickiego i faszyzuj\u0105ce re\u017cimy p\u00f3\u0142wyspu iberyjskiego oraz ameryki po\u0142udniowej. pierwszym o\u015brodkiem przerzucania nazist\u00f3w by\u0142a rz\u0105dzona przez, okre\u015blany jako faszystowski, re\u017cim francisco franco hiszpania. samo przerzucenie zbrodniarzy zosta\u0142o jednak zaplanowane bezpo\u015brednio w watykanie. g\u0142\u00f3wnymi organizatorami akcji w hiszpanii byli niemieccy kolaboranci \u2013 charles lescat, cz\u0142onek francuskiego ruchu nacjonalistycznego akcja francuska (organizacja by\u0142a t\u0142umiona przez piusa xi a zrehabilitowana zosta\u0142a przez piusa xii) oraz piere daye, belgijski nacjonalista zachowuj\u0105cy dobre kontakty z rz\u0105dem pa\u0144stwa hiszpa\u0144skiego. obydwaj w ko\u0144cu uciekli z europy, z pomoc\u0105 argenty\u0144skiego kardyna\u0142a antonio caggiano.\nw ci\u0105gu 1946 roku do hiszpanii dotar\u0142y setki zbrodniarzy wojennych i tysi\u0105ce nazist\u00f3w i faszyst\u00f3w.\nw nieco p\u00f3\u017aniejszym czasie za po\u015brednictwem ko\u015bcio\u0142a nazistowscy zbrodniarze uciekli ze swoich kraj\u00f3w (korzystaj\u0105c z paszport\u00f3w watyka\u0144skich lub w przebraniu os\u00f3b duchownych) do szwajcarii i argentyny, a nast\u0119pnie znajdowali oni schronienie w szeregu pa\u0144stw ameryki \u0142aci\u0144skiej.\nbyli nazi\u015bci znale\u017ali poparcie i pozycje w\u015br\u00f3d latynoameryka\u0144skich prawicowych dyktator\u00f3w. jednym z bliskich wsp\u00f3\u0142pracownik\u00f3w dyktatora chile, augusto pinocheta, zosta\u0142 by\u0142y esesman i zbrodniarz walter rauff (odpowiedzialny za zabicie co najmniej 90 tysi\u0119cy \u017cyd\u00f3w). dyktator podarowa\u0142 nazi\u015bcie will\u0119 i zapewni\u0142 ochron\u0119 przed organami \u015bcigania. rauff zosta\u0142 doradc\u0105 tajnej policji politycznej dina. pogrzeb esesmana, w kt\u00f3rym uczestniczyli opr\u00f3cz niemieckich emigrant\u00f3w, tak\u017ce chilijscy urz\u0119dnicy administracji, sta\u0142 si\u0119 demonstracj\u0105 pronazistowskich sympatii w\u015br\u00f3d elit \u00f3wczesnego chile \u2013 by\u0142ego agenta \u017cegnano pozdrowieniem sieg heil.\nniekt\u00f3rzy nazi\u015bci cieszyli si\u0119 cichym wsparciem aliant\u00f3w zachodnich. jednym z nich by\u0142 zbrodniarz klaus barbie (rze\u017anik z lyonu) kt\u00f3ry w latach 1945\u20131955 by\u0142 zatrudniony i chroniony przez brytyjczyk\u00f3w i amerykan\u00f3w \u2013 pracowa\u0142 on w wywiadzie, zajmuj\u0105c si\u0119 walk\u0105 z lewicow\u0105 opozycj\u0105 wobec okupacji niemiec przez zachodnich aliant\u00f3w. w 1955, gdy brytyjczycy i amerykanie nie potrzebowali ju\u017c jego us\u0142ug, barbie skorzysta\u0142 z pomocy administracji watyka\u0144skiej (biskup alois hudal) i uciek\u0142 wraz z rodzin\u0105 do argentyny. p\u00f3\u017aniej przeni\u00f3s\u0142 si\u0119 do boliwii i jako klaus altmann zamieszka\u0142 w la paz, gdzie sta\u0142 si\u0119 narkotykowym bossem. nast\u0119pnie bra\u0142 udzia\u0142 w tamtejszym zamachu stanu. wed\u0142ug nowych \u017ar\u00f3de\u0142, cia mog\u0142o korzysta\u0107 z pomocy zbrodniarza jeszcze pod koniec lat 60. w akcji przeciwko boliwijskim partyzantom.\n\n\n== podstawowe elementy ideologii nazistowskiej ==\n\n\n=== rasizm ===\nideologia hitlera g\u0142osi\u0142a wy\u017cszo\u015b\u0107 narodu niemieckiego, nale\u017c\u0105cego do \u201erasy aryjskiej\u201d (wywodzonej od ari\u00f3w \u2013 staro\u017cytnego ludu indoeuropejskiego) w stosunku do innych ras i narod\u00f3w, a w szczeg\u00f3lno\u015bci nad \u017cydami i cyganami. ide\u0119 t\u0119 po\u0142\u0105czono ze zwulgaryzowan\u0105 nietzschea\u0144sk\u0105 koncepcj\u0105 \u201enadcz\u0142owieka\u201d (\u00fcbermensch), wy\u017cszego moralnie, intelektualnie i duchowo w stosunku do \u201epodludzi\u201d i wywodzono z niej prawo narodu niemieckiego do panowania nad innymi narodami.\nnazi\u015bci wyznawali pogl\u0105d, \u017ce mieszanie si\u0119 ras (rassenschande) powoduje ich degeneracj\u0119, dlatego wprowadzili ustawodawstwo zakazuj\u0105ce ma\u0142\u017ce\u0144stw i stosunk\u00f3w seksualnych niemc\u00f3w z osobami innej rasy (ustawy norymberskie). \u201epoprawianiu\u201d rasy mia\u0142 tak\u017ce s\u0142u\u017cy\u0107 program eutanazji i sterylizacji os\u00f3b \u201eniepe\u0142nowarto\u015bciowych\u201d biologicznie. realizowano te\u017c dalsze projekty w duchu eugeniki, w tym kradzie\u017c dzieci, wspieranie rozrodczo\u015bci wed\u0142ug kryteri\u00f3w rasowych (o\u015brodki lebensborn), rozwa\u017cano wprowadzenie wielo\u017ce\u0144stwa. pogl\u0105dy rasowe determinowa\u0142y w du\u017cym stopniu polityk\u0119 okupacyjn\u0105 i doprowadzi\u0142y do holocaustu.\nnazi\u015bci \u0142\u0105czyli rasizm z niemieckim nacjonalizmem. uwa\u017cano narody za organizmy, kt\u00f3re walcz\u0105 o przetrwanie i ekspansj\u0119 i maj\u0105 prawo w tej walce stosowa\u0107 wszystkie dost\u0119pne \u015brodki. planowano uzyska\u0107 przestrze\u0144 \u017cyciow\u0105 na wschodzie (lebensraum im osten) dla narodu niemieckiego poprzez podb\u00f3j innych narod\u00f3w. polityk\u0119 t\u0119 wyznacza\u0142y opr\u00f3cz motyw\u00f3w narodowych tak\u017ce rasowe: lekcewa\u017c\u0105cy stosunek do s\u0142owian, rzekomo pozbawionych zdolno\u015bci do rz\u0105dzenia. dla uzasadnienia konieczno\u015bci ekspansji terytorialnej wykorzystywano tak\u017ce teorie geopolityczne.\nnarodowi socjali\u015bci kryteriom rasowo-biologicznym podporz\u0105dkowali tak\u017ce polityk\u0119 kulturaln\u0105. zwalczano tw\u00f3rc\u00f3w pochodzenia \u017cydowskiego, a tak\u017ce \u2013 jako produkt obcych ras i przejaw degeneracji \u2013 sztuk\u0119 wsp\u00f3\u0142czesn\u0105 oraz jazz. sztuka wed\u0142ug idea\u0142u narodowosocjalistycznego powinna g\u0142osi\u0107 wielko\u015b\u0107 narodu, heroizm \u201enadludzi\u201d, wi\u0119\u017a z przyrod\u0105, tradycyjne warto\u015bci rodzinne. idea\u0142y wi\u0119zi cz\u0142owieka z przyrod\u0105 i ziemi\u0105 ojczyst\u0105 streszcza\u0142 slogan krew i ziemia (blut und boden).\nz rasizmem wi\u0105za\u0142 si\u0119 darwinizm spo\u0142eczny \u2013 nazi\u015bci uwa\u017cali \u017ce okre\u015blona grupa ludno\u015bci, w tym wypadku aryjczycy, jest lepiej zaadaptowana do panuj\u0105cych warunk\u00f3w ni\u017c pozosta\u0142e rasy. niemcom, ze wzgl\u0119du na pochodzenie, przys\u0142ugiwa\u0107 mia\u0142y specjalne prawa arystokratyczne.\n\n\n==== antyslawizm ====\nna cz\u0119\u015bci teren\u00f3w polskich utworzono generalne gubernatorstwo. wobec polskiej ludno\u015bci prowincji na masow\u0105 skal\u0119 stosowano terror. zdaniem nazist\u00f3w rol\u0105 polak\u00f3w by\u0142a niewolnicza praca. na pierwszym miejscu nazi\u015bci postawili sobie za cel wyniszczenie narodowej inteligencji. polska mia\u0142a by\u0107 jedynie \u017ar\u00f3d\u0142em surowc\u00f3w oraz si\u0142y roboczej. plany wymordowania ca\u0142ych grup spo\u0142ecznych stworzono ju\u017c w czasie kampanii wrze\u015bniowej. plany te nazi\u015bci nazwali \u201epolitycznym oczyszczeniem terenu\u201d. natychmiastowej eksterminacji podlegali m.in. nauczyciele, duchowni, dzia\u0142acze polityczni, spo\u0142eczni, kulturalni czy pracownicy administracji pa\u0144stwowej. masowo wysiedlano polak\u00f3w z terenu gda\u0144ska i prus zachodnich. stosowano polityk\u0119 wysiedlania ca\u0142ych \u015brodowisk m\u0142odzie\u017cowych, co mia\u0142o na celu wynarodowienie polak\u00f3w.\ngermanizacji uleg\u0142a ludno\u015b\u0107 \u015bl\u0105ska i pomorza oraz kaszubi i g\u00f3rale. polacy wywo\u017ceni byli do niemiec jako przymusowi robotnicy. polscy robotnicy przymusowi nosili specjalne odznaki rozpoznawcze i byli podporz\u0105dkowani policji.\nhitler planowa\u0142 podzieli\u0107 podbite tereny zsrr na kilka obszar\u00f3w, co mia\u0142o zapobiec odbudowie pa\u0144stwa rosyjskiego. planowano utworzenie pi\u0119ciu gubernatorstw. do pierwszego wej\u015b\u0107 mia\u0142y bia\u0142oru\u015b, litwa, \u0142otwa i estonia \u2013 tereny te mia\u0142y by\u0107 zgermanizowane, przesiedleni tam mieli by\u0107 holendrzy i du\u0144czycy, a w krajach nadba\u0142tyckich r\u00f3wnie\u017c norwegowie. wed\u0142ug nazist\u00f3w, w przysz\u0142o\u015bci kraje nadba\u0142tyckie mia\u0142y zosta\u0107 w\u0142\u0105czone do rzeszy niemieckiej jako obszary poddane ca\u0142kowitemu zgermanizowaniu. drugim gubernatorstwem mia\u0142a zosta\u0107 ukraina, trzecim kaukaz, czwartym rosja, a pi\u0105tym tereny turkiestanu. skutkiem podboju europy wschodniej mia\u0142o by\u0107 zdobycie teren\u00f3w eksploatacji si\u0142y roboczej. nazi\u015bci zak\u0142adali, \u017ce ludno\u015b\u0107 rosyjska zostanie przesiedlona na tereny syberii, a obszar europy wschodniej skolonizuj\u0105 niemieccy osadnicy (rasy ni\u017csze mia\u0142y zosta\u0107 wyeliminowane). po hipotetycznym zwyci\u0119stwie nad zsrr i zniewoleniem narod\u00f3w zamieszkuj\u0105cych kraj, najwy\u017csz\u0105 warstw\u0119 spo\u0142eczn\u0105 na tych obszarach mieli stanowi\u0107 cz\u0142onkowie nsdap, kolejn\u0105 kast\u0105 mieli by\u0107 pracownicy, a na ko\u0144cu warstwa podbitych obcoplemie\u0144c\u00f3w zwanych te\u017c nowoczesn\u0105 warstw\u0105 niewolnik\u00f3w.\npodbite narody zsrr mia\u0142y zosta\u0107 pozbawione mo\u017cliwo\u015bci nauki historii swoich kraj\u00f3w, pozbawione mo\u017cliwo\u015bci czytania i pisania, a na wsiach informacje przekazywane mia\u0142y by\u0107 jedynie poprzez propagandowe g\u0142o\u015bniki.\nmimo wsparcia radykalnej, faszystowskiej organizacji ukrai\u0144skich nacjonalist\u00f3w, nazi\u015bci uwa\u017cali \u017ce ukraina powinna sta\u0107 si\u0119 terenem kolonizacyjnym, w kt\u00f3rym dominowa\u0107 b\u0119d\u0105 niemcy. wsparcie radyka\u0142\u00f3w z oun spowodowane by\u0142o pozytywnym stosunkiem ukrai\u0144skich nacjonalist\u00f3w do iii rzeszy i pogl\u0105d\u00f3w hitlera. oun uwa\u017ca\u0142, \u017ce nazi\u015bci wspomog\u0105 ukrai\u0144c\u00f3w w walce z polakami i sowietami. nacjonali\u015bci ukrai\u0144scy wspomagali dzia\u0142ania iii rzeszy w dzia\u0142aniach wywiadowczych skierowanych przeciwko ii rp i zsrr. po agresji niemiec na zsrr, oun wspom\u00f3g\u0142 bezpo\u015brednio walk\u0119 niemc\u00f3w z armi\u0105 czerwon\u0105. w zamian za wsparcie niemc\u00f3w w wojnie nacjonali\u015bci liczyli na rekompensat\u0119 ze strony rz\u0105du rzeszy. powo\u0142ali oni ukrai\u0144sk\u0105 rad\u0119 narodow\u0105, a ju\u017c tego samego dnia niemcy internowali inicjator\u00f3w tego posuni\u0119cia. nast\u0119pnie nazi\u015bci zdelegalizowali wszystkie partie reprezentuj\u0105ce ukrai\u0144c\u00f3w. kraj zosta\u0142 w ca\u0142o\u015bci w\u0142\u0105czony pod administracj\u0119 niemc\u00f3w. og\u00f3\u0142 spo\u0142ecze\u0144stwa ukrai\u0144skiego by\u0142 nastawiony do niemc\u00f3w negatywnie. ukrai\u0144cy zm\u0119czeni byli przymusow\u0105 prac\u0105 na rzecz niemiec i \u015bwiadczeniami dla wehrmachtu. niemcy ponownie pr\u00f3bowali przeci\u0105gn\u0105\u0107 cz\u0119\u015b\u0107 narodu ukrai\u0144skiego na swoj\u0105 stron\u0119 po pora\u017ckach roku 1943, tym razem bez wi\u0119kszego odzewu.\n\n\n=== odrzucenie demokracji i rz\u0105dy jednostki ===\nniemiecki narodowy socjalizm by\u0142 wzorowany na w\u0142oskim faszyzmie (w mowie potocznej te terminy u\u017cywane s\u0105 wymiennie \u2013 z politologicznego punktu widzenia, b\u0142\u0119dnie). hitler g\u0142osi\u0142, \u017ce \u201edemokracja w swoich za\u0142o\u017ceniach nie jest niemiecka, ale \u017cydowska\u201d i \u017ce ma ona na celu wy\u0142\u0105cznie zniszczenie \u201earyjskiego przyw\u00f3dztwa\u201d (przem\u00f3wienie z 22 kwietnia 1922 roku). dlatego demokracj\u0119 zast\u0105piono re\u017cimem totalitarnym, kt\u00f3ry rudolf he\u00df oceni\u0142 jako \u201enajnowocze\u015bniejsz\u0105 demokracj\u0119 \u015bwiata opart\u0105 na zaufaniu wi\u0119kszo\u015bci\u201d. re\u017cim odrzuca\u0142 parlamentaryzm, g\u0142osz\u0105c zasad\u0119 silnej r\u0119ki i podporz\u0105dkowania si\u0119 woli przyw\u00f3dc\u00f3w (f\u00fchrerprinzip), a szczeg\u00f3lnie wodza narodu i partii nsdap, kt\u00f3rym by\u0142 adolf hitler. sam hitler na \u0142amach \u201evoelkischer beobachter\u201d z 10 listopada 1938 roku okre\u015bli\u0142 siebie jako \u201earcydemokrat\u0119\u201d. nazi\u015bci wprowadzili ustr\u00f3j jednopartyjny i zlikwidowali woln\u0105 pras\u0119, wolne zwi\u0105zki zawodowe i liberalne stowarzyszenia, takie jak lo\u017ce maso\u0144skie. narodowy socjalizm, podobnie jak komunizm i faszyzm, wywodz\u0105 swoj\u0105 w\u0142adz\u0119 od suwerennego ludu i dlatego bywaj\u0105 uwa\u017cane za historyczne i lokalne odmiany demokratyzmu.\nrywalizuj\u0105c o podobny elektorat przy pomocy (po cz\u0119\u015bci) zbie\u017cnych hase\u0142, szczeg\u00f3lnie zdecydowanie atakowano dzia\u0142aczy marksistowskich, liberalnych, komunistycznych oraz socjaldemokracj\u0119. za g\u0142\u00f3wny pow\u00f3d przegranej w i wojnie \u015bwiatowej uwa\u017cano bunty opozycji. postrzegaj\u0105c porz\u0105dek narzucony traktatem wersalskim jako niesprawiedliwy, nazi\u015bci d\u0105\u017cyli do remilitaryzacji, a nast\u0119pnie wcielenia wszystkich ziem zamieszkanych przez niemc\u00f3w \u2013 a wi\u0119c przede wszystkim austrii, wolnego miasta gda\u0144ska, oraz cz\u0119\u015bci czechos\u0142owacji i polski w obr\u0119b rzeszy.\n\n\n=== imperializm ===\nnazi\u015bci domagali si\u0119 w\u0142\u0105czenia do niemiec teren\u00f3w takich jak austria, alzacja, lotaryngia, czechy i obszaru zwanego od 1919 jako korytarz polski. g\u0142\u00f3wnym celem polityki nazist\u00f3w by\u0142o uzyskanie lebensraumu, czyli przestrzeni \u017cyciowej dla narodu niemieckiego. nazi\u015bci twierdzili \u017ce po i wojnie \u015bwiatowej w niemczech nast\u0105pi\u0142 kryzys przeludnienia, przez co nale\u017ca\u0142o zapewni\u0107 narodowi nowe tereny. od 1920 r. nsdap publicznie promowa\u0142o ekspansj\u0119 niemiec na tereny posiadane przez zsrr.\nw latach 1921\u20131922 hitler chcia\u0142 osi\u0105gn\u0105\u0107 lebensraum poprzez zmniejszenie teren\u00f3w rosji, mia\u0142o do tego doj\u015b\u0107 na skutek obalenia rz\u0105du bolszewickiego przez rosyjskich antykomunist\u00f3w wspartych przez niemcy. nastawienie to zmieni\u0142o si\u0119 wraz z ko\u0144cem 1922 r., gdy hitler zaproponowa\u0142 utworzenie sojuszu niemiecko-brytyjskiego i wsp\u00f3lne zniszczenie rosji.\npolityka lebensraum zak\u0142ada\u0142a masow\u0105 ekspansj\u0119 niemc\u00f3w na wsch\u00f3d a\u017c po ural. nadwy\u017cka ludno\u015bci rosyjskiej mieszkaj\u0105ca na zach\u00f3d od uralu mia\u0142a by\u0107 deportowana na wsch\u00f3d.\n\n\n=== antykomunizm i wrogo\u015b\u0107 wobec marksizmu ===\npo zako\u0144czeniu i wojny \u015bwiatowej, nazi\u015bci byli jedn\u0105 z wielu nacjonalistycznych i faszystowskich partii politycznych rywalizuj\u0105cych o przyw\u00f3dztwo w niemieckim ruchu antykomunistycznym. hitlerowcy twierdzili, \u017ce komunizm jest niebezpieczny dla dobrobytu narod\u00f3w ze wzgl\u0119du na zamiar likwidacji w\u0142asno\u015bci prywatnej, poparcie walki klasowej, ateizm, wrogo\u015b\u0107 wobec drobnych przedsi\u0119biorc\u00f3w i klasy \u015bredniej.\n\nantykomunizm by\u0142 powi\u0105zany z antysemityzmem, hitler uznaje komunizm i marksizm za spisek \u017cydowski, maj\u0105cy na celu zniszczenie niemieckiego pa\u0144stwa narodowego i ca\u0142ej cywilizacji zachodniej, w mein kampf stwierdza: \u201eje\u015bli \u017cyd przy pomocy swojego marksistowskiego wyznania wiary odniesie zwyci\u0119stwo nad narodami tego \u015bwiata (...) planeta nasza b\u0119dzie (...) kr\u0105\u017cy\u0142a w eterze ca\u0142kowicie wyludniona. wierz\u0119, \u017ce dzia\u0142am zgodnie z intencj\u0105 przepot\u0119\u017cnego stw\u00f3rcy; broni\u0105c si\u0119 przed \u017cydem walcz\u0119 o dzie\u0142o pana naszego\u201d. w licznych innych wypowiedziach hitler deklaruje, \u017ce jego najwa\u017cniejszym celem jest \u201ezniszczenie marksizmu\u201d. uwa\u017ca\u0142, \u017ce ca\u0142kowite wyeliminowanie marksizmu jest warunkiem \u201eodrodzenia\u201d niemiec, przy czym przez \u201emarksizm\u201d rozumia\u0142 wszystkie odmiany my\u015bli lewicowej, w tym tak\u017ce socjaldemokratyczn\u0105 parti\u0119 spd, kt\u00f3ra w\u00f3wczas oddala\u0142a si\u0119 od swoich korzeni marksistowskich. za najwa\u017cniejsze \u201ewyst\u0119pki\u201d marksizmu uwa\u017cano demokracj\u0119, pacyfizm i internacjonalizm.\nantykomunizm wynika\u0142 z do\u015bwiadcze\u0144 cz\u0142onk\u00f3w partii. nsdap zosta\u0142a za\u0142o\u017cona m.in. przez cz\u0142onka towarzystwa thule karla harrera. towarzystwo wspiera\u0142o paramilitarne si\u0142y rz\u0105dowe freikorps podczas t\u0142umienia komunistycznego powstania w bawarii w czasie rewolucji listopadowej (zob. bawarska republika rad). opr\u00f3cz harrera cz\u0142onkami towarzystwa byli tak\u017ce wsp\u00f3\u0142autor programu gottfried feder czy jeden z wa\u017cniejszych ideolog\u00f3w alfred rosenberg.\nna prze\u0142omie lat 30. i 40. nazi\u015bci utworzyli podporz\u0105dkowane sobie do pewnego stopnia re\u017cimy antykomunistyczne, m.in. francj\u0119 vichy. w krajach takich jak francja i wielka brytania wspierano grupy i dzia\u0142aczy antykomunistycznych, m.in. prawicow\u0105 organizacj\u0119 cliveden set, konserwatyst\u0119 edwarda wooda (1. hrabiego halifaksu), brytyjsk\u0105 uni\u0119 faszyst\u00f3w i wsp\u00f3\u0142pracownik\u00f3w premiera neville chamberlaina. w czasie wojny z antykomunistycznych ochotnik\u00f3w niemcy utworzyli nowe jednostki wojskowe, jedn\u0105 z nich by\u0142a 33 dywizja grenadier\u00f3w ss (1 francuska) charlemagne.\n\n\n=== stosunek do homoseksualist\u00f3w ===\npocz\u0105tkowo w ruchu nazistowskim s\u0142ycha\u0107 by\u0142o echa m\u0142odzie\u017cowego ruchu wandervogel, kt\u00f3ry waloryzowa\u0142 homoerotyczne zwi\u0105zki m\u0119\u017cczyzn (hans bl\u0171her). znalaz\u0142o to swoje odbicie w rozpowszechnionym w szeregach sa homoseksualizmie (np. ernst r\u00f6hm, edmund heines).\npo \u201enocy d\u0142ugich no\u017cy\u201d nsdap zacz\u0119\u0142a jednak t\u0119pi\u0107 homoseksualizm z ca\u0142\u0105 surowo\u015bci\u0105. hitlerowcy uznali homoseksualizm za zniewie\u015bcia\u0142y, zdemoralizowany i podwa\u017caj\u0105cy m\u0119sko\u015b\u0107. nazi\u015bci umieszczali homoseksualist\u00f3w w obozach koncentracyjnych. ofiarami nazist\u00f3w padli tak\u017ce niemieccy homoseksuali\u015bci. w 1928 r. w niemczech \u017cy\u0142o ok. 1,2 mln homoseksualist\u00f3w (wed\u0142ug szacunk\u00f3w specjalnej jednostki gestapo). nazi\u015bci uznawali aryjskich homoseksualist\u00f3w za \u201esocjalnie zboczonych\u201d, stanowi\u0105cych zagro\u017cenie na drodze prawid\u0142owego rozwoju rasy, zdelegalizowano wszelkie instytucje, miejsca kultury oraz spotka\u0144 \u015brodowisk homo- i biseksualnych. w latach 1933\u20131945 ponad 100 tys. ludzi zosta\u0142o aresztowanych pod zarzutem zakazanego prawnie (paragraf 175) homoseksualizmu. z tego 50 tys. zosta\u0142o uznanych oficjalnie za homoseksualist\u00f3w, 5\u201315 tys. z nich zgin\u0119\u0142o w obozach koncentracyjnych, reszta by\u0142a wi\u0119ziona i torturowana.\n\n\n== polityka gospodarcza ==\nhitler wykazywa\u0142 ma\u0142e zainteresowanie sprawami gospodarczymi. pozostawi\u0142 jedynie og\u00f3lne wskaz\u00f3wki przysz\u0142ego ustroju rzeszy. uwa\u017ca\u0142, \u017ce podstaw\u0105 powinna by\u0107 w\u0142asno\u015b\u0107 prywatna, kt\u00f3ra zach\u0119ca do tw\u00f3rczej konkurencji i innowacji technicznych. jednocze\u015bnie zaleca\u0142 wyw\u0142aszczenie tych przedsi\u0119biorc\u00f3w, kt\u00f3rzy nie popierali nazizmu. hitler na podstawie teorii darwinizmu spo\u0142ecznego uwa\u017ca\u0142, \u017ce nie nale\u017cy lekcewa\u017cy\u0107 konkurencji gospodarczej i prywatnych przedsi\u0119biorstw jako silnika ekonomicznego.\npierwszym ministrem gospodarki w rz\u0105dzie nazist\u00f3w zosta\u0142 alfred hugenberg, reprezentant prawicowej niemieckiej narodowej partii ludowej, zajmuj\u0105cej pozycje bliskie agraryzmowi. hugenberg kontynuowa\u0142 swoj\u0105 prac\u0119 ministerialn\u0105 po tym gdy wszystkie partie poza nsdap zosta\u0142y zlikwidowane (narodowa partia ludowa zosta\u0142a wch\u0142oni\u0119ta do nsdap). w czerwcu hugenberga zast\u0105pi\u0142 kurt schmitt, a nast\u0119pnie hjalmar schacht, kt\u00f3ry stanowisko to pe\u0142ni\u0142 do 1938 roku, oraz by\u0142 by\u0142ym cz\u0142onkiem liberalnej niemieckiej partii demokratycznej. schacht ju\u017c w 1933 r. zosta\u0142 mianowany prezesem banku rzeszy, a w 1934 r. ministrem gospodarki. kolejny minister, walther funk jako pierwszy wywodzi\u0142 si\u0119 z nsdap.\nw latach 1934\u20131937 przeprowadzili szereg prywatyzacji, sprywatyzowali m.in. przedsi\u0119biorstwa kolejowe, stoczniowe, hutnicze, g\u00f3rnicze, banki czy municypalne zak\u0142ady u\u017cyteczno\u015bci publicznej. chocia\u017c nazi\u015bci prywatyzowali w\u0142asno\u015b\u0107 publiczn\u0105 i us\u0142ugi, jednocze\u015bnie zwi\u0119kszali kontrol\u0119 pa\u0144stwa nad gospodark\u0105.\nnazizm odrzuca\u0142 walk\u0119 klasow\u0105 i oparty na egalitaryzmie ustr\u00f3j ekonomiczny, zamiast tego proponowa\u0142 system, w kt\u00f3rym zachowano by w\u0142asno\u015b\u0107 prywatn\u0105 i utworzono solidarno\u015b\u0107 narodow\u0105 maj\u0105c\u0105 przekroczy\u0107 r\u00f3\u017cnice klasowe. wed\u0142ug nazist\u00f3w poszczeg\u00f3lni przedstawiciele spo\u0142ecze\u0144stwa powinni by\u0107 nagradzani na podstawie ich zas\u0142ug i talent\u00f3w. konfiskat\u0105 obj\u0119to jedynie mienia \u017cydowskie i ko\u015bcielne.\n\n\n=== praca niewolnicza ===\njeszcze przed wojn\u0105 niemcy korzysta\u0142y z pracy niewolniczej. praktyka ta rozpocz\u0119\u0142a si\u0119 ju\u017c od pierwszych dni istnienia oboz\u00f3w koncentracyjnych, w kt\u00f3rych do niewolniczej pracy zmuszano element niepo\u017c\u0105dany, czyli bezdomnych, homoseksualist\u00f3w, dysydent\u00f3w politycznych, komunist\u00f3w, \u017cyd\u00f3w etc. w czasie wojny do pracy zmuszano je\u0144c\u00f3w wojennych i niepo\u017c\u0105danych z terytori\u00f3w okupowanych. jako robotnik\u00f3w przymusowych wykorzystywano setki tysi\u0119cy \u017cyd\u00f3w czy s\u0142owian pracuj\u0105cych w niemieckich koncernach, takich jak thyssen, krupp, ig farben, a nawet fordwerke (wcze\u015bniej filia ford motor company).\nw 1944 roku przymusowi pracownicy sk\u0142adali si\u0119 na jedn\u0105 czwart\u0105 wszystkich niemieckich pracownik\u00f3w, a wi\u0119kszo\u015b\u0107 niemieckich fabryk mia\u0142a w\u0142asny kontyngent wi\u0119\u017ani\u00f3w. pracownik\u00f3w przymusowych wykorzystywano r\u00f3wnie\u017c w rolnictwie, gdzie pracowali g\u0142\u00f3wnie s\u0142owianie (w wi\u0119kszo\u015bci polacy, rosjanie i ukrai\u0144cy).\n\n\n=== polityka spo\u0142eczna ===\nnazistowska polityka zach\u0119ca\u0142a kobiety do pozostania w domu oraz do rodzenia dzieci. jednam z najwa\u017cniejszym punkt\u00f3w polityki spo\u0142ecznej nazist\u00f3w by\u0142o podniesienie stopy urodze\u0144. i wojna \u015bwiatowa, upowszechnienie wiedzy o technikach kontroli urodze\u0144 oraz idea ma\u0142ej rodziny, mog\u0105cej z wi\u0119kszym prawdopodobie\u0144stwem osi\u0105gn\u0105\u0107 sukces ekonomiczny i zapewni\u0107 lepszy start dziecku, spowodowa\u0142y spadek liczny urodze\u0144 w niemczech. nazistowskie elity, program, kt\u00f3rego celem mia\u0142 by\u0107 wzrost dzietno\u015bci, uczyni\u0142y jednym z filar\u00f3w swojej polityki spo\u0142ecznej. podj\u0119to kroki, kt\u00f3rych celem by\u0142o przywr\u00f3cenie patriarchalnego i autorytarnego modelu rodziny, sprzed 1914 roku. nazi\u015bci podj\u0119li r\u00f3wnie\u017c szereg dzia\u0142a\u0144 maj\u0105cych na celu przeciwdzia\u0142anie r\u00f3wnouprawnieniu kobiet, przerywaniu ci\u0105\u017cy, homoseksualizmowi i jawnej prostytucji. uruchomiono program po\u017cyczek ma\u0142\u017ce\u0144skich. nowo\u017ce\u0144cy otrzymywali od pa\u0144stwa 1000 marek kredytu a ka\u017cde urodzone dziecko, odejmowa\u0142o od sumy po\u017cyczki jego czwart\u0105 cz\u0119\u015b\u0107. oprocentowanie kredytu wynosi\u0142o 3 procent w skali miesi\u0105ca po pomniejszeniu go o sum\u0119 wynikaj\u0105c\u0105 z liczby urodzonych dzieci. w sytuacji gdy w rodzinie pracowa\u0142 ojciec a matka pozosta\u0142a w domu zajmuj\u0105c si\u0119 dzie\u0107mi, oprocentowanie spada\u0142o do 1% w skali miesi\u0105ca. przed podj\u0119ciem decyzji o przyznaniu po\u017cyczki finansowej, w\u0142adz\u0119 prze\u015bwietla\u0142y rodzin\u0119 pod k\u0105tem warto\u015bci rasowej, kondycji zdrowotnej i psychicznej.\nobok kredyt\u00f3w rodzinnych, przyznawano szereg celowych zasi\u0142k\u00f3w na dzieci. jednak z zastrze\u017ceniem, \u017ce mog\u0142y si\u0119 o nie ubiega\u0107 rodziny z co najmniej czw\u00f3rk\u0105 dzieci poni\u017cej 16 roku \u017cycia. warunek ten nie dotyczy\u0142 wd\u00f3w, matek niezam\u0119\u017cnych lub rozwiedzionych. pomi\u0119dzy 1933 rokiem a 1938, pa\u0144stwo przyzna\u0142o 1 121 000 po\u017cyczek ma\u0142\u017ce\u0144skich, w ich ramach, dokonano 980 000 umorze\u0144 z powodu urodzenia dziecka.\nobok zach\u0119t materialnych, podj\u0119to szereg dzia\u0142a\u0144 o charakterze propagandowym, w kt\u00f3rych prezentowano wybitne postacie historyczne, podkre\u015blaj\u0105c ich pochodzenie z wielodzietnych rodzin. deprecjonowano werbalnie ch\u0119\u0107 \u017cycia w rodzinie bezdzietnej, a samo poj\u0119cie \u201erodzina\u201d, urz\u0119dowo zarezerwowano dla rodzic\u00f3w posiadaj\u0105cych co najmniej czw\u00f3rk\u0119 dzieci. polityka ta zosta\u0142a wzmocniona przez nadawanie krzy\u017ca honorowego niemieckiej matki kobietom maj\u0105cym czw\u00f3rk\u0119 lub wi\u0119cej dzieci. w prasie, w\u015br\u00f3d nazistowskich ideolog\u00f3w i partyjnych dzia\u0142aczy pojawi\u0142y si\u0119 g\u0142osy pot\u0119piaj\u0105ce bezdzietne ma\u0142\u017ce\u0144stwa, niespe\u0142niaj\u0105ce swoich podstawowych cel\u00f3w, rodzenia dzieci. zak\u0142ady pracy wywiera\u0142y presje na swoich \u017conatych pracownik\u00f3w, nie posiadaj\u0105cych dzieci, przypominaj\u0105c im o obowi\u0105zkach wobec \u017cony.\nsam hitler uwa\u017ca\u0142, \u017ce w spos\u00f3b logiczny rozwin\u0105\u0142 socjaln\u0105 polityk\u0119 gospodarcz\u0105, co mia\u0142o nie uda\u0107 si\u0119 w jego mniemaniu socjaldemokracji (kt\u00f3ra zwi\u0105zana by\u0142a z marksizmem i demokratycznym \u0142adem). hitler stwierdzi\u0142, \u017ce nazistom nie potrzebna jest socjalizacja bank\u00f3w, lecz socjalizacja ludzi.\n\n\n==== aborcja ====\nnazi\u015bci postrzegali aborcj\u0119 jako zbrodni\u0119 przeciwko przysz\u0142o\u015bci rasowej niemiec. po obj\u0119ciu w\u0142adzy, zamkni\u0119to o\u015brodki medyczne zajmuj\u0105ce si\u0119 przerywaniem ci\u0105\u017cy. zakazano reklamy \u015brodk\u00f3w antykoncepcyjnych, cho\u0107 nie ograniczono w spos\u00f3b systemowy ich sprzeda\u017cy i produkcji. podczas gdy w czasach republiki weimarskiej, za wykonany nielegalnie zabieg przerwania ci\u0105\u017cy, grozi\u0142a kara grzywny, po doj\u015bciu nazist\u00f3w do w\u0142adzy, lekarzom wykonywaj\u0105cym zabiegi przerywania ci\u0105\u017cy grozi\u0142y kary wi\u0119zienia od 6 do 15 lat. z drugiej jednak strony, realizuj\u0105c polityk\u0119 czysto\u015bci rasowej, nazi\u015bci akceptowali i promowali aborcje p\u0142od\u00f3w uznanych za p\u00f3\u0142 \u017cydowskie lub b\u0119d\u0105ce efektem ci\u0105\u017cy u os\u00f3b uznanych za dziedzicznie chore.\n\n\n=== w oczach liberalnych i lewicowych ekonomist\u00f3w ===\nprzyk\u0142adem opinii liberalnego ekonomisty nt. polityki gospodarczej nazist\u00f3w mo\u017ce by\u0107 wypowied\u017a ludwiga von misesa zawarta w pracy biurokracja z 1944 r. wed\u0142ug misesa nazi\u015bci wyeliminowali motyw zysku z zarz\u0105dzania przedsi\u0119biorstwem, a przedsi\u0119biorcy byli podporz\u0105dkowani ministerstwu gospodarki rzeszy i jego urz\u0119dnikom. mises podaje, \u017ce rz\u0105d okre\u015bla\u0142 ceny i stopy procentowe, wysoko\u015b\u0107 p\u0142ac i zarobk\u00f3w oraz ilo\u015b\u0107 towar\u00f3w, kt\u00f3re maj\u0105 by\u0107 wyprodukowane. ekonomista okre\u015bli\u0142 ten system jako zwangswirtschaft (gospodarka nakazowa).\ninni badacze, nie przecz\u0105c kontroli pa\u0144stwa nad gospodark\u0105, k\u0142ad\u0105 nacisk na inne aspekty polityki spo\u0142eczno-gospodarczej nazizmu: utrzymanie w\u0142asno\u015bci prywatnej (za czym opowiada\u0142 si\u0119 sam hitler), ograniczony (wycinkowy) charakter planowania gospodarczego, w latach 1933\u20131937 doch\u00f3d netto wielkich korporacji wzr\u00f3s\u0142 czterokrotnie. r. grunberger zwraca uwag\u0119, \u017ce minister gospodarki rzeszy h. schacht, \u201eu\u017cywa\u0142 ca\u0142ej swej pomys\u0142owo\u015bci, aby zapewni\u0107 przedsi\u0119biorcom rozleg\u0142e pole manewru\u201d i chroni\u0107 przed bezpo\u015bredni\u0105 ingerencj\u0105 nsdap.\nbadacze o orientacji lewicowej posuwaj\u0105 si\u0119 do stwierdzenia, \u017ce \u201ew kategoriach marksistowskich mo\u017cna by nawet twierdzi\u0107, \u017ce gospodarka faszystowska jest charakterystyczna dla pewnego typu rozwoju kapitalizmu w jego fazie ko\u0144cowej\u201d. wed\u0142ug s.j. woolfa nazizm mia\u0142 si\u0119 wpisywa\u0107 w naturaln\u0105 tendencj\u0119 kartelizacji gospodarki kapitalistycznej: \u201ekonsekwencj\u0105 tego d\u0105\u017cenia do nienaruszania sektora prywatnego, lecz jedynie poddania go kontroli, by\u0142a kumulacja istniej\u0105cych tendencji kartelowych\u201d.\n\n\n== antysemityzm ==\n\n\n=== korzenie, ideologia ===\nantysemityzm nsdap \u0142\u0105czy\u0142 pogl\u0105dy antysemit\u00f3w austriackich i niemieckich. z antysemityzmu niemieckiego nazizm zaczerpn\u0105\u0142 l\u0119k przed \u017cydowsko-bolszewick\u0105 rosj\u0105 i mitologi\u0119 protoko\u0142\u00f3w m\u0119drc\u00f3w syjonu. niemcy po i wojnie \u015bwiatowej by\u0142y pe\u0142ne emigrant\u00f3w niemieckiego pochodzenia z rosji i pa\u0144stw nadba\u0142tyckich, kt\u00f3rzy w du\u017cej mierze zasilili organizacje antysemickie, podkre\u015blali oni zwi\u0105zki mi\u0119dzy \u017cydami a bolszewizmem. uto\u017csamianie \u017cyd\u00f3w z komunizmem by\u0142o centralnym elementem nazizmu, a to w\u0142a\u015bnie niemiec ba\u0142tycki alfred rosenberg sta\u0142 si\u0119 jednym z najwa\u017cniejszych teoretyk\u00f3w ideologii.\nnazi\u015bci nie tworzyli podzia\u0142\u00f3w w\u015br\u00f3d \u017cyd\u00f3w i traktowali wszystkich w spos\u00f3b jednakowy, niezale\u017cnie od ich kariery czy pochodzenia. teza ta narodzi\u0142a si\u0119 z pogl\u0105du hitlera, wed\u0142ug kt\u00f3rego \u017cydowski bolszewizm tworzy\u0142 zagro\u017cenie biologiczne, wi\u0105\u017c\u0105ce si\u0119 z jakimkolwiek kontaktem (a zw\u0142aszcza seksualnym) z \u017cydami. kontakty seksualne \u017cyd\u00f3w z kobietami aryjskimi okre\u015blane by\u0142y przez hitlerowc\u00f3w jako zbezczeszczenie aryjsko\u015bci. podobnie jak antysemici z okresu \u015bredniowiecza, nazi\u015bci okre\u015blali \u017cyd\u00f3w jako nie-ludzi, diab\u0142y i zwierz\u0119ta (judensau) oraz traktowali \u017cyd\u00f3w jako zarazki i paso\u017cyty.\nantysemityzm wi\u0105za\u0142 si\u0119 trwale z antykomunizmem \u2013 komunist\u00f3w, podobnie jak inne nurty lewicy, uto\u017csamiono z \u017cydami i bolszewizmem kulturowym (kulturbolschewismus). nie by\u0142o to do ko\u0144ca zgodne z prawd\u0105, gdy\u017c niemieccy komuni\u015bci co prawda w du\u017cej cz\u0119\u015bci sk\u0142adali si\u0119 z os\u00f3b pochodzenia \u017cydowskiego, lecz w okresie stalinizacji partii komunistycznej liczba \u017cyd\u00f3w w kierownictwie partii spad\u0142a, natomiast kierownictwo partii socjaldemokratycznej w okresie dwudziestolecia mi\u0119dzywojennego zdominowane by\u0142o przez chrze\u015bcija\u0144skich zwi\u0105zkowc\u00f3w.\nnazi\u015bci pot\u0119piali wszelkie dokonania \u017cyd\u00f3w, tak wi\u0119c pot\u0119piano psychologi\u0119 freudowsk\u0105 i dokonania alberta einsteina w zakresie \u017cydowskiej fizyki.\nodpryskiem polityki nazistowskiej by\u0142a fala antysemityzmu w innych krajach. objawia\u0142a si\u0119 ona m.in. w przyj\u0119ciu agresywnej rasistowskiej polityki w\u0142och pod rz\u0105dami faszyst\u00f3w. rasi\u015bci i antysemici w wielu krajach dzia\u0142ali na rzecz niemiec i sprzeciwiali si\u0119 udzia\u0142owi swoich pa\u0144stw w wojnie przeciwko iii rzeszy. jednym z takich dzia\u0142aczy by\u0142 m.in. lotnik charles lindberg i inne osobisto\u015bci skupione w prohitlerowskiej i rasistowskiej america first committee. ideologi\u0119 antysemick\u0105 przyj\u0119\u0142o wiele organizacji niemieckich na ca\u0142ym \u015bwiecie, np. niemiecka organizacja amerikadeutscher volksbund dzia\u0142aj\u0105ca w ameryce p\u00f3\u0142nocnej, kt\u00f3ra wprost odwo\u0142ywa\u0142a si\u0119 do faszyzmu, a jej cz\u0142onkowie ubrani w charakterystyczne dla nazist\u00f3w mundury obok flag ameryka\u0144skich pokazywali si\u0119 z flagami z symbolem swastyki.\n\n\n=== ludob\u00f3jstwo ===\n\n\n==== geneza ====\n11 kwietnia 1933 r. nazi\u015bci wprowadzili ustaw\u0119 definiuj\u0105c\u0105 \u017cyd\u00f3w jako osob\u0119 niearyjskiego pochodzenia, tym samym \u017cydzi usuwani byli z urz\u0119d\u00f3w.\n15 wrze\u015bnia 1935 r. wprowadzono ustawy norymberskie, kt\u00f3re pozbawia\u0142y \u017cyd\u00f3w podstawowych praw obywatelskich i oddzieli\u0142y ich od reszty spo\u0142ecze\u0144stwa niemieckiego. w tym samym roku wprowadzono dwadzie\u015bcia siedem dekret\u00f3w, wed\u0142ug kt\u00f3rych osoby staraj\u0105ce si\u0119 o rozmaite stanowiska musia\u0142y przedstawi\u0107 dow\u00f3d na aryjskie pochodzenie w przypadku np. oficera ss, kandydat musia\u0142 udokumentowa\u0107 aryjsko\u015b\u0107 genealogiczn\u0105 od roku 1700. w niemczech powsta\u0142 nowy zaw\u00f3d \u2013 sippenforscher zajmuj\u0105cy si\u0119 poszukiwaniem dokument\u00f3w genealogicznych. od sierpnia dzia\u0142a\u0142 komitet bojkotu zmuszaj\u0105cy \u017cyd\u00f3w do odsprzedawania swoich interes\u00f3w po cenach minimalnych (cz\u0142onkowie komitetu organizowali m.in. porwania i zab\u00f3jstwa).\ndo jesieni 1938 r. z kraju uciek\u0142o ponad 200 tysi\u0119cy \u017cyd\u00f3w, lecz liczba \u017cyd\u00f3w w kraju wyr\u00f3wnana zosta\u0142a po przy\u0142\u0105czeniu do rzeszy teren\u00f3w austrii. kolejnym pretekstem do wzmo\u017conych represji na \u017cydach by\u0142 zamach dokonany 9 listopada 1938 r. przez herschela grynszpana, kt\u00f3ry w pary\u017cu dokona\u0142 zamachu na dyplomat\u0119 rzeszy. w kraju nazi\u015bci rozp\u0119tali seri\u0119 czystek antysemickich zwanych jako noc kryszta\u0142owa. rz\u0105d nie przeciwdzia\u0142a\u0142 seriom wyst\u0105pie\u0144 antysemickich, lecz wspiera\u0142 je i rozpocz\u0105\u0142 pierwsze masowe wywiezienia \u017cyd\u00f3w do oboz\u00f3w koncentracyjnych (wywieziono w\u00f3wczas 20 tysi\u0119cy os\u00f3b). ponadto za zamieszki obwiniono \u017cyd\u00f3w, kt\u00f3rych obci\u0105\u017cono miliardowymi odszkodowaniami (oko\u0142o 400 milion\u00f3w dolar\u00f3w).\npo nocy kryszta\u0142owej wprowadzono rygorystyczne prawo zakazuj\u0105ce ma\u0142\u017ce\u0144stw i stosunk\u00f3w seksualnych mi\u0119dzy \u017cydami a przedstawicielami innych narodowo\u015bci. \u017cyd przy\u0142apany na spoufalaniu si\u0119 z niemk\u0105 od razu wysy\u0142any by\u0142 do obozu koncentracyjnego. do obozu odes\u0142any m\u00f3g\u0142 zosta\u0107 r\u00f3wnie\u017c niemiec, kt\u00f3ry trafia\u0142 tam na trwaj\u0105c\u0105 trzy miesi\u0105ce reedukacj\u0119 antysemick\u0105.\nsegregacj\u0119 rasow\u0105 wprowadzono w poczekalniach, poci\u0105gach i restauracjach, a \u017cyd\u00f3w wydalono ze szk\u00f3\u0142.\n\n\n==== reakcja \u015bwiata na \u0142amanie praw cz\u0142owieka w nazistowskich niemczech ====\nod czasu doj\u015bcia hitlera do w\u0142adzy w niemczech w 1933 r. rozpocz\u0119\u0142y si\u0119 tam incydentalne, a nast\u0119pnie coraz cz\u0119stsze nazistowskie akty zbrodni na przeciwnikach politycznych, \u017cydach i polakach. \u015bwiat rzadko dowiadywa\u0142 si\u0119 i jeszcze rzadziej reagowa\u0142 na \u0142amanie praw cz\u0142owieka i morderstwa w nazistowskich niemczech przed ii wojn\u0105 \u015bwiatow\u0105.\nw niedziel\u0119 palmow\u0105 21 marca 1937 r. w niemieckich ko\u015bcio\u0142ach odczytana zosta\u0142a encyklika piusa xi mit brennender sorge (z niem. \u201ez pal\u0105c\u0105 trosk\u0105\u201d) o sytuacji ko\u015bcio\u0142a w iii rzeszy. dokument nosi\u0142 dat\u0119 14 marca 1937 r. i dotyczy\u0142 sytuacji ko\u015bcio\u0142a w iii rzeszy. zawiera\u0142 krytyk\u0119 teologicznych aspekt\u00f3w polityki prowadzonej przez niemcy rz\u0105dzone przez hitlera.\nw\u015br\u00f3d nielicznych przyw\u00f3dc\u00f3w \u015bwiata apeluj\u0105cych na drodze dyplomacji o zaprzestanie \u0142amania praw cz\u0142owieka w niemczech byli fiorello la guardia, burmistrz nowego jorku, kt\u00f3ry propagowa\u0142 bojkot niemieckich towar\u00f3w w usa oraz szwedzki ksi\u0105\u017c\u0119 karol bernadotte, kt\u00f3ry przed ii wojn\u0105 \u015bwiatow\u0105 aktywnie apelowa\u0142 do niemieckiego prezydenta paula von hindenburga, a w nast\u0119pnych latach do niemieckiego czerwonego krzy\u017ca o mo\u017cliwo\u015b\u0107 wsp\u00f3lnego zbadania \u201edomniemanych okrucie\u0144stw\u201d w niemieckich wi\u0119zieniach i obozach koncentracyjnych. niemcy odrzucili propozycj\u0119 jakichkolwiek inspekcji nazistowskich oboz\u00f3w koncentracyjnych. ksi\u0105\u017c\u0119 osi\u0105gn\u0105\u0142 jednak sukces jako przewodnicz\u0105cy szwedzkiego czerwonego krzy\u017ca pod koniec ii wojny \u015bwiatowej, kiedy uda\u0142o mu si\u0119 wraz ze szwedzkim dyplomat\u0105 folke bernadotte oraz z rz\u0105dem danii zorganizowa\u0107 tzw. bia\u0142e autobusy, kt\u00f3re uratowa\u0142y oko\u0142o 17000 ludzi z niemieckich oboz\u00f3w \u015bmierci. w 1944 niemiecki rz\u0105d podj\u0105\u0142 pr\u00f3b\u0119 zaprzeczenia swoim zbrodniom, a wi\u0119c negacji holocaustu na arenie mi\u0119dzynarodowej, przez zezwolenie na inspekcj\u0119 obozu koncentracyjnego theresienstadt w okupowanych czechach przez obserwator\u00f3w mi\u0119dzynarodowych w towarzystwie ss-mana i stworzenie ca\u0142kowicie fa\u0142szywego filmu propagandowego o dobrym traktowaniu \u017cyd\u00f3w w tym\u017ce obozie.\n\n\n==== realizacja ====\nw 1940 r. w ci\u0105gu jednej nocy niemcy zamordowali 1700 \u017cyd\u00f3w w nasielsku. z teren\u00f3w polski w\u0142\u0105czonych do rzeszy wysiedlono 600 tysi\u0119cy \u017cyd\u00f3w, kt\u00f3rzy trafili na teren generalnej guberni.\npolityka ludob\u00f3jstwa rozp\u0119tana przez niemc\u00f3w ju\u017c w po\u0142owie 1941, trwa\u0142a ok. 40 miesi\u0119cy. liczba \u017cydowskich ofiar holocaustu jest szacowana na prawie 6 milion\u00f3w. jedn\u0105 trzeci\u0105 tej liczby, czyli ok. 2 miliony, stanowi\u0142y dzieci. liczba polskich \u017cyd\u00f3w w\u015br\u00f3d ofiar zag\u0142ady szacowana jest wed\u0142ug r\u00f3\u017cnych \u017ar\u00f3de\u0142 od 2,6 mln do 3,3 mln os\u00f3b.\nod pa\u017adziernika 1941 roku wprowadzono odr\u0119bny dla \u017cyd\u00f3w kodeks pracy, wed\u0142ug kt\u00f3rego mieli oni pracowa\u0107 bez \u017cadnych ogranicze\u0144 czasowych (dotyczy\u0142o to ju\u017c czternastolatk\u00f3w). \u017cydzi pozbawieni zostali stroj\u00f3w ochronnych. we wrze\u015bniu \u017cydzi zmuszeni zostali do noszenia gwiazdy dawida z napisem \u201ejude\u201d.\nw czasie wojny z zsrr na wschodzie zawieszono wszelkie niewojskowe transporty poci\u0105g\u00f3w. na ich miejsce powsta\u0142y specjalne poci\u0105gi do przewo\u017cenia \u017cyd\u00f3w do oboz\u00f3w \u015bmierci. ss dysponowa\u0142a poci\u0105gami przewo\u017c\u0105cymi ka\u017cdego dnia 5000 \u017cyd\u00f3w do obozu zag\u0142ady w treblince i dwa razy w tygodniu 5000 do be\u0142\u017cca. poza obozami, najbardziej znanym miejscem ludob\u00f3jstwa jest w\u0105w\u00f3z babi jar ko\u0142o kijowa, gdzie w 1941 zamordowano ok. 100 000 \u017cyd\u00f3w, a tak\u017ce podwile\u0144skie ponary, gdzie nazi\u015bci wymordowali prawie 80 000 \u017cyd\u00f3w.\niii rzesza niemiecka usi\u0142owa\u0142a ukry\u0107 przed \u015bwiatem dokonywane przez siebie zbrodnie, w tym holocaust i ludob\u00f3jstwo polak\u00f3w. nie uda\u0142o si\u0119 jej tego dokona\u0107, czego dowodzi akcja polskiego dyplomaty jana karskiego, kt\u00f3ry jako pierwszy poinformowa\u0142 w\u0142adze wielkiej brytanii oraz usa o trwaj\u0105cych zbrodniach ju\u017c w 1942 i zaapelowa\u0142 o reakcj\u0119 wojskow\u0105. latem i jesieni\u0105 1944 \u015bwiatowy kongres \u017cyd\u00f3w oraz rada ds. uchod\u017ac\u00f3w wojennych zaapelowa\u0142y do departamentu wojny usa o dokonanie natychmiastowego bombardowania niemieckiego obozu \u015bmierci auschwitz-birkenau. te propozycje zosta\u0142y jednak odrzucone. rezygnacja aliant\u00f3w z bombardowania tor\u00f3w kolejowych do oboz\u00f3w zag\u0142ady zosta\u0142a uznana przez niekt\u00f3rych historyk\u00f3w jako \u201eprzera\u017caj\u0105ca moralna pora\u017cka\u201d. dopiero 6 czerwca 1944 amerykanie, brytyjczycy i kanadyjczycy dokonali l\u0105dowania w normandii aby wyzwoli\u0107 europ\u0119 z niemieckiej okupacji.\n\n\n== nazizm a religia ==\nnazizm wywodzi\u0142 si\u0119 z ruchu volkistowskiego, w kt\u00f3rym wyst\u0119powa\u0142y wp\u0142ywy okultystyczne i neopoga\u0144skie (armanen-orden guido von lista, ordo novi templi j\u00f6rga lanza von liebenfelsa). \u0142\u0105cznikiem mi\u0119dzy okultystycznym volkizmem i nazizmem by\u0142o thule gesellschaft rudolfa von sebottendorffa. jednocze\u015bnie nazizm czerpa\u0142 z dorobku chrze\u015bcija\u0144stwa i przyj\u0105\u0142 cz\u0119\u015b\u0107 chrze\u015bcija\u0144skiej doktryny teologicznej do swojej ideologii. chrze\u015bcija\u0144stwo by\u0142o wykorzystywane przez nsdap do realizowania bie\u017c\u0105cych cel\u00f3w politycznych. niemieccy faszy\u015bci usprawiedliwiali religi\u0105 sw\u00f3j antysemityzm.\nmichael burleigh uwa\u017ca, \u017ce nazizm stosowa\u0142 chrze\u015bcija\u0144stwo do cel\u00f3w politycznych, a nsdap zrezygnowa\u0142o z podstawowych za\u0142o\u017ce\u0144 religii, zachowuj\u0105c jedynie chrze\u015bcija\u0144sk\u0105 emocjonalno\u015b\u0107. jego zdaniem nazistowska koncepcja duchowo\u015bci by\u0142a poga\u0144ska i prymitywna. tezy o poga\u0144skich koncepcjach duchowo\u015bci postawione przez burleigha odrzuca roger griffin, kt\u00f3ry podkre\u015bla, \u017ce nazi\u015bci wykorzystali jedynie symbolik\u0119 przedchrze\u015bcija\u0144sk\u0105, a hitler w mein kampf pot\u0119pi\u0142 zainteresowanie germa\u0144skim poga\u0144stwem heinricha himmlera i alfreda rosenberga i okre\u015bli\u0142 je jako nonsens.\nprogram nazist\u00f3w z 1920 roku gwarantowa\u0142 wolno\u015b\u0107 dla wszystkich nie wrogich pa\u0144stwu wyzna\u0144 religijnych, a jako religi\u0119 walcz\u0105c\u0105 przeciwko \u201educhowi materialistyczno-\u017cydowskiemu\u201d okre\u015bli\u0142 pozytywne chrze\u015bcija\u0144stwo. pozytywne chrze\u015bcija\u0144stwo by\u0142o doktryn\u0105 podkre\u015blaj\u0105c\u0105 rzekome wp\u0142ywy czysto\u015bci rasowej i nacjonalizmu w chrze\u015bcija\u0144stwie; micha brumlik uwa\u017ca, \u017ce \u201epozytywne chrze\u015bcija\u0144stwo\u201d mia\u0142o by\u0107 nowoczesn\u0105 form\u0105 antysemickiego gnostycyzmu. w nsdap silne by\u0142o te\u017c skrzyd\u0142o neopoga\u0144skie skupione wok\u00f3\u0142 dietricha eckarta, rudolfa hessa i heinricha himmlera.\n\u201eencyklopedia katolicka\u201d z 1993 roku podaje, \u017ce nazizm by\u0142 ideologi\u0105 antychrze\u015bcija\u0144sk\u0105.\nwp\u0142yw chrze\u015bcija\u0144stwa na narodowy socjalizm dotyczy\u0142 g\u0142\u00f3wnie form propagandowych. w p\u00f3\u017aniejszej propagandzie, nazi\u015bci odwo\u0142ywali si\u0119 i czerpali z katolickiej historii niemiec, odwo\u0142ywali si\u0119 zw\u0142aszcza do zakonu krzy\u017cackiego i jego ekspansji na wschodzie europy. nazi\u015bci uwa\u017cali krzy\u017cak\u00f3w za stra\u017cnik\u00f3w chroni\u0105cych niemc\u00f3w przed s\u0142owia\u0144skim chaosem. nazi\u015bci czerpali g\u0142\u00f3wnie z symboliki krzy\u017cackiej a wp\u0142yw ideowy pozostawa\u0142 ograniczony. hitler przyzna\u0142, \u017ce wiece nazist\u00f3w by\u0142y inspirowane rytua\u0142ami katolickimi, kt\u00f3re obserwowa\u0142 w dzieci\u0144stwie.\nhitler podkre\u015bla\u0142 swoje przywi\u0105zanie do religii katolickiej i wiar\u0119, niemniej jednak pozostawa\u0142 niepraktykuj\u0105cy. w \u201emein kampf\u201d wielokrotnie odwo\u0142ywa\u0142 si\u0119 do monoteistycznego boga. zarazem religi\u0119 prezentowa\u0142 jednak w spos\u00f3b sprzeczny z chrze\u015bcija\u0144sk\u0105 tradycj\u0105 interpretuj\u0105c j\u0105 w duchu walki ras. hitler pot\u0119pia\u0142 stary testament jako bibli\u0119 szatana, a za prawdziw\u0105 \u015bwi\u0119t\u0105 ksi\u0119g\u0119 uwa\u017ca\u0142 nowy testament, kt\u00f3ry mia\u0142 jego zdaniem wskazywa\u0107 na to, \u017ce jezus by\u0142 aryjczykiem i antysemit\u0105. dowodem na antysemityzm jezusa mia\u0142 by\u0107 fragment z jana 8:44, w kt\u00f3rym jezus mia\u0142 powiedzie\u0107 \u017cydom, \u017ce ich ojciec jest diab\u0142em. w prywatnych rozmowach ostro krytykowa\u0142 chrze\u015bcija\u0144stwo: \u201echrze\u015bcija\u0144stwo to proto-bolszewizm, mobilizacja niewolnik\u00f3w przez \u017cyd\u00f3w w celu rozwalenia budowli pa\u0144stwa\u201d (19 x 1941) lub \u201echrze\u015bcija\u0144stwo to jest najg\u0142upsza rzecz, jaka si\u0119 zal\u0119g\u0142a w chorym ludzkim m\u00f3zgu, drwina ze wszystkiego, co boskie\u201d (13 xii 1941), r\u00f3wnocze\u015bnie w innych prywatnych rozmowach deklarowa\u0142, \u017ce jest katolikiem i w pozytywnym kontek\u015bcie odwo\u0142ywa\u0142 si\u0119 do postaci jezusa chrystusa.\nnarodowy socjalizm by\u0142 jednoznacznie wrogi ateizmowi, kt\u00f3ry wi\u0105zany by\u0142 z bolszewizmem i marksizmem. hitlerowcy po przej\u0119ciu w\u0142adzy zdelegalizowali szereg ruch\u00f3w ateistycznych i wolnomy\u015blicielskich, a dzia\u0142alno\u015b\u0107 tego typu by\u0142a w iii rzeszy zakazana. jedn\u0105 ze zdelegalizowanych organizacji by\u0142a skupiaj\u0105ca p\u00f3\u0142 miliona cz\u0142onk\u00f3w niemiecka liga wolnomy\u015blicielska. hitler chwali\u0142 si\u0119 potem ca\u0142kowitym \u201ewyt\u0119pieniem\u201d ruchu ateistycznego. znanym przeciwnikiem ateizmu by\u0142 heinrich himmler, kt\u00f3ry w swoich przemowach pot\u0119pia\u0142 ateist\u00f3w jako \u201eg\u0142upich\u201d, \u201earoganckich\u201d i \u201emegaloma\u0144skich\u201d. polityk podkre\u015bla\u0142 r\u00f3wnocze\u015bnie, \u017ce narodowi socjali\u015bci wierz\u0105 w istnienie boga.\n\n\n=== neopoga\u0144stwo ===\nw\u0142adze iii rzeszy popiera\u0142y neopoga\u0144sk\u0105 obrz\u0119dowo\u015b\u0107 (m.in. \u015bwi\u0119ta weihart, julfest). neopogan wyodr\u0119bniono w kategori\u0119 statystyczn\u0105 gottgl\u00e4ubige, kt\u00f3ra stanowi\u0142a 5% populacji niemiec, a 22% cz\u0142onk\u00f3w ss (przy czym w ss-totenkopfverb\u00e4nde 69%). g\u0142\u00f3wnymi organizacjami rasistowskich neopogan by\u0142y deutschgl\u00e4ubige gemeinschaft wraz z grupami roz\u0142amowymi (germanische glaubensgemeinschaft, orden der nordungen, nordische glaubensbewegung), tannerbergbund, utworzony w 1926 r. przez mathilde i ericha ludendorff, irminglauben karla marii wiliguta, edda gesellschaft i inne. w 1931 r. germanische glaubensgemeinschaft, nordische glaubensbewegung i nordungowie utworzy\u0142y nordisch-religi\u00f6se arbeitsgemeinschaft. w lipcu 1933 r. r\u00f3\u017cne pronazistowskie grupy narodoworeligijne po\u0142\u0105czy\u0142y si\u0119 pod kierownictwem jakoba w. hauera w arbeitsgemeinschaft der deutschen glaubensbewegung (po roku przemianowan\u0105 na deutsche glaubensbewegung). ju\u017c rok p\u00f3\u017aniej z dgb wy\u0142ama\u0142y si\u0119 germanische glaubensbewegung i nordische glaubensgemeinschaft, a w 1936 r. deutschgl\u00e4ubige bewegung. odr\u0119bny nurt stanowi\u0142a ariozofia (pangerma\u0144ski okultyzm) zorganizowana w ariosophische gesellschaft i neue kalandsgesellschaft. w iii rzeszy losy ugrupowa\u0144 neopoga\u0144skich i okultystycznych by\u0142y bardzo r\u00f3\u017cne: o ile wiligut zosta\u0142 doradc\u0105 himmlera, to tannenbergbund zosta\u0142 zdelegalizowany.\n\n\n=== protestantyzm ===\nod 3000 do 17 000 pastor\u00f3w ko\u015bcio\u0142a lutera\u0144skiego by\u0142o cz\u0142onkami pronazistowskiej organizacji chrze\u015bcijan niemieckich (1932) i ko\u015bcio\u0142a ewangelickiego rzeszy (1933) prowadzonego przez biskupa ludwiga m\u00fcllera. cz\u0119\u015b\u0107 duchownych pozytywnie przyjmowa\u0142a pr\u0105d antysemickiego pozytywnego chrze\u015bcija\u0144stwa. ideologiem zwi\u0105zanym z niemieckimi chrze\u015bcijanami by\u0142 filozof ernst bergmann, kt\u00f3ry w swojej pracy 25 thesen der deutschreligion (dwadzie\u015bcia pi\u0119\u0107 tez religii niemieckiej) twierdzi\u0142, \u017ce fragmenty starego testamentu i nowego testamentu s\u0105 niedok\u0142adne, a jezus chrystus w rzeczywisto\u015bci nie by\u0142 \u017cydem, lecz aryjczykiem. wed\u0142ug filozofii bergmanna nowym mesjaszem mia\u0142 by\u0107 adolf hitler. publikacje bergmanna zosta\u0142y wpisane na indeks ksi\u0105g zakazanych ko\u015bcio\u0142a katolickiego. cz\u0142onkowie pronazistowskich organizacji protestanckich popierali usuni\u0119cie z ko\u015bcio\u0142\u00f3w duchownych o \u017cydowskich korzeniach i w pe\u0142ni popierali rasistowsk\u0105 polityk\u0119 \u00f3wczesnego re\u017cimu. w lipcu 1944 roku, po nieudanym zamachu na hitlera, zwierzchnicy ko\u015bcio\u0142a lutera\u0144skiego wyrazili solidarno\u015b\u0107 z przyw\u00f3dc\u0105 iii rzeszy.\ninni duchowni przyj\u0119li stanowisko krytyczne (dietrich bonhoeffer za sw\u00f3j op\u00f3r wzgl\u0119dem re\u017cimu nazistowskiego trafi\u0142 do obozu koncentracyjnego), a w niemieckim ko\u015bciele ewangelickim dzia\u0142a\u0142 antyfaszystowski ko\u015bci\u00f3\u0142 wyznaj\u0105cy. martin niem\u00f6ller, jeden z czo\u0142owych opozycjonist\u00f3w wywodz\u0105cych si\u0119 z duchowie\u0144stwa, wyg\u0142osi\u0142 s\u0142ynn\u0105 mow\u0119: kiedy przyszli po \u017cyd\u00f3w, nie protestowa\u0142em. nie by\u0142em przecie\u017c \u017cydem. kiedy przyszli po komunist\u00f3w, nie protestowa\u0142em. nie by\u0142em przecie\u017c komunist\u0105. kiedy przyszli po socjaldemokrat\u00f3w, nie protestowa\u0142em. nie by\u0142em przecie\u017c socjaldemokrat\u0105. kiedy przyszli po zwi\u0105zkowc\u00f3w, nie protestowa\u0142em. nie by\u0142em przecie\u017c zwi\u0105zkowcem. kiedy przyszli po mnie, nikt nie protestowa\u0142. nikogo ju\u017c nie by\u0142o. niem\u00f6ller, zanim do\u0142\u0105czy\u0142 do grona antynazist\u00f3w, popiera\u0142 polityk\u0119 niemieckiego faszyzmu. w 1933 roku wys\u0142a\u0142 od adolfa hitlera telegram o tre\u015bci: pozdrawiamy naszego f\u00fchrera, dzi\u0119kuj\u0105c za m\u0119skie i jasne s\u0142owa, kt\u00f3re zwr\u00f3ci\u0142y niemcom honor. my, pastorzy ewangeliccy, zapewniamy o naszej ca\u0142kowitej wierno\u015bci i gor\u0105cych modlitwach.\n\n\n=== katolicyzm ===\nstosunek nazizmu do katolicyzmu nie by\u0142 jednolity i do dzi\u015b budzi kontrowersje. robert anthony krieg twierdzi, \u017ce nastawienie hitlerowc\u00f3w do tej religii by\u0142o nieprzychylne, co wynika\u0142o z poparcia wi\u0119kszo\u015bci katolik\u00f3w dla umiarkowanej niemieckiej partii centrum. trauda litzka podaje natomiast, \u017ce nazizm i \u00f3wczesny ko\u015bci\u00f3\u0142 katolicki \u0142\u0105czy\u0142y pewne pokrewie\u0144stwa ideologiczne, w\u015br\u00f3d nich wymienia m.in. antyliberalizm, radykalny antybolszewizm i wrogo\u015b\u0107 wobec mi\u0119dzynarodowego porz\u0105dku. niezale\u017cnie od stosunku niemieckiego faszyzmu do katolicyzmu, ruch ten stara\u0142 si\u0119 o przychylno\u015b\u0107 katolickich wyborc\u00f3w, nawi\u0105zuj\u0105c przej\u015bciowe sojusze z politykami konserwatywno-katolickimi, co umo\u017cliwi\u0142o nazistom przej\u0119cie w niemczech pe\u0142ni w\u0142adzy.\nw 1933 roku hitler podpisa\u0142 konkordat z watykanem. traktat ten nada\u0142 niemieckim katolikom status prawny. zapewni\u0142 on ochron\u0119 prawn\u0105 dla szk\u00f3\u0142 katolickich i duchownych, w praktyce organizacje nieprzychylne rz\u0105dowi by\u0142y represjonowane. 30 lipca 1933 roku rz\u0105d niemiec i watykan podpisa\u0142y reichskonkordat \u2013 rzesza niemiecka wyrazi\u0142a zgod\u0119 na publiczne praktykowanie religii katolickiej, jak r\u00f3wnie\u017c istnienie szk\u00f3\u0142 i wydzia\u0142\u00f3w teologicznych na uniwersytetach. religia sta\u0142a si\u0119 jednym z obowi\u0105zkowych przedmiot\u00f3w szkolnych. zezwolono na wizyty duszpasterskie w szpitalach i wi\u0119zieniach. hitler wykorzysta\u0142 konkordat, stwierdzi\u0142 w przem\u00f3wieniu do parlamentu, \u017ce \u201enale\u017cy to uzna\u0107 za wielkie osi\u0105gni\u0119cie\u201d, konkordat bowiem \u201estworzy\u0142 podstawy zaufania, szczeg\u00f3lnie istotne w nasilaj\u0105cej si\u0119 walce z mi\u0119dzynarodowym \u017cydostwem\u201d.\nhitlerowcy utworzyli organizacj\u0119 kreuz und adler identyfikuj\u0105c\u0105 si\u0119 z nurtem narodowego katolicyzmu (nurt zwi\u0105zany m.in. z frankizmem i ustaszami).\n\n\n==== represje wobec ko\u015bcio\u0142a katolickiego ====\npodpisanie konkordatu nie oznacza\u0142o jednak kompromisu ideologicznego czy politycznego z ko\u015bcio\u0142em. podczas zlotu norymberskiego w 1934 roku hitlerjugend \u015bpiewa\u0142a: \u201e\u017caden pod\u0142y ksi\u0105dz nie wydrze z nas uczucia, \u017ce jeste\u015bmy dzie\u0107mi hitlera. czcimy nie chrystusa, lecz horsta wessela. precz z kadzid\u0142ami i wod\u0105 \u015bwi\u0119con\u0105. ko\u015bci\u00f3\u0142 nie rozumie, co dla nas jest cenne. ta swastyka przynosi zbawienie \u015bwiatu; chc\u0119 pod\u0105\u017ca\u0107 za ni\u0105 krok w krok. baldurze von schirach, we\u017a mnie ze sob\u0105!\u201d; a w sta\u0142ym refrenie przeboju sa powtarzano: \u201etowarzysze z oddzia\u0142\u00f3w szturmowych, wieszajcie \u017cyd\u00f3w, stawiajcie ksi\u0119\u017cy pod \u015bcian\u0105!\u201d. w 1935 r. zlikwidowano obowi\u0105zek modlitwy w szko\u0142ach. w latach 1936\u20131937 poddano klasztory i konwent uporczywej oficjalnej kampanii oszczerstw. setki mnich\u00f3w i zakonnic poci\u0105gni\u0119to przed s\u0105dy pod rozmaitymi zarzutami: od nielegalnych transakcji walutowych do \u017cycia seksualnego. w 1938 r. zabroniono w szko\u0142ach \u015bpiewania kol\u0119d i organizowania widowisk jase\u0142kowych, w czasie wojny zakazano u\u017cywania samej nazwy bo\u017ce narodzenie. d\u0105\u017cono te\u017c do usuni\u0119cia krzy\u017ca z innych miejsc. w 1937 r. w rejonie oldenburga wydano lokalne zarz\u0105dzenie, by usun\u0105\u0107 krucyfiksy z klas szkolnych. podczas wojny symbol chrze\u015bcija\u0144stwa zacz\u0105\u0142 stopniowo znika\u0107 ze szk\u00f3\u0142 i szpitali. pocz\u0105wszy od 1941 r. zaprzestano nauczania religii wszystkich uczni\u00f3w powy\u017cej lat 14.\n\n\n==== postawy \u015brodowisk katolickich ====\npostawy katolik\u00f3w wobec nazizmu by\u0142y zr\u00f3\u017cnicowane. o ile cz\u0119\u015b\u0107 (biskup gr\u00f6ber z fryburga, biskup berning z osnabr\u00fcck) solidaryzowa\u0142a si\u0119 z antymarksistowskimi i antysemickimi posuni\u0119ciami re\u017cimu, to inni, np. biskup preysing z berlina, byli bezkompromisowymi antynazistami. g\u0142\u00f3wnymi p\u0142aszczyznami sporu by\u0142y d\u0105\u017cenia nsdap do obj\u0119cia pe\u0142nej kontroli nad wychowaniem m\u0142odzie\u017cy, neopoga\u0144ska obrz\u0119dowo\u015b\u0107 propagowana przez nazist\u00f3w, programy eugeniczne takie jak sterylizacja czy eutanazja (protest biskupa galena), masakry cywili, kwestie rasowe. list pasterski konferencji biskup\u00f3w katolickich w fuldzie g\u0142osi\u0142: \u201ereligia nie mo\u017ce opiera\u0107 si\u0119 na stworzonych przez cz\u0142owieka dogmatach narodowych, rasowych czy innych, ale wy\u0142\u0105cznie na boskim objawieniu\u201d. przej\u0119cie w\u0142adzy przez nazist\u00f3w w niemczech budzi\u0142o obiekcje ko\u015bcio\u0142a katolickiego, kt\u00f3ry podkre\u015bla\u0142 brak zgodno\u015bci mi\u0119dzy ideologi\u0105 narodowosocjalistyczn\u0105 a nauczaniem katolickim. katolicy podczas wybor\u00f3w w 1930, 1932 i 1933 nie dali si\u0119 przekona\u0107 do hase\u0142 hitlerowskich. rozczarowani rz\u0105dami spd robotnicy katoliccy ch\u0119tniej oddawali g\u0142os na kpd ni\u017c na nazist\u00f3w. grup\u0105 opozycyjn\u0105 o inspiracji chrze\u015bcija\u0144skiej by\u0142a bia\u0142a r\u00f3\u017ca.\n\n\n==== wsparcie duchownych dla zbrodniarzy wojennych ====\npo wojennej kl\u0119sce pa\u0144stw osi, w tym iii rzeszy, wielu faszystowskich zbrodniarzy wojennych uciek\u0142o ze swoich kraj\u00f3w za po\u015brednictwem ksi\u0119\u017cy katolickich (korzystaj\u0105c z paszport\u00f3w watyka\u0144skich lub w przebraniu os\u00f3b duchownych) do szwajcarii i argentyny.\nnajbardziej znan\u0105 postaci\u0105 w procederze przerzutu zbrodniarzy wojennych by\u0142 austriacki biskup alois hudal, b\u0119d\u0105cy od 1938 roku agentem wywiadu iii rzeszy. za\u0142atwia\u0142 uciekaj\u0105cym z europy zbrodniarzom paszporty i wizy, a nawet kupowa\u0142 im bilety na podr\u00f3\u017c i finansowa\u0142 ich. kana\u0142 przerzutowy zosta\u0142 okre\u015blony jako rattenlinie (droga szczur\u00f3w), a jego cz\u0119\u015b\u0107 stanowi\u0142a tzw. \u201edroga klasztorna\u201d. 31 sierpnia 1948 roku napisa\u0142 list do prezydenta argentyny, juana perona, z pro\u015bb\u0105 o 5 tysi\u0119cy wiz dla niemieckich i austriackich \u201e\u017co\u0142nierzy\u201d (zbrodniarzy wojennych). wed\u0142ug hudala, nie byli to nazistowscy uciekinierzy, lecz antykomunistyczni bojownicy, kt\u00f3rych po\u015bwi\u0119cenie w czasie wojny uratowa\u0142o europ\u0119 przed dominacj\u0105 zsrr. w swoich pami\u0119tnikach hudal pisa\u0142: po roku 1945 ca\u0142a moja dzia\u0142alno\u015b\u0107 dobroczynna by\u0142a nastawiona na pomoc dla by\u0142ych cz\u0142onk\u00f3w partii narodowo-socjalistycznej i faszystowskiej, zw\u0142aszcza dla tak zwanych zbrodniarzy wojennych [...] podlegaj\u0105cych prze\u015bladowaniom, kt\u00f3rzy wed\u0142ug niego cz\u0119sto byli ca\u0142kowicie niewinni. [...] dzi\u0119ki fa\u0142szywym dokumentom wielu z nich uratowa\u0142em. mogli si\u0119 wymkn\u0105\u0107 prze\u015bladowcom i uciec do szcz\u0119\u015bliwszych kraj\u00f3w. z pomoc\u0105 hudala z europy uciekli m.in. adolf eichmann, josef mengele (kt\u00f3ry przeprowadza\u0142 eksperymenty pseudomedyczne w obozie auschwitz), a tak\u017ce alois brunner, walter rauff, franz stangl, gustav wagner, ante paveli\u0107, klaus barbie i erich priebke. gdy kwestia pomocy hudala zosta\u0142a nag\u0142o\u015bniona w 1947 roku, w wyniku nacisk\u00f3w innych biskup\u00f3w, hudal zosta\u0142 zmuszony do rezygnacji z aktywnego \u017cycia ko\u015bcielnego.\n\n\n=== nazizm jako religia ===\nmichael hesemann w ksi\u0105\u017cce \u201ereligia hitlera\u201d dowodzi, \u017ce za religi\u0119 mo\u017cna uzna\u0107 hitleryzm sam w sobie. w jego opinii bowiem nazizm posiada wszystkie charakterystyczne cechy religii, takie jak nauka o zbawieniu, \u015bwi\u0119te ksi\u0119gi, budowle i miejsca \u015bwi\u0119te czy rozbudowan\u0105 liturgi\u0119. hitler, g\u0142osz\u0105c wy\u017cszo\u015b\u0107 rasy aryjskiej, nie pr\u00f3bowa\u0142 udowodni\u0107 tego na gruncie naukowym; zamiast tego pos\u0142ugiwa\u0142 si\u0119 mitem jej bosko\u015bci, tym samym stosuj\u0105c argumentacj\u0119 gnostyck\u0105 (zamiast darwinistycznej). interpretacja nazizmu jako religii pozwala wyja\u015bnia\u0107 jego zbrodnie jako wynikaj\u0105ce z religijnego ob\u0142\u0119du.\n\n\n== skutki ==\nideologia hitleryzmu doprowadzi\u0142a do powstania w niemczech pa\u0144stwa totalitarnego, kt\u00f3re swoj\u0105 ekspansjonistyczn\u0105, mocarstwow\u0105 polityk\u0105 doprowadzi\u0142o do wybuchu ii wojny \u015bwiatowej. w czasie swojego panowania w niemczech i w pa\u0144stwach okupowanych, ideologia ta doprowadzi\u0142a do zbrodni wojennych, wprowadzania rz\u0105d\u00f3w terroru i ludob\u00f3jstwa, szczeg\u00f3lnie w odniesieniu do ludno\u015bci pochodzenia \u017cydowskiego.\nw roku 1933, w wyniku wybor\u00f3w do reichstagu, nsdap przej\u0119\u0142a w\u0142adz\u0119 w niemczech i wprowadzi\u0142a totalitarne rz\u0105dy, oparte na monopolistycznej pozycji partii. jej przyw\u00f3dca, adolf hitler, zosta\u0142 kanclerzem niemiec, a w roku 1934 obj\u0105\u0142 dodatkowo funkcj\u0119 prezydenta, przybieraj\u0105c nieformalny (nigdy nie przyj\u0119ty oficjalnie i niezgodny z prawem) tytu\u0142 \u2013 f\u00fchrer. hitler dotrzyma\u0142 s\u0142owa danego wielkiemu kapita\u0142owi i rozprawi\u0142 si\u0119 z radykalnym spo\u0142ecznie skrzyd\u0142em swojej partii (noc d\u0142ugich no\u017cy), likwiduj\u0105c instytucje wolnorynkowe, ale nie naruszaj\u0105c w\u0142asno\u015bci prywatnej; nie dotyczy\u0142o to \u017cyd\u00f3w, kt\u00f3rych wyj\u0119to spod ochrony prawnej, jak\u0105 mieli niemieccy obywatele (ustawy norymberskie, 1935).\npo wybuchu ii wojny \u015bwiatowej armia i inne organizacje zbrojne iii rzeszy zacz\u0119\u0142y stosowa\u0107 terror, a od 1941 roku \u2013 zorganizowane ludob\u00f3jstwo. w pierwszej kolejno\u015bci d\u0105\u017cono do eksterminacji wszystkich \u017cyd\u00f3w (holocaust) i cygan\u00f3w (porajmos), a nast\u0119pnie s\u0142owian, z kt\u00f3rych jednak cz\u0119\u015b\u0107 mia\u0142a s\u0142u\u017cy\u0107 jako niewolnicy \u201epan\u00f3w\u201d niemc\u00f3w.\nhitlerowcy utworzyli 42 500 gett i oboz\u00f3w, w tym 30 000 oboz\u00f3w pracy i 980 oboz\u00f3w koncentracyjnych.\n\n\n== ugrupowania nazistowskie poza niemcami ==\n\n\n=== kraje germa\u0144skie ===\nw szwecji w 1933 roku za\u0142o\u017cona zosta\u0142a narodowosocjalistyczna partia robotnik\u00f3w szwecji. za\u0142o\u017cycielem partii by\u0142 by\u0142y cz\u0142onek partii narodowosocjalistycznej sven olof lindholm. m\u0142odzie\u017c\u00f3wk\u0105 partii by\u0142a grupa ungdom nordisk dzia\u0142aj\u0105ca wed\u0142ug wzorc\u00f3w nsdap. partia identyfikowa\u0142a si\u0119 ze strasseryzmem znajduj\u0105cym si\u0119 na lewo od hitleryzmu. stopniowo dystansowa\u0142a si\u0119 od zwi\u0105zku z niemcami, a\u017c w ko\u0144cu zupe\u0142nie zerwa\u0142a z nazizmem. od 1938 roku zmieni\u0142a nazw\u0119 na szwedzka jedno\u015b\u0107 socjalistyczna i usun\u0119\u0142a symbole partyjne kojarzone z ruchem nazistowskim. partia zanik\u0142a w czasie ii wojny \u015bwiatowej. partia rozwi\u0105za\u0142a si\u0119 po 1945 roku, a jej byli cz\u0142onkowie powo\u0142ali den svenske folksocialisten.\nw listopadzie 1930 roku w danii nazi\u015bci powo\u0142ali ugrupowanie pod nazw\u0105 narodowosocjalistyczna du\u0144ska partia robotnicza. partia wzorowa\u0142a si\u0119 na niemieckiej partii faszystowskiej. liderem ruchu du\u0144skich nazist\u00f3w by\u0142 m.in. cay lembecke. partia by\u0142a marginalna i liczy\u0142a zaledwie kilkuset zwolennik\u00f3w. w 1933 roku szefem grupy zosta\u0142 du\u0144czyk pochodzenia niemieckiego, frits clausen. wi\u0119kszo\u015b\u0107 zwolennik\u00f3w partii pochodzi\u0142a z jutlandii, kt\u00f3ra dawniej nale\u017ca\u0142a do niemiec, przez co cz\u0119\u015b\u0107 zwolennik\u00f3w partii popiera\u0142a przy\u0142\u0105czenie tego regionu do rzeszy (jednocze\u015bnie partia deklarowa\u0142a lojalno\u015b\u0107 du\u0144skiemu ko\u015bcio\u0142owi i monarchii). po agresji niemieckiej partia podj\u0119\u0142a si\u0119 kolaboracji. parti\u0119 rozwi\u0105zano w 1945 roku po wyzwoleniu danii.\nw holandii powsta\u0142 narodowo-socjalistyczny ruch holenderski, ugrupowanie wzorowa\u0142o si\u0119 na faszystach w\u0142oskich i niemieckich. po 1936 roku partia nie mia\u0142a jednak charakteru antysemickiego i nale\u017ca\u0142o do niej nawet kilku holendr\u00f3w pochodzenia \u017cydowskiego.\n\n\n=== ameryka i rpa ===\nw usa w latach 30. dzia\u0142a\u0142y grupy, tj. srebrny legion williama dudleya pelleya, german-american bund fritza kuhna. poparcie dla nazizmu wyra\u017ca\u0142 m.in. ojciec charles coughlin z radia katolickiego w detroit, pot\u0119piaj\u0105cy wp\u0142yw bezbo\u017cnych kapitalist\u00f3w, \u017cyd\u00f3w, komunist\u00f3w, mi\u0119dzynarodowych bankier\u00f3w i plutokrat\u00f3w na polityk\u0119 zagraniczn\u0105 usa, czy te\u017c charles lindbergh, kt\u00f3ry w 1941 o\u015bwiadczy\u0142: trzy najwa\u017cniejsze grupy, pchaj\u0105ce ten kraj do wojny, to brytyjczycy, \u017cydzi i administracja roosevelta. george rockwell powo\u0142a\u0142 marginaln\u0105 ameryka\u0144sk\u0105 parti\u0119 nazistowsk\u0105, kt\u00f3ra w nast\u0119pnych dziesi\u0119cioleciach popar\u0142a ruch white power i sprzeciwia\u0142a si\u0119 ruchowi praw obywatelskich.\nw rpa w 1938 roku powsta\u0142a afrykanerska ossewabrandwag i boj\u00f3wki stormjaers. partia by\u0142a pod wp\u0142ywem nsdap, a w czasie ii wojny \u015bwiatowej opowiada\u0142a si\u0119 przeciwko wsp\u00f3\u0142pracy rpa z wielk\u0105 brytani\u0105. po zamachach terrorystycznych przeprowadzonych przez jej cz\u0142onk\u00f3w, niekt\u00f3rzy jej przyw\u00f3dcy trafili do areszt\u00f3w, ale partia nigdy nie zosta\u0142a oficjalnie zdelegalizowana. po 1945 roku, kilku by\u0142ych cz\u0142onk\u00f3w ruchu wesz\u0142o w sk\u0142ad dyktatury apartheidu. grupa zosta\u0142a wch\u0142oni\u0119ta przez parti\u0119 narodow\u0105. by\u0142y boj\u00f3wkarz partii balthazar johannes vorster, w latach 1966\u20131978 pe\u0142ni\u0142 funkcj\u0119 premiera rpa.\ngrupy nazistowskie powsta\u0142y nawet w kostaryce. w latach 30. sympatycy nazizmu wywodz\u0105cy si\u0119 g\u0142\u00f3wnie ze spo\u0142eczno\u015bci niemieckiej zbierali si\u0119 w klubie niemieckim.\n\n\n=== polska ===\nw polsce ugrupowania narodowosocjalistyczne nie odgrywa\u0142y znacz\u0105cej roli. najwa\u017cniejsze z nich to narodowo-socjalistyczna partia robotnicza i zaliczany do nazistowskich radykalny ruch uzdrowienia j.kowala-lipi\u0144skiego. inne jakie mo\u017cna wymieni\u0107 to: partia narodowych socjalist\u00f3w, polska partia narodowo-socjalistyczna, polska partia narodowo-socjalistyczna \u201ewarta\u201d.\n\n\n=== inne ruchy faszystowskie czerpi\u0105ce z nazizmu ===\nwe flandrii w belgii od 1933 roku dzia\u0142a\u0142 flamandzki zwi\u0105zek narodowy, kt\u00f3rego przyw\u00f3dc\u0105 by\u0142 staf de clerg. partia deklarowa\u0142a ch\u0119\u0107 oderwania flandrii od belgii i przy\u0142\u0105czenia tego regionu do macierzy \u2013 holandii. na r\u00f3wni z fzn w walonii dzia\u0142a\u0142 christus rex za\u0142o\u017cony przez l\u00e9ona degrelle. obydwa ugrupowania wyra\u017ca\u0142y podziw dla postaci hitlera i prezentowa\u0142y antysemityzm, a w przypadku reksist\u00f3w wyra\u017any by\u0142 ultra katolicyzm. w okresie wojny partie te podj\u0119\u0142y si\u0119 kolaboracji z hitlerowcami. dzia\u0142acze tych grup za\u0142o\u017cyli kolaboracyjne jednostki wojskowe \u2013 28 ochotnicz\u0105 dywizj\u0119 grenadier\u00f3w pancernych ss (1 walo\u0144sk\u0105) walonnien i legion flandryjski.\nw 1932 roku w bu\u0142garii za\u0142o\u017cony zosta\u0142 pronazistowski narodowy ruch socjalny, zwi\u0105zany z krajowym zwi\u0105zkiem bu\u0142garskich legion\u00f3w. gdy w 1944 roku bu\u0142garia zawar\u0142a sojusz z zsrr, liderzy nrs uciekli do rzeszy i utworzyli bu\u0142garski kolaboracyjny rz\u0105d na uchod\u017astwie.\nw latach 20. premierem w\u0119gier by\u0142 gyula g\u00f6mb\u00f6s, kt\u00f3ry pos\u0142ugiwa\u0142 si\u0119 terminem narodowy socjalizm i zajmowa\u0142 silnie proniemieckie stanowisko.\n\n\n==== ugrupowanie tworz\u0105ce rz\u0105dy satelickie ====\ng\u0142\u00f3wnym ugrupowaniem faszystowskim norwegii by\u0142 nasjonal samling vidkuna quislinga. quisling rozpoczyna\u0142 swoj\u0105 karier\u0119 jako dzia\u0142acz chadeckiej partii ch\u0142opskiej, po roz\u0142amie w partii utworzy\u0142 nowe ugrupowanie, kt\u00f3re do 1935 roku by\u0142o parti\u0105 o charakterze konserwatywno-religijnym. po 1935 partia zbli\u017cy\u0142a si\u0119 do narodowego socjalizmu. 9 kwietnia 1940 roku partia dokona\u0142a zamachu stanu, a z pomoc\u0105 hitlerowc\u00f3w utworzy\u0142a kolaboracyjn\u0105 junt\u0119 wojskow\u0105. sam quisling w 1943 roku zosta\u0142 premierem rz\u0105du satelickiej norwegii. po wyzwoleniu norwegii nazwisko quislinga sta\u0142o si\u0119 synonimem s\u0142owa \u201ekolaborant\u201d.\npod silnym wp\u0142ywem nazizmu znale\u017ali si\u0119 chorwaccy ustasze. tytu\u0142 lidera ugrupowania, ante paveli\u0107a, poglavnik, oparty zosta\u0142 na tytule duce benito mussoliniego i f\u00fchrer adolfa hitlera. ustasze odpowiedzialni s\u0105 za ludob\u00f3jstwo; w czasie swoich totalitarnych rz\u0105d\u00f3w dokonywali masowych eksterminacji \u017cyd\u00f3w, cygan\u00f3w i serb\u00f3w oraz chorwat\u00f3w wyznaj\u0105cych prawos\u0142awie b\u0105d\u017a pos\u0105dzonych o komunizm.\nw czasie okupacji grecji, niemcy pr\u00f3bowali utworzy\u0107 rz\u0105d faszystowski. na czele rz\u0105du stan\u0105\u0142 faszysta grecki jeorjos tsolakoglu. tamtejsi kolaboranci powo\u0142ali oddzia\u0142y zwane jako bataliony bezpiecze\u0144stwa, zajmowa\u0142y si\u0119 one walk\u0105 z republika\u0144sk\u0105 partyzantk\u0105 elas i mniejszymi grupami walcz\u0105cymi z okupantami.\n\nna w\u0119grzech wytworzy\u0142 si\u0119 ruch zwany strza\u0142okrzy\u017cowcami. jego przyw\u00f3dc\u0105 zosta\u0142 p\u00f3\u017aniejszy zbrodniarz wojenny ferenc sz\u00e1lasi. w 1937 roku partia zosta\u0142a zdelegalizowana na skutek radykalizacji dzia\u0142aczy grup. strza\u0142okrzy\u017cowcy pos\u0142ugiwali si\u0119 symbolik\u0105 nazistowsk\u0105 (np. swastyka maj\u0105ca zdaniem grupy oznacza\u0107 ras\u0119 aryjczyk\u00f3w). parti\u0119 odbudowano w 1939 roku. grupa ta sprawowa\u0142a totalitarn\u0105 w\u0142adz\u0119 na w\u0119grzech od 15 pa\u017adziernika 1944 roku do stycznia 1945 roku. w okresie swoich rz\u0105d\u00f3w strza\u0142okrzy\u017cowcy prowadzili polityk\u0119 eksterminacji ludno\u015bci \u017cydowskiej.\n\n\n== por\u00f3wnanie nazizmu z faszyzmem w\u0142oskim ==\npomimo licznych zbie\u017cno\u015bci mi\u0119dzy faszyzmem w\u0142oskim a nazizmem wyst\u0119powa\u0142y te\u017c istotne r\u00f3\u017cnice. dla nazizmu warto\u015bci\u0105 najwy\u017csz\u0105 by\u0142 rasistowsko rozumiany nar\u00f3d (volk), natomiast dla w\u0142oskich faszyst\u00f3w idealistycznie pojmowany nar\u00f3d. wed\u0142ug rogera eatwalla biologiczny rasizm i antysemityzm by\u0142 podstaw\u0105 ideologii nsdap, faszyzm w\u0142oski pocz\u0105tkowo wolny by\u0142 od rasizmu i antysemityzmu (w jego szeregach byli nawet dzia\u0142acze \u017cydowskiego pochodzenia jak aldo finzi), dopiero od roku 1938 pod wp\u0142ywem sojuszu z trzeci\u0105 rzesz\u0105 zacz\u0105\u0142 przejmowa\u0107 koncepcje rasistowskie, chocia\u017c w antysemickim duchu w mniej agresywnych tonach faszy\u015bci wypowiadali si\u0119 ju\u017c od 1919 roku. mussolini w 1919 roku stwierdzi\u0142, \u017ce za rewolucj\u0119 w rosji odpowiadaj\u0105 \u017cydowscy bankierzy z nowego jorku i londynu a 80% przyw\u00f3dc\u00f3w radzieckich to \u017cydzi. w 1934 roku w deklaracji ko\u0144cowej faszystowskiego kongresu mi\u0119dzynarodowego stwierdzono m.in. \u017ce \u017cydzi paraj\u0105 si\u0119 okultyzmem, pr\u00f3buj\u0105 doprowadzi\u0107 do mi\u0119dzynarodowej rewolucji, zwalczaj\u0105 cywilizacj\u0119 chrze\u015bcija\u0144sk\u0105 i idee patriotyczne.\nw faszyzmie w\u0142oskim od pocz\u0105tku obecny by\u0142 mit \u201earyjczyka\u201d. ju\u017c w 1921 roku mussolini okre\u015bli\u0142 w\u0142och\u00f3w jako przedstawicieli rasy aryjskiej i \u015br\u00f3dziemnomorskiej. mussolini wyra\u017ca\u0142 zaniepokojenie niskim wska\u017anikiem urodze\u0144 bia\u0142ych w innych krajach. mussolini uzna\u0142, \u017ce trend ten zatrzyma\u0107 mo\u017cna poprzez stosowanie eugeniki i wspieranie przyrostu naturalnego bia\u0142ych. w\u00f3wczas jednak faszy\u015bci w\u0142oscy ze sceptycyzmem odnosili si\u0119 do rasizmu niemieckiego, uznaj\u0105c przodk\u00f3w \u00f3wczesnych niemc\u00f3w za gorszych od staro\u017cytnych rzymian (kt\u00f3rzy w polityce rasowej faszyst\u00f3w w\u0142oskich stali wy\u017cej) \u201etrzydzie\u015bci wiek\u00f3w historii pozwala nam patrze\u0107 z wielk\u0105 \u017ca\u0142o\u015bci\u0105 na niekt\u00f3re doktryny, kt\u00f3re s\u0105 wyk\u0142adane za alpami przez tych, kt\u00f3rych przodkowie byli analfabetami kiedy rzym mia\u0142 cezara, wergiliusza i augusta\u201d. opinie te by\u0142y rasistowsk\u0105 odpowiedzi\u0105 na obwieszczone w 1934 roku badania eugeniki nazistowskiej w kt\u00f3rych stwierdzono, \u017ce \u201ew\u0142osi s\u0105 ras\u0105 p\u00f3\u0142-negroidaln\u0105\u201d (co wed\u0142ug nazist\u00f3w mia\u0142o ich czyni\u0107 gorszymi od niemc\u00f3w). dlatego te\u017c mussolini jeszcze na pocz\u0105tku lat 30. m\u00f3wi\u0142: \u201enie ma ju\u017c czystych ras [...]. szcz\u0119\u015bliwe skrzy\u017cowanie ras stawa\u0142o si\u0119 w\u0142a\u015bnie nieraz przyczyn\u0105 si\u0142y i pi\u0119kna narod\u00f3w. [...] dumie narodowej nie potrzeba wcale ob\u0142\u0119du rasowego\u201d.\nwsp\u00f3lnym elementem by\u0142 antyslawizm. mussolini ju\u017c w czasie przem\u00f3wienia z 20 wrze\u015bnia 1920 r. nazwa\u0142 s\u0142owian mianem barbarzy\u0144c\u00f3w, a w kontek\u015bcie obszar\u00f3w spornych z jugos\u0142awi\u0105 stwierdzi\u0142, \u017ce wymieni\u0107 nale\u017cy 50 000 barbarzy\u0144c\u00f3w zamieszkuj\u0105cych te rejony na 50 000 w\u0142och\u00f3w. po obj\u0119ciu rz\u0105d\u00f3w faszy\u015bci niemal ca\u0142kowicie wyniszczyli wszystkie organizacje kulturalne s\u0142owe\u0144c\u00f3w i na masow\u0105 skal\u0119 prowadzono polityk\u0119 italianizacji (nie bez powodu dzia\u0142acze narodowi ze s\u0142owenii za\u0142o\u017cyli wyzwole\u0144cz\u0105 organizacj\u0119 tigr rozbit\u0105 przez w\u0142och\u00f3w w 1941 r.). w wypowiedziach faszyst\u00f3w wprost pojawi\u0142y si\u0119 wezwania do eksterminacji wszystkich przedstawicieli narodu s\u0142owe\u0144skiego. w regionie ljubljany deportowano oko\u0142o 7,5% populacji s\u0142owe\u0144skiej, a deportowani ludzie trafili do w\u0142oskich oboz\u00f3w koncentracyjnych na wyspie rab, w gonars, monigo, renicci d\u2019anghiari, chiesanuova i innych. mario roatta odpowiedzialny by\u0142 za masowe represje na ludno\u015bci cywilnej s\u0142owe\u0144skiej i zbrodnie wojenne w s\u0142owenii. 25 lutego 1942 roku zaledwie dwa dni po za\u0142o\u017ceniu obozu koncentracyjnego w gonars przyby\u0142 do niego pierwszy transport 5343 wi\u0119\u017ani\u00f3w (w tym 1643 dzieci), wi\u0119\u017aniowie pochodzili z przeludnionych w tym czasie oboz\u00f3w koncentracyjnych rab i monigo. przemoc wobec ludno\u015bci cywilnej s\u0142owe\u0144skiego pochodzenia wzorowana by\u0142a na polityce hitlerowc\u00f3w. genera\u0142 roatta wyda\u0142 specjalne instrukcje, w kt\u00f3rych domaga\u0142 si\u0119 od \u017co\u0142nierzy, aby przeprowadzali czystki najbardziej energicznie i bez fa\u0142szywego wsp\u00f3\u0142czucia. jeden z \u017co\u0142nierzy roatta w li\u015bcie do domu z 1 lipca 1942 roku pisa\u0142: mamy zabi\u0107 wszystkich, od g\u00f3ry do do\u0142u, nie szcz\u0119dz\u0105c niewinnych. co noc zabijamy ca\u0142e rodziny (...). po wojnie genera\u0142 znalaz\u0142 si\u0119 na li\u015bcie najbardziej poszukiwanych w\u0142oskich zbrodniarzy wojennych, poszukiwany by\u0142 przez rz\u0105d jugos\u0142awii i innych pa\u0144stw, nigdy jednak nie zosta\u0142 os\u0105dzony ze wzgl\u0119du na to, \u017ce wraz z pocz\u0105tkiem zimnej wojny, rz\u0105d wielkiej brytanii widzia\u0142 po\u015br\u00f3d cz\u0119\u015bci zbrodniarzy wojennych gwarancj\u0119 antykomunistycznej drogi powojennych w\u0142och.\npolityka w\u0142oskiego faszyzmu wobec ko\u015bcio\u0142a oscylowa\u0142a mi\u0119dzy konfliktem (ataki na instytucje katolickie w okresie walki o w\u0142adz\u0119, konflikt dotycz\u0105cy wychowania m\u0142odzie\u017cy w 1931 roku) i wsp\u00f3\u0142prac\u0105 (traktaty latera\u0144skie w 1929 roku), wed\u0142ug grunberga w przypadku nsdap \u201eg\u0142\u00f3wn\u0105 lini\u0119 partii w sprawach religii wyra\u017ca\u0142a totalna opozycja rosenberga wobec chrze\u015bcija\u0144stwa w jakiejkolwiek formie\u201d. cho\u0107 benito mussolini jako pierwszy proklamowa\u0142 koncepcj\u0119 pa\u0144stwa totalitarnego, nie rozwin\u0105\u0142 jej jednak do tego stopnia jak nazi\u015bci. w zakresie polityki spo\u0142eczno-gospodarczej w\u0142oscy faszy\u015bci budowali system korporacyjny, podczas gdy nazi\u015bci preferowali bezpo\u015bredni\u0105 kontrol\u0119 gospodarki przez aparat pa\u0144stwowy.\nw\u0142oscy faszy\u015bci agresywn\u0105 polityk\u0119 rasistowsk\u0105 i antysemick\u0105 przyj\u0119li w 1938 r. skrajne pogl\u0105dy obwieszczono w \u201emanife\u015bcie rasy\u201d (\u201emanifesto della razza\u201d). promowano w nim czysto biologiczne poj\u0119cie rasy, jako tworu niezwi\u0105zanego z wyznaniem czy filozofi\u0105. wed\u0142ug manifestu w\u0142osi r\u00f3\u017cni\u0105 si\u0119 od innych narod\u00f3w nie tylko j\u0119zykiem, kultur\u0105, histori\u0105, ale tak\u017ce wygl\u0105dem i przynale\u017cno\u015bci\u0105 do rasy aryjczyk\u00f3w o cechach nordyk\u00f3w. dokument (kt\u00f3ry w du\u017cej mierze stanowi\u0142 kopi\u0119 nazistowskich ustaw norymberskich) podkre\u015bla\u0142 odr\u00f3\u017cnienie europejczyk\u00f3w zachodnich od wschodnich oraz os\u00f3b czarnosk\u00f3rych i \u017cyd\u00f3w. faszy\u015bci pozbawili \u017cyd\u00f3w obywatelstwa, a tak\u017ce zabronili im pe\u0142nienia wa\u017cnych funkcji pa\u0144stwowych.\n\n\n== por\u00f3wnania nazizmu ze stalinowskim zsrr ==\nw 2009 roku w rezolucji \u201ezjednoczenie podzielonej europy\u201d zgromadzenie parlamentarne obwe zr\u00f3wna\u0142o totalitarne systemy niemieckiego nazizmu i radzieckiego stalinizmu. w rezolucji przeczyta\u0107 mo\u017cna, \u017ce w xx wieku kraje europy ucierpia\u0142y z r\u0105k dw\u00f3ch re\u017cim\u00f3w totalitarnych, co ponios\u0142o za sob\u0105 zbrodnie przeciwko ludzko\u015bci i ludob\u00f3jstwa. zr\u00f3wnanie to budzi sprzeciw rosji, jak uwa\u017caj\u0105 rozm\u00f3wcy pisma \u201ekommiersant\u201d, por\u00f3wnanie stalinizmu i faszyzmu jest niew\u0142a\u015bciwe ze wzgl\u0119du na to, \u017ce \u201eto w\u0142a\u015bnie stalinowski zsrr poni\u00f3s\u0142 najwi\u0119ksze ofiary i wni\u00f3s\u0142 najwi\u0119kszy wk\u0142ad w uwolnienie europy od faszyzmu\u201d. wed\u0142ug stanowiska moskwy rezolucja ta to \u201eobra\u017aliwa, antyrosyjska akcja\u201d i \u201egwa\u0142t na historii\u201d.\nwed\u0142ug autor\u00f3w czarnej ksi\u0119gi komunizmu r\u00f3\u017cnica mi\u0119dzy narodowym socjalizmem a radzieckim komunizmem \u201epolega jedynie na tym, \u017ce nazistowski podzia\u0142 rasowy i terytorialny zast\u0119puje podzia\u0142 na warstwy (klasy)\u201d. z kolei margaret buber-neumann, by\u0142a niemiecka komunistka, wi\u0119ziona w latach 1937\u20131940 w gu\u0142agu, a nast\u0119pnie w latach 1940\u20131945 w ravensbr\u00fcck, w wydanych po wojnie wspomnieniach wskazywa\u0142a na liczne podobie\u0144stwa praktyki obu re\u017cim\u00f3w, wskazuj\u0105c przede wszystkim na pogard\u0119 dla \u017cycia ludzkiego, kult przemocy, wykorzystywanie pracy niewolniczej przez oba systemy. jej zdaniem idee nazizmu od pocz\u0105tku by\u0142y zbrodnicze, natomiast idea komunistyczna jako teoria mog\u0142a zawiera\u0107 fundamentalny b\u0142\u0105d, lub te\u017c idea\u0142y zdradzi\u0142a praktyka radziecka pod rz\u0105dami j\u00f3zefa stalina, kt\u00f3ra jej zdaniem zamieni\u0142a zsrr w odmian\u0119 faszyzmu.\nwed\u0142ug adama leszczy\u0144skiego pisz\u0105cego w kontek\u015bcie powstania warszawskiego i ksi\u0105\u017cki ob\u0142\u0119d '44, czyli jak polacy zrobili prezent stalinowi, wywo\u0142uj\u0105c powstanie warszawskie piotra zychowicza, mi\u0119dzy re\u017cimem w zsrr a iii rzeszy istnia\u0142a zasadnicza r\u00f3\u017cnica jako\u015bciowa, wed\u0142ug niego komunistom przy\u015bwieca\u0142y szczytne cele r\u00f3wno\u015bci i sprawiedliwo\u015bci, a celem hitlerowc\u00f3w by\u0142a wy\u0142\u0105cznie eksterminacja rasy podludzi. slavoj \u017ei\u017eek r\u00f3wnie\u017c twierdzi\u0142, \u017ce o ile stalinizm by\u0142 \u201etragicznym wymiarem nieudanego projektu emancypacyjnego\u201d, o tyle nazizm by\u0142 \u201enader dobrze dzia\u0142aj\u0105cym przedsi\u0119wzi\u0119ciem antyemancypacyjnym\u201d. \u017ei\u017eek zaznacza\u0142 ponadto, \u017ce w przeciwie\u0144stwie do wyzwalaj\u0105cego potencja\u0142u komunizmu jako idei, nazizm by\u0142 ju\u017c na etapie teoretycznym przedsi\u0119wzi\u0119ciem \u201eperwersyjnym\u201d: \u201eby\u0142oby po prostu \u015bmieszne postrzega\u0107 holokaust jako swego rodzaju tragiczn\u0105 perwersj\u0119 szlachetnego projektu nazistowskiego \u2013 ten projekt by\u0142 wprost holokaustem\u201d.\n\n\n== nazizm a inne ideologie ==\nniekt\u00f3rzy badacze i publicy\u015bci doszukuj\u0105 si\u0119 element\u00f3w ideologii nazistowskiej w bardzo r\u00f3\u017cnych ruchach tak prawicowych (np. wolno\u015bciowa partia austrii) jak lewicowych organizacji pozaeuropejskich takich jak czerwoni khmerzyczy w paneuropeizmie[niewiarygodne \u017ar\u00f3d\u0142o?].\n\n\n== penalizacja dzia\u0142alno\u015bci i propagandy nazistowskiej w polsce ==\npropagowanie totalitarnych metod i praktyk dzia\u0142ania nazizmu jest zakazane w polsce z mocy prawa i podlega odpowiedzialno\u015bci karnej. reguluj\u0105 to:\nkonstytucja rzeczypospolitej polskiej (dz.u. z 1997 r. nr 78, poz. 483):\n\nustawa z dnia 6 czerwca 1997 r. kodeks karny (dz.u. z 2022 r. poz. 1138, z p\u00f3\u017an. zm.):\n\ndo lipca 2011 r. artyku\u0142 256 kodeksu karnego, ko\u0144czy\u0142 si\u0119 sformu\u0142owaniem \u201ealbo b\u0119d\u0105ce no\u015bnikiem symboliki faszystowskiej, komunistycznej lub innej totalitarnej\u201d. zapis ten zosta\u0142 wykre\u015blony wyrokiem trybuna\u0142u konstytucyjnego z dnia 19 lipca 2011 r. trybuna\u0142 uzna\u0142, \u017ce przepis nie spe\u0142nia kryteri\u00f3w okre\u015blono\u015bci i w konsekwencji \u201eorzeczenie o niekonstytucyjno\u015bci art. 256 \u00a7 2 in fine k.k. oznacza, \u017ce ograniczone zastosowanie znajdzie art. 256 \u00a7 4 k.k. na jego podstawie s\u0105d b\u0119dzie m\u00f3g\u0142 orzec przepadek przedmiot\u00f3w zawieraj\u0105cych tre\u015b\u0107 okre\u015blon\u0105 w art. 256 \u00a7 1 k.k. nie b\u0119dzie to natomiast mo\u017cliwe w odniesieniu do przedmiot\u00f3w b\u0119d\u0105cych no\u015bnikiem symboliki faszystowskiej, komunistycznej lub innej totalitarnej\u201d.\n\n\n== niehitlerowskie formy narodowego socjalizmu ==\nnazwa narodowy socjalizm u\u017cywana by\u0142a te\u017c niezale\u017cnie od niemieckiego nazizmu przez r\u00f3\u017cne ugrupowania, kt\u00f3re stara\u0142y si\u0119 \u0142\u0105czy\u0107 postulaty narodowe i spo\u0142eczne bez popadania w faszyzm i totalitaryzm.\n\nw 1888 r. grupa radykalno-demokratycznych emigrant\u00f3w polskich z boles\u0142awem limanowskim na czele utworzy\u0142a w pary\u017cu gmin\u0119 narodowo-socjalistyczn\u0105; do jej tradycji nawi\u0105zywa\u0142a w latach 30. xx wieku partia narodowych socjalist\u00f3w.\nw czechach dzia\u0142acze robotniczy zwi\u0105zani z parti\u0105 m\u0142odoczesk\u0105 utworzyli w 1896 roku czeska partia narodowo-socjalistyczna, kt\u00f3ra w okresie mi\u0119dzywojennym pod przyw\u00f3dztwem edwarda benesza sta\u0142a si\u0119 czo\u0142ow\u0105 si\u0142\u0105 w republice czechos\u0142owackiej.\nniemiecki dzia\u0142acz liberalny friedrich naumann by\u0142 tw\u00f3rc\u0105 nationalsozialer verein (1896\u20131903).\nwe francji pierre bietry, przyw\u00f3dca solidarystycznych zwi\u0105zk\u00f3w zawodowych (jaunes), utworzy\u0142 parti socialiste nationale w 1903 r..\nw czasie i wojny \u015bwiatowej grupa antypacyfistycznych dzia\u0142aczy british socialist party z henrym hyndmanem na czele utworzy\u0142a national socialist party, kt\u00f3ra p\u00f3\u017aniej zosta\u0142a wch\u0142oni\u0119ta przez parti\u0119 pracy.wsp\u00f3\u0142cze\u015bnie nazwa narodowy socjalizm u\u017cywana jest przez niefaszystowskie ugrupowania w niekt\u00f3rych krajach pozaeuropejskich, gdzie nie budzi kojarze\u0144 z nazizmem (np. w indiach i bangladeszu).\n\n\n== zobacz te\u017c ==\nantyfaszyzm\nfaszyzm\nmit brennender sorge\nnarodowy komunizm\nnarodowy socjalizm w austrii\nneonazizm\nniemieckie nazistowskie obozy 1933\u20131945\nrewolucja konserwatywna\nskrajna prawica\n\n\n== przypisy ==\n\n\n== bibliografia ==\nmichael hesemann: religia hitlera. warszawa: pr\u00f3szy\u0144ski i s-ka, 2011.\nrichard grunberger: historia spo\u0142eczna trzeciej rzeszy. krak\u00f3w: spo\u0142eczny instytut wydawniczy \u201eznak\u201d, 2022. isbn 978-83-240-8393-0.\n\n\n== linki zewn\u0119trzne ==\naleksander donat \u2013 polski \u017cyd ocalony z holokaustu opisuje wra\u017cenia z nowego napisu komentuj\u0105cego nazistowskie zbrodnie na pomniku feldherrnhalle w artykule \u201edetronizacja nauki niemieckiej\u201d (problemy nr. 1. 1945 rok, str. 44). (pol.)\nhttp://www.documentarchiv.de/ns.html (niem.)"