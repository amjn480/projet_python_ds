"the beatles fou un grup de m\u00fasica pop-rock procedent de liverpool, anglaterra, format per john lennon, paul mccartney, george harrison i ringo starr. s\u00f3n el grup de m\u00fasica pop amb m\u00e9s \u00e8xits i vendes de discs de la hist\u00f2ria de la m\u00fasica popular, i, a m\u00e9s, han aconseguit el reconeixement dels cr\u00edtics. les seves aportacions innovadores a la m\u00fasica popular i el seu impacte cultural van tenir una gran transcend\u00e8ncia en els anys seixanta, que es perllong\u00e0 d'una manera o altra en els anys posteriors; \u00e9s considerada com la banda m\u00e9s influent de tots els temps i van formar part del desenvolupament de la contracultura de la d\u00e8cada dels 60 i el reconeixement de la m\u00fasica popular com a forma d'art.the beatles s\u00f3n una de les bandes comercialment m\u00e9s famoses que existeixen avui en dia i aclamades per la cr\u00edtica de la hist\u00f2ria de la m\u00fasica popular. the beatles foren el grup amb m\u00e9s vendes de tot el segle xx. al regne unit van llan\u00e7ar m\u00e9s de 40 singles i \u00e0lbums que van arribar al n\u00famero u. el seu \u00e8xit es va repetir, tamb\u00e9, en molts altres pa\u00efsos: emi assegur\u00e0 que el 1985 el grup havia venut m\u00e9s de mil milions de discs o cintes a tot el m\u00f3n.sorgits a principi dels anys seixanta, van ser els iniciadors del fenomen beat. partint de la base r\u00edtmica del rock, les seves composicions foren una veritable troballa en l'aspecte mel\u00f2dic i harm\u00f2nic. amb influ\u00e8ncies del rhythm and blues, i del blues progressiu, el seu estil va seguir una evoluci\u00f3 constant. des de meitat dels anys seixanta, amb l'arribada de l'\u00e8xit internacional, la seva m\u00fasica es va decantar cap a un eclecticisme que inclo\u00efa una forta influ\u00e8ncia oriental i que va donar com a resultat algunes de les obres m\u00e9s significatives de la psicod\u00e8lica i, ja al final de la d\u00e8cada, del rock progressiu. com a pioners de l'enregistrament, la composici\u00f3 de can\u00e7ons i la presentaci\u00f3 art\u00edstica, els beatles van revolucionar molts aspectes de la ind\u00fastria de la m\u00fasica i sovint se'ls va entronar com a l\u00edders de la joventut de l'\u00e8poca dels baby boomers i dels moviments socioculturals.les seves can\u00e7ons van reflectir els problemes d'un cert sector de la joventut de l'\u00e8poca, que pretenia restar al marge de l'anomenada societat de consum i superar les convencions i els aspectes m\u00e9s retr\u00f2grads de la societat occidental, alhora que reclamava nous valors tant est\u00e8tics i art\u00edstics com espirituals i socials relacionats, per exemple, amb l'alliberament sexual i l'antimilitarisme.\nla seva dissoluci\u00f3 oficial va tenir lloc l'any 1970. els seus integrants van seguir les respectives carreres musicals en solitari, tot i que van sovintejar les col\u00b7laboracions entre ells. l'any 1995, amb motiu de l'edici\u00f3 del primer volum de la trilogia beatles anthology, va tenir lloc una reuni\u00f3 virtual del grup, amb l'ajuda d'unes cintes que john lennon havia deixat enregistrades i que van ser la base de dues noves can\u00e7ons: free as a bird i real love.\n\n\n== hist\u00f2ria ==\n\n\n=== els inicis i la formaci\u00f3 (1957-1959) ===\nun dels factors determinants en la gestaci\u00f3 de the beatles fou la influ\u00e8ncia exercida pel contingut musical de l'emissora pirata radio luxembourg, per mitj\u00e0 de la qual joves com l'adolescent john lennon van con\u00e8ixer el rock and roll gr\u00e0cies a artistes com elvis presley, ray charles, chuck berry o bill haley. tamb\u00e9 s'hi va afegir l'arribada al port de liverpool de mariners estatunidencs, cosa que propiciava la difusi\u00f3 a la ciutat de la m\u00fasica nord-americana de finals dels anys 50.\nl'inter\u00e8s per aquesta nova m\u00fasica va incitar lennon i uns amics seus de l'institut on estudiava, el quarry bank, a formar un grup de m\u00fasica skiffle que anomenarien the quarrymen, en honor d'aquest institut.\nivan vaughan, un amic com\u00fa de lennon i mccartney, els va presentar. lennon va quedar impressionat per la interpretaci\u00f3 que, amb veu i guitarra, mccartney va fer un dia de twenty flight rock, d'eddie cochran. i, com que necessitava un membre amb prou talent musical, li va demanar que s'un\u00eds al grup.\nen aquella \u00e8poca, paul mccartney agafava cada dia l'autob\u00fas amb un noi m\u00e9s jove, george harrison, que tamb\u00e9 tocava la guitarra. mccartney el va presentar a lennon per mirar si podia unir-se al grup i, veient-ne la qualitat com a guitarrista, va ser r\u00e0pidament acceptat. aquesta entrada va comportar l'expulsi\u00f3 dels altres components i nom\u00e9s hi van quedar els tres que n'eren l'eix principal. per\u00f2 els mancava alg\u00fa que toqu\u00e9s el baix i la percussi\u00f3.\nstuart sutcliffe era un amic i company de john lennon a l'escola d'art, que pintava i que va arribar a vendre diverses obres a bon preu. aquest fet li va permetre comprar-se un baix el\u00e8ctric, per\u00f2 com que no tenia cap mena de coneixement musical, els altres membres del grup van a haver d'ensenyar-li els rudiments de tocar l'instrument.\nen aquest \u00e8poca, el nom de the quarrymen ja els resultava massa antiquat, ja que cap component no estudiava aleshores en l'institut quarry bank; per aix\u00f2 el grup va tocar durant una temporada amb diversos noms, com johnny and the moondogs o the silver beetles. a sutcliffe li va agradar molt una pel\u00b7l\u00edcula que havia vist de marlon brando, salvatge, en qu\u00e8 sortia un grup de motoristes que es feien anomenar \"the beetles\" (\"els escarabats\"). lennon va modificar aquest nom canviant-li una e per una a, tot fent un joc de paraules amb el mot angl\u00e8s \"beat\" (\"cop\", fent refer\u00e8ncia al cop de la bateria que marca el comp\u00e0s i a l'anomenada generaci\u00f3 beat), i ja va ser el nom definitiu del grup: the beatles (els qui fan m\u00fasica beat). a m\u00e9s a m\u00e9s, aquest nom tamb\u00e9 era una al\u00b7lusi\u00f3 humor\u00edstica al nom del grup de buddy holly, crickets (\"grills\"), del qual eren admiradors.\nl'agost de 1959 es va inaugurar a liverpool un local anomenat the casbah coffee club. the quarrymen, que aleshores el formaven john lennon, paul mccartney, george harrison i ken brown a la bateria, se'n va convertir en el \"grup resident\". el mateix any 1959, per\u00f2, aquest darrer component va deixar-los i mccartney va convidar pete best, fill de la propiet\u00e0ria del club, a ocupar-ne el lloc.\n\n\n=== hamburg (1960-1962) ===\nl'any 1960, el m\u00e0nager del grup, allan williams, va aconseguir que els contractessin a alemanya per tocar en clubs de la reeperbahn, a sankt pauli el barri de vida nocturna d'hamburg, on van actuar en diversos establiments com ara l'indra club, el kaiserkeller, el top ten club o el star club.\nl'estada a hamburg va suposar una gran experi\u00e8ncia de maduraci\u00f3 pel grup. els caps de setmana tocaven fins a dotze hores di\u00e0ries i aquestes dures actuacions els van permetre millorar el seu estil musical i art\u00edstic davant el p\u00fablic. tamb\u00e9 fou all\u00e0 que van ser contractats pel cantant tony sheridan com a grup d'acompanyament en una s\u00e8rie d'enregistraments per la companyia discogr\u00e0fica polydor records, produ\u00efts per bert kaempfert. les sessions van comen\u00e7ar el juny del 1961 i el 23 d'octubre polydor va editar el single my bonnie (mein herz ist bei dir nur), que va tenir un notable \u00e8xit a les llistes alemanyes.\ndiversos incidents, juntament amb el fet que els seus permisos de treball havien expirat i que harrison encara era menor d'edat, van provocar la seva expulsi\u00f3 d'alemanya. van tornar-hi una segona temporada i en haver de marxar de nou, stuart sutcliffe va decidir romandre a alemanya per estudiar art. va morir pocs dies abans que els beatles tornessin al pa\u00eds per fer-hi la seva tercera estada, el que va fer que mccartney s'encarregu\u00e9s definitivament de la funci\u00f3 de baixista.el 1961, brian epstein era propietari de la north end music stores, la botiga de discs m\u00e9s famosa de liverpool; havent sentit a parlar dels beatles despr\u00e9s que alguns adolescents li demanessin diverses vegades el disc my bonnie, va anar a the cavern club, on acostumaven a tocar, i va quedar for\u00e7a impressionat per la seva m\u00fasica i el seu aspecte. aquest mateix any va esdevenir el seu m\u00e0nager.\ndespr\u00e9s d'una darrera sessi\u00f3 per polydor al maig del 1962, epstein i kaempfert van acordar cancel\u00b7lar el contracte amb la companyia alemanya. epstein va provar d'aconseguir, sense sort, un contracte discogr\u00e0fic amb diverses companyies brit\u00e0niques. the beatles van arribar a fer una audici\u00f3 per decca records el gener del 1962, per\u00f2 no van ser acceptats.\nmentre es trobaven a hamburg per tercera vegada, van rebre una carta del seu m\u00e0nager dient que havien aconseguit, de la m\u00e0 de george martin, m\u00e0nager i principal productor de la filial d'emi parlophone (especialitzada en l'enregistrament de m\u00fasica orquestral), una audici\u00f3 pel mes de juny als estudis abbey road de londres. martin va fer possible el contracte discogr\u00e0fic dels beatles i s'encarreg\u00e0 de produir les primeres sessions d'enregistrament, arran de les quals va proposar la substituci\u00f3 del bateria, pete best. rory storm and the hurricanes era un dels grups d'\u00e8xit de liverpool i els beatles havien coincidit amb ells a hamburg. l'agost del 1962, el seu reputat bateria, ringo starr, va esdevenir el que seria bateria definitiu de the beatles.\n\n\n=== l'arribada de l'\u00e8xit (1962-1964) ===\namb el grup definitivament complet, the beatles van tornar a fer unes sessions per emi. per\u00f2 martin, productor de la casa, tampoc estava d'acord amb l'estil del nou component. sense seguir els seus consells, lennon, mccartney i harrison van decidir gravar les seves pr\u00f2pies can\u00e7ons amb ringo starr.\n\nla decisi\u00f3 de gravar les seves pr\u00f2pies can\u00e7ons tampoc no va acabar de conv\u00e8ncer martin, que desconfiava de la capacitat de composici\u00f3 del grup. no obstant aix\u00f2, els beatles van insistir i love me do, una composici\u00f3 pr\u00f2pia, que van acabar de gravar l'11 de setembre, seria escollida com a single del seu primer disc i arribaria al n\u00famero 1 de la llista de vendes.\nper con\u00e8ixer l'\u00e8xit, the beatles van fer molts concerts en bars i clubs nocturns, on es van guanyar una fama que els consolidaria com el grup m\u00e9s popular de la gran bretanya. amb aquesta fama va arribar el seu primer disc, el 1963, please please me. el mateix any va apar\u00e8ixer el segon disc, with the beatles, que comportaria el trasllat del grup a londres per q\u00fcestions de facilitat econ\u00f2mica i professional. el 1964 va suposar tamb\u00e9 l'arribada de la beatlemania als estats units.\nl'arribada a am\u00e8rica els va impressionar i sorprendre; mai no van pensar que tindrien tant d'\u00e8xit. aprofitant aquesta fama, el tercer disc del grup no es va fer esperar i el mateix 1964 va apar\u00e8ixer a hard day's night, com a banda sonora de la seva primera pel\u00b7l\u00edcula. tant el disc com el film van ser tot un \u00e8xit i la beatlemania es va estendre arreu del planeta. per completar l'any, van portar a terme una gira mundial, de la qual ringo starr se'n va perdre bona part per motius de salut, i es va publicar beatles for sale, el quart disc de la banda.en definitiva, el 1964 fou l'any de m\u00e9s treball en la carrera de the beatles.\n\n\n=== els beatles a barcelona ===\nl'estiu de 1965, els beatles van fer una gira europea (the beatles 1965 european tour) que els va portar a par\u00eds (20 de juny), li\u00f3 (22), mil\u00e0 (24), g\u00e8nova (25), roma (27 i 28 de juny), ni\u00e7a (30), madrid (1 de juliol) i finalment barcelona (2 de juliol), tot i que encara van fer un darrer concert a blackpool (anglaterra), el 3 d'agost.\nl'estat espanyol vivia moments de canvi social, m\u00e9s que pol\u00edtic, i tot i que no es pot dir que els dos concerts que van fer els beatles a madrid i barcelona fossin el desencadenant d'aquest canvi, s\u00ed que reflecteixen millor que cap altre esdeveniment l'eclosi\u00f3 d'una nova situaci\u00f3 i s\u00f3n la icona d'aquella transformaci\u00f3 inevitable cap a uns nous temps.per poder fer els dos concerts a espanya, el promotor paco berm\u00fadez va haver de lluitar contra els dubtes del representant brian epstein i contra la burocr\u00e0cia del r\u00e8gim franquista. tot i que es va intentar impedir els dos concerts, finalment foren autoritzats per no molestar el regne unit despr\u00e9s que es fes p\u00fablic que els beatles serien nomenats cavaller de l'imperi brit\u00e0nic. a madrid nom\u00e9s es van vendre 6.000 entrades, tot i que molta gent es va quedar al carrer. a barcelona es van allotjar a l'hotel \"avenida palace\", on foren rebuts per joan gaspart, fill del propietari, i on els fotografi\u00e0 la fotoperiodista joana biarn\u00e9s, tot i que el diari madrileny pueblo no ho va voler aprofitar. el concert fou a la pla\u00e7a de toros monumental, davant de 18.000 persones. la primera part de l'espectacle, presentat per torrebruno, consistia en les actuacions de nombrosos grups i cantants (entre ells, los sirex), i a la segona part els beatles van cantar les 12 can\u00e7ons seg\u00fcents: twist and shout, she's a woman, i'm a loser, can't buy me love, baby's in black, i wanna be your man, a hard day's night, everybody's trying to be my baby, rock and roll music, i feel fine, ticket to ride i long tall sally. la premsa barcelonina va descriure el concert com un gran \u00e8xit, cosa que va intentar desmentir el noticiari cinematogr\u00e0fic no-do, amb un petit documental de 2 minuts muntat amb les imatges de pedro costa i francesc betriu, que es va projectar als cinemes el 12 de juliol.\n\n\n=== la maduresa (1965-1966) ===\nl'any 1965 van ser nomenats, no sense certa pol\u00e8mica, cavallers de l'imperi brit\u00e0nic. tamb\u00e9 es va estrenar la seva segona pel\u00b7l\u00edcula, help!, amb la seva corresponent banda sonora (el cinqu\u00e8 lp del grup), van realitzar una nova gira per am\u00e8rica i van publicar un sis\u00e8 disc, rubber soul.\nper\u00f2 aquest any es va caracteritzar pel fet de marcar el final de les gires de the beatles. cansats d'anar amunt i avall sense parar, de les eternes sessions de gravaci\u00f3, les amenaces, la pol\u00e8mica amb l'afirmaci\u00f3 que eren m\u00e9s famosos que crist i la falta de motivaci\u00f3, i farts que als seus concerts nom\u00e9s hi anessin adolescents cridaneres que no es fixaven en si s'equivocaven d'acord o desafinaven, els beatles van decidir posar punt final a les seves gires.\nl'any seg\u00fcent, el 1966, es va publicar revolver, disc del qual ja no es va fer cap gira. aquesta decisi\u00f3 els va permetre marxar de vacances. lennon se'n va anar a almeria per participar en la pel\u00b7l\u00edcula how i won the war; mccartney es va dedicar a compondre la banda sonora d'un altre film, harrison va marxar a l'\u00edndia i ringo starr va viatjar a espanya per acompanyar lennon.\nen tornar d'aquestes vacances van comen\u00e7ar a gravar el vuit\u00e8 disc, sgt. pepper's lonely hearts club band, disc que esdevindria una fita dins de la hist\u00f2ria de la m\u00fasica popular.\n\n\n=== sergeant pepper's i the magical mystery tour (1967) ===\n\namb la creaci\u00f3 de sgt. pepper's lonely hearts club band es va iniciar una nova etapa caracteritzada per donar tota la prioritat a l'aspecte de recerca art\u00edstica; l'\u00e8poca dels concerts i els crits s'havia acabat. durant aquesta etapa, el grup va realitzar notables aven\u00e7os musicalment, fruit de la seva constant experimentaci\u00f3, del tractament del so i de les noves t\u00e8cniques d'enregistrament. en aquest sentit cal assenyalar la gran contribuci\u00f3 aportada pel seu productor habitual, george martin.\na m\u00e9s de la publicaci\u00f3 de sergeant pepper's, l'any 1967 va portar altres q\u00fcestions destacades. entre aquestes destaca l'emissi\u00f3 d'our world, la primera transmissi\u00f3 via sat\u00e8l\u00b7lit a escala mundial, en la qual van participar the beatles interpretant el tema all you need is love. un altre fet fou con\u00e8ixer el maharishi mahesh yogi, que els faria descobrir la filosofia \u00edndia i, especialment, la meditaci\u00f3 transcendental.\nper\u00f2 durant aquell any tamb\u00e9 va morir el m\u00e0nager del grup, brian epstein. aquesta desaparici\u00f3 va afectar-los profundament i, a m\u00e9s, va posar el problema de com dirigir les seves finances i negocis, aspecte del qual sempre s'havien despreocupat. van crear l'apple corps, que va funcionar com a companyia discogr\u00e0fica per\u00f2 tamb\u00e9 es va dedicar a la confecci\u00f3 de roba psicod\u00e8lica venuda en l'apple boutique.\nmagical mystery tour, la banda sonora d'una posterior pel\u00b7l\u00edcula de the beatles, va apar\u00e8ixer com un doble ep de sis temes a principis de desembre de 1967. als estats units les sis can\u00e7ons van apar\u00e8ixer en un lp titulat de la mateixa manera, en el qual s'inclogu\u00e9 tamb\u00e9 els temes dels seus darrers senzills. allmusic opina sobre el magical mystery tour americ\u00e0: \u00abel so psiqued\u00e8lic d'aquest disc est\u00e0 molt en conson\u00e0ncia del sgt. pepper, i fins i tot es troba m\u00e9s accentuat en algunes parts d'ell (especialment en els collages de so de l'\"i am the walrus\") \u00bb, i qualifica les seves cinc can\u00e7ons extretes dels senzills que van publicar el 1967 com \u00abenormes, glorioses i innovadores\u00bb. l'\u00e0lbum va establir un nou r\u00e8cord en les seves primeres tres setmanes de venda inicial en els estats units, el major que qualsevol altre lp de capitol, i \u00e9s una compilaci\u00f3 de capitol que despr\u00e9s va ser adoptada en el c\u00e0non oficial dels \u00e0lbums d'estudi de the beatles. retransmesa el dia de sant esteve, la pel\u00b7l\u00edcula magical mystery tour, dirigida b\u00e0sicament per mccartney, els va portar la primera cr\u00edtica negativa per la premsa del regne unit, amb articles despectius cap al seu film. va ser cridada \u00abuna indubtable escombraries\u00bb pel daily express, que la va descriure com \u00abuna successi\u00f3 d'imatges sense editar mostrant a un grup de gent pujant i baixant d'un autob\u00fas i viatjant tot el temps en ell\u00bb 163 tanmateix, el daily mail la va descriure com \u00abun projecte vanit\u00f3s\u00bb, mentre que the guardian la va descriure com \u00abuna mena de joc de fantasia moral sobre la grolleria, la calidesa i l'estupidesa de l'audi\u00e8ncia\u00bb 163 li va ser tan rotundament malament que va ser cancel\u00b7lada en aquest moment als estats unidos.164 al gener, van filmar un curt per a la pel\u00b7l\u00edcula animada yellow submarine, una versi\u00f3 animada i fantasiosa de the beatles. l'altra i \u00faltima participaci\u00f3 que van dur a terme a la pel\u00b7l\u00edcula va ser amb la contribuci\u00f3 de diversos enregistraments d'estudi in\u00e8dites. estrenat el juny de 1968, el film va ser ben rebut pel seu innovador estil visual i humor\u00edstic, a m\u00e9s de la seva m\u00fasica. no obstant aix\u00f2, van haver de passar set mesos fins que es va publicar la banda sonora de la pel\u00b7l\u00edcula.\n\n\n=== \u00e0lbum blanc i yellow submarine (1968) ===\n\nl'any 1968 portar\u00e0 diferents esdeveniments. el primer fou el viatge del grup amb el maharishi a rishikesh, a l'\u00edndia, on van anar per aprendre a meditar. ben aviat, per\u00f2, ringo starr va haver de tornar per problemes amb el menjar (era al\u00b7l\u00e8rgic a un gran nombre d'aliments), mccartney tamb\u00e9 va tornar perqu\u00e8 nom\u00e9s tenia previst estar-s'hi durant un mes i finalment lennon i harrison van deixar el pa\u00eds per l'esc\u00e0ndol en qu\u00e8 es van veure involucrats el maharishi i una dona del seu grup.\nen tornar de l'\u00edndia es va decidir llan\u00e7ar definitivament la companyia apple. l'empresa no va durar gaire. hi havia moltes idees (dedicar-la a buscar nous talents, a botigues d'aparells electr\u00f2nics i de roba psicod\u00e8lica), per\u00f2 cap no es va arribar a concretar, fet que la va portar a la ru\u00efna. despr\u00e9s de la fallida es va rodar la quarta pel\u00b7l\u00edcula del grup, yellow submarine, de dibuixos animats i acompanyada de la seva corresponent banda sonora. aquesta can\u00e7\u00f3 (yellow submarine), havia estat superada del primer lloc al ranking, per all or nothing, d'en ronnie lane i el seu conjunt the small faces, despr\u00e9s de moltes setmanes.\nel mateix any tamb\u00e9 es va publicar un doble \u00e0lbum, the beatles, m\u00e9s conegut com l'\"\u00e0lbum blanc\". abans de la seva publicaci\u00f3 es va editar un single, hey jude, amb revolution a la cara b, que va tenir un gran \u00e8xit.\nno nom\u00e9s es va publicar material com a grup, sin\u00f3 que john lennon va editar el seu primer treball en solitari, two virgins, amb l'ajut de la seva futura esposa, yoko ono.\ndurant la gravaci\u00f3 de l'\u00e0lbum blanc hi va haver les primeres tensions entre els membres del grup, que dos anys m\u00e9s tard els portarien a la separaci\u00f3. el motiu m\u00e9s destacat fou la pres\u00e8ncia cont\u00ednua de yoko ono a l'estudi, el que va provocar malestar a la resta de components del grup, sobretot a mccartney. al disc es nota clarament la tend\u00e8ncia a compondre i fins i tot a gravar individualment. can\u00e7ons com why don't we do it in the road estan gravades o b\u00e9 en solitari o b\u00e9 amb la participaci\u00f3 de nom\u00e9s algun dels beatles. malgrat que van estudiar la possibilitat de fer una tria en les can\u00e7ons per editar un sol disc, finalment les van editar totes en un disc doble.\n\n\n=== la fi dels beatles (1969-1970) ===\nel 1969 \u00e9s l'\u00faltim any en qu\u00e8 the beatles va funcionar com a grup. a principis d'any es van fer les sessions \"get back\", que volien recollir l'esperit cru i directe dels seus primers discos. tot i que no es van acabar mai, van servir d'embri\u00f3 per al que seria el seu \u00faltim disc publicat, let it be. aquestes sessions van estar acompanyades permanentment per c\u00e0meres que van gravar la seva darrera pel\u00b7l\u00edcula, tamb\u00e9 anomenada let it be, que reflecteix la tensi\u00f3 i el malestar entre els membres del grup.\ntot i els continus enfrontaments, tots quatre van decidir gravar un nou disc, que seria el darrer, abbey road. amb una magn\u00edfica producci\u00f3, abbey road va posar fi a una d\u00e8cada que va marcar la m\u00fasica posterior.\nthe beatles es van reunir per darrera vegada a saville row. lennon va anunciar que deixava el grup per dedicar-se al seu projecte paral\u00b7lel, la plastic ono band. davant la perplexitat de la resta de membres, paul mccartney va seguir el mateix cam\u00ed i no va trigar gaire a publicar el seu primer disc en solitari. george harrison i ringo starr van fer el mateix, el primer per explorar el m\u00f3n de la cultura \u00edndia i el segon per comen\u00e7ar, ell tamb\u00e9, una carrera en solitari. l'any 1970 va posar punt final oficialment de the beatles amb la posada en venda de let it be.\n\n\n== components ==\n\n\n=== john lennon ===\n\na john lennon se'l pot descriure de diverses maneres, per\u00f2 els adjectius que m\u00e9s es fan servir per referir-se a la seva persona s\u00f3n rebel i geni. john winston lennon va n\u00e9ixer el 9 d'octubre de 1940 enmig d'un bombardeig alemany sobre liverpool. va ser una persona caracteritzada per mostrar els seus sentiments d'una manera molt especial: protestant, passant una setmana al llit, component can\u00e7ons com \"imagine\" i afirmant que the beatles eren m\u00e9s populars que crist.des de petit el que m\u00e9s li agradava era somiar. somiava coses tan dif\u00edcils com volar, per\u00f2 tamb\u00e9 ser ric i fam\u00f3s, i tot aix\u00f2 ho podia aconseguir mitjan\u00e7ant la m\u00fasica. ser artista no estava ben vist als anys 50, i tant la seva fam\u00edlia com els professors de l'escola li aconsellaven que es dediqu\u00e9s a qualsevol cosa excepte a la carrera d'artista. malgrat tot, lennon estimava la m\u00fasica, i aix\u00f2, afortunadament, no ho canviaria ning\u00fa. no va tenir una inf\u00e0ncia f\u00e0cil, perqu\u00e8 els seus pares el van abandonar essent ell un nen. la seva mare el visitava de tant en tant, per\u00f2 ben aviat la trag\u00e8dia es faria m\u00e9s gran en morir ella. en aquell moment, lennon ja formava part del seu primer grup de m\u00fasica, the quarrymen, que va servir per despertar-li la seva faceta art\u00edstica, influ\u00efda clarament i de manera constant pel rock and roll, en especial per les composicions d'elvis presley. \"heartbreaker hotel\" \u00e9s la can\u00e7\u00f3 que va canviar la seva vida fins que va con\u00e8ixer paul mccartney en un concert dels the quarrymen. d'aquesta amistat en sorgiria un dels millors grups de la hist\u00f2ria de la m\u00fasica.\n\n\n=== paul mccartney ===\n\nsir james paul mccartney va n\u00e9ixer el 18 de juny de 1942. la seva inf\u00e0ncia va estar marcada pel continu canvi d'habitatge que havien de fer ell i la seva fam\u00edlia per q\u00fcestions laborals del seu pare. fou aquest qui va apropar paul mccartney al m\u00f3n de la m\u00fasica, ja que tocava el piano, la trompeta i el saxo. tal com li va passar a lennon, mccartney tamb\u00e9 va perdre la mare quan tenia 14 anys. fou un cop molt dur per tota la fam\u00edlia. a difer\u00e8ncia de lennon, per\u00f2, era un noi molt m\u00e9s tranquil i menys conflictiu, treia bones notes i tenia un bon futur en el m\u00f3n acad\u00e8mic. per\u00f2 con\u00e8ixer john lennon li va canviar la vida per complet. la seva afecci\u00f3 comuna per la m\u00fasica va fer que deixessin de banda els estudis per dedicar-se a escriure can\u00e7ons en hores de classe.\n\n\n=== george harrison ===\n\nnascut el 25 de febrer de 1943, era el m\u00e9s petit d'una fam\u00edlia de quatre fills. george harrison fou l'\u00fanic beatle que no va veure arru\u00efnada la seva inf\u00e0ncia per un divorci o una mort. va tenir, doncs, una inf\u00e0ncia feli\u00e7 envoltada de molts familiars llunyans i propers. va cursar els estudis secundaris a l'institut de liverpool, i cada mat\u00ed es trobava amb paul mccartney a la parada de l'autob\u00fas.\nquan tenia 14 anys ja era un fan\u00e0tic de la guitarra, tot i que quan va con\u00e8ixer john lennon la seva qualitat interpretativa era inferior a la de la resta del grup. entre ells dos hi havia una difer\u00e8ncia d'edat considerable, tres anys, fet que va preocupar el grup davant la possibilitat que fessin festes i no li fos permesa l'entrada. tot i aix\u00f2, george harrison va formar part sense problemes de l'embri\u00f3 de the beatles.\n\n\n=== ringo starr ===\n\nrichard starkey, nascut el 17 de juliol de 1940, es va criar a dingle, un suburbi portuari de liverpool. el seu pare va marxar de casa quan ell tenia tres anys i la seva mare va haver de treballar de cambrera tot el dia, deixant el petit richie sol a casa. a part de la situaci\u00f3 familiar, la seva inf\u00e0ncia va estar marcada per la salut. fou un nen molt malalt\u00eds i va passar molt de temps als hospitals. malgrat aquesta situaci\u00f3, era un nen feli\u00e7, satisfet, i quan la seva mare es va casar amb harry greaves li va prendre molt d'afecte. greaves va ser el m\u00e9s semblant que va tenir mai a un pare.\ndels 13 als 15 anys va estar internat de nou a l'hospital i en sortir va practicar diverses feines fins a esdevenir aprenent de mec\u00e0nic. en aquest hospital richie starkey va tocar la bateria a la seva banda i el 1956 va formar un grup amb un amic anomenat eddie clayton. ben aviat va millorar molt\u00edssim el seu nivell i va arribar a tocar al grup m\u00e9s important de liverpool, rory storm and the hurricanes. durant l'\u00e8poca de m\u00e9s popularitat del grup en richie va esdevenir ringo (per la quantitat d'anells que portava) i starr (perqu\u00e8 els seus solos de bateria fossin anunciats com a \"starr times\" -moments estel\u00b7lars-). the beatles coneixien b\u00e9 en ringo perqu\u00e8 havien coincidit amb els rory storm a hamburg. el 1962, brian epstein li va trucar per tel\u00e8fon i li va oferir ser bateria de the beatles substituint pete best. al comen\u00e7ament estaria a prova amb un sou de 25 lliures setmanals, i, si tot anava b\u00e9, seria bateria del grup en tota regla. d'aquesta manera ringo starr es va unir a the beatles, tancant la formaci\u00f3.\n\n\n=== stuart sutcliffe ===\n\nel baixista original de the beatles. conegut tamb\u00e9, igual que altres persones, com el cinqu\u00e8 beatle, va n\u00e9ixer el 23 de juny de 1940 a edimburg, esc\u00f2cia. va ser amic \u00edntim de john lennon, a trav\u00e9s del qual va entrar al grup l'any 1959. va cursar estudis a l'art college de liverpool, on a 19 anys el van considerar l'estudiant m\u00e9s prometedor. segons explica paul mccartney, quan l'any 1959 stuart sutcliffe, stu, va vendre una de les seves pintures per 65 lliures, john lennon i el mateix mccartney el van conv\u00e8ncer de comprar amb aquests diners un baix el\u00e8ctric alemany marca hofner i unir-se a la banda, tot i que amb prou feines el sabia tocar.\n\u00e9s en aquests inicis de la banda quan l'aportaci\u00f3 humor\u00edstica de sutcliffe i lennon permet la creaci\u00f3 del terme beatles (els que fan m\u00fasica beat), aprofitant el joc de paraules que resultava per la semblan\u00e7a amb beetles (escarabats), similar al nom del grup de buddy holly, crickets (grills). neix aix\u00ed el grup long john and the silver beatles, que posteriorment seria solament the silver beatles i finalment es reduiria al nom amb el qual passarien a la hist\u00f2ria, the beatles.\nl'any 1961 el grup va fer la seva segona gira per hamburg, alemanya, i al final la banda torn\u00e0 a liverpool, menys sutcliffe, que va decidir quedar-se m\u00e9s temps per desenvolupar m\u00e9s la seva inclinaci\u00f3 per la pintura. en aquesta \u00e8poca havia comen\u00e7at una relaci\u00f3 sentimental amb la fot\u00f2grafa alemanya astrid kirchherr (inspiradora del fam\u00f3s pentinat mop top beatle, i molt amiga dels components del grup.\nel 10 d'abril de l'any seg\u00fcent, 1962, sutcliffe morir\u00e0 a conseq\u00fc\u00e8ncia d'una hemorr\u00e0gia cerebral a hamburg, quan tot just tenia 21 anys. era just la vig\u00edlia de la tercera gira del grup per aquesta ciutat i dies despr\u00e9s del llan\u00e7ament del primer single de the beatles, love me do.\n\n\n=== pete best ===\n\nnascut el 24 de novembre de 1941 a madras, \u00edndia, fou el bateria anterior a ringo starr. va formar part del grup durant l'any 1959, \u00e8poca en qu\u00e8 el grup tocava ocasionalment a the casbah club de liverpool, la propiet\u00e0ria del qual era la seva mare. en aquella \u00e8poca la banda no disposava de bateria fix. l'any 1960 va reingressar al grup quan van aconseguir el seu primer contracte professional per tocar a diversos clubs d'hamburg a trav\u00e9s del promotor art\u00edstic allan williams. va formar part de la banda fins a la primera audici\u00f3 per emi, el 1962, i el van acomiadar el 16 d'agost del mateix any, com a condici\u00f3 posada per george martin, productor de la companyia amb qui treballarien.\n\n\n=== jimmy nicol ===\njimmy nicol fou el recanvi de ringo starr durant deu dies. el 3 juny de 1964, un dia abans de comen\u00e7ar la gira per escandin\u00e0via, holanda i austr\u00e0lia, ringo starr es va posar malalt, va haver d'ingressar a l'hospital i el van operar d'am\u00edgdales. es va parlar d'anul\u00b7lar la gira, per\u00f2 finalment van decidir de posar un recanvi a la bateria a c\u00e0rrec de jimmy nicol, que va tocar un total de nou concerts en aquests pa\u00efsos, des del 4 fins al 14 de juny, data en qu\u00e8 ringo starr es va reincorporar al grup a melbourne. per aquesta feina va cobrar 500 lliures esterlines, i a m\u00e9s va ser obsequiat amb un rellotge d'or amb la inscripci\u00f3 \"from the beatles and brian epstein to jimmy - with appreciation and gratitude\".\n\n\n== discografia ==\n\n\n=== lp ===\n1963: please please me\n1963: with the beatles\n1964: a hard day's night\n1964: beatles for sale\n1965: help!\n1965: rubber soul\n1966: revolver\n1967: sgt. pepper's lonely hearts club band\n1967: magical mystery tour\n1968: the beatles (conegut com a \"\u00e0lbum blanc\")\n1969: yellow submarine\n1969: abbey road\n1970: let it be\n\n\n=== senzills ===\n\n\n=== edicions p\u00f2stumes ===\na banda de nombrosos \u00e0lbums recopilatoris, despr\u00e9s de la dissoluci\u00f3 del grup han aparegut diverses edicions amb material in\u00e8dit i/o enregistrat en directe:\n\n1977: live at the hollywood bowl\n1988: past masters, vol 1\n1988: past masters, vol 2\n1994: live at the bbc\n1995: anthology 1\n1996: anthology 2\n1996: anthology 3\n1999: yellow submarine songtrack\n2003: let it be\u2026 naked\n2006: love\n\n\n== filmografia ==\n\n\n=== films propis ===\n1964: a hard day's night\n1965: help!\n1967: magical mystery tour\n1968: yellow submarine\n1970: let it be\n\n\n=== films biogr\u00e0fics ===\n1979: birth of the beatles\n1994: backbeat\n1995: the beatles anthology\n\n\n== versions de les can\u00e7ons de the beatles ==\n\nal llarg de la hist\u00f2ria moltes bandes han fet diverses versions de les can\u00e7ons de the beatles i han ofert diversos concerts tribut.\n\n\n== despr\u00e9s de la separaci\u00f3 ==\n\n\n=== ringo starr ===\nringo starr va ser el primer dels quatre que va gravar en solitari; ho va fer a trav\u00e9s d'apple records el 1970 (sentimental journey), i la seva carrera va anar in crescendo fins al 1973, any en qu\u00e8 llan\u00e7a ringo, \u00e0lbum en el qual curiosament col\u00b7laboren els altres tres beatles, per\u00f2 en diferents temes. aquest disc li va proporcionar un parell de n\u00fameros 1 a la llista americana de singles. el seu seg\u00fcent projecte portava el t\u00edtol de goodnight vienna (1974), per\u00f2 a partir d'aleshores la seva carrera musical va comen\u00e7ar a entrar en davallada, i va tocar fons \u2014almenys de vendes\u2014 el 1983 amb old wave. una altra faceta seva durant aquests anys va ser la d'actor, i va apar\u00e8ixer en algunes pel\u00b7l\u00edcules sense especial repercussi\u00f3. a mitjans dels vuitanta, feli\u00e7ment casat amb l'actriu barbara bach, es va dedicar a tasques de narrador per s\u00e8ries documentals, sense abandonar del tot el m\u00f3n de la m\u00fasica, per\u00f2 sense gaire activitat. el 2008 va treure una de les seves grans obres, liverpool 8.\n\n\n=== george harrison ===\nla carrera de george harrison en solitari, posterior a la dissoluci\u00f3 de the beatles, \u00e9s variada i peculiar, m\u00e9s orientada cap a la qualitat i l'autenticitat que cap a la comercialitat, assumint tasques que van des de m\u00fasic de sessi\u00f3 fins a productor cinematogr\u00e0fic amb companyia pr\u00f2pia (handmade films). despr\u00e9s de formar part de the beatles, harrison va continuar treballant en solitari, igual que lennon, mccartney i starr, amb una carrera prol\u00edfica, tot i que menys que les de mccartney i lennon.\nel seu primer llan\u00e7ament en solitari data de 1968, quan va editar el projecte clarament experimental wonderwall, al qual el va seguir electronic sounds el 1970, en una l\u00ednia semblant a l'anterior. tanmateix, el seu primer gran \u00e8xit li arriba amb el triple \u00e0lbum all things must pass \u2014amb importants col\u00b7laboradors\u2014, produ\u00eft per phil spector el 1970, que li dona un gran triomf internacional. el seu inter\u00e8s per les cultures orientals el porta a promoure el 1971 el concert per bangladesh a nova york, amb la participaci\u00f3 d'artistes com eric clapton, bob dylan, el seu excompany ringo starr, billy preston i leon russell. aquest concert es va plasmar en un triple vinil i en una pel\u00b7l\u00edcula, i va recaptar deu milions de d\u00f2lars per la causa.\nel 1974 crea el seu propi segell discogr\u00e0fic, dark horse, fins a 1976, quan edita 33 1/3, que marca una petita pausa en la seva carrera discogr\u00e0fica, represa el 1979, per continuar publicant treballs, per\u00f2 no amb una freq\u00fc\u00e8ncia gaireb\u00e9 anual, com en la seva primera \u00e8poca. durant aquests anys, tamb\u00e9 va produir enregistraments d'artistes com badfinger, ravi shankar o billy preston i va tocar la guitarra en sessions d'altres m\u00fasics, com dylan, delanney & bonnie o hall & oates. ja a la d\u00e8cada dels vuitanta, va dedicar gran part dels esfor\u00e7os a la seva companyia cinematogr\u00e0fica, hand made films, i va tornar a les llistes el 1987 amb cloud nine. al cap de poc se'l veia de nou sobre un escenari formant part de la banda de velles gl\u00f2ries anomenada traveling wilburys \u2014al costat de bob dylan, roy orbison, tom petty i jeff lynne\u2014, amb la qual va publicar dos \u00e0lbums que van lligar la hist\u00f2ria de la m\u00fasica entre els vuitanta i els noranta: traveling wilburys (1988) i traveling wilburys, vol 3 (1990). el 29 de novembre de 2001 va morir de c\u00e0ncer de pulm\u00f3.\n\n\n=== john lennon ===\njohn lennon va comen\u00e7ar la seva carrera en solitari un parell d'anys abans de la dissoluci\u00f3 oficial del grup, el 1970. el 1969, va tocar en directe amb una banda que es deia the plastic ono band, al costat d'un m\u00fasic com eric clapton, esdeveniment recollit a live peace in toronto. d'all\u00e0 van sortir noves composicions de lennon, com els singles \"cold turkey\", \"mother\" i \"give peace a chance\" \u2014tot un himne pels moviments pacifistes\u2014, \u00e8xits indiscutibles que van ser seguits per l'\u00e0lbum de 1970 john lennon/plastic ono band, produ\u00eft per phil spector, que significa la declaraci\u00f3 d'independ\u00e8ncia de lennon respecte a la seva etapa anterior. imagine, el seu \u00e0lbum de 1971, es converteix r\u00e0pidament en un cl\u00e0ssic, amb temes compromesos i pol\u00e8mics com \"power to the people\" o com el mateix \"imagine\", que s'ha convertit en un est\u00e0ndard interpretat per molts altres artistes, o \"jealous guy\", una balada preciosa. ja com a ve\u00ed de nova york, el seu seg\u00fcent \u00e0lbum, some time in new york city, no va tenir el mateix gran \u00e8xit comercial, per\u00f2 va tornar a les llistes amb mind games el 1973, i l'any seg\u00fcent va editar walls and bridges, encara amb millor fortuna; el mateix 1974 va actuar en un concert d'elton john en la que seria la seva \u00faltima aparici\u00f3 en un escenari. shaved fish, de 1975, \u00e9s una recopilaci\u00f3 de grans \u00e8xits i l'\u00faltim disc que apareixeria abans la seva mort, ja que aquell any va decidir fer una pausa en les seves actuacions i concerts per tornar a l'estudi amb la seva esposa, yoko ono, per gravar double fantasy. despr\u00e9s del seu violent assassinat, el 8 de desembre de 1980, a mans de mark david chapman, va arribar al n\u00famero 1 amb els singles \"just like starting over\" i \"woman\".\n\n\n=== paul mccartney ===\nel dia 10 d'abril de 1970, paul mccartney anunciava als mitjans de comunicaci\u00f3 que mai no tornaria a gravar amb john lennon (promesa que el temps ha burlat de manera peculiar, al cap de vint-i-cinc anys i amb un c\u00famul d'esdeveniments pel mig). l'afirmaci\u00f3 de mccartney implicava la dissoluci\u00f3 definitiva dels beatles. un mes despr\u00e9s, el seu primer treball en solitari, mccartney, arriba al n\u00famero dos de les llistes brit\u00e0niques i al n\u00famero u als estats units, afegint tensi\u00f3 a la ja existent al si del grup brit\u00e0nic, ja que el llan\u00e7ament del seu disc va coincidir amb el de let it be. encara publicaria un altre \u00e0lbum, ram, abans de comen\u00e7ar la creaci\u00f3 de la seva nova banda, wings, que es forma al final de 1971 al voltant de paul i linda mccartney, junt amb denny laine (1944) i denny seiwell. al desembre, el seu lp wildlife arriba al n\u00famero 10 de les llistes angleses i l'any seg\u00fcent comen\u00e7a una gira pel pa\u00eds que precedeix el single \"give ireland back to the irish\", un t\u00edtol que s'explica per si sol (\"torneu irlanda als irlandesos\") que va ser completament vetat per la bbc i la independent broadcasting authority del regne unit.\nl'any 1972 va ser dur per mccartney, que va topar un parell de vegades amb la just\u00edcia per possessi\u00f3 de drogues, i l'any seg\u00fcent va comen\u00e7ar amb un nou vet al single de wings, anomenat \"hi hi hi\", per incitaci\u00f3 al consum de drogues. el seu segell discogr\u00e0fic va optar per promocionar la cara b, per burlar la censura, i va arribar al n\u00famero 5 a les llistes; al maig va comen\u00e7ar un nou tour pel regne unit. l'lp que va sortir just abans de la gira, red rose speedway, ja estava firmat per paul mccartney & wings, i al desembre van editar el fam\u00f3s band on the run, que va arribar al n\u00famero 1 a banda i banda de l'atl\u00e0ntic, va vendre sis milions de c\u00f2pies i va estar a les llistes m\u00e9s de dos anys.\nel maig de 1976 va anar als estats units, en la que era la primera aparici\u00f3 de mccartney en territori nord-americ\u00e0 en una d\u00e8cada. al cap d'un any va publicar l'\u00e0lbum wings over america. el 1977 tamb\u00e9 va sortir al mercat \"mull of kintyre\", el single m\u00e9s venut al regne unit, despla\u00e7ant d'aquest lloc \"she loves you\", dels quatre de liverpool. el single per si sol va vendre m\u00e9s de dos milions i mig de c\u00f2pies, i va ser, sens dubte, l'\u00e8xit m\u00e9s gran de wings com a grup. des de \"mull of kintyre\" fins al desembre de 1979, data en qu\u00e8 wings va actuar en l'\u00faltima nit del festival concerts per la gent de cambodja, van gravar alguns temes m\u00e9s \u2014tots d'\u00e8xit, per\u00f2 sense arribar m\u00e9s amunt del cinqu\u00e8 lloc de les llistes\u2014, i mccartney va rebre el premi com a millor compositor de tots els temps, amb m\u00e9s de cent milions de singles venuts i molts altres \u00e8xits. la data del concert per cambodja posa el punt final a la carrera del grup com a tal, que va deixar el seu \u00faltim llegat en el vinil de l'any 1979 back to the egg.\nmccartney va reprendre la seva traject\u00f2ria en solitari, que ja tenia precedents just abans de wings amb el parell d'\u00e0lbums abans ressenyats. el gener de 1980 apareix \"wonderful christmastime\", el seu primer single en solitari des de 1971. a mitjans d'aquell mateix mes \u00e9s arrestat i empresonat a t\u00f2quio per possessi\u00f3 de marihuana.\n\nel 1981 es publica \"mccartney\", gravat, igual que el seu primer lp, al seu propi domicili i amb mitjans molt limitats, condicions que no impedeixen que arribi al lloc m\u00e9s alt de les llistes. l'any seg\u00fcent veu arribar un altre gran \u00e8xit seu, aquesta vegada a duet amb stevie wonder. \"ebony and ivory\" arriba al n\u00famero 1 de les llistes de singles a banda i banda de l'atl\u00e0ntic, obrint cam\u00ed per l'\u00e0lbum tug of war, gravat amb l'ajuda, entre d'altres, de stevie wonder, el seu vell amic ringo starr, rod stewart i carl perkins. plet\u00f2ric i hiperactiu, abans que s'acabi l'any col\u00b7labora en un altre duet, aquesta vegada amb michael jackson, i grava \"the girl is mine\". torna a repetir f\u00f3rmula amb \"say, say, say\", el single de l'\u00e0lbum pipes of peace, aparegut el novembre de 1983 i que se situa de nou al capdamunt de les llistes americanes i angleses.\ngive my regards to broad street (1984) marca una nova experi\u00e8ncia en la carrera de paul mccartney. aquest va ser el t\u00edtol d'una pel\u00b7l\u00edcula i un \u00e0lbum; el disc va obtenir uns resultats excel\u00b7lents, per\u00f2 la pel\u00b7l\u00edcula va ser un frac\u00e0s de cr\u00edtica i p\u00fablic. l'activitat de l'antic beatle decreix amb el final dels vuitanta, per\u00f2 press to play i la recopilaci\u00f3 all the best! (1987) aconsegueixen unes vendes que feia molt que no obtenia. el 1988 apareix back in the ussr al segell sovi\u00e8tic melodiya; inicialment va apar\u00e8ixer de manera exclusiva a la uni\u00f3 sovi\u00e8tica, fins que el 1991 es va publicar a tot el m\u00f3n.\nen la d\u00e8cada dels 90, paul mccartney es va obrir cam\u00ed en nous camps de la m\u00fasica: el 1991, l'orquestra filharm\u00f2nica de liverpool li va demanar una pe\u00e7a per commemorar el 150\u00e8 aniversari de la seva fundaci\u00f3. el resultat va ser \"liverpool oratori\", composta al costat de carl davis. altres incursions de paul en la m\u00fasica cl\u00e0ssica s\u00f3n standing stone (1997), working classical (1999) i ecce cor meum (2006). al costat de martin glover i amb el pseud\u00f2nim \"the fireman\" (\"el bomber\"), publica dos discos de m\u00fasica ambiental: strawberries oceans ships forest (1993) i rushes (1998). l'any 2000, edita liverpool sound collage al costat de super furry animals. despr\u00e9s d'una nova gira mundial el 1993, mccartney es reuneix a l'estudi d'enregistrament amb george harrison i ringo starr per treballar en el projecte the beatles' anthology i completar dues demos de john lennon, \"free as a bird\" i \"real love\". el 1997 publica flaming pie, que assoleix el n\u00famero 2 als estats units i el regne unit i \u00e9s nominat en la categoria d'\u00e0lbum de l'any dels premis grammy.\nl'11 de mar\u00e7 de 1997 va ser nomenat cavaller per la reina isabel ii del regne unit, i el 1999 es va incorporar com a solista al sal\u00f3 de la fama del rock and roll. poc abans, el 17 d'abril de 1998, va rebre un cop molt dur amb la mort de la seva dona, linda mccartney, a causa d'un c\u00e0ncer de mama. l'any 2001 va publicar wingspan, un documental que narra la hist\u00f2ria de wings. el mateix any sort\u00ed a la llum el seu nou disc d'estudi, driving rain i va compondre el tema \"vanilla sky\", nominat a l'oscar com a millor can\u00e7\u00f3 original, per la pel\u00b7l\u00edcula hom\u00f2nima. el 20 d'octubre de 2001 es va afegir a the concert for new york city, en homenatge a les v\u00edctimes dels atemptats de l'11-s. durant la major part del 2002 va dur a terme una extensa gira mundial que el va portar als estats units, m\u00e8xic i el jap\u00f3 amb un gran \u00e8xit. el 2003 va dur el seu directe a europa, incl\u00f2s un concert a la pla\u00e7a roja de moscou el 24 de maig que posteriorment va servir de base d'un documental.\ndurant el 2007 i fins al 16 de mar\u00e7 del 2008, va afrontar un superjudici de divorci amb la seva exesposa heather mills i va haver de pagar-li 48,7 milions de d\u00f2lars. el 2008, mccartney va encap\u00e7alar el festival de m\u00fasica de la seva ciutat natal, liverpool, com a part dels actes organitzats amb motiu de la capitalitat cultural de la ciutat.\n\n\n== altres projectes ==\n\n\n=== anthology ===\n\nthe beatles anthology va ser un projecte de paul mccartney, george harrison, ringo starr i yoko ono, en representaci\u00f3 de john lennon. van publicar 9 cd de documentals l'any 1995, tres \u00e0lbums entre el 1995 i el 1996 i un llibre amb fotos i informaci\u00f3 l'any 2000.\n\n\n=== let it be\u2026 naked ===\nlet it be\u2026 naked, editat el 2003, \u00e9s una altra versi\u00f3 del disc let it be. a l'edici\u00f3 original dels anys 1969-1970, paul mccartney va voler que can\u00e7ons com the long and winding road sortissin sense els cors i l'orquestra, per\u00f2 john lennon va confiar la producci\u00f3 a phil spector, que s'hi va negar.\n\n\n=== love ===\n\nel 2006 es va crear love, conjuntament amb el cirque du soleil i the beatles' apple corps ltd., que es va poder veure per primera vegada a the mirage (las vegas) el 30 de juny de 2006.\nel xou, organitzat per sir george martin i el seu fill giles martin, va sortir en cd el novembre d'aquell mateix (se'n van vendre gaireb\u00e9 tres milions de c\u00f2pies), i el febrer de 2008 va guanyar un grammy.\n\n\n== guardons ==\npremis1965: grammy al millor nou artista\n\n\n== refer\u00e8ncies ==\n\n\n== bibliografia ==\n\n\n== enlla\u00e7os externs ==\n(angl\u00e8s) portal oficial dels beatles"