"g\u00e4vlebocken \u00e4r en stor julbock av halm som satts upp p\u00e5 slottstorget (innan 2022) i g\u00e4vle varje \u00e5r sedan 1966. sedan 2022 s\u00e4tts bocken ist\u00e4llet upp p\u00e5 r\u00e5dhusesplanaden. den s\u00e4tts upp inf\u00f6r f\u00f6rsta s\u00f6ndagen i advent. under de flesta \u00e5r har den olovligt br\u00e4nts ned.\nunder 56 av \u00e5ren som bocken st\u00e4llts upp har den 19 g\u00e5nger st\u00e5tt kvar mer eller mindre oskadd. bocken har br\u00e4nts upp 30 g\u00e5nger och \u00e4ven f\u00f6rst\u00f6rts p\u00e5 andra s\u00e4tt, bland annat genom att sl\u00e5s s\u00f6nder eller bli p\u00e5k\u00f6rd. att p\u00e5 n\u00e5got s\u00e4tt sabotera eller br\u00e4nna ner bocken \u00e4r olagligt. hovr\u00e4tten fastst\u00e4llde 2018 att det klassas som grov skadeg\u00f6relse, vilket motsvarar tre m\u00e5naders f\u00e4ngelse.traditionen att s\u00e4tta upp bocken uppr\u00e4tth\u00e5lls av g\u00e4vle kommun och g\u00e4vle centrumsamverkan.  \u00e5ren 1966\u20131970 organiserades bockbygget av s\u00f6ders k\u00f6pm\u00e4n, men efter flera br\u00e4nder lades projektet ned. d\u00e5 tog naturvetenskapliga f\u00f6reningen p\u00e5 vasaskolan \u00f6ver initiativet och byggde bockar i olika storlekar under flera \u00e5r. 1986 \u00e5terupptog s\u00f6ders k\u00f6pm\u00e4n traditionen varf\u00f6r det under flera \u00e5r byggdes tv\u00e5 bockar, en stor organiserad av s\u00f6ders k\u00f6pm\u00e4n och en liten organiserad av vasaskolan. g\u00e4vlebocken n\u00e4mns i guinness rekordbok som v\u00e4rldens st\u00f6rsta halmbock.\n\n\n== historik ==\n\n\n=== traditionen b\u00f6rjar ===\nden 1 december 1966 st\u00e4lldes den 10 meter h\u00f6ga och 3 ton tunga halmbocken upp p\u00e5 torget f\u00f6r f\u00f6rsta g\u00e5ngen. vem som kom p\u00e5 id\u00e9n att st\u00e4lla en gigantisk variant av en traditionell julbock p\u00e5 slottsberget i g\u00e4vle \u00e4r inte helt klarlagt, men tre personer omn\u00e4mns som m\u00f6jlig upphovsman: reklammannen stig gavl\u00e9n (1927\u20132018), tv-handlaren och ordf\u00f6rande i k\u00f6pmannaf\u00f6reningen harry str\u00f6m och inga ivarsson. konstruktionen och utseendet \u00f6verl\u00e4ts till stig gavl\u00e9ns bror, chefen f\u00f6r g\u00e4vle brandk\u00e5r, j\u00f6rgen gavl\u00e9n. bocken byggdes av brandk\u00e5ren fram till 1970 och senare \u00e4ven under perioden 1986\u20132002. den f\u00f6rsta bocken finansierades av harry str\u00f6m och kostade 10 000 kronor att producera. vid tolvslaget p\u00e5 ny\u00e5rsaftonen sattes bocken i brand. g\u00e4rningsmannen hittades och \u00e5talades f\u00f6r grov skadeg\u00f6relse.1967 och 1968 \u00e5rs bockar br\u00e4ndes inte ned och byggdes s\u00e5ledes p\u00e5 samma stomme. dessa bockar var 12 meter h\u00f6ga, 6,5 meter l\u00e5nga med 3 meter h\u00f6ga ben. 1969 \u00e5rs bock var den f\u00f6rsta som sponsrades av g\u00e4vles stadsfullm\u00e4ktige. bocken brann p\u00e5 ny\u00e5rsnatten och g\u00e4rningsmannen greps aldrig. 1970 \u00e5rs bock brann ned redan natten efter invigningen. de tv\u00e5 m\u00e4nnen i 20-\u00e5rs\u00e5ldern som t\u00e4nt p\u00e5 greps och anh\u00f6lls f\u00f6r mordbrand. samma \u00e5r \u00e5teruppbyggdes bocken i vass. efter detta \u00e5r tr\u00f6ttnade s\u00f6ders k\u00f6pm\u00e4n p\u00e5 projektet som d\u00e4rmed lades ned.\n\n\n=== vasaskolans naturvetenskapliga f\u00f6rening tar \u00f6ver ===\nist\u00e4llet tog vasaskolans naturvetenskapliga f\u00f6rening \u00f6ver och byggde 1971 en 1,5 meter h\u00f6g bock som placerades p\u00e5 den gamla bockens plats. denna mindre bock r\u00e5kade ut f\u00f6r sabotage, men eldh\u00e4rjades inte. 1971 \u00e5rs bock blev s\u00f6nderslagen, 1973 \u00e5rs bock stals och 1976 \u00e5rs upplaga mejades ned av raggarbilar. 1985 byggde vasaskolan, med finansieringshj\u00e4lp av s\u00f6ders k\u00f6pm\u00e4n, den dittills h\u00f6gsta bocken som m\u00e4tte 12,5 meter p\u00e5 h\u00f6jden och som d\u00e4rmed kom in i guinness rekordbok. denna bock fick n\u00e5got annorlunda proportioner, med extra l\u00e5ng hals. i slutet av januari br\u00e4ndes den ned. \u00e5ret d\u00e4rp\u00e5 tog s\u00f6ders k\u00f6pm\u00e4n upp bockbyggandet igen vilket resulterade i protester fr\u00e5n vasaskolan, som ocks\u00e5 byggde en bock.d\u00e4refter har det byggts tv\u00e5 bockar, en st\u00f6rre och en mindre.\n\n\n=== bocken blir riksk\u00e4nd ===\nkring mitten av 1980-talet b\u00f6rjade begreppet \"g\u00e4vlebocken\" anv\u00e4ndas i riksmedia. 1987 \u00e5rs bock blev den h\u00f6gsta hittills och med sina 12,93 meter kom den in i guinness rekordbok. den brann veckan f\u00f6re jul trots att den b\u00e5de dr\u00e4nkts in med vatten och impregnerats. 1988 kunde man f\u00f6r f\u00f6rsta g\u00e5ngen sl\u00e5 vad om och n\u00e4r bocken skulle brinna, p\u00e5 en engelsk vadslagningsbyr\u00e5. trots det brann den aldrig detta \u00e5r. 1989 brann den redan innan den var f\u00e4rdigbyggd, men bocken \u00e5teruppbyggdes och stod fram till januari 1990 d\u00e5 \u00e4ven denna upplaga brann. 1991 sp\u00e4ndes bocken f\u00f6r en sl\u00e4de, full med paket som gjorde reklam f\u00f6r olika aff\u00e4rer och varor. detta skapade debatt och sl\u00e4den togs bort.\n\n\n=== \"h\u00e4lsingebocken\" ===\n1992 \u00e5rs bockbr\u00e4nnare greps och d\u00f6mdes f\u00f6r br\u00e4nderna av den stora bocken den 5:e och den 20 december samt br\u00e4nnandet av den mindre bocken. trots detta byggdes den stora bocken upp en tredje g\u00e5ng f\u00f6r att under namnet \"h\u00e4lsingebocken\" bli symbol f\u00f6r den s\u00e5 kallade g\u00e4vleborgskampanjen. h\u00e4lsinge regemente skulle l\u00e4ggas ned och arbetsl\u00f6sheten i l\u00e4net var stor. f\u00f6r att skapa uppm\u00e4rksamhet skeppades bocken till stockholm och sattes p\u00e5 en flotte i stockholms str\u00f6m d\u00e4r den slutligen f\u00f6rankrades mitt framf\u00f6r lejonbacken och kungliga slottet. 1993 sattes en g\u00e4rdsg\u00e5rd upp runt bocken. 1994 byggdes det ut\u00f6ver halmbockarna \u00e4ven en bock i tr\u00e4 som skickades till vm i ishockey i italien. senare placerades den utanf\u00f6r furuviksparkens entr\u00e9 och d\u00e4refter vid g\u00e4vle bro. 1995 \u00e5rs bock kostade 150 000 kronor att producera och bekostades av s\u00f6ders k\u00f6pm\u00e4n, g\u00e4vle kommun och arbetarbladet. 1996 \u00e5rs bock filmades med en webbkamera s\u00e5 att man kunde f\u00f6lja bockens \u00f6de via internet. 1997 best\u00e4mde bockkommitt\u00e9n att bocken skulle br\u00e4nnas upp som ett jippo och stig gavl\u00e9n bland andra deltog i br\u00e4nningen.\n\n\n=== spectacle for a millennium (sk\u00e5despel f\u00f6r ett \u00e5rtusenden) ===\ntill millennieskiftet gjorde g\u00e4vle konstcentrum, h\u00f6sten 1999, utst\u00e4llningen spectacle for a millennium (sk\u00e5despel f\u00f6r ett \u00e5rtusende) med konstn\u00e4ren carina gunnars, som kretsade kring byggande och br\u00e4nningen av bocken. 2001 \u00e5rs bock br\u00e4ndes ned av den 50-\u00e5rige amerikanen lawrence jones som var p\u00e5 bes\u00f6k i sverige. han h\u00e4ktades och d\u00f6mdes senare till en m\u00e5nads f\u00e4ngelse och att betala 100 000 kronor i skadest\u00e5nd till f\u00f6reningen s\u00f6ders k\u00f6pm\u00e4n. h\u00e4ktningstiden kvittades mot f\u00e4ngelsedomen och jones l\u00e4mnade landet utan att betala skadest\u00e5ndet.\u00e4ven om den stora halmbocken har klarat sig vissa \u00e5r, har det ibland g\u00e5tt s\u00e4mre f\u00f6r den mindre. \u00e5r 2014 fick den bara st\u00e5 i en vecka innan frambenen p\u00e5 den slogs s\u00f6nder medan den stora bocken stod kvar oskadd.\n\n\n== nedbr\u00e4nning ==\nn\u00e4stan varje \u00e5r har julbocken olovligen br\u00e4nts ned. det har p\u00e5pekats att det faktum att bocken br\u00e4nts ned \u00e4r det som gjort den k\u00e4nd, \u00e4ven internationellt, och d\u00e4rmed gett g\u00e4vle uppm\u00e4rksamhet. nedbr\u00e4nningen \u00e4r dock olaglig och rubriceras som grov skadeg\u00f6relse. olika f\u00f6rs\u00f6k har gjorts f\u00f6r att f\u00f6rhindra att bocken br\u00e4nns, till exempel vakter, webbkameras\u00e4ndning eller impregnering av materialet f\u00f6r att minska ant\u00e4ndligheten.\n\u00e5r 2006 impregnerades bocken, n\u00e5got som gjorde att den fick st\u00e5 helt or\u00f6rd f\u00f6rutom vid ett litet br\u00e4nningsf\u00f6rs\u00f6k d\u00e5 n\u00e5gon endast lyckades br\u00e4nna upp ett av bockens r\u00f6da band. \u00e4ven \u00e5r 2007 impregnerades bocken. efter klagom\u00e5l att bocken sett bl\u00f6t ut, vilket berott p\u00e5 att impregneringen gjort att halmen dragit \u00e5t sig vatten, impregnerades bocken inte 2008. d\u00e4remot gjordes ett f\u00f6rs\u00f6k med ett nytt flamskyddsmedel 2013, men det f\u00f6rhindrade inte en ny brand. \u00e5r 2010 anlitades f\u00f6r f\u00f6rsta g\u00e5ngen vakter som bevakade bocken dygnet runt. \u00e5r 2011 s\u00e5ldes julbocken som kramdjur i g\u00e4vle f\u00f6r att finansiera b\u00e4ttre bevakning under \u00e5ret. de \u00e5terkommande nedbr\u00e4nningarna ledde till att initiativtagaren stig gavl\u00e9n ville att g\u00e4vle kommun skulle upph\u00f6ra med traditionen 2015, om inte kommunen kunde f\u00e5 stopp p\u00e5 br\u00e4nderna. \u00e5r 2015 restes bocken trots det enligt tradition.det har f\u00f6rekommit flera f\u00f6rslag om att bocken under kontrollerade former ska br\u00e4nnas ned, vilket ocks\u00e5 skedde 1997. 2003 h\u00f6rde amerikanen lawrence jones av sig och f\u00f6reslog att det \u00e5rligen skulle arrangeras en eldfest d\u00e4r bocken br\u00e4ndes lagligt. ett liknande medborgarf\u00f6rslag r\u00f6stades ner av kommunfullm\u00e4ktige den 14 december 2015. en av motiveringarna till att f\u00f6rslaget r\u00f6stades ner var att man inte ville uppmuntra till mordbrand.bocken har blivit s\u00e5 k\u00e4nd f\u00f6r att br\u00e4nnas, att den ocks\u00e5 framst\u00e4lls brinnande p\u00e5 modellj\u00e4rnv\u00e4gsmuseet miniature kingdoms modell av g\u00e4vle. vissa medlemmar i bockkommitt\u00e9n anser \u00e4ven att bocken m\u00e5ste brinna ibland f\u00f6r att uppr\u00e4tth\u00e5lla intresse. g\u00e4vle kommun har sj\u00e4lva anspelat p\u00e5 bockens ofta tragiska \u00f6de. 2015 kunde man p\u00e5 anslagstavlor vid bocken l\u00e4sa att allm\u00e4nheten kunde \"f\u00f6lja bocken till den g\u00e5r sitt \u00e5rliga ok\u00e4nda \u00f6de till m\u00f6tes\".\n\n\n== konstruktion ==\nbocken best\u00e5r av en stomme av tr\u00e4 som kl\u00e4s med v\u00e4vda mattor av halm eller vass. till 1966 \u00e5rs bock gick det \u00e5t 20 kubikmeter halm, en kilometer tr\u00e4virke, 20 meter j\u00e4rn, 3 000 spikar och skruvar och en och en halv kilometer bindgarn. den v\u00e4gde runt 3 ton.\n\n\n== vadslagning ==\nb\u00e5de i sverige och i andra l\u00e4nder f\u00f6rekommer det sedan 1988 vadslagning om huruvida och p\u00e5 vilket datum bocken kommer att br\u00e4nnas ner. redan 1988 f\u00f6rekom bocken p\u00e5 engelska vadslagningslistor. \u00e5r 2014 var oddset enligt vadslagningssajten betway 1,3 g\u00e5nger pengarna p\u00e5 att bocken skulle br\u00e4nnas och 3 g\u00e5nger pengarna p\u00e5 att den skulle klara sig \u00f6ver julen.\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== tidslinje ==\n\n\n=== 1960-tal ===\n\n\n=== 1970-tal ===\n\n\n=== 1980-tal ===\n\n\n=== 1990-tal ===\n\n\n=== 2000-tal ===\n\n\n=== 2010-tal ===\n\n\n=== 2020-tal ===\n\n\n== f\u00f6reg\u00e5ngare och efterf\u00f6ljare ==\njulbocken (julbockarna) i g\u00e4vle har inspirerat till halmbockar p\u00e5 andra h\u00e5ll. \u00e4ven efterf\u00f6ljarna har drabbats av brandtillbud.\n\n\n=== sverige ===\nsedan mitten av 1990-talet finns en julbock i \u00f6rebro. den \u00e4r dock inte kl\u00e4dd med halm utan med granris och har ocks\u00e5 br\u00e4nts ner flera g\u00e5nger. \u00f6rebro har dock haft en halmbock tidigare. kfum:s julbock 1950 var placerad p\u00e5 storgatan 23 och f\u00f6rbipasserande var tvungna att g\u00e5 under den. i huskvarna st\u00e4lls julk\u00e4rve ut inf\u00f6r jul. kinna gav sig ocks\u00e5 in bockbyggandet och satte i december 2012 upp en egen bock av granris som utsattes f\u00f6r ett eldningsf\u00f6rs\u00f6k tv\u00e5 veckor efter uppf\u00f6randet. branden kunde dock snabbt sl\u00e4ckas.\n\n\n=== island ===\nsedan 2010 har ikea i gar\u00f0ab\u00e6r utanf\u00f6r reykjav\u00edk, island, uppf\u00f6rt en halmbock efter inspiration fr\u00e5n g\u00e4vlebocken. den har brunnit ner flera g\u00e5nger, bland annat har personer medvetet t\u00e4nt p\u00e5 den, men \u00e4ven p\u00e5 grund av elfel. den har \u00e4ven v\u00e4lt p\u00e5 grund av h\u00e5rda vindar.\n\n\n=== finland ===\nvasa i \u00f6sterbotten uppf\u00f6rde en halmbock kallad vasabocken \u00e5r 2017 som br\u00e4ndes ned 1 februari. det var femte och sista \u00e5ret i rad som halmbocken restes p\u00e5 vasa torg. branden unders\u00f6ktes som skadeg\u00f6relse, och g\u00e4rningsmannen blev skyldig att betala flera tusen euro f\u00f6r skadeg\u00f6relse.\n\n\n== k\u00e4llor ==\n\n\n== externa l\u00e4nkar ==\ng\u00e4vlebockens historia - bockens \u00f6de \u00e5r f\u00f6r \u00e5r\nofficiell hemsida - med bland annat webbkamera p\u00e5 bocken.\nofficiell blogg\n wikimedia commons har media som r\u00f6r g\u00e4vlebocken."