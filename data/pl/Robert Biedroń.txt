"robert biedro\u0144 (ur. 13 kwietnia 1976 w rymanowie) \u2013 polski polityk, samorz\u0105dowiec, ekspert organizacji praw cz\u0142owieka, dzia\u0142acz na rzecz praw os\u00f3b lgbtq+ i publicysta.\ninicjator i w latach 2001\u20132009 prezes kampanii przeciw homofobii. pose\u0142 na sejm vii kadencji (2011\u20132014), pierwszy otwarcie deklaruj\u0105cy si\u0119 gej w polskim parlamencie. w latach 2014\u20132018 prezydent s\u0142upska, od 2019 deputowany do parlamentu europejskiego ix kadencji. od 2016 cz\u0142onek grupy doradczej do spraw r\u00f3wnouprawnienia p\u0142ci, przymusowych wysiedle\u0144 i ochrony przy organizacji narod\u00f3w zjednoczonych.\nza\u0142o\u017cyciel i w latach 2019\u20132021 prezes partii wiosna, obok w\u0142odzimierza czarzastego i adriana zandberga jeden z trzech lider\u00f3w porozumienia lewica (2019) i szef sztabu lewicy w kampanii przed wyborami parlamentarnymi w 2019, od 2021 wsp\u00f3\u0142przewodnicz\u0105cy nowej lewicy (kt\u00f3ra powsta\u0142a z po\u0142\u0105czenia wiosny i sld). kandydat na urz\u0105d prezydenta rp w pierwszych i drugich wyborach w 2020.\n\n\n== \u017cyciorys ==\n\n\n=== m\u0142odo\u015b\u0107 i wykszta\u0142cenie ===\nurodzi\u0142 si\u0119 13 kwietnia 1976 w rymanowie, a wychowa\u0142 w kro\u015bnie. jest synem zdzis\u0142awa (1954\u20132008) i heleny. ma dw\u00f3ch m\u0142odszych braci i m\u0142odsz\u0105 siostr\u0119. jego matka nale\u017ca\u0142a do niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d, a ojciec do polskiej zjednoczonej partii robotniczej. wychowa\u0142 si\u0119 w rodzinie dotkni\u0119tej przemoc\u0105 domow\u0105 i chorob\u0105 alkoholow\u0105.\njego rodzice zapisali go do technikum hotelarskiego w ustrzykach dolnych, poniewa\u017c uczono tam trzech j\u0119zyk\u00f3w obcych (francuskiego, rosyjskiego i angielskiego), a robert biedro\u0144 wykazywa\u0142 zainteresowanie j\u0119zykami obcymi. w 1991 wyjecha\u0142 do ustrzyk dolnych i zamieszka\u0142 w internacie. w czasie swojego pobytu w tej miejscowo\u015bci u\u015bwiadomi\u0142 sobie, \u017ce jest gejem. jak wspomina\u0142, w szkole twierdzono, \u017ce orientacja homoseksualna jest zboczeniem, zaburzeniem i grzechem, na skutek czego prze\u017cywa\u0142 kryzys psychiczny, a nawet miewa\u0142 my\u015bli samob\u00f3jcze.\nw 1995, w czasie pobytu w berlinie, zapozna\u0142 si\u0119 z dzia\u0142alno\u015bci\u0105 organizacji lgbt manometer. wtedy postanowi\u0142 zaj\u0105\u0107 si\u0119 dzia\u0142alno\u015bci\u0105 spo\u0142eczn\u0105 na rzecz mniejszo\u015bci lgbtq. technikum uko\u0144czy\u0142 w nast\u0119pnym roku. nast\u0119pnie rozpocz\u0105\u0142 studia politologiczne na uniwersytecie warmi\u0144sko-mazurskim w olsztynie. w czasie studi\u00f3w by\u0142 zwi\u0105zany z olszty\u0144sk\u0105 grup\u0105 stowarzyszenia grup lambda. w 1998 zapisa\u0142 si\u0119 do socjaldemokracji rzeczypospolitej polskiej, przyst\u0105pi\u0142 r\u00f3wnie\u017c do jej organizacji m\u0142odzie\u017cowej. po przekszta\u0142ceniach partyjnych zosta\u0142 dzia\u0142aczem sojuszu lewicy demokratycznej. w 2003 uzyska\u0142 tytu\u0142 zawodowy magistra nauk politycznych.\npodj\u0105\u0142 r\u00f3wnie\u017c studia doktorskie na wydziale nauk politycznych akademii humanistycznej im. aleksandra gieysztora w pu\u0142tusku, kt\u00f3rych nie uko\u0144czy\u0142. zosta\u0142 absolwentem szko\u0142y lider\u00f3w politycznych i spo\u0142ecznych oraz szko\u0142y praw cz\u0142owieka przy helsi\u0144skiej fundacji praw cz\u0142owieka. w czasie swojego pobytu w ustrzykach dolnych zdoby\u0142 uprawnienia przewodnika g\u00f3rskiego. deklaruje znajomo\u015b\u0107 j\u0119zyk\u00f3w angielskiego, francuskiego, rosyjskiego i w\u0142oskiego oraz esperanto.\n\n\n=== dzia\u0142alno\u015b\u0107 spo\u0142eczna i publicystyczna ===\nprzez wiele lat wsp\u00f3\u0142pracowa\u0142 jako konsultant kilkunastu organizacji praw cz\u0142owieka w polsce i za granic\u0105. po uko\u0144czeniu studi\u00f3w wyjecha\u0142 na rok do londynu, gdzie dzia\u0142a\u0142 w organizacji outrage!, dzia\u0142aj\u0105cej na rzecz praw os\u00f3b lgbt.\n1 maja 2001 wraz z piotrem ikonowiczem wzi\u0105\u0142 udzia\u0142 w pierwszej w polsce paradzie r\u00f3wno\u015bci. byli to jedyni aktywni politycy uczestnicz\u0105cy w tej paradzie. 11 wrze\u015bnia 2001 za\u0142o\u017cy\u0142 og\u00f3lnopolsk\u0105 organizacj\u0119 pozarz\u0105dow\u0105 o nazwie kampania przeciw homofobii (kph) i przez osiem lat pe\u0142ni\u0142 funkcj\u0119 jej prezesa. 9 lutego 2009 og\u0142osi\u0142 swoj\u0105 rezygnacj\u0119 ze stanowiska prezesa kph, pozostaj\u0105c cz\u0142onkiem jej zarz\u0105du.\nw 2007 wyda\u0142 ksi\u0105\u017ck\u0119 popularnonaukow\u0105 t\u0119czowy elementarz, poruszaj\u0105c\u0105 kwestie zwi\u0105zane z lgbt. wyst\u0105pi\u0142 do ministerstwa edukacji narodowej, by jego ksi\u0105\u017ck\u0119 zakwalifikowa\u0107 jako lektur\u0119 uzupe\u0142niaj\u0105c\u0105 w szko\u0142ach \u015brednich, wzbudzaj\u0105c t\u0105 inicjatyw\u0105 krytyk\u0119 ze strony niekt\u00f3rych polityk\u00f3w.\nod 2009 by\u0142 prezesem instytutu podkarpackiego, zrzeszenia powo\u0142anego dla rozwoju lokalnych organizacji pozarz\u0105dowych. wsp\u00f3\u0142pracowa\u0142 jako konsultant r\u00f3\u017cnych organizacji praw cz\u0142owieka z polski i zagranicy. jest fundatorem fundacji instytut my\u015bli demokratycznej. w ramach pracy w instytucie my\u015bli demokratycznej przewodzi programowi scenariusze dla polski \u2013 platformie, tworz\u0105cej diagnoz\u0119 opisuj\u0105c\u0105 trendy rozwojowe polski w kolejnych dwudziestu latach oraz rekomendacje polityk wykorzystuj\u0105cych potencja\u0142 i odpowiadaj\u0105cych na wyzwania do roku 2040. jest pomys\u0142odawc\u0105 programu sieci progresywnych \u2013 struktury zrzeszaj\u0105cej burmistrz\u00f3w, w\u00f3jt\u00f3w i prezydent\u00f3w miast pozwalaj\u0105cej na wymian\u0119 do\u015bwiadcze\u0144 i wypracowywanie progresywnej polityki lokalnej, opartej o partycypacj\u0119 mieszka\u0144c\u00f3w, transparentno\u015b\u0107 i otwart\u0105 wsp\u00f3lnot\u0119 samorz\u0105dow\u0105. w latach 2017\u20132018 prowadzi\u0142 otwarte debaty z obywatelami i obywatelkami na temat ich wizji polski.\njest cz\u0142onkiem rady programowej zielonego instytutu, przewodnicz\u0105cym rady fundacji trans-fuzja, cz\u0142onkiem rady nadzorczej fundacji replika i cz\u0142onkiem rady fundacji r\u00f3wno\u015b\u0107. by\u0142 tak\u017ce ekspertem unijnym w sprawach antydyskryminacyjnych i cz\u0142onkiem rady programowo-konsultacyjnej przy pe\u0142nomocniku rz\u0105du ds. r\u00f3wnego statusu kobiet i m\u0119\u017cczyzn oraz doradc\u0105 wicepremier izabeli jarugi-nowackiej.\nw latach 2008\u20132016 by\u0142 cz\u0142onkiem rady doradczej praw cz\u0142owieka przy open society foundation. od 2015 jest cz\u0142onkiem kongresu w\u0142adz lokalnych i regionalnych rady europy. od 2016 jest r\u00f3wnie\u017c cz\u0142onkiem grupy doradczej dotycz\u0105cej r\u00f3wnouprawnienia p\u0142ci, przymusowych wysiedle\u0144 i ochrony powo\u0142anej przez wysokiego komisarza narod\u00f3w zjednoczonych.\nzajmuje si\u0119 dzia\u0142alno\u015bci\u0105 publicystyczn\u0105, jego teksty ukazuj\u0105 si\u0119 m.in. w \u201egazecie wyborczej\u201d, \u201etrybunie\u201d, \u201epolityce\u201d, \u201erzeczpospolitej\u201d, \u201enatemat\u201d i europejskim \u201epolitico\u201d. prowadzi\u0142 te\u017c w\u0142asne wydawnictwo adpublik. autor ksi\u0105\u017cki w\u0142\u0105cz demokracj\u0119 \u2013 ksi\u0105\u017cki dla dzieci zach\u0119caj\u0105cej do zainteresowania demokracj\u0105 i wsp\u00f3lnot\u0105 polityczn\u0105. autor ksi\u0105\u017cki pod pr\u0105d, prezentuj\u0105cej jego \u017cyciorys i wizj\u0119 uprawiania nowoczesnej i dojrza\u0142ej polityki. autor ksi\u0105\u017cki nowy rozdzia\u0142, przedstawiaj\u0105cej jego wizj\u0119 polityki w polsce.\n\n\n=== dzia\u0142alno\u015b\u0107 polityczna do 2014 ===\nw wyborach samorz\u0105dowych w 2002 kandydowa\u0142 z listy sld-up do rady miasta sto\u0142ecznego warszawy. startowa\u0142 w okr\u0119gu nr 3 obejmuj\u0105cej dzielnic\u0119 mokot\u00f3w. otrzyma\u0142 w tych wyborach 451 g\u0142os\u00f3w, nie uzyskuj\u0105c mandatu.\nw 2005 by\u0142 kandydatem do sejmu rzeczypospolitej polskiej w wyborach parlamentarnych. bez powodzenia startowa\u0142 w\u00f3wczas z 4. miejsca listy sojuszu lewicy demokratycznej w okr\u0119gu nr 19 w warszawie. otrzyma\u0142 1686 g\u0142os\u00f3w (0,22% g\u0142os\u00f3w wa\u017cnych w okr\u0119gu). w tym samym roku wyst\u0105pi\u0142 z sld, pozostaj\u0105c od tego czasu osob\u0105 bezpartyjn\u0105.\nw 2011 zamierza\u0142 wystartowa\u0107 w wyborach parlamentarnych z ramienia sojuszu lewicy demokratycznej, jednak zrezygnowa\u0142 w sierpniu tego\u017c roku, motywuj\u0105c to propozycj\u0105 s\u0142abego miejsca na li\u015bcie wyborczej mimo odmiennych wcze\u015bniejszych deklaracji. w tym samym miesi\u0105cu og\u0142oszono, \u017ce robert biedro\u0144 otworzy list\u0119 wyborcz\u0105 powsta\u0142ego kr\u00f3tko wcze\u015bniej ruchu palikota w okr\u0119gu wyborczym nr 26 w gdyni. otrzyma\u0142 16 919 g\u0142os\u00f3w, co stanowi\u0142o 3,73% wszystkich g\u0142os\u00f3w wa\u017cnych i 39,11% g\u0142os\u00f3w oddanych na list\u0119 ugrupowania w gdyni, uzyskuj\u0105c mandat poselski. zosta\u0142 tym samym pierwsz\u0105 osob\u0105 wybran\u0105 do polskiego parlamentu, otwarcie deklaruj\u0105c\u0105 orientacj\u0119 homoseksualn\u0105. w sejmie by\u0142 wiceprzewodnicz\u0105cym sejmowej komisji sprawiedliwo\u015bci i praw cz\u0142owieka oraz cz\u0142onkiem sejmowej komisji spraw zagranicznych, a tak\u017ce delegatem zgromadzenia parlamentarnego rady europy (2013\u20132014).\nw pa\u017adzierniku 2013, w wyniku przekszta\u0142cenia ruchu palikota, zosta\u0142 pos\u0142em partii tw\u00f3j ruch. jako pose\u0142 zg\u0142osi\u0142 ponad 100 interpelacji, dotycz\u0105cych m.in. spraw os\u00f3b lgbt, praw cz\u0142owieka, r\u00f3wno\u015bci kobiet i m\u0119\u017cczyzn, polityki zagranicznej, a tak\u017ce ochrony zwierz\u0105t. by\u0142 wiceprzewodnicz\u0105cym komisji sprawiedliwo\u015bci i praw cz\u0142owieka, jak te\u017c dw\u00f3ch parlamentarnych zespo\u0142\u00f3w, a tak\u017ce cz\u0142onkiem komisji spraw zagranicznych. w trakcie kadencji mia\u0142 blisko 140 wyst\u0105pie\u0144, wzi\u0105\u0142 udzia\u0142 w 83% g\u0142osowa\u0144. reprezentowa\u0142 sejm w zgromadzeniu parlamentarnym rady europy i to si\u0119 pokrywa\u0142o z prac\u0105 w sejmie. w 2014 zosta\u0142 nagrodzony przez tygodnik \u201epolityka\u201d na podstawie rankingu przeprowadzonego w\u015br\u00f3d polskich dziennikarzy parlamentarnych jako jeden z 10 najlepszych pos\u0142\u00f3w, podkre\u015blaj\u0105c pracowito\u015b\u0107, kultur\u0119 i du\u017cy wk\u0142ad w prace komisji sprawiedliwo\u015bci. jego mandat wygas\u0142 8 grudnia 2014 w zwi\u0105zku z wybraniem na funkcj\u0119 prezydenta miasta s\u0142upska.\n\n\n=== prezydentura s\u0142upska ===\nna pocz\u0105tku wrze\u015bnia 2014 robert biedro\u0144 wyrazi\u0142 ch\u0119\u0107 kandydowania na prezydenta s\u0142upska, gdy urz\u0119duj\u0105cy w\u00f3wczas prezydent maciej kobyli\u0144ski og\u0142osi\u0142 rezygnacj\u0119 z ubiegania si\u0119 o kolejn\u0105 kadencj\u0119. w trakcie kampanii zarzucano mu, \u017ce nie mia\u0142 \u017cadnych powi\u0105za\u0144 z miastem (przeprowadzi\u0142 si\u0119 do niego w pa\u017adzierniku 2014). polityk okre\u015bla\u0142 ten stan jako swoj\u0105 zalet\u0119, wcze\u015bniej zarzuca\u0142 dotychczasowemu prezydentowi m.in. nepotyzm i kumoterstwo. wystartowa\u0142 ostatecznie jako kandydat niezale\u017cny z ramienia komitetu wyborczego wyborc\u00f3w roberta biedronia \u201enareszcie zmiana\u201d. dw\u00f3ch przedstawicieli tego komitetu uzyska\u0142o mandaty radnych. jako najwi\u0119ksze problemy s\u0142upska wskazywa\u0142 zad\u0142u\u017cenie, niskie nak\u0142ady na inwestycje, wydatki na o\u015bwiat\u0119 i organizacje pozarz\u0105dowe oraz ma\u0142e pozyskiwanie \u015brodk\u00f3w unijnych. deklarowa\u0142 zwi\u0119kszenie rezerw bud\u017cetowych miasta i inwestycje w zielon\u0105 technologi\u0119, a tak\u017ce doko\u0144czenie budowy aquaparku trzy fale oraz odpartyjnienie miasta. kandydowa\u0142 z has\u0142em wyborczym \u201enareszcie zmiana\u201d, zapowiadaj\u0105c zamiar sprawowania urz\u0119du przez dwie kadencje. w i turze zag\u0142osowa\u0142o na niego 5972 osoby, co stanowi\u0142o 20,34% wszystkich g\u0142os\u00f3w wa\u017cnych. przeszed\u0142 do ii tury z pos\u0142em po zbigniewem konwi\u0144skim, kt\u00f3ry zdoby\u0142 29,09% g\u0142os\u00f3w. w drugiej turze zdoby\u0142 15 308 g\u0142os\u00f3w (57,08%), wygrywaj\u0105c tym samym wybory.\npo obj\u0119ciu stanowiska na swoich zast\u0119pc\u00f3w powo\u0142a\u0142 krystyn\u0119 danileck\u0105-wojew\u00f3dzk\u0105 (pierwsz\u0105 kobiet\u0119 na tym stanowisku), d\u0142ugoletni\u0105 dyrektork\u0119 liceum og\u00f3lnokszta\u0142c\u0105cego i radn\u0105, a tak\u017ce radnego sejmiku pomorskiego z platformy obywatelskiej marka biernackiego.\n\nw zwi\u0105zku ze znacznym zad\u0142u\u017ceniem miasta, zapowiedzia\u0142 polityk\u0119 oszcz\u0119dzania. przez 4 lata kadencji (do 2018) d\u0142ug zosta\u0142 znacz\u0105co zmniejszony. w inwestycjach zadeklarowa\u0142 po\u0142o\u017cenie nacisku na te dotycz\u0105ce mobilno\u015bci mieszka\u0144c\u00f3w i podnosz\u0105ce komfort mieszka\u0144com. nie uda\u0142o si\u0119 zrealizowa\u0107 najwi\u0119kszej zapowiadanej inwestycji zwi\u0105zanej z budow\u0105 ulicy legion\u00f3w polskich, a tak\u017ce zapowiedzi obni\u017cenia cen bilet\u00f3w komunikacji miejskiej, wprowadzenia programu rower\u00f3w miejskich, rozbudowania systemu \u015bcie\u017cek rowerowych, czy te\u017c wprowadzenia karty s\u0142upszczanina. za jego kadencji dokonano natomiast rewitalizacji miasta \u2013 mia\u0142y miejsce budowa bulwar\u00f3w nad s\u0142upi\u0105, przebudowa rynku starego miasta, a tak\u017ce przebudowa historycznych i zaniedbanych przez lata ulic. odnowiono istniej\u0105ce i stworzono nowe tereny zielone. wymieniono te\u017c o\u015bwietlenie uliczne na o\u015bwietlenie led. wykonano termomodernizacj\u0119 budynk\u00f3w u\u017cyteczno\u015bci publicznej. rozpocz\u0119to budow\u0119 m.in. nowej siedziby teatru nowego. postawiono te\u017c na integracj\u0119 i aktywizacj\u0119 mieszka\u0144c\u00f3w. zbudowano nowy dom s\u0105siedzki, a tak\u017ce przebudowano dom ottona freundlicha i stworzono tam centrum start-up\u00f3w. w ramach wsparcia dla senior\u00f3w uruchomiono program us\u0142ugi telemedycyny oraz zbudowano centrum wsp\u00f3\u0142pracy mi\u0119dzypokoleniowej i streetworkingu. chodniki przystosowano do poruszania si\u0119 osobom z niepe\u0142nosprawno\u015bciami, rodzicom z dzie\u0107mi i seniorom. wyremontowane zosta\u0142y te\u017c zabytkowe kamienice, ponadto zbudowano nowe place zabaw i ogrody spo\u0142eczne.\nuzyska\u0142 rozg\u0142os, gdy jako prezydent zrezygnowa\u0142 z samochodu s\u0142u\u017cbowego (na rzecz roweru lub komunikacji miejskiej) i odebra\u0142 urz\u0119dnikom miejskim dodatki na benzyn\u0119. na jego wniosek rada miasta obni\u017cy\u0142a jego pensj\u0119 z ponad 12 do 10 tysi\u0119cy z\u0142otych. w kwietniu 2018 posiada\u0142 najni\u017csz\u0105 pensj\u0119 w\u015br\u00f3d prezydent\u00f3w miast w polsce. obni\u017cy\u0142 te\u017c pensje cz\u0142onkom zarz\u0105d\u00f3w sp\u00f3\u0142ek komunalnych oraz ograniczy\u0142 liczb\u0119 cz\u0142onk\u00f3w organ\u00f3w tych przedsi\u0119biorstw. zlikwidowa\u0142 agencj\u0119 ziemia s\u0142upska i agencj\u0119 promocji regionu, a tak\u017ce stanowisko rzecznika prasowego, jako organ doradczy powo\u0142a\u0142 dzia\u0142aj\u0105c\u0105 spo\u0142ecznie rad\u0119 prezydenck\u0105.\nw ramach polityki mieszkaniowej zainicjowa\u0142 program inwentaryzacji lokali, dzi\u0119ki kt\u00f3remu latach 2015\u20132017 wyremontowano ok. 460 mieszka\u0144, w tym oko\u0142o 200 pustostan\u00f3w. jednocze\u015bnie w 2015 podpisa\u0142 zarz\u0105dzenie przewiduj\u0105ce wzrost czynsz\u00f3w za najem lokali komunalnych. w 2016 wprowadzi\u0142 tak\u017ce abolicj\u0119 dla os\u00f3b zalegaj\u0105cych z p\u0142atno\u015bciami czynszowymi.\nw czasie kadencji roberta biedronia bezrobocie w s\u0142upsku zmniejszy\u0142o si\u0119 z 11% do ok. 4%.\nwprowadzi\u0142 r\u00f3wnie\u017c bezpo\u015bredni kontakt z mieszka\u0144cami, m.in. poprzez wprowadzenie \u201eczerwonej kanapy\u201d \u2013 kanapy wystawionej na ulice miasta, aby ka\u017cdy z mieszka\u0144c\u00f3w m\u00f3g\u0142 porozmawia\u0107 z urz\u0119dnikami. wprowadzi\u0142 r\u00f3wnie\u017c rady konsultacji z mieszka\u0144cami: rad\u0119 zr\u00f3wnowa\u017conego rozwoju i zielonej modernizacji miasta, rad\u0119 kobiet, oraz rad\u0119 senior\u00f3w. oznajmi\u0142, \u017ce w trakcie trwania swojej kadencji stworzono 220 nowych miejsc w \u017c\u0142obkach i przedszkolach. przeznaczy\u0142 r\u00f3wnie\u017c 500 tysi\u0119cy z\u0142otych na miejski program dofinansowania do metody in vitro. jako prezydent s\u0142upska postawi\u0142 tak\u017ce na ekologiczn\u0105 polityk\u0119. zrezygnowa\u0142 z wody butelkowej w ratuszu i urz\u0119dach na rzecz wody z kranu. robert biedro\u0144 postawi\u0142 r\u00f3wnie\u017c na miasto przyjazne zwierz\u0119tom. nie wpu\u015bci\u0142 do miasta cyrku z dzikimi zwierz\u0119tami, a tak\u017ce zainicjowa\u0142 budow\u0119 nowoczesnego schroniska. poszerzy\u0142 program sterylizacji zwierz\u0105t. prowadzi kampanie zwi\u0119kszaj\u0105ce \u015bwiadomo\u015b\u0107 praw zwierz\u0105t. s\u0142upsk otrzyma\u0142 r\u00f3wnie\u017c tytu\u0142 gminy przyjaznej pszczo\u0142om.\nw wyborach samorz\u0105dowych w 2018 nie ubiega\u0142 si\u0119 o reelekcj\u0119, udzielaj\u0105c poparcia swojej dotychczasowej zast\u0119pczyni krystynie danileckiej-wojew\u00f3dzkiej. skutecznie ubiega\u0142 si\u0119 natomiast o mandat radnego z w\u0142asnego komitetu, jednak zrezygnowa\u0142 z niego po nieca\u0142ym tygodniu.\n\n\n=== wiosna ===\nw czerwcu 2018 zosta\u0142a zarejestrowana wsp\u00f3\u0142pracuj\u0105ca z nim partia kocham polsk\u0119. we wrze\u015bniu 2018 zainicjowa\u0142 cykl 40 spotka\u0144 pt. \u201eburza m\u00f3zg\u00f3w\u201d, w ramach kt\u00f3rych podj\u0105\u0142 dyskusje z mieszka\u0144cami polskich miast na temat preferowanych przez nich reform politycznych. zapowiedzia\u0142, \u017ce wypracowane podczas spotka\u0144 postulaty b\u0119d\u0105 stanowi\u0107 element programu jego nowego projektu politycznego.\noficjalna prezentacja partii o nazwie wiosna nast\u0105pi\u0142a 3 lutego 2019 w warszawskiej hali torwar. wyst\u0105pi\u0142 z postulatami liberalnymi, socjalnymi, ekologicznymi. postulowa\u0142 m.in. ograniczenie roli ko\u015bcio\u0142a katolickiego w polityce polski oraz wi\u0119kszy rozdzia\u0142 pa\u0144stwa od ko\u015bcio\u0142a. proponowa\u0142 tak\u017ce liberalizacj\u0119 prawa do wykonywania aborcji oraz legalizacj\u0119 ma\u0142\u017ce\u0144stw jednop\u0142ciowych. obiecywa\u0142 rozszerzenie programu 500+, emerytur\u0119 obywatelsk\u0105, podwy\u017cszenie p\u0142acy minimalnej, wi\u0119cej miejsc w \u017c\u0142obkach i przedszkolach, bezp\u0142atny internet oraz skr\u00f3cenie czasu oczekiwania do lekarza specjalisty do miesi\u0105ca.\nw styczniu 2019 zapowiedzia\u0142, \u017ce zamierza kandydowa\u0107 w wyborach do parlamentu europejskiego, ale je\u015bli wygra, nie przyjmie mandatu b\u0105d\u017a si\u0119 go zrzeknie. twierdzi\u0142, \u017ce jego kandydatura ma na celu jedynie zwi\u0119kszy\u0107 szanse na osi\u0105gni\u0119cie przez jego parti\u0119 zadowalaj\u0105cego wyniku, a on sam zamierza kandydowa\u0107 do parlamentu w tym samym roku.\nwiosna zdoby\u0142a w wyborach do parlamentu europejskiego 6,15% wszystkich g\u0142os\u00f3w i wprowadzi\u0142a trzech pos\u0142\u00f3w (uzyska\u0142a mandaty jako jedyny komitet poza pis i ke), z kt\u00f3rych jeden otrzyma\u0142 robert biedro\u0144, otrzymuj\u0105c 96 388 g\u0142os\u00f3w. kilka dni p\u00f3\u017aniej partia zadeklarowa\u0142a samodzielny udzia\u0142 w wyborach do sejmu i senatu w tym samym roku.\n\n\n=== lewica ===\n\n\n==== wybory parlamentarne w 2019 ====\nostatecznie przed wyborami parlamentarnymi w 2019 wiosna zawar\u0142a porozumienie z sojuszem lewicy demokratycznej i lewic\u0105 razem, tworz\u0105c koalicj\u0119 lewica, kt\u00f3ra wystartowa\u0142a w wyborach pod nazw\u0105 sld. z list sld wiosna wprowadzi\u0142a do sejmu 19 pos\u0142\u00f3w i jedn\u0105 senatork\u0119, wsp\u00f3\u0142tworz\u0105c koalicyjny klub parlamentarny lewicy. zwrot partii wiosna z udzia\u0142em roberta biedronia ku lewicy doprowadzi\u0142 do odej\u015bcia niekt\u00f3rych dzia\u0142aczy. wiosna rozwi\u0105za\u0142a si\u0119 11 czerwca 2021, a jej dzia\u0142acze, w zwi\u0105zku z \u0142\u0105czeniem si\u0119 tej partii z sld, zg\u0142osili akces do nowej lewicy.\n\n\n==== dzia\u0142alno\u015b\u0107 w parlamencie europejskim ====\nw parlamencie europejskim robert biedro\u0144 zosta\u0142 szefem delegacji wiosny (do marca 2021), a nast\u0119pnie szefem delegacji nowej lewicy. zosta\u0142 przewodnicz\u0105cym komisji praw kobiet i r\u00f3wnouprawnienia parlamentu europejskiego, przewodnicz\u0105cym delegacji ds. stosunk\u00f3w z bia\u0142orusi\u0105 pe, cz\u0142onkiem komisji bud\u017cetowej oraz konferencji przewodnicz\u0105cych delegacji, a tak\u017ce zast\u0119pc\u0105 cz\u0142onka komisji spraw zagranicznych.\n\n\n=== wybory prezydenckie w 2020 ===\nw styczniu 2020 jego kandydatura uzyska\u0142a poparcie sojuszu lewicy demokratycznej, lewicy razem i wiosny, kt\u00f3re wsp\u00f3lnie wystawi\u0142y go w wyborach prezydenckich w tym samym roku. poparcia udzieli\u0142a mu tak\u017ce polska partia socjalistyczna. na pocz\u0105tku marca 2020 pa\u0144stwowa komisja wyborcza zarejestrowa\u0142a jego kandydatur\u0119, jednak zaplanowane na maj g\u0142osowanie ostatecznie si\u0119 nie odby\u0142o. w czerwcu 2020 pkw zarejestrowa\u0142a jego kandydatur\u0119 na powt\u00f3rzone wybory w tym\u017ce miesi\u0105cu. w przeprowadzonej 28 czerwca 2020 pierwszej turze g\u0142osowania zaj\u0105\u0142 sz\u00f3ste miejsce, zdobywaj\u0105c 432 129 g\u0142os\u00f3w, co stanowi\u0142o 2,22% g\u0142os\u00f3w wa\u017cnych i nie pozwoli\u0142o na kandydowanie w ii turze, w kt\u00f3rej popar\u0142 rafa\u0142a trzaskowskiego.\n\n\n=== nowa lewica ===\npo rozwi\u0105zaniu wiosny jej \u015brodowisko sta\u0142o si\u0119 frakcj\u0105 nowej lewicy, w kt\u00f3rej na kongresie 9 pa\u017adziernika 2021 z ramienia frakcji wiosna robert biedro\u0144 obj\u0105\u0142 funkcj\u0119 przewodnicz\u0105cego (wraz z w\u0142odzimierz czarzastym z frakcji sld).\n\n\n== pogl\u0105dy polityczne ==\npodawa\u0142 w w\u0105tpliwo\u015b\u0107 tradycyjny podzia\u0142 sceny politycznej na prawic\u0119 i lewic\u0119. popiera skandynawski model dzia\u0142ania pa\u0144stwa. krytykowa\u0142 model neoliberalny za zwi\u0119kszanie nier\u00f3wno\u015bci i przyczynienie si\u0119 do wybuchu kryzysu finansowego w 2008, a nast\u0119pnie fali poparcia dla populizmu i ugrupowa\u0144 radykalnych. jest zwolennikiem udzia\u0142u pa\u0144stwa w gospodarce pod warunkiem poprawy zarz\u0105dzania w urz\u0119dach i sp\u00f3\u0142kach skarbu pa\u0144stwa. popiera konkursy na stanowiska, w przypadku organ\u00f3w kolegialnych z zachowaniem kwot dla p\u0142ci. zwolennik wi\u0119kszego uczestnictwa kobiet w \u017cyciu publicznym. popiera decentralizacj\u0119 i zwi\u0119kszenie roli samorz\u0105du terytorialnego.\nopowiada si\u0119 za rozdzia\u0142em ko\u015bcio\u0142a od pa\u0144stwa. popiera solidarn\u0105 i aktywn\u0105 polityk\u0119 migracyjn\u0105. postuluje zwi\u0119kszenie udzia\u0142u odnawialnych \u017ar\u00f3de\u0142 energii w miksie energetycznym.\n\n\n== wyniki wyborcze ==\n\n\n== publikacje ==\n\n\n=== ksi\u0105\u017cki ===\nt\u0119czowy elementarz, wydawnictwo adpublik, warszawa 2007, isbn 978-83-926199-0-1.\npod pr\u0105d (wywiad rzeka udzielony magdalenie \u0142yczko), edipresse polska, warszawa 2016.\nw\u0142\u0105cz demokracj\u0119, spo\u0142eczny instytut wydawniczy \u201eznak\u201d, krak\u00f3w 2018.\nnowy rozdzia\u0142, edipresse polska, warszawa 2018.\n\n\n=== rozdzia\u0142y i artyku\u0142y ===\nr\u00f3\u017cowe piek\u0142o nazizmu, [w:] \u201epro memoria\u201d, nr 19, pa\u0144stwowe muzeum auschwitz birkenau, 2003.\nnieerotyczny dotyk. o hipokryzji i homofobii ko\u015bcio\u0142a katolickiego w polsce, [w:] homofobia po polsku!, wydawnictwo sic!, warszawa 2004.\npolityka, edukacja, internet, s\u0142u\u017cba zdrowia, ko\u015bci\u00f3\u0142 katolicki, sport, [w:] sytuacja spo\u0142eczna os\u00f3b biseksualnych i homoseksualnych w polsce. raport za lata 2005 i 2006, kampania przeciw homofobii, lambda warszawa, warszawa 2007, s. 37\u201388.\n\n\n=== redakcje ===\npracownia monitoringu i rzecznictwa prawnocz\u0142owieczego (red.), kampania przeciw homofobii, warszawa 2008.\n\n\n=== komiks ===\nod krosna do brukseli, komiks autobiograficzny, wraz z nikit\u0105 grekowiczem, 2021.\n\n\n== \u017cycie prywatne ==\njest otwarcie zdeklarowanym gejem. od 2002 \u017cyje w zwi\u0105zku z krzysztofem \u015bmiszkiem. zadeklarowa\u0142 si\u0119 jako ateista i zgromadzi\u0142 kolekcj\u0119 figurek przedstawiaj\u0105cych maryj\u0119 z nazaretu. hobbystycznie zajmuje si\u0119 czytaniem ksi\u0105\u017cek i bieganiem.\n\n\n== wyr\u00f3\u017cnienia ==\n\n\n=== odznaczenia ===\nkrzy\u017c kawalerski narodowego orderu zas\u0142ugi, francja (2016)\n\n\n=== nagrody ===\nt\u0119czowy laur (2000)\ntytu\u0142 \u201ecz\u0142owieka t\u0119czy\u201d (2004)\nwyr\u00f3\u017cnienie w rankingu 10 najlepszych pos\u0142\u00f3w tygodnika \u201epolityka\u201d przeprowadzonego w\u015br\u00f3d polskich dziennikarzy parlamentarnych za pracowito\u015b\u0107, kultur\u0119 i wk\u0142ad w prace komisji sprawiedliwo\u015bci (2014)\nnagroda radia tok fm im. anny laszuk (2015)\nnagroda r\u00f3\u017cnorodno\u015bci kongresu kobiet (2016)\n8. miejsce w rankingu najlepszych prezydent\u00f3w miast wed\u0142ug tygodnika \u201enewsweek\u201d (2016)\n13. miejsce w rankingu najlepszych prezydent\u00f3w miast wed\u0142ug tygodnika \u201enewsweek\u201d (2017)\nnagroda specjalna korony r\u00f3wno\u015bci przyznana przez kampani\u0119 przeciw homofobii (2021)\nalan turing lgtbiq+ awards premio especial przyznana przez festiwal culture business pride za walk\u0119 na rzecz lgbt, ich praw i widoczno\u015bci (2022)\nthe parliement mep award w kategorii r\u00f3\u017cnorodno\u015b\u0107, integracja i wp\u0142yw spo\u0142eczny \u201eza wk\u0142ad i osi\u0105gni\u0119cia w promowaniu r\u00f3\u017cnorodno\u015bci i integracji w ca\u0142ej europie\u201d (2023)\n\n\n== odniesienia w kulturze ==\nrobert biedro\u0144 jest g\u0142\u00f3wnym bohaterem ksi\u0105\u017cki \u201egesta biedronis\u201d. stanowi ona stylizowane g\u0142\u00f3wnie na gestach zbi\u00f3r copypast b\u0119d\u0105cych napisan\u0105 z lewicowej perspektywy karykatur\u0105 biedronia i inne postaci polskiej polityki.\n\n\n== uwagi ==\n\n\n== przypisy ==\n\n\n== linki zewn\u0119trzne ==\nrobert biedro\u0144 \u2013 strona prywatna. [dost\u0119p 2016-05-21].\nstrona sejmowa pos\u0142a vii kadencji. [dost\u0119p 2016-05-21]."