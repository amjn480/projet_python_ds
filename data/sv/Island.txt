"island (isl\u00e4ndska: \u00edsland; [\u02c8istlant] ( lyssna)) \u00e4r en europeisk republik som omfattar \u00f6n med samma namn samt tillh\u00f6rande mindre \u00f6ar. island ligger i norra atlanten mellan gr\u00f6nland och f\u00e4r\u00f6arna, precis s\u00f6der om norra polcirkeln (f\u00f6rutom \u00f6n gr\u00edmsey). trots detta l\u00e4ge har landet ett mildare vinterklimat \u00e4n norra sverige eftersom milda vattenstr\u00f6mmar f\u00f6rs f\u00f6rbi \u00f6n av nordatlantiska driften. dock kan somrarna vara ganska kyliga och ha mycket nederb\u00f6rd. islands huvudstad, liksom landets st\u00f6rsta stad \u00e4r reykjavik.\nisland hade den 1 januari 2022 en befolkning p\u00e5 &&&&&&&&&0376248.&&&&&0376 248 och \u00e4r, med en area p\u00e5 &&&&&&&&&0102775.&&&&&0102 775 km\u00b2, det geografiskt 17:e st\u00f6rsta landet i europa, n\u00e5got st\u00f6rre \u00e4n ungern. trots att landet har en f\u00f6rh\u00e5llandevis stor yta, i j\u00e4mf\u00f6relse med andra europeiska l\u00e4nder, \u00e4r island det europeiska land med l\u00e4gst befolkningst\u00e4thet, med omkring 3 inv\u00e5nare per kvadratkilometer.\nenligt landnamnsboken inleddes bos\u00e4ttningen av island under 800-talet. under de f\u00f6ljande \u00e5rhundradena emigrerade norrm\u00e4n, och andra skandinaver om \u00e4n i mindre utstr\u00e4ckning, till island. de flesta boende h\u00e4rstammar i dag fr\u00e5n skandinaviska och gaeliska bos\u00e4ttare. p\u00e5 senare \u00e5r har dock polacker och andra invandrargrupper etablerat sig, vilket bef\u00e4st en allt mer internationell pr\u00e4gel.\nisland betraktas allm\u00e4nt som v\u00e4rldens \u00e4ldsta \u00e4nnu aktiva demokrati. det isl\u00e4ndska parlamentet alltinget har sina r\u00f6tter i det ting som h\u00f6lls \u00e5r 930 i tingvalla.\nisland hade 2006 v\u00e4rldens h\u00f6gsta levnadsstandard med ett human development index p\u00e5 0,968, men har sjunkit i rankningen sedan finanskrisen 2008 och hamnade 2011 p\u00e5 plats 16. \u00e5r 2021 hamnade island p\u00e5 tredje plats..\n\n\n== historia ==\n\ni isl\u00e4ndsk tradition ber\u00e4ttas att iriska eremiter, paper, redan p\u00e5 700-talet hade tillf\u00e4lliga bos\u00e4ttningar p\u00e5 island, men det saknas arkeologiska bevis f\u00f6r det. i mitten av 800-talet kom f\u00e4ringen naddodd och svensken gardar svavarsson till island. den senare var son till svavar den svenske som \u00e4gde gods p\u00e5 sj\u00e4lland. gardar uppges ha varit den som f\u00f6rst n\u00e5dde den isl\u00e4ndska ostkusten. han seglade runt \u00f6n och \u00f6vervintrade d\u00e4r. sommaren d\u00e4refter, vid ankomsten till norge, prisade han \u00f6n: \"h\u00e4refter blev landet kallat gardarsholm, och det var p\u00e5 den tiden skogbevuxet mellan fj\u00e4ll och strand\".vikingen floke vilgerdarson fr\u00e5n rogaland s\u00e4gs vara den som namngav island och den som f\u00f6rst odlade upp ett stycke mark, dock utan framg\u00e5ng. efter honom kom tv\u00e5 norska fosterbr\u00f6der vid namn ingolf arnarson och hj\u00f6rleif till \u00f6n. de var ifr\u00e5n fjaler i sunnfjord och l\u00e4mnade norge omkring \u00e5r 870 med tv\u00e5 skepp fullastade med folk, husger\u00e5d och boskap. vid \u00e5synen av island vr\u00e4kte ingolf sina h\u00f6gs\u00e4tesstolpar \u00f6verbord f\u00f6r att l\u00e5ta gudarna anvisa l\u00e4mpligt bost\u00e4lle. dessa hittades efter tre \u00e5r vid platsen d\u00e4r han byggde sin g\u00e5rd, som gavs namnet reykjavik, r\u00f6kviken, efter sina heta, rykande k\u00e4llor. d\u00e5 var hj\u00f6rleif redan d\u00f6d, ihj\u00e4lslagen av sina tr\u00e4lar. ingolf var den f\u00f6rste som bosatte sig permanent p\u00e5 island.\n\u00f6n koloniserades d\u00e4refter i snabb takt av norska invandrare, fr\u00e4mst storm\u00e4n som emigrerade fr\u00e5n norge, n\u00e4r kung harald h\u00e5rfager enade norge och gjorde sig till ensam h\u00e4rskare genom det stora sj\u00f6slaget vid hafrsfjord \u00e5r 872. norge och island bildade 1262 en union.\nefter att norge ingick union med sverige efter freden i kiel f\u00f6rblev island, med gr\u00f6nland och f\u00e4r\u00f6arna, danska. 1904 inleddes ett sj\u00e4lvstyre och \u00e5r 1918 fick island sj\u00e4lvst\u00e4ndighet, fortfarande i union med danmark, som konungariket island (konungsr\u00edki\u00f0 \u00edsland). detta innebar bland annat att danmark sk\u00f6tte islands utrikespolitik, medan island hade sj\u00e4lvstyre i det mesta och hade gemensam konung (personalunion) med danmark. under andra v\u00e4rldskriget blev danmark ockuperat av tyskland men island ockuperat av storbritannien. den 17 juni 1944 l\u00f6pte islands unionsavtal med danmark ut. efter en folkomr\u00f6stning utropade sig landet till republik.\nfr\u00e5n 1952 och fram\u00e5t har landet ut\u00f6kat sin fiskegr\u00e4ns fr\u00e5n 3 till nuvarande 200 nautiska mil; \u00e5r 1958 (12 nautiska mil), 1972 (50 nautiska mil) och 1975\u20131976 (200 nautiska mil). detta ledde till konflikter med storbritannien, vilka kulminerade med de s\u00e5 kallade torskkrigen.\n\n\n== geografi ==\n\nisland \u00e4r en \u00f6bildning genom vulkanism och detta pr\u00e4glar landets geologiska karakt\u00e4r. naturen p\u00e5 island anses vara mycket vacker och lockar m\u00e5nga turister. det finns \u00e4ven vulkaner p\u00e5 island och en av de k\u00e4nda \u00e4r hekla med en h\u00f6jd \u00f6ver havet p\u00e5 1 491 meter.\nden s\u00f6dra delen av kusten, fr\u00e5n syd\u00f6stra spetsen horn eystra till \u00f6lfus\u00e1s utlopp, bildar en t\u00e4mligen regulj\u00e4r b\u00e5ge, eftersom h\u00e4r har bildats en sandsl\u00e4tt av avlagringarna fr\u00e5n floderna fr\u00e5n vatnaj\u00f6kull, som \u00e4r islands, och europas, st\u00f6rsta glaci\u00e4r. h\u00e4r finns bland annat f\u00e5 mera framspringande uddar och utan andra insk\u00e4rningar \u00e4n de ofta vid flodmynningarna bildade strandsj\u00f6arna (l\u00f3n), som skils fr\u00e5n havet av smala sand- och grusrev.\np\u00e5 v\u00e4stra kusten \u00e4r fjordbildningen d\u00e4remot stor; h\u00e4r ligger de tv\u00e5 stora bukterna faxafl\u00f3i och brei\u00f0afj\u00f6r\u00f0ur. de ligger mellan de tre halv\u00f6arna reykjanes, sn\u00e6fellsnes och den stora triangelformiga halv\u00f6n i nordv\u00e4st, kallad v\u00e4stlandet (p\u00e5 isl\u00e4ndska vestfir\u00f0ir, allts\u00e5 v\u00e4stfjordarna), vars v\u00e4stpunkt \u00e4r bjargtangar. den sistn\u00e4mnda halv\u00f6n best\u00e5r av en m\u00e4ngd vikar, varav den st\u00f6rsta \u00e4r j\u00f6kulfir\u00f0ir.\nfr\u00e5n norra kusten g\u00e5r fjordarna h\u00fanafl\u00f3i, skagafj\u00f6r\u00f0ur och eyjafj\u00f6r\u00f0ur in\u00e5t land liksom de \u00f6ppna vikarna skj\u00e1lfandi, axarfj\u00f6r\u00f0ur och \u00feistilfj\u00f6r\u00f0ur, varemellan halv\u00f6n melrakkasl\u00e9tta med islands nordligaste udde hraunhafnartangi skjuter fram. \u00feistilfj\u00f6r\u00f0ur begr\u00e4nsas i \u00f6ster av den smala halv\u00f6n langanes, som bildar islands nordostliga, l\u00e5ngt utl\u00f6pande n\u00e4s (se \u00e4ven islands ytterpunkter).\n\u00f6stra kustens fjordar \u00e4r m\u00e5nga, men mindre \u00e4n vid den v\u00e4stra kusten. med undantag av sydkusten, som till st\u00f6rsta delen \u00e4r j\u00e4mn och sandig, \u00e4r islands str\u00e4nder i allm\u00e4nhet branta, med en m\u00e4ngd h\u00f6ga br\u00e5dstupande uddar och l\u00e5nga, v\u00e5gr\u00e4ta och i terrasser uppstigande fj\u00e4llmurar.\nflera j\u00e4mf\u00f6relsevis sm\u00e5 \u00f6ar samt en m\u00e4ngd holmar och sk\u00e4r omger kusterna. bland \u00f6arna finner man v\u00e4stmanna\u00f6arna vid sydkusten (isl\u00e4ndska vestmannaeyjar), varav endast en \u00f6, hem\u00f6n, \u00e4r bebodd. vidare finns vi\u00f0ey i faxafl\u00f3i, de m\u00e5nga \u00f6arna i brei\u00f0afj\u00f6r\u00f0ur (bland dem flatey), drangey och m\u00e1lmey i skagafj\u00f6r\u00f0ur, hr\u00edsey i eyjafj\u00f6r\u00f0ur samt, utanf\u00f6r skj\u00e1lfandi, norr om polcirkeln, gr\u00edmsey.\n\n\n=== klimat ===\nislands klimat p\u00e5verkas i stor utstr\u00e4ckning av de havsstr\u00f6mmar som omger \u00f6n. havets temperatur omkring landet p\u00e5verkas av en gren av golfstr\u00f6mmen, irmingerstr\u00f6mmen fr\u00e5n sydv\u00e4st, som v\u00e4rmer upp vattnet. den l\u00e4ngs gr\u00f6nland l\u00f6pande polarstr\u00f6mmen tillf\u00f6r \u00f6n d\u00e4remot stundom stora ismassor, som kan ligga kvar p\u00e5 norra kusten l\u00e5ngt fram p\u00e5 sommaren. ostkusten ber\u00f6rs av en annan, nordostlig polarstr\u00f6m. de olika str\u00f6mmarna i f\u00f6rening med ebb och flod \u00e5stadkommer v\u00e5ldsamma str\u00f6mvirvlar (raustir, plural av raust, \"r\u00f6st\") utanf\u00f6r de mera framspringande uddarna, som j\u00e4mte isdriften och fruktansv\u00e4rda stormar kan g\u00f6ra seglatsen kring island farlig.\nklimatet varierar mellan olika delar av island, generellt \u00e4r sydkusten varmare, bl\u00f6tare och bl\u00e5sigare \u00e4n den nordliga delen av landet. det centrala h\u00f6glandet \u00e4r den kallaste delen av island. l\u00e5gliggande inlandsomr\u00e5den i norr \u00e4r de torraste regionerna. sn\u00f6fall p\u00e5 vintern \u00e4r vanligare i norr \u00e4n i s\u00f6der.\nislands v\u00e4rmerekord \u00e4r 30,5 \u00b0c, och uppm\u00e4ttes den 22 juni 1939 i teigarhorn p\u00e5 syd\u00f6stkusten. islands k\u00f6ldrekord \u00e4r -38 \u00b0c och uppm\u00e4ttes den 22 januari 1918 i gr\u00edmssta\u00f0ir och m\u00f6\u00f0rudalur p\u00e5 nord\u00f6stra island. v\u00e4rmerekordet f\u00f6r reykjavik \u00e4r 26,2 \u00b0c, och uppm\u00e4ttes den 30 juli 2008. k\u00f6ldrekordet f\u00f6r reykjavik \u00e4r -24,5 \u00b0c, och uppm\u00e4ttes den 21 januari 1918.\n\n\n=== biologisk m\u00e5ngfald ===\ndet finns omkring 1 300 k\u00e4nda insektsarter p\u00e5 island, vilket \u00e4r ett ganska l\u00e5gt tal j\u00e4mf\u00f6rt med andra l\u00e4nder (\u00f6ver en miljon arter har uppt\u00e4ckts v\u00e4rlden \u00f6ver). n\u00e4r det g\u00e4ller d\u00e4ggdjur \u00e4r emellertid artfattigdomen p\u00e5fallande. de flesta ordningar saknas mer eller mindre helt, som insekts\u00e4tare, fladderm\u00f6ss, hardjur och part\u00e5iga hovdjur (som svin och hjortdjur; dock med undantag f\u00f6r ren som inplanterades 1771\u20131787). det enda inhemska d\u00e4ggdjuret som fanns n\u00e4r m\u00e4nniskorna kom var fj\u00e4llr\u00e4ven, som vid den senaste istiden invandrat till island \u00f6ver det frusna havet. vid s\u00e4llsynta tillf\u00e4llen har fladderm\u00f6ss f\u00e4rdats till \u00f6n p\u00e5 grund av vindarna, men de \u00e4r inte kapabla att fortplanta sig d\u00e4r. bland \u00f6vriga d\u00e4ggdjur m\u00e4rks minken, som \u00e4r inplanterad. isbj\u00f6rnar, drivande med isflak, har tillf\u00e4lligt iakttagits utanf\u00f6r kusten. \u00e4ven gnagarna \u00e4r d\u00e5ligt representerade, med brunr\u00e5tta, mindre skogsmus och husmus som enda representanter. s\u00e4lar och valar \u00e4r d\u00e4remot vanliga; totalt har island 17 olika valarter. det finns inga inhemska eller frilevande groddjur eller kr\u00e4ldjur p\u00e5 island.tamdjuren p\u00e5 island inkluderar islandsf\u00e5ret, kycklingar, getter, boskap, islandsh\u00e4star och isl\u00e4ndsk f\u00e5rhund. island har mycket f\u00e5r, men antalet har minskat. \u00e5r 2021 var antalet m\u00e4nniskor st\u00f6rre \u00e4n antalet f\u00e5r.m\u00e5nga olika fiskarter lever i de havsvatten som omg\u00e4rdar island, fiskeindustrin \u00e4r en stor del av islands ekonomi och omfattar n\u00e4stan h\u00e4lften av landets export.\nlunnef\u00e5glar \u00e4r vanligt f\u00f6rekommande och island har ett rikt f\u00e5gelliv med \u00e5tminstone 300 arter. f\u00f6rutom lunnef\u00e5glar bygger \u00e4ven labbar och tret\u00e5iga m\u00e5sar bo p\u00e5 havsklipporna.\nn\u00e4r \u00f6n f\u00f6rst befolkades blev den snudd p\u00e5 sk\u00f6vlad. i boken \u00edslendingab\u00f3k fr\u00e5n sent 1100-tal beskrevs skogen som \"nedhuggen fr\u00e5n berg till kust\". den permanenta bos\u00e4ttningen av m\u00e4nniskor st\u00f6rde det isolerade ekosystemet best\u00e5ende av tunn, vulkanisk jord och begr\u00e4nsade artrikedomen. skogarna var under \u00e5rhundraden kraftigt exploaterade f\u00f6r att kunna producera timmer och ved. avverkningar, klimatf\u00f6r\u00e4ndringar under lilla istiden och \u00f6verbetning p\u00e5 grund av f\u00e5ren skapade erosion och en f\u00f6rlust av viktig matjord. i dag har m\u00e5nga g\u00e5rdar \u00f6vergetts och tre fj\u00e4rdedelar av islands hundratusen kvadratkilometer stora landyta har p\u00e5verkats av markerosion, av dessa \u00e4r 18 000 kvadratkilometer s\u00e5 pass skadade att de anses vara obrukbara. endast ett f\u00e5tal bj\u00f6rkar existerar nu i skyddade omr\u00e5den. plantering av ny skog har \u00f6kat m\u00e4ngden tr\u00e4d, men det g\u00e5r inte att j\u00e4mf\u00f6ra med de ursprungliga skogarna.\n\n\n== styre och politik ==\n\nisland \u00e4r en republik enligt f\u00f6rfattningen av \u00e5r 1944: stj\u00f3rnarskr\u00e1 l\u00fd\u00f0veldisins \u00edslands, ungef\u00e4r p\u00e5 svenska \"republiken islands regeringsform\". i konstitutionell praxis har parlamentarism utvecklats, \u00e4ven om det inte framg\u00e5r av f\u00f6rfattningens bokstav.\n\n\n=== presidenten och regeringen ===\npresidenten (isl\u00e4ndska: forseti), som \u00e4r landets statschef, v\u00e4ljs enligt f\u00f6rfattningens \u00a7 3 och \u00a7 5 genom direkta allm\u00e4nna val vart fj\u00e4rde \u00e5r i juni eller juli genom majoritetsval. i detta val blir den vald som f\u00e5r de flesta r\u00f6sterna, s\u00e5 kallad relativ majoritet (allts\u00e5 \u00e4r inte absolut majoritet n\u00f6dv\u00e4ndig som i till exempel frankrikes presidentval) (\u00a7 3 och \u00a7 5). valbara \u00e4r isl\u00e4ndska medborgare \u00f6ver 35 \u00e5r som har minst 1500 andra r\u00f6stber\u00e4ttigade (myndiga) isl\u00e4nningar bakom sig som kandidat (\u00a7 5). det h\u00e4nder att en sittande president blir omvald eftersom inga motkandidater har kunnat eller velat st\u00e4lla upp f\u00f6re ett visst datum, varvid presidentval inte beh\u00f6ver h\u00e5llas det \u00e5ret (\u00a7 5). sittande presidenter brukar dessutom v\u00e4ljas om med mer eller mindre stor majoritet och det finns heller ingen begr\u00e4nsning av antalet g\u00e5nger en president kan v\u00e4ljas om som i till exempel usa, frankrike och finland.\n\npresidentens mandatperiod b\u00f6rjar sedan den 1 augusti och slutar den 31 juli fyra \u00e5r d\u00e4refter (\u00a7 6). avg\u00e5r eller d\u00f6r presidenten innan mandatperioden \u00e4r slut, skall enligt f\u00f6rfattningens \u00a7 7 en ny president utses, vars mandatperiod tar slut 31 juli det fj\u00e4rde \u00e5ret efter detta val. innan presidenten \u00e4r utsedd tills\u00e4tts enligt \u00a7 8 ett interimsr\u00e5d med tre personer: 1. alltingets talman, 2. statsministern och 3. h\u00f6gsta domstolens ordf\u00f6rande. r\u00e5det ut\u00f6var presidentens befogenheter till dess presidenten tilltr\u00e4der. talmannen leder och \u00e4r ordf\u00f6rande i detta r\u00e5d. detsamma g\u00e4ller om presidenten \u00e4r f\u00f6rhindrad, sjuk eller dylikt. p\u00e5 tilltr\u00e4desdagen avl\u00e4gger presidenten ed eller f\u00f6rs\u00e4kran p\u00e5 att h\u00e5lla f\u00f6rfattningen (\u00a7 10). presidenten skall enligt \u00a7 12 bo \"i reykjavik eller dess n\u00e4rhet\" \u00ed reykjav\u00edk e\u00f0a n\u00e1grenni, och presidentens officiella residens \u00e4r bessasta\u00f0ir, en anrik och stor g\u00e5rd som ligger strax utanf\u00f6r reykjavik.\npresidenten har formellt sett relativt starka maktbefogenheter. han/hon stadf\u00e4ster den lagstiftande f\u00f6rsamlingen alltingets lagf\u00f6rslag, vilka senast tv\u00e5 veckor efter beslutet i alltinget skall l\u00e4ggas fram f\u00f6r presidenten (\u00a7 26 och \u00a7 2). d\u00e4remot har presidenten inte vetor\u00e4tt, men kan n\u00e4r han/hon inte samtycker till ett lagf\u00f6rslag besluta om folkomr\u00f6stning om f\u00f6rslaget (\u00a7 26), vilket inte i praktiken har skett s\u00e5 ofta. presidenten utser och avskedar formellt ocks\u00e5 regeringen och best\u00e4mmer om ministrarnas antal (\u00a7 15), sammankallar alltinget och \u00f6ppnar \u00e5rligen det lagtima alltinget (\u00a7 22), ajournerar (h\u00f6gst en g\u00e5ng \u00e5rligen) samt uppl\u00f6ser alltinget och utlyser nyval (\u00a7 23 och \u00a7 24). vidare utn\u00e4mner presidenten vissa i lag omn\u00e4mnda \u00e4mbetsm\u00e4n och s\u00e4ndebud (\u00a7 20) och beslutar i en del andra viktiga regerings\u00e4renden, till exempel n\u00e4r det g\u00e4ller \u00f6verenskommelser med andra stater med flera i utrikespolitiken, vilka skall godk\u00e4nnas av alltinget om \u00f6verenskommelserna ber\u00f6r viktiga nationella intressen (\u00a7 21), ben\u00e5dning, dispenser med mera.\ni praktiken har presidenten, delvis p\u00e5 grund av medvetna f\u00f6rfattningsregler som inskr\u00e4nker hans/hennes makt, mest representativa funktioner, och flera isl\u00e4ndska statschefer har varit verksamma inom kulturomr\u00e5det f\u00f6re \u00e4mbetsmannaut\u00f6vningen, till exempel var president vigd\u00eds finnbogad\u00f3ttir tidigare teaterchef. inskr\u00e4nkningar av presidentens makt \u00e4r att statsministern och ministrarna bereder och kontrasignerar presidentens beslut, att alltingets lagar endast kan avvisas genom folkomr\u00f6stning, liksom i viss m\u00e5n ocks\u00e5 att presidenten kan avs\u00e4ttas genom en folkomr\u00f6stning, beslutad av en kvalificerad majoritet i alltinget.\n\n\n=== alltinget ===\ndet isl\u00e4ndska parlamentet alltinget (al\u00feing eller al\u00feingi) har sina r\u00f6tter i det vikingatida tinget som bildades \u00e5r 930 och h\u00f6lls i tingvalla (\u00feingvellir). tinget har 63 ledam\u00f6ter som v\u00e4ljs genom allm\u00e4nna proportionella val vart fj\u00e4rde \u00e5r (\u00a7 31) och presidenten kan utlysa nyval dessf\u00f6rinnan (se ovan). valet sker f\u00f6r n\u00e4rvarande, sedan 2003, i sex (tidigare \u00e5tta) valkretsar (se islands valkretsar) och uddatalsmetoden till\u00e4mpas vid f\u00f6rdelningen av platserna. minst \u00e5tta platser ska vara utj\u00e4mningsmandat (\u00a7 31). r\u00f6str\u00e4tts\u00e5ldern \u00e4r 18 \u00e5r (\u00a7 33).\n\n\n=== partipolitik ===\nunder efterkrigstiden har liberalkonservativa sj\u00e1lfst\u00e6\u00f0isflokkurinn (sj\u00e4lvst\u00e4ndighetspartiet) dominerat den isl\u00e4ndska politiken. \u00f6vriga partier \u00e4r bland annat socialdemokratiska samfylkingin (enhetsfronten), liberala frams\u00f3knarflokkurinn (framstegspartiet), socialistiska vinstrihreyfingin - gr\u00e6nt frambo\u00f0 (v\u00e4nsterpartiet - de gr\u00f6na) och socialliberala frj\u00e1lslyndi flokkurinn (liberala partiet).\n24 november 2012 startade partiet p\u00edratar (piratpartiet). i mars 2015 fick partiet 23,9 procent av v\u00e4ljarsympatierna i den m\u00e5natliga opinionsunders\u00f6kning av islands opinionsinstitut mmr, vilket \u00e4r h\u00f6gre \u00e4n n\u00e5got annat parti.\n\n\n=== relationen med europeiska unionen ===\n\nisland \u00e4r, j\u00e4mte fr\u00e4mst norge och schweiz, ett av f\u00e5 v\u00e4steuropeiska l\u00e4nder som inte ing\u00e5r i eu. politikerna har varit skeptiska mot medlemskap, i synnerhet eftersom de har velat beh\u00e5lla en sj\u00e4lvst\u00e4ndig fiskepolitik. i st\u00e4llet har island ing\u00e5tt i frihandelsorganisationen efta och senare \u00e4ven i den inre marknaden, europeiska ekonomiska samarbetsomr\u00e5det (ees).\ni samband med finanskrisen som p\u00e5b\u00f6rjades under andra halvan av 2008 \u00e4ndrades inst\u00e4llningen till ett isl\u00e4ndskt eu-medlemskap markant, b\u00e5de hos folket och politikerna. den isl\u00e4ndska kronan f\u00f6rlorade kraftigt i v\u00e4rde, vilket \u00f6kade st\u00f6det f\u00f6r att inf\u00f6ra euron p\u00e5 \u00f6n. finanskrisen medf\u00f6rde ocks\u00e5 att den d\u00e5varande regeringen, ledd av sj\u00e4lvst\u00e4ndighetspartiet, tvingades att avg\u00e5. efter ett nyval i april 2009 tilltr\u00e4dde en ny regering, ledd av enhetsfronten och v\u00e4nsterpartiet \u2013 de gr\u00f6na under statsminister j\u00f3hanna sigur\u00f0ard\u00f3ttir. sigur\u00f0ard\u00f3ttir hade under valr\u00f6relsen lovat att leda island in i eu och inf\u00f6ra euron s\u00e5 snart som m\u00f6jligt. regeringen lade fram ett f\u00f6rslag om att ans\u00f6ka om eu-medlemskap. detta godk\u00e4ndes efter en fem dagar l\u00e5ng debatt av det isl\u00e4ndska parlamentet, alltinget, med r\u00f6stsiffrorna 33 f\u00f6r, 28 emot och 2 nedlagda r\u00f6ster. islands regering ans\u00f6kte om eu-medlemskap den 17 juli 2009.\n\n\n=== f\u00f6rsvar ===\n\nisland har ingen egen f\u00f6rsvarsmakt. landets strategiskt viktiga l\u00e4ge gav det dock en nyckelposition under det kalla kriget. island var ett av de l\u00e4nder som var med och bildade nato 1949. r\u00e4ttigheten att ha en milit\u00e4rbas f\u00f6rlagd p\u00e5 island var d\u00e5 den viktigaste f\u00f6rhandlingsfr\u00e5gan. den l\u00f6stes genom ett bilateralt avtal mellan island och usa 1951, d\u00e4r usa mot r\u00e4ttigheten till en milit\u00e4rbas i keflav\u00edk lovade att bekosta milit\u00e4rbasen, bygga en internationell flygplats i anslutning d\u00e4rtill och samtidigt ansvara f\u00f6r islands milit\u00e4ra s\u00e4kerhet. f\u00f6rsvarsavtalet har f\u00f6rnyats vart femte \u00e5r och kan inte s\u00e4gas upp unilateralt.den 8 september 2006 lades united states naval air station keflavik (naskef) ned och anl\u00e4ggningarna b\u00f6rjade \u00f6verf\u00f6ras till de isl\u00e4ndska myndigheternas kontroll. i oktober 2006 drog usa tillbaka all milit\u00e4r personal fr\u00e5n island, men islands f\u00f6rsvar i krigstid \u00e4r fortfarande ett nato-\u00e5tagande. i april 2007 undertecknade island och norge ett avtal som inneb\u00e4r att norge ska s\u00f6rja f\u00f6r \u00f6vervakning och f\u00f6rsvar av islands luftrum.usa:s tillbakadragande har lett till att island i allt h\u00f6gre grad bygger upp egna f\u00f6rsvarsresurser. island har sedan 1920-talet en kustbevakning (landhelgisg\u00e6slan) och den kompletteras sedan 1987 med en luftbevakning (\u00edslenska loftvarnarkerfi\u00f0). det finns ocks\u00e5 en v\u00e4lbev\u00e4pnad och v\u00e4lutbildad nationell insatsstyrka inom polisen (s\u00e9rsveit r\u00edkisl\u00f6greglustj\u00f3ra) vanligen kallad v\u00edkingasveitin, som ocks\u00e5 har deltagit i internationella operationer i kosovo och afghanistan.\nisland deltar \u00e4ven med bev\u00e4pnad och uniformerad personal i internationella fredsbevarande och fredsuppr\u00e4ttande operationer genom den isl\u00e4ndska fredsstyrkan (\u00edslenska fri\u00f0arg\u00e6slan). styrkan utbildas och utrustas av den norska arm\u00e9n och personalen rekryteras bland poliser, kustbevakare och civila specialister. den h\u00f6gsta tj\u00e4nstegraden \u00e4r \u00f6verste. styrkan har verkat i bosnien och hercegovina, kosovo, makedonien, afghanistan och sri lanka. personalen \u00e4r enligt folkr\u00e4tten och nato att betrakta som soldater, men kallas inte s\u00e5 i island. oppositionen har anklagat regeringen f\u00f6r att i smyg skapa en isl\u00e4ndsk arm\u00e9.\n\n\n=== administrativ indelning ===\n\nisland \u00e4r indelat i 98 kommuner, 23 s\u00fdslur (l\u00e4n) och 8 regioner. f\u00f6r n\u00e4rvarande finns sedan 2003 sex olika valkretsar.\n\n\n== ekonomi ==\n\n\n=== ekonomisk utveckling sedan 1990-talet ===\nisland var under m\u00e5nga \u00e5r v\u00e4rldens fr\u00e4msta v\u00e4lf\u00e4rdsland. \nmen p\u00e5 1990-talet genomf\u00f6rde regeringen, med sj\u00e4lvst\u00e4ndighetspartiet i ledningen, omfattande privatiseringar av isl\u00e4ndska f\u00f6retag och banker. bankerna satsade d\u00e4refter internationellt och \u00f6ppnade upp i andra l\u00e4nder och k\u00f6pte \u00e4ven upp f\u00f6retag i bland annat storbritannien och skandinavien. den ekonomiska tillv\u00e4xten blomstrade och bankerna fick ihop en oms\u00e4ttning tolv g\u00e5nger s\u00e5 stor som hela islands bnp, men dock fick de ihop en lika stor utlandskuld. n\u00e4r finanskrisen slog till h\u00f6sten 2008 sj\u00f6nk v\u00e4rdet p\u00e5 den isl\u00e4ndska kronan, i och med den stigande inflationen. ekonomin kraschade och tre banker gick i konkurs, med en \u00f6kande arbetsl\u00f6shet som f\u00f6ljd. staten tog \u00f6ver bankerna kaupthing, landsbanki och glitnir i ett f\u00f6rs\u00f6k att stabilisera ekonomin. staten garanterade besparingarna f\u00f6r kunder p\u00e5 island men inte i utlandet. men statens resurser r\u00e4ckte inte f\u00f6r r\u00e4ddningsaktionen, och island tvingades att f\u00f6rhandla om krisl\u00e5n fr\u00e5n internationella valutafonden (imf). de tog ett l\u00e5n p\u00e5 2,1 miljarder dollar, vilket g\u00f6r island till det f\u00f6rsta nordiska land att ta ett l\u00e5n i det omf\u00e5nget. men f\u00f6r att f\u00e5 ett l\u00e5n tvingades island ge efter f\u00f6r krav fr\u00e5n storbritannien och nederl\u00e4nderna om kompensation f\u00f6r de sparare som f\u00f6rlorat sina pengar n\u00e4r internetbanken icesave gick i konkurs, vilket anstr\u00e4ngde den isl\u00e4ndska ekonomin ytterligare, och arbetsl\u00f6sheten steg \u00e4nnu mer.i nyvalet i april 2009 gjorde det f\u00f6retagsv\u00e4nliga sj\u00e4lvst\u00e4ndighetspartiet, som hade haft makten i 20 \u00e5r sitt s\u00e4msta val n\u00e5gonsin. de h\u00f6lls ansvariga f\u00f6r krisen och straffades f\u00f6r det. alliansen och v\u00e4nstern-de gr\u00f6na fick tillsammans majoritet i alltinget. socialdemokraten j\u00f3hanna sigur\u00f0ard\u00f3ttir blev statsminister och v\u00e4nsterns ledare steingrimur sigfusson uts\u00e5gs till finansminister.\nunder 2010 stabiliserades ekonomin igen, och efter det har det varit ekonomisk tillv\u00e4xt. krisen p\u00e5verkade eu-opinionen i landet och var en orsak till att island ans\u00f6kte om ett medlemskap i europeiska unionen.\nisland var tidigare inte f\u00f6r n\u00e5got eu-medlemskap p\u00e5 grund av sin protektionistiska h\u00e5llning till sin fiskeindustri. fiskeindustrin bestod fram till \u00e5r 2000 f\u00f6r 75 procent av exportinkomsten, och de hade k\u00e4mpat h\u00e5rt mot andra stater f\u00f6r att f\u00e5 beh\u00e5lla sitt fisketerritorium f\u00f6r sig sj\u00e4lva. eu till\u00e5ter n\u00e4mligen alla medlemsl\u00e4nder att fiska i varandras havsterritorier. men p\u00e5 senare \u00e5r har fiskeindustrins export sjunkit till 35 procent, i st\u00e4llet har aluminiumproduktionen \u00f6kat och blivit allt viktigare. islands billiga tillg\u00e5ng p\u00e5 energi, i form av geotermisk energi och vattenkraft, har gynnat aluminiumproduktionen, och gjort island till europas center f\u00f6r aluminiumtillverkning.under de senaste decennierna har utveckling \u00e4ven skett inom den isl\u00e4ndska bioteknikindustrin, liksom inom den finansiella sektorn. \u00e4ven turismen p\u00e5 \u00f6n \u00f6kar, i och med det stigande intresset f\u00f6r ekoturism och sportfiske i islands \u00e4lvar.\nefter finanskrisen 2007 inf\u00f6rde islands regering den 28 november 2008 kapitalkontroller, som hindrade fri r\u00f6rlighet av kapital in och ut ur landet. den 14 mars 2017 lyftes kapitalkontrollerna igen.\n\n\n=== infrastruktur ===\n\n\n==== v\u00e4gar ====\n\nisland har ett f\u00f6rh\u00e5llandevis v\u00e4l utbyggt v\u00e4gn\u00e4t, s\u00e4rskilt med tanke p\u00e5 den l\u00e5ga folkt\u00e4theten, och det inneb\u00e4r att man kan \u00e5ka till alla delar av landet. den viktigaste v\u00e4gen \u00e4r v\u00e4g nr 1, ringv\u00e4gen som g\u00e5r runt \u00f6n l\u00e4ngs med kusten och \u00e4r cirka 130 mil l\u00e5ng.\ndet finns officiellt sett inga motorv\u00e4gar p\u00e5 island. landet har helt enkelt inte inf\u00f6rt regeln om motorv\u00e4gar i sina lagar. det finns dock n\u00e5gra str\u00e4ckor med fyra eller sex filer, med mittremsa och planskilda korsningar, som ser ut som motorv\u00e4gar. dessa v\u00e4gar finns i och i n\u00e4rheten av reykjavik; inte minst till keflav\u00edks internationella flygplats.\n\n\n==== j\u00e4rnv\u00e4gar ====\nisland har aldrig haft n\u00e5gon regulj\u00e4r j\u00e4rnv\u00e4g; dock har det funnits planer p\u00e5 att bygga en mellan reykjavik och keflavik. lok har endast anv\u00e4nts tv\u00e5 g\u00e5nger p\u00e5 island. dels under byggandet av reykjaviks hamn, d\u00e5 \u00e5ngloket min\u00f8r anv\u00e4ndes (loket finns i dag utst\u00e4llt i hamnen) och dels n\u00e4r det nya kraftverket k\u00e1rahnj\u00fakavirkjun p\u00e5 islands \u00f6stkust byggdes.\n\n\n==== b\u00e5ttrafik ====\nb\u00e5tpassagerartrafiken har ganska liten betydelse beroende p\u00e5 v\u00e4l fungerande v\u00e4gar. det finns bilf\u00e4rjor till vissa \u00f6ar, och s\u00e5 finns det en f\u00e4rjelinje fr\u00e5n sey\u00f0isfj\u00f6r\u00f0ur p\u00e5 \u00f6stkusten till f\u00e4r\u00f6arna, shetlands\u00f6arna, norge och danmark (se \u00e4ven smyril line). d\u00e4remot har b\u00e5tgodstransporterna stor betydelse, s\u00e4rskilt f\u00f6r export och import.\n\n\n==== flygtrafik ====\nflygtrafiken har stor betydelse. f\u00f6r utrikes passagerartrafik \u00e4r det n\u00e4stan det enda s\u00e4ttet att resa. keflav\u00edks internationella flygplats cirka 50 kilometer v\u00e4ster om reykjavik \u00e4r flygplatsen f\u00f6r det. islands st\u00f6rsta flygbolag \u00e4r icelandair som trafikerar b\u00e5de europa och usa. island \u00e4r en stor knutpunkt f\u00f6r transatlantflyg. \u00e4ven inrikesflyget har stor betydelse.\n\n\n==== telekommunikation ====\nisland har ett v\u00e4l fungerande telen\u00e4t. mobiltelen\u00e4tet har dock begr\u00e4nsad t\u00e4ckning p\u00e5 landsbygden.\n\n\n== demografi ==\n\nden senaste folkr\u00e4kningen h\u00f6lls den 31 december 2011 och d\u00e5 utgjorde antalet inv\u00e5nare 315 556, varav antalet m\u00e4n var 158 151 och kvinnor 157 405. folkr\u00e4kningen avs\u00e5g den folkbokf\u00f6rda befolkningen i landet.\n\n\n=== religion ===\n58,6 procent av befolkningen tillh\u00f6r isl\u00e4ndska kyrkan, den evangelisk-lutherska statskyrkan. dessutom tillh\u00f6r omkring 4,5 procent av befolkningen frist\u00e5ende lutherska f\u00f6rsamlingar i reykjavik och hafnarfj\u00f6r\u00f0ur.\n3,8 procent tillh\u00f6r det isl\u00e4ndska stiftet av den romersk-katolska kyrkan. ungef\u00e4r 2,7 procent av befolkningen tillh\u00f6r n\u00e5got av ett tjugotal andra kristna trossamfund, som pingstr\u00f6relsen, trosr\u00f6relsen, fr\u00e4lsningsarm\u00e9n eller plymouthbr\u00f6derna.\nmindre \u00e4n 1 procent av isl\u00e4nningarna tillh\u00f6r en icke-kristen r\u00f6relse.\nden st\u00f6rsta av dessa \u00e4r de asatroende i \u00edslenska \u00e1satr\u00faarf\u00e9lagi\u00f0, som f\u00e5tt status som registrerat trossamfund med vigsel- och begravningsr\u00e4tt, men det finns till exempel \u00e4ven bah\u00e1'\u00ed-troende i landet. jehovas vittnen och mormonkyrkan finns ocks\u00e5 p\u00e5 island.\n\n\n== kultur ==\nen annan del av kulturarvet \u00e4r namnsystemet i vilket f\u00f6rnamnen har st\u00f6rst vikt. en isl\u00e4ndsk telefonkatalog \u00e4r f\u00f6ljaktligen sorterad efter f\u00f6rnamn. efternamnen \u00e4r vanligen patronymikon eller metronymikon och v\u00e4xlar d\u00e4rmed mellan olika generationer i samma familj. heterosexuella makar kan enligt detta system inte b\u00e4ra samma efternamn. sl\u00e4ktnamn f\u00f6rekommer dock, men sparsamt.\nav de f\u00f6retag som har ett inflytande p\u00e5 kulturen kan n\u00e4mnas ccp games som bland annat g\u00f6r spelet eve online och caoz(is) som g\u00f6r animerad film.\nislands st\u00f6rsta dagstidning \u00e4r morgonbladet (morgunbla\u00f0i\u00f0), som \u00e4r n\u00e4ra knuten till sj\u00e4lvst\u00e4ndighetspartiet. andra dagstidningar \u00e4r fr\u00e9ttabla\u00f0i\u00f0, bla\u00f0i\u00f0 och dv.\nmajoritetsspr\u00e5ket \u00e4r isl\u00e4ndska.\n\n\n=== musik ===\nisl\u00e4ndsk musik \u00e4r relaterad till nordisk folkmusik och inkluderar bland annat livfulla folk- och pop-traditioner, den medeltida musikgruppen voces thules, de alternativa indierock-banden the sugarcubes och of monsters and men, jazzfusion-bandet mezzoforte, s\u00e5ngerskorna bj\u00f6rk och emil\u00edana torrini sam postrock-bandet sigur r\u00f3s. islands nationals\u00e5ng \u00e4r lofs\u00f6ngur, skriven av matth\u00edas jochumsson, med musik av sveinbj\u00f6rn sveinbj\u00f6rnsson.\ntraditionell isl\u00e4ndsk musik \u00e4r starkt religi\u00f6s. hymner, b\u00e5de religi\u00f6sa och sekul\u00e4ra, \u00e4r en s\u00e4rskilt v\u00e4lutvecklad form av musik p\u00e5 grund av knappheten av musikinstrument under stora delar av islands historia. isl\u00e4ndsk musik moderniserades p\u00e5 1800-talet d\u00e5 piporgeln togs till \u00f6n, f\u00f6ljt av tramporgeln. andra vitala traditioner i isl\u00e4ndsk musik \u00e4r alittererande och rimmande ballader kallade r\u00edmur: episka ber\u00e4ttelser som oftast framf\u00f6rs a cappella. den mest k\u00e4nde r\u00edmur-poeten under 1800-talet var sigur\u00f0ur brei\u00f0fj\u00f6r\u00f0 och i modern tid anses steind\u00f3r andersen vara den viktigaste r\u00edmur-s\u00e5ngaren; han har vid flera tillf\u00e4llen arbetat med sigur r\u00f3s.\nisland har \u00e4ven deltagit i eurovision song contest sedan 1986. deras nationella uttagning heter s\u00f6ngvakeppnin d\u00e4r vinnaren f\u00e5r representera island i eurovision song contest. island har \u00e4nnu inte vunnit esc, men d\u00e4remot kommit tv\u00e5a. 1999 med selma bj\u00f6rnsd\u00f3ttir och 2009 med yohanna. \u00e5r 2021 kom island p\u00e5 fj\u00e4rde plats med bidraget \"10 years\" framf\u00f6rt av gruppen da\u00f0i og gagnamagni\u00f0.\n\n\n=== litteratur ===\nislands mest k\u00e4nda litter\u00e4ra verk de isl\u00e4ndska sagorna, nationalepos utspelade under tiden d\u00e5 island befolkades. de mest k\u00e4nda sagorna av dessa \u00e4r njals saga, om en episk blodsfejd, och gr\u00e6nlendinga saga samt eir\u00edks saga, som beskriver uppt\u00e4ckandet och bos\u00e4ttningen av gr\u00f6nland och vinland (nutida newfoundland).\nen \u00f6vers\u00e4ttning av bibeln publicerades p\u00e5 1500-talet. viktiga verk fr\u00e5n 1500-talet till 1900-talet inkluderar mestadels heliga skrifter; mest k\u00e4nd \u00e4r pass\u00edus\u00e1lmar av hallgr\u00edmur p\u00e9tursson som best\u00e5r av 50 poetiska texter som utforskar kristus sista dagar i livet. rimmande epik blev popul\u00e4rt p\u00e5 1800-talet n\u00e4r utvecklingen av nya litter\u00e4ra grepp och former framkallades av den inflytelserike och nationalromantiske f\u00f6rfattaren j\u00f3nas hallgr\u00edmsson. island har i modern tid frambringat m\u00e5nga stora f\u00f6rfattare, av vilka den mest v\u00e4lk\u00e4nde utan tvekan \u00e4r halld\u00f3r laxness som mottog nobelpriset i litteratur 1955. steinn steinarr var en inflytelserik modern poet under 1900-talet som fortfarande \u00e4r popul\u00e4r. en annan k\u00e4nd f\u00f6rfattare fr\u00e5n island \u00e4r kriminalf\u00f6rfattaren arnaldur indri\u00f0ason som blev utsedd till nordens b\u00e4sta kriminalf\u00f6rfattare 2007.\n\n\n=== mat ===\n\ndet isl\u00e4ndska k\u00f6ket pr\u00e4glas starkt av islands geografiska l\u00e4ge. fisk och skaldjur \u00e4r den \u00f6verl\u00e4gset viktigaste delen, f\u00f6ljt av f\u00e5r, lammk\u00f6tt och den isl\u00e4ndska yoghurten skyr.\n\n\n== internationella rankningar ==\n\n\n== se \u00e4ven ==\nspr\u00e5k p\u00e5 island\n\n\n== referenser ==\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r island."