"la mar mediterr\u00e0nia, tamb\u00e9 anomenada mar mediterrani, \u00e9s una mar continental situada entre europa (al nord \u2013part occidental\u2013 i a l'oest), l'\u00e0frica (al sud) i \u00e0sia (al nord \u2013part oriental\u2013 i a l'est). cobreix una extensi\u00f3 aproximada de 2.500.000 km\u00b2.\n\u00e9s el bressol de moltes civilitzacions occidentals de l'edat antiga.\nl'\u00fanica connexi\u00f3 natural amb l'oce\u00e0 \u00e9s amb l'atl\u00e0ntic a trav\u00e9s de l'estret de gibraltar, i artificialment amb la mar roja (oce\u00e0 \u00edndic) a trav\u00e9s del canal de suez. aix\u00f2 fa que les marees a la mediterr\u00e0nia siguin gaireb\u00e9 imperceptibles.\nla mediterr\u00e0nia prov\u00e9 d'una mar anterior m\u00e9s gran, anomenada tetis. la teoria de la tect\u00f2nica de plaques preveu l'acostament d'\u00e0frica a europa, de manera que la mar es convertir\u00e0 d'aqu\u00ed a cinc milions d'anys en un gran llac que s'assecar\u00e0, ja que rep menys aigua dels rius que la que s'evapora.\n\u00e9s la mar amb les taxes m\u00e9s elevades d'hidrocarburs i contaminaci\u00f3 del m\u00f3n.\n\n\n== altres denominacions ==\nels termes mediterrani i mediterr\u00e0nia provenen del nom llat\u00ed mediterraneus, amb el significat 'd'enmig de la terra' (de medius, 'mitj\u00e0' + terra, 'terra', 'contrada'). per als antics romans, la mediterr\u00e0nia era el centre geogr\u00e0fic de la terra.\nal llarg de la hist\u00f2ria humana, moltes civilitzacions i cultures han conegut i donat nom a aquesta mar. en temps de l'imperi rom\u00e0 tamb\u00e9 era coneguda com a mare nostrum 'mar nostra', i tamb\u00e9 mare internum significant 'mar intern' o 'mar interior', ja que est\u00e0 envoltada de terra: europa, \u00e0sia i \u00e0frica, amb nom\u00e9s l'estret de gibraltar com a \u00fanica sortida natural. els grecs l'anomenaren \u03bc\u03b5\u03c3\u03cc\u03b3\u03b5\u03b9\u03bf\u03c2 (mesogeios) 'entre terres' (de \u03bc\u03b5\u03c3\u03bf, 'enmig' o 'al mig' + \u03b3\u03b1\u03b9\u03bf\u03c2, 'terra', 'contrada'). en l'antic testament, el litoral mediterrani de terra santa \u00e9s anomenat mar posterior (des del punt de vista d'alg\u00fa mirant cap a l'est, aix\u00f2 \u00e9s, amb la mediterr\u00e0nia al darrere), a vegades anomenada mar occidental i tamb\u00e9 mar dels filisteus, ja que aquesta vila ocupava una llarga franja del litoral mediterrani, al costat dels seus ve\u00efns palestins. tot sovint fou coneguda com la gran mar, o simplement el mar. en hebreu modern \u00e9s conegut com a a\u05d4\u05b7\u05d9\u05b8\u05bc\u05dd \u05d4\u05b7\u05ea\u05b4\u05bc\u05d9\u05db\u05d5\u05b9\u05df hayam hatikhon, 'la mar mitjana' o 'del mig', adaptaci\u00f3 literal de l'alemany mittelmeer. en turc \u00e9s akdeniz, la 'mar blanca'. en \u00e0rab \u0627\u0644\u0628\u062d\u0631 \u0627\u0644\u0623\u0628\u064a\u0636 \u0627\u0644\u0645\u062a\u0648\u0633\u0637 al-ba\u1e25r al-abya\u1e0d al-mutawassi\u1e6d, la 'mar blanca d'enmig'.\n\n\n== hist\u00f2ria ==\nla mar mediterr\u00e0nia ha estat clau per a la hist\u00f2ria. fenicis i romans hi ha navegat juntament amb els grecs, que en sobrepassaren els l\u00edmits a trav\u00e9s de l'estret de gibraltar fa uns 3 000 anys aproximadament. aquests navegants nom\u00e9s coneixien els corrents dels rius i suposaren que l'extensi\u00f3 d'aigua a l'altre costat de gibraltar era un enorme riu. per tant, la paraula que significa riu en el grec cl\u00e0ssic era okeano, i d'all\u00e0 prov\u00e9 la paraula catalana oce\u00e0.\na la roma antiga, s'anomen\u00e0 mare nostrum ('mar nostra'), perqu\u00e8 totes les ribes foren ocupades per l'imperi, i en el segle xix mussolini, volent recrear l'imperi rom\u00e0, l'anomen\u00e0 mare nostrum italiano durant la segona guerra mundial.\nla mar origin\u00e0 una s\u00e8rie de llegendes i mites al seu voltant; la m\u00e9s famosa n'\u00e9s la de j\u00e0son i els argonautes.\n\n\n=== la mediterr\u00e0nia al mesol\u00edtic ===\na l'actual banc de pantelleria vecchia, hi va haver persones vivint des del viii mil\u00b7lenni ac, fins aproximadament al 7300 ac.\n\n\n=== la mediterr\u00e0nia en l'antiguitat ===\nles primeres civilitzacions de la hist\u00f2ria es desenvoluparen a la mediterr\u00e0nia est. a la vall del riu nil es desenvolup\u00e0 l'egipte dels faraons al segle iv ac. la majoria de civilitzacions de mesopot\u00e0mia tamb\u00e9 estengueren els dominis fins a la part del creixent f\u00e8rtil que limita amb la mediterr\u00e0nia. a la regi\u00f3 d'\u00e0sia menor, sorgiren imperis com l'hitita. durant aquests anys, per\u00f2, els vaixells encara no estaven preparats per endinsar-se prou a la mediterr\u00e0nia i la majoria de civilitzacions s'expandien nom\u00e9s per les terres que envoltaven la mar.\n\nun dels primers pobles mariners en fou la civilitzaci\u00f3 minoica, que es desenvolup\u00e0 a l'illa de creta. els pobles costaners r\u00e0pidament esdevingueren importants societats comercials, els m\u00e9s importants en foren els fenicis i les ciutats estat gregues. els grecs s'expandiren per la mar negra i a la mediterr\u00e0nia occidental, on fundaren ciutats com mass\u00e0lia i emp\u00faries. els fenicis s'expandiren pel nord d'\u00e0frica i la pen\u00ednsula ib\u00e8rica, i esdevingueren un dels majors pobles mariners de l'antigor. fundaren ciutats com gadir o cartago i proporcionaren suport naval a altres imperis com els perses aquem\u00e8nides. el regne de maced\u00f2nia aconsegu\u00ed, sota la direcci\u00f3 de filip ii de maced\u00f2nia i sobretot alexandre el gran, integrar tot el mediterrani oriental sota un gran imperi de vida ef\u00edmera. alexandria, a egipte, una ciutat de cultura grega fundada per alexandre, esdevingu\u00e9 la major ciutat mediterr\u00e0nia fins a l'aparici\u00f3 de la hist\u00f2ria de roma.\nels romans es convertiren en els dominadors de tota la mediterr\u00e0nia des de la seva situaci\u00f3 central. despr\u00e9s de derrotar cartago, la naci\u00f3 dominant del mediterrani occidental, en les guerres p\u00faniques, s'expandiren vers l'orient, i crearen un gran imperi. durant aquests temps el mediterrani esdevingu\u00e9, metaf\u00f2ricament parlant, un \"llac rom\u00e0\", ja que tot n'estava envoltat de possessions de l'imperi, i fou anomenat mare nostrum. el cristianisme, que s'origin\u00e0 a la part m\u00e9s oriental de la mar, a palestina, s'expand\u00ed per tot l'imperi i esdevingu\u00e9 la principal religi\u00f3 de la zona.\n\n\n=== la mediterr\u00e0nia a l'edat mitjana ===\nl'imperi rom\u00e0 es col\u00b7laps\u00e0 el 476 dc. la part oriental romangu\u00e9 unida en l'imperi rom\u00e0 d'orient, mentre que la part occidental fou enva\u00efda per successius pobles germ\u00e0nics, entre aquests els ostrogots, visigots, francs i longobards. al segle vii, despr\u00e9s d'una r\u00e0pida successi\u00f3 de vict\u00f2ries, un nou poble, l'\u00e0rab, s'expand\u00ed per la major part del mediterrani. les diverses tribus isl\u00e0miques foren aturades en la seva expansi\u00f3 l'any 718 a constantinoble, a la mediterr\u00e0nia oriental, i en la batalla de tours l'any 732, a l'occidental, per\u00f2 la seva cultura i religi\u00f3 romangueren en grans parts de la mar, principalment a l'africana i asi\u00e0tica.\nla mediterr\u00e0nia nord estigu\u00e9 sota el control de diversos regnes cristians. la corona catalanoaragonesa, ven\u00e8cia o g\u00e8nova, esdevingueren grans pobles mar\u00edtims que hi desenvoluparen els seus imperis. els grans regnes cristians efectuaren diversos intents de conquesta del que s'anomena terra santa en diverses campanyes conegudes com les croades, que no aconseguiren assolir els objectius, ans al contrari, provocaren el debilitament del major territori cristi\u00e0 de l'edat mitjana, l'imperi rom\u00e0 d'orient, que l'any 1453 caigu\u00e9 en mans dels turcs otomans, un altre poble que havia adoptat la religi\u00f3 isl\u00e0mica.\n\n\n=== la mediterr\u00e0nia a l'edat moderna ===\nel creixement del poder naval dels regnes cristians europeus s'enfront\u00e0 a l'expansi\u00f3 otomana en la batalla de lepant, per\u00f2 sols fou una petita aturada per als otomans. l'illa de xipre esdevingu\u00e9 otomana el 1571, tun\u00edsia el 1574 i creta fou presa als venecians el 1669. la mediterr\u00e0nia occidental, en canvi, rest\u00e0 sota control de la corona catalanoaragonesa fins al segle xviii.\nhist\u00f2ricament, l'\u00e0rea europea m\u00e9s densament poblada ha estat la que envolta aquesta mar. cap a finals del primer mil\u00b7lenni, les dues ciutats m\u00e9s grans d'europa eren constantinoble i c\u00f2rdova, ambdues a l'\u00e0rea cultural mediterr\u00e0nia. el domini dels pa\u00efsos mediterranis sobre l'economia i el pes demogr\u00e0fic del continent va durar fins a la irrupci\u00f3 de nous centres de comer\u00e7 internacional als segles xvi i xviii, localitzats al nord d'europa, de manera que en la modernitat va perdre import\u00e0ncia aquesta zona,\n amb algunes zones entrant en decad\u00e8ncia social, com ara barcelona (vegeu decad\u00e8ncia a catalunya).\nal segle xix, els estats europeus esdevingueren molt forts i comen\u00e7aren a colonitzar el nord d'\u00e0frica. fran\u00e7a estengu\u00e9 el seu poder sobre alg\u00e8ria el 1830 i m\u00e9s tard sobre tun\u00edsia. gran bretanya obtingu\u00e9 el control d'egipte el 1882. it\u00e0lia conquer\u00ed l\u00edbia als otomans el 1911. l'imperi otom\u00e0 es col\u00b7laps\u00e0 finalment despr\u00e9s de la primera guerra mundial, i el seu poder sols rest\u00e0 circumscrit a la pen\u00ednsula d'anat\u00f2lia, a l'actual turquia. durant la segona guerra mundial, la mediterr\u00e0nia africana fou escenari d'importants enfrontaments, principalment entre brit\u00e0nics i italians. acabada la guerra, es produ\u00ed la independ\u00e8ncia de la majoria dels estats que avui dia en conformen l'actual mapa de la zona.\n\n\n== natura ==\nla regi\u00f3 mediterr\u00e0nia est\u00e0 caracteritzada per un alt grau d'endemisme que ha ocasionat que sigui considerada com un dels llocs de major concentraci\u00f3 de biodiversitat en l'\u00e0mbit mundial. aquesta peculiaritat s'explica de diverses formes: al baix impacte de l'\u00faltima glaciaci\u00f3 en la zona, que ocasion\u00e0 que actu\u00e9s com a reserva; la pres\u00e8ncia de massissos muntanyosos importants (per exemple, l'atles, la serralada del taure al sud, les zones de g\u00fadar, javalambre, a ponent\u2026), que dota de diversitat estructural el bi\u00f2top; i tamb\u00e9 a la llarga hist\u00f2ria dels diversos usos de la terra per part de la poblaci\u00f3 local, que hi ha creat i mantingut una \u00e0mplia gamma d'h\u00e0bitats.\n\n\n=== geologia ===\nla mar mediterr\u00e0nia es form\u00e0 a partir del primitiu mar de tethys, de molta m\u00e9s extensi\u00f3 que el mediterrani, i fou disminuint a mesura que la placa africana s'apropava a l'euroasi\u00e0tica. fa uns 60 milions d'anys, al comen\u00e7ament del terciari, el mar de tethys, antecessor del mediterrani, inundava gran part del nord d'\u00e0frica i europa, que llavors no era m\u00e9s que un arxip\u00e8lag d'illes.\ndurant el terciari, el mar de tethys fou estrenyent-se per l'est fins que es form\u00e0 una gran conca marina, gaireb\u00e9 separada de l'oce\u00e0 obert. aquesta conca abastava en una mateixa massa d'aigua la mediterr\u00e0nia, la mar negra i la c\u00e0spia. tanmateix, per occident, el mare nostrum continuava connectat a mar oberta per superf\u00edcies avui dia emergides del sud de la pen\u00ednsula ib\u00e8rica i el nord del marroc.\nfa uns sis o cinc milions d'anys, la mediterr\u00e0nia va sofrir cont\u00ednues dessecacions a causa d'una inestable connexi\u00f3 amb l'oce\u00e0 atl\u00e0ntic, la qual cosa es coneix com a crisi de salinitat del messini\u00e0. aquest fenomen tingu\u00e9 una forta repercussi\u00f3 sobre la salinitat de l'aigua marina.\nen un futur (uns cinc milions d'anys) l'estret de gibraltar es tancar\u00e0 i el mediterrani quedar\u00e0 redu\u00eft a uns pocs llacs hipersalins. \u00e9s sabut pels dip\u00f2sits salins del fons de la mar que aix\u00f2 ja succe\u00ed fa uns pocs milions d'anys. llavors, la difer\u00e8ncia de nivell entre l'atl\u00e0ntic i el mediterrani provoc\u00e0 el trencament del dic de roca que s'havia format a l'estret, i all\u00f2 que havia trigat centenars d'anys a assecar-se va omplir-se en 40 anys mitjan\u00e7ant una enorme cascada.\nsi l'estret de gibraltar es tanqu\u00e9s, la mediterr\u00e0nia s'assecaria perqu\u00e8 aquest \u00e9s una mar en la qual s'evapora m\u00e9s aigua de la que entra pels rius, fet que provocaria una salinitat m\u00e9s elevada que a l'atl\u00e0ntic, oce\u00e0 del qual rep l'aigua que perd a causa de l'evaporaci\u00f3. les temperatures als llocs propers a la mediterr\u00e0nia s\u00f3n agradables, ja que a l'estiu les costes s\u00f3n m\u00e9s fresques i a l'hivern mantenen les temperatures una mica m\u00e9s elevades que a l'interior del continent.\n\n\n=== oceanografia ===\nles propietats del mar mediterrani s\u00f3n afectades per la seva situaci\u00f3 de mar gaireb\u00e9 interior. aix\u00ed, les marees en s\u00f3n lleus com a resultat de l'estreta connexi\u00f3 amb l'oce\u00e0 atl\u00e0ntic. el mediterrani es caracteritza pel seu to blavenc, i \u00e9s immediatament reconegut per aquest color particular, especialment en les \u00e0rees properes a les illes gregues i croates.\nl'evaporaci\u00f3 excedeix en grans quantitats les precipitacions i les aflu\u00e8ncies dels rius vers el mediterrani, un factor que \u00e9s central per a la circulaci\u00f3 de l'aigua a la conca. l'evaporaci\u00f3 \u00e9s especialment alta a la meitat est de la zona, i causa que el nivell de l'aigua descendeixi i la salinitat s'incrementi vers l'est. aquest gradient de pressi\u00f3 mant\u00e9 una baixa salinitat provinent des de l'oce\u00e0 atl\u00e0ntic fins a la conca, que es fa m\u00e9s tebi i es torna m\u00e9s salat a mesura que viatja cap a l'est i s'enfonsa a la zona de llevant; circula despr\u00e9s en profunditat cap a l'oest i es dirigeix cap a l'estret de gibraltar. d'aquest mode, a l'estret, un corrent mar\u00ed superficial flueix cap a l'est, mentre que en profunditat n'hi ha un altre cap a l'oest. un cop a l'atl\u00e0ntic obert, aquesta \"aigua interm\u00e8dia\", de composici\u00f3 qu\u00edmica diferent, pot persistir milers de quil\u00f2metres allunyada de la seva font principal.\n\n\n=== flora ===\ndes d'un punt de vista biogeogr\u00e0fic, els territoris amb clima mediterrani ocupen no sols la conca del mediterrani, la zona mediterr\u00e0nia pr\u00f2piament dita, sin\u00f3 tamb\u00e9 les costes de l\u00edbia i egipte, que pertanyen a la regi\u00f3 saharoar\u00e0biga.\nla zona mediterr\u00e0nia t\u00e9 caracter\u00edsticament un dosser arbori bosc\u00f3s esclerofil\u00b7le sempre verd, el bosc mediterrani, amb esp\u00e8cies del g\u00e8nere quercus del subg\u00e8nere sclerophyllodrys, especialment q. ilex, l'alzina, tot i que tamb\u00e9 hi t\u00e9 molta representaci\u00f3 la carrasca, q. rotundifolia. en altres casos apareix l'alzina surera, q. suber, depenent de major homogene\u00eftat en el r\u00e8gim pluvial i, al mediterrani oriental, els vicariants q. trojana i q. macrolepis. pel que fa a la vegetaci\u00f3 arbustiva, hi abunda el garric (q. coccifera). dins d'aquest context ecol\u00f2gic de bosc de carrasca i alzina, apareix una rica flora arbustiva d'arbo\u00e7 (arbutus unedo), viburnum tinus, laurus nobilis, pistacia lentiscus, rhamnus alaternus, etc. com lianes, rubia peregrina, lonicera sp. pl, smilax aspera i d'altres, depenent de la humitat de l'ecosistema. en les \u00e0rees del sud-est peninsular, apareixen esp\u00e8cies m\u00e9s properes a la vegetaci\u00f3 nord-africana, com ziziphyus lotus, periploca angustifolia o maitenus senegalensis. quan el clima \u00e9s m\u00e9s mes\u00f2fitic i l'aridesa de l'estiu menor, sorgeixen estructures boscoses amb predomini de rouredes, formades per arbres marcescents del g\u00e8nere quercus com q. pyrenaica o q. faginea.\nels pins mediterranis, generalment associats a les esp\u00e8cies pinus halepensis i p. brutia, tamb\u00e9 comprenen p. pinaster, en substrats pobres en bases, i p. pinea, en sorrencs. en el pis supramediterrani apareix p. nigra, sobre substrats rics en bases, i en l'oromediterrani, p. sylvestris. el g\u00e8nere juniperus, de ginebres i savinars, t\u00e9 tamb\u00e9 una bona representaci\u00f3 amb j. oxycedrus com a esp\u00e8cie m\u00e9s comuna, si b\u00e9 tamb\u00e9 hi s\u00f3n freq\u00fcents j. macrocarpa, j. phoenicea i altres.\n\n\n=== fauna ===\nla diversitat faun\u00edstica de l'entorn mediterrani \u00e9s enorme, comparable a la de les plantes. analitzant la riquesa d'esp\u00e8cies per alguns t\u00e0xons, obtenim que de les 62 esp\u00e8cies d'amfibis que hi ha a la mediterr\u00e0nia, 35 s\u00f3n end\u00e8miques, igual que les 111 de les 179 esp\u00e8cies de r\u00e8ptils; de les 184 esp\u00e8cies de mam\u00edfers registrades, el 25% s\u00f3n end\u00e8miques i 52 esp\u00e8cies estan amena\u00e7ades (sense comptar els mam\u00edfers marins); i que el 28% de les esp\u00e8cies marines trobades a la mediterr\u00e0nia s\u00f3n end\u00e8miques. pel que fa a les aus, el mediterrani \u00e9s un mar d'especial diversitat, ja que es troba en la ruta migrat\u00f2ria de multitud d'esp\u00e8cies: aproximadament s\u00f3n uns 2.000 milions d'aus migrat\u00f2ries de 150 esp\u00e8cies diferents les que travessen el mar o s'hi instal\u00b7len en algun per\u00edode curt de l'any.\n\n\n== geografia ==\n\n\n=== principals mars incloses a la mediterr\u00e0nia ===\nmar d'alboran, entre espanya i el marroc.\nmar menor, a la regi\u00f3 de m\u00farcia, en realitat no \u00e9s un mar, sin\u00f3 una albufera.\nmar balear, entre la pen\u00ednsula ib\u00e8rica i al voltant de les illes balears.mar catalana, part del mar balear, entre la pen\u00ednsula i les illes.\nmar de sardenya, part del mar balear, entre balears i sardenya.\ninclou el golf del lle\u00f3, entre cap de creus i el mar l\u00edgur.\nmar l\u00edgur, entre c\u00f2rsega i lig\u00faria.\nmar tirrena, entre sardenya, la pen\u00ednsula it\u00e0lica i sic\u00edlia.\nmar adri\u00e0tica, entre it\u00e0lia i la pen\u00ednsula balc\u00e0nica.\nmar j\u00f2nica, entre it\u00e0lia, gr\u00e8cia i alb\u00e0nia.\nmar egea, entre gr\u00e8cia i turquia.\nmar de tr\u00e0cia, al nord de l'egea,\nmar de mirtos, entre les c\u00edclades i el pelopon\u00e8s,\nmar de creta, al nord de creta.\nmar de m\u00e0rmara, entre la mar egea i la mar negra.\nmar negra, sovint considerada a part de la mediterr\u00e0nia\nmar d'azov, prolongaci\u00f3 de la mar negra.\n\n\n=== illes principals de la mediterr\u00e0nia ===\n\nxipre, creta i rodes, a l'est.\nsardenya, c\u00f2rsega, sic\u00edlia i malta, al centre.\nmallorca i menorca, a l'oest.\n\n\n=== altres accidents geogr\u00e0fics ===\ngolf d'antalya, a la costa d'antalya (turquia)\nbadia de boka, badia de kotor, a la costa de montenegro\nestret de bonifacio, entre sardenya i c\u00f2rsega\ngolf de corint, entre la mar j\u00f2nica i el canal de corint\ncanal de c\u00f2rsega, entre c\u00f2rsega i it\u00e0lia\ngolf de gaeta, sud-oest d'it\u00e0lia\ngolf de g\u00e8nova, nord-oest d'it\u00e0lia\nbadia de gibraltar, al sud de la pen\u00ednsula ib\u00e8rica\nestret de gibraltar, connecta l'oce\u00e0 atl\u00e0ntic i el mar mediterrani\nbadia d'haifa, entre haifa i akko, palestina\ngolf d'i\u0307skenderun, entre i\u0307skenderun i adana (turquia)\ngolf de kvarner, cro\u00e0cia\ngolf del lle\u00f3, sud de fran\u00e7a\ncanal de malta, entre sic\u00edlia i malta\nestret de messina, entre sic\u00edlia i la punta d'it\u00e0lia\ncanal d'\u00f2tranto, entre it\u00e0lia i alb\u00e0nia\ngolf de salern, sud-oest d'it\u00e0lia\ngolf de sant jordi a beirut, l\u00edban\ngolf sar\u00f2nic, golf d'atenes, entre el canal de corint i el mar de mirtos\nestret de sic\u00edlia, entre sic\u00edlia i tun\u00edsia\ngolf de sirte, entre tun\u00edsia i l\u00edbia\ngolf de squillace, sud d'it\u00e0lia\ngolf de t\u00e0rent, sud d'it\u00e0lia\ngolf thermaic, golf de sal\u00f2nica, a la zona de maced\u00f2nia\ngolf de trieste, nord-est d'it\u00e0lia\ngolf de val\u00e8ncia, est de la pen\u00ednsula ib\u00e8rica\ngolf de ven\u00e8cia, nord-est d'it\u00e0lia\n\n\n=== estats que limiten amb la mar mediterr\u00e0nia ===\nvint-i-un estats moderns tenen l\u00ednies de costa a la mar mediterr\u00e0nia. aquests s\u00f3n:\n\na europa (d'oest a est): espanya, fran\u00e7a, m\u00f2naco, it\u00e0lia, malta, eslov\u00e8nia, cro\u00e0cia, b\u00f2snia i hercegovina, montenegro, alb\u00e0nia, gr\u00e8cia i turquia.\na l'\u00e0sia (de nord a sud): turquia, xipre, s\u00edria, l\u00edban, israel, palestina (franja de gaza) i egipte (pen\u00ednsula del sina\u00ed).\na l'\u00e0frica (d'est a oest): egipte, l\u00edbia, tun\u00edsia, alg\u00e8ria i el marroc.malta i l'illa de xipre s\u00f3n estats insulars. aquesta darrera est\u00e0 dividida en dues parts, rep\u00fablica de xipre (grega) i la rep\u00fablica turca del nord de xipre (que no ha aconseguit el reconeixement internacional, tret del de turquia).\ntamb\u00e9 hi ha alguns enclavaments pertanyents a diversos estats, com la col\u00f2nia brit\u00e0nica de gibraltar, els enclavaments espanyols de ceuta i melilla a \u00e0frica, i la base a\u00e8ria de sobirania brit\u00e0nica d'akrotiri i dek\u00e9lia a xipre.\nandorra, bulg\u00e0ria, maced\u00f2nia, jord\u00e0nia, kosov\u00eb, portugal, san marino, s\u00e8rbia i la ciutat del vatic\u00e0, tot i no tenir costa, s\u00f3n tamb\u00e9 considerats estats mediterranis, pel clima, fauna i fora, i la seva afinitat cultural amb la resta d'estats.\n\n\n== turisme ==\nla mar mediterr\u00e0nia \u00e9s una de les principals destinacions tur\u00edstiques del planeta, tant pel que fa al turisme de platja, com per la gran riquesa cultural de la zona. d'entre els principals estats tur\u00edstics destaquen fran\u00e7a, it\u00e0lia, espanya, gr\u00e8cia, turquia o egipte.\nentre les principals costes tur\u00edstiques podem esmentar la costa blava, la riviera, la costa brava, la costa daurada, la costa dels tarongers, la costa blanca, les platges i cales de les illes balears i piti\u00fcses, la costa del sol o la costa adri\u00e0tica. atenes i les illes gregues s\u00f3n el principal reclam tur\u00edstic d'aquest estat. a turquia la principal destinaci\u00f3 tur\u00edstica \u00e9s la ciutat d'istanbul i la costa de l'egea. egipte \u00e9s un cas especial, a difer\u00e8ncia dels altres estats de la conca, no basa la seva ind\u00fastria tur\u00edstica en les platges del mediterrani, sin\u00f3 en el riu nil i en la costa del mar roig. altres zones tur\u00edstiques destacades en s\u00f3n l'illa de malta, tun\u00edsia i el marroc.\n\n\n== problemes ambientals ==\n\n\n=== esp\u00e8cies invasores ===\nl'obertura del canal de suez el 1869 cre\u00e0 el primer passad\u00eds d'aigua salada entre la mediterr\u00e0nia i el mar roig. el mar roig est\u00e0 a major al\u00e7ada que el mediterrani oriental i el canal aboca aigua del roig dins del mediterrani. els llacs salats, uns llacs hipersalins que formen part del canal, han blocat la migraci\u00f3 d'esp\u00e8cies del mar roig a la mediterr\u00e0nia durant d\u00e8cades, per\u00f2 quan la salinitat dels llacs s'ha igualat gradualment a la del mar roig, aquesta barrera a la migraci\u00f3 ha desaparegut, i algunes plantes i animals d'aquest mar han comen\u00e7at a colonitzar el mediterrani oriental. aquest fenomen rep el nom de migraci\u00f3 lessepiana (per l'enginyer franc\u00e8s ferdinand de lesseps) o invasi\u00f3 eritrea. d'altra banda, la construcci\u00f3 de la resclosa d'assuan al riu nil als anys 60 ha redu\u00eft l'aflu\u00e8ncia de llot d'aigua dol\u00e7a, ric en aliment, del nil a la mediterr\u00e0nia oriental i ha creat condicions m\u00e9s semblants a les del mar roig, cosa que empitjora l'impacte de les esp\u00e8cies invasores. aquesta invasi\u00f3 d'esp\u00e8cies ha redu\u00eft la poblaci\u00f3 de moltes esp\u00e8cies end\u00e8miques. al voltant de les 300 esp\u00e8cies nadiues del mar roig s'han introdu\u00eft a la mar mediterr\u00e0nia.\n\n\n=== contaminaci\u00f3 ===\nla contaminaci\u00f3 a la zona ha esdevingut extremadament alta els darrers anys. el programa de les nacions unides per al medi ambient ha estimat que 650 milions de tones d'aig\u00fces residuals, 129.000 tones de petroli, 60.000 tones de mercuri, 3.800 tones de plom i 36.000 tones de fosfats s\u00f3n llen\u00e7ades a la mediterr\u00e0nia cada any. la convenci\u00f3 de barcelona demana reduir la contaminaci\u00f3 a la mediterr\u00e0nia i protegir i millorar el medi ambient mar\u00ed de la zona, per contribuir a un desenvolupament sostenible.\n\n\n=== altres amenaces ===\nel mediterrani s'enfronta a diversos problemes derivats de la m\u00e0 humana: la sobrepesca, les t\u00e8cniques de pesca destructives, l'exc\u00e9s d'urbanisme a la franja litoral, la contaminaci\u00f3 i l'escalfament global. la sobrepesca actual \u00e9s m\u00e9s del doble que fa 50 anys, si b\u00e9 gr\u00e0cies als esfor\u00e7os ha baixat fins a la xifra actual d'un mili\u00f3 i mig de tones, encara massa alta per al que aquest mar pot suportar. aquest mar, pel fet de ser semitancat, \u00e9s molt sensible a la contaminaci\u00f3 que produeix la mala depuraci\u00f3 d'abocaments als rius, cosa que significa una greu amena\u00e7a. el turisme mediterrani sol anar a zones insuficientment preparades per a suportar-lo i els abocats no s\u00f3n tractats. a m\u00e9s, la construcci\u00f3 intensiva suposa una important erosi\u00f3 a les costes. el turisme tamb\u00e9 s'orienta cap a zones de riquesa ecol\u00f2gica, destruint sovint l'h\u00e0bitat d'esp\u00e8cies en perill (com foques i tortugues).\nmoltes esp\u00e8cies marines s'han extingit pr\u00e0cticament per causa de la contaminaci\u00f3. el vell mar\u00ed \u00e9s considerat l'esp\u00e8cie m\u00e9s amena\u00e7ada del m\u00f3n entre els mam\u00edfers marins.la mediterr\u00e0nia \u00e9s, tamb\u00e9, plena de detritus marins. un estudi del relleu oce\u00e0nic de l'any 1994 a les costes de l'estat espanyol, franc\u00e8s i itali\u00e0, ha establert una concentraci\u00f3 de detritus de 1.935 objectes per quil\u00f2metre quadrat. els detritus de pl\u00e0stic sumen el 76%, dels quals el 94% s\u00f3n bosses de pl\u00e0stic.\n\n\n== vegeu tamb\u00e9 ==\nautopista del mediterrani.\ncorredor del mediterrani.\ndieta mediterr\u00e0nia.\njocs del mediterrani.\nllista de peixos de la mar mediterr\u00e0nia.\nllista de tempestes documentades a la mar mediterr\u00e0nia.\nuni\u00f3 mediterr\u00e0nia.\n\n\n== refer\u00e8ncies ==\n\n\n== enlla\u00e7os externs ==\ncampanya de greenpeace defending our mediterranean arxivat 2007-10-12 a wayback machine.\nplanblue - entorn i desenvolupament de la regi\u00f3 mediterr\u00e0nia arxivat 2007-06-24 a wayback machine."