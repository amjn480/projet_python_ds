"fritz-olof thunberg, f\u00f6dd 21 maj 1925 i v\u00e4ster\u00e5s, d\u00f6d 24 februari 2020 i nacka distrikt, stockholms l\u00e4n, var en svensk sk\u00e5despelare och regiss\u00f6r.\nthunberg studerade i mitten av 1940-talet vid calle flygares teaterskola, och \u00e5ren 1950\u20131953 vid dramatens elevskola. d\u00e4refter engagerades han vid norrk\u00f6ping-link\u00f6pings stadsteater, d\u00e4r han \u00e4ven arbetade som regiss\u00f6r. \u00e5ren 1953\u20131956 gjorde han radioprogrammet mannen i svart, d\u00e4r han framf\u00f6rde olika slags sp\u00f6khistorier och rysare.\nf\u00f6rutom sina film- och tv-framtr\u00e4danden \u00e4r han k\u00e4nd som den som har l\u00e4st in ber\u00e4ttelserna om bamse p\u00e5 kassett, skivor och film. han gjorde \u00e4ven den svenska r\u00f6sten till tigern shere khan i filmen djungelboken, en roll han upprepade omkring 35 \u00e5r senare i djungelboken 2.\nsommaren 2006 var han en av sommarv\u00e4rdarna i sveriges radio p1.\n\n\n== biografi ==\n\n\n=== uppv\u00e4xt ===\nolof thunberg v\u00e4xte upp i stadsdelen \u00e4ngsg\u00e4rdet i v\u00e4ster\u00e5s tillsammans med sina f\u00f6r\u00e4ldrar och tv\u00e5 \u00e4ldre br\u00f6der. han var klass- och scoutkamrat med blivande sk\u00e5despelarkollegan lars ekborg. efter folkskolan gick thunberg en kort tid p\u00e5 handelsskola innan han avbr\u00f6t studierna och tog diverse sm\u00e5jobb ist\u00e4llet. bland annat arbetade han som svarvare, ritare, verkstadsman (p\u00e5 asea), dekorat\u00f6r, expedit, laboratoriebitr\u00e4de och kontorist.\n\n\n=== tidiga \u00e5r inom teatern ===\nvid 15 \u00e5rs \u00e5lder grundade thunberg, tillsammans med v\u00e4nnen lars ekborg, amat\u00f6rteaterf\u00f6reningen scenklubben. avsikten var egentligen inte att s\u00e4tta upp pj\u00e4ser och att dra in pengar, utan att skapa sig en slags teaterskola. de f\u00f6rsta \u00e5ren \u00e4gnade sig f\u00f6reningen \u00e5t korta \u00f6vningsscener. sommaren 1944 gjorde gruppen sitt f\u00f6rsta publika framtr\u00e4dande, varvid olof thunberg scendebuterade, 19 \u00e5r gammal. \u00e5ret efter scendebuten st\u00e4llde thunberg upp i filmjournalens och europafilms talangjakt teaterluft, med final p\u00e5 s\u00f6dra teatern, dock utan att vinna.efter ett f\u00f6rsta misslyckat intagningsprov till dramatens elevskola studerade thunberg i tv\u00e5 \u00e5r vid calle flygares teaterskola, samtidigt som han gjorde v\u00e4rnplikten p\u00e5 somrarna. i slutet av 1940-talet b\u00f6rjade han turnera i folkparkerna och sommaren 1950 turnerade han ihop med casinog\u00e4nget. efter n\u00e5gra uppdrag som betald regiss\u00f6r \u00e5t amat\u00f6rteaterf\u00f6reningar i v\u00e4ster\u00e5s s\u00f6kte han in till dramatens elevskola igen 1950, denna g\u00e5ng med sikte p\u00e5 regilinjen, och blev nu slutligen antagen.mot slutet av den tre\u00e5riga elevtiden p\u00e5 dramaten 1950\u20131953 regisserade han en kritikerrosad upps\u00e4ttning av carl jonas love almqvists ramido marinesco med elevkamraten jan malmsj\u00f6 i rollistan. andra\u00e5rseleven emy storm, som tidigare regisserats av bland andra ingmar bergman (p\u00e5 intima teatern), gjorde h\u00e4r sin f\u00f6rsta ordentliga roll. hon spelade malmsj\u00f6s mor och mindes senare: \"den upps\u00e4ttningen fick mig p\u00e5 allvar att f\u00f6rst\u00e5 vad teater kunde vara.\" f\u00f6rfattaren stig dagerman skrev uppskattande i arbetaren (dec. 1952):\n\n\n=== tidig radiomedverkan ===\nthunberg arbetade i unga \u00e5r f\u00f6r radiotj\u00e4nst i v\u00e4ster\u00e5s, eller som han uttryckte det i en intervju 2003: \"jag kom till stor del in i teateryrket genom mitt arbete f\u00f6r radiotj\u00e4nst i v\u00e4ster\u00e5s [...]\". enligt egen utsago har han genom \u00e5ren medverkat i \u00f6ver tusen radioprogram. i b\u00f6rjan av radiokarri\u00e4ren medverkade han ofta i \"underh\u00e5llning och glada spektakel\", bland annat som imitat\u00f6r.\u00e5ren 1953\u20131956 blev han k\u00e4nd f\u00f6r radioprogrammet mannen i svart, d\u00e4r han med stor inlevelse \u2013 och ackompanjerad av allsk\u00f6ns kusliga ljudeffekter \u2013 framf\u00f6rde olika slags sp\u00f6khistorier och rysare. det var f\u00f6rsta g\u00e5ngen den sortens ljudeffekter kom till anv\u00e4ndning i svensk radio.\n\n\n=== efter genombrottet ===\nefter elevtiden tackade thunberg nej till ett sk\u00e5despelarkontrakt p\u00e5 dramaten d\u00e5 han hellre ville arbeta parallellt som b\u00e5de sk\u00e5despelare och regiss\u00f6r, n\u00e5got som dramatens demonregiss\u00f6r olof molander motsatte sig. thunberg valde ist\u00e4llet en anst\u00e4llning vid norrk\u00f6ping- link\u00f6pings stadsteater i dessa tv\u00e5 yrkesfunktioner \u00e5ren 1954 till 1956. fr\u00e5n slutet av 1950-talet var han \u00e5terkommande affischnamn p\u00e5 stockholms privatteatrar, exempelvis intiman, scalateatern, vasateatern, oscarsteatern och folkan, varvat med uppdrag p\u00e5 olika institutionsteatrar i och utanf\u00f6r stockholm. under framf\u00f6rallt 1980-talet turnerade han ocks\u00e5 med riksteatern, bland annat i den egenskrivna enmansf\u00f6rest\u00e4llningen ur svenska hj\u00e4rtans djup (1984).\ntill thunbergs mer k\u00e4nda film- och tv-roller h\u00f6r organisten i ingmar bergmans nattvardsg\u00e4sterna (1963) och pappan i den f\u00f6r sin tid ovanligt p\u00e5kostade tv-serien villervalle i s\u00f6derhavet (1963).\nunder 1960-talet kn\u00f6ts han allt n\u00e4rmare televisionen tack vare tv-producenten och regiss\u00f6ren \u00e5ke falck.\nfr\u00e5n 1967 ingick thunberg i tv:s fasta teaterensemble och inf\u00f6r kanalklyvningen 1969 fick han en trefaldig funktion p\u00e5 tv1 som regiss\u00f6r, sk\u00e5despelare och programplanerare. efter den perioden, fr\u00e5n en bit in p\u00e5 1970-talet och fram\u00e5t, arbetade han enbart som frilans.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== dubbning och liknande ===\n\n\n==== dubbning av animerad film ====\nolof thunberg var under st\u00f6rre delen av sin karri\u00e4r emellan\u00e5t sysselsatt med dubbning av animerad film, fr\u00e4mst som r\u00f6stsk\u00e5despelare men \u00e4ven som regiss\u00f6r. han regisserade bland annat den svenska originaldubbningen av lady och lufsen, som spelades in sommaren 1955 med elevkamraten jan malmsj\u00f6 i den manliga huvudrollen. under en av inspelningsdagarna var thunberg personligen i telefonkontakt med walt disney, som f\u00f6ljde arbetet p\u00e5 distans via dagliga leveranser av inspelat material. efter genomlyssning av materialet ringde walt disney vanligtvis till en representant som brukade n\u00e4rvara i studion, f\u00f6r att avge sitt personliga godk\u00e4nnande. \"f\u00f6r det mesta tyckte han att det var bra, ibland riktigt bra\", mindes thunberg drygt femtio \u00e5r senare.thunberg gjorde \u00e4ven den svenska r\u00f6sten till tigern shere khan i filmen djungelboken (sv. premi\u00e4r 1968), vilken han sj\u00e4lv framh\u00e5llit som sin fr\u00e4msta insats i disneysammanhang. han upprepade rollen 35 \u00e5r senare i djungelboken 2 (2003).\nhans r\u00f6st har \u00e4ven f\u00f6rekommit i filmer som benjamin och jag (1957), bernard och bianca (1978), sn\u00f6vit och de sju dv\u00e4rgarna (nydubbning 1982), taran och den magiska kitteln (1985) och monsters inc. (2001).\n\n\n==== originalsvenska produktioner ====\nthunberg gav r\u00f6st \u00e5t filmfiguren agaton sax (1972\u20131976), som dels f\u00f6rekom i en rad tv-filmer och dels utgjorde huvudrollen i sveriges f\u00f6rsta helt animerade l\u00e5ngfilm 1976.\nhan \u00e4r ocks\u00e5 starkt f\u00f6rknippad med rune andr\u00e9assons tio f\u00e4rgfilmer om bamse (1972\u20131991) och diverse bamse-sagor utgivna p\u00e5 skivor och kassetter (1973\u2013). thunbergs sista medverkan i filmsammanhang var som ber\u00e4ttarr\u00f6st i en reklamfilm f\u00f6r nya bamses v\u00e4rld p\u00e5 kolm\u00e5rdens djurpark 2015.\n\n\n== familj och sl\u00e4kt ==\nolof thunberg var son till lagerarbetaren fritz thunberg (1889\u20131988) och elsa thunberg (1898\u20131991), f\u00f6dd mattsson. under ungdoms\u00e5ren skrev brodern charlie thunberg (1922\u20132013) revyer som olof thunberg och v\u00e4nnen lars ekborg medverkade i.i oktober 1950, samma h\u00f6st som han kommit in p\u00e5 dramatens elevskola, gifte sig olof thunberg med ingrid johansson (1925\u20132006) som han tidigare varit skolkamrat med i v\u00e4ster\u00e5s. de skilde sig 1954.pingsten 1959 f\u00f6rlovade han sig med sk\u00e5despelaren lena granhagen, som han tr\u00e4ffat f\u00f6reg\u00e5ende \u00e5r genom en teaterupps\u00e4ttning p\u00e5 intiman d\u00e4r hon medverkade som sk\u00e5despelare och han som regiss\u00f6r. de levde ihop till in p\u00e5 1960-talet och spelade varandras makar bland annat i tv-serien villervalle i s\u00f6derhavet (1963).\nolof thunberg var senare gift med sk\u00e5despelaren mona andersson, som han l\u00e4rde k\u00e4nna i samband med en radioteaterpj\u00e4s. med henne fick han tv\u00e5 barn \u2013 amanda (f. 1965) och svante (f. 1969) \u2013 som b\u00e5da verkat inom teatern, den senare fr\u00e4mst som sk\u00e5despelare. hela familjen framtr\u00e4dde i en midsommarnattsdr\u00f6m under en turn\u00e9 med riksteatern sommaren 1983. dottern har d\u00e4rut\u00f6ver samarbetat med olof thunberg som suffl\u00f6r och regiassistent.\nolof thunberg var sv\u00e4rfar till operas\u00e5ngerskan malena ernman. 2010 gjorde de en gemensam julturn\u00e9 med thunberg i rollen som julv\u00e4rd.han var farfar till klimataktivisten greta thunberg och morfars bror till sk\u00e5despelaren oskar thunberg.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== boende ==\ni \u00f6ver femtio \u00e5r bodde thunberg i ett 1930-talshus med sj\u00f6tomt mot insj\u00f6n p\u00e5 v\u00e4rmd\u00f6. han bodde tidigare i stockholmsstadsdelen s\u00f6dermalm och var i slutet av sitt liv bosatt i nacka.\n\n\n== filmografi och tv/radio ==\nhuvudartikel: olof thunbergs medverkan i filmer, tv och radio\n\n\n=== l\u00e5ngfilmer ===\n\n\n==== roller ====\n\n\n==== r\u00f6stregi ====\n\n1955 \u2013 lady och lufsen\n\n\n=== kortfilmer ===\n\n\n==== roller ====\n\n\n==== r\u00f6stregi ====\n1957 \u2013 benjamin och jag\n\n\n=== television ===\n\n\n==== roller ====\n\n\n==== regi ====\n1969 \u2013 galgmannen\n1970 \u2013 vem var jag?\n1971 \u2013 s\u00f6ndagspromenaden\n1972 \u2013 om dessa buskar kunde tala \u2026\n\n\n=== radioteater ===\n\n\n==== roller ====\n\n\n==== regi ====\n\n\n== teater ==\nhuvudartikel: olof thunbergs teaterproduktioner\n\n\n=== roller ===\n\n\n=== regi ===\n\n\n=== manus och bearbetningar ===\n\n\n=== f\u00f6rinspelad r\u00f6st ===\n\n\n== diskografi ==\nse artikeln olof thunbergs diskografi\n\n\n== bibliografi ==\nthunberg, olof (1984). ur svenska hj\u00e4rtans djup... stockholm: sveriges radio. libris 21178619 \n\n\n== priser och utm\u00e4rkelser ==\n1951 \u2013 stipendium ur helge ax:son johnsons donationsfond\n1952 \u2013 folkparkernas stipendium\n1954 \u2013 v\u00e4ster\u00e5s kulturstipendium\n1994 \u2013 guldmasken i kategorin \"b\u00e4sta manliga biroll i musikal eller revy\" (cabaret)\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n=== kommentarer ===\n\n\n=== noter ===\n\n\n=== tryckta k\u00e4llor ===\nbergold, kersti (29 mars 2003). \u201dthunberg \u2013 still going strong\u201d. vestmanlands l\u00e4ns tidning:  s. 44. \nehrenkrona, anne-marie (1976). \u201dde har spelat teater i hela sitt liv\u201d. hemmets veckotidning (2):  sid. 20-21 och 48. \nernheimer, jan (27 februari 2020). \u201dsk\u00e5despelaren olof thunberg har avlidit\u201d. vestmanlands l\u00e4ns tidning:  s. 7 i del 2. https://app.retriever-info.com/go-article/05735320200227350a54ddd31416832a31d8e03570f90f/null/archive/search?sessionid=ffaa9fdd-c919-4f71-8556-82a06ce152f2&&theme=light. l\u00e4st 29 februari 2020. \nholger-ahlbeck, gunilla (1976). \"det sorgl\u00f6sa 20-talet och depressionens 30-tal\". i:  vi som var med!: 23 journalistveteraner ber\u00e4ttar. stockholm: gidlund. 1976. libris 7591093. isbn 91-7021-162-0 , s. 133\u2013138.\nfehne rybrink, inger (1987). \u201dolof thunberg: teater \u00e4r f\u00f6r sp\u00e4nnande f\u00f6r att sl\u00f6sas p\u00e5 ett f\u00e5tal\u201d. scen & salong (stockholm: riksorganisationen folkets hus och parker) (11):  sid. 3\u20135. \nforslund lennart, red (1982). teater i stockholm 1910-1970. vol. 2, repertoar = repertory [elektronisk resurs]. ume\u00e5: univ. libris 14012294. http://urn.kb.se/resolve?urn=urn:nbn:se:umu:diva-85228 \nhilding, olle; hoogland claes (1953). hur man blir sk\u00e5despelare: k\u00e4nsla och kunnande .... stockholm: str\u00f6mberg. libris 1453034 \nlagercrantz, anita (1959). \u201dh\u00e4r har vi \u00e4gget!\u201d. veckojournalen (stockholm: \u00e5hl\u00e9n & \u00e5kerlund) (12):  sid. 40\u201341 och 46. \nmyrberg, gunilla (1961). \u201dvi har aldrig gr\u00e4lat\u201d. damernas v\u00e4rld (stockholm: \u00e5hl\u00e9n & \u00e5kerlund) (17):  sid. 20\u201321 och 64. \n\n\n=== webbk\u00e4llor ===\n\u00f6stg\u00f6tateaterns arkiv\nolof thunberg i vem \u00e4r det 1993\nolof thunberg p\u00e5 svensk filmdatabas\n\n\n== externa l\u00e4nkar ==\n\nolof thunberg p\u00e5 internet movie database (engelska)\nolof thunberg i dramatens rollbok"