"ramon llull (fon\u00e8tica en catal\u00e0: [r\u0259\u02c8mon \u02c8\u028eu\u028e]; de vegades llatinitzat com a raimundus o raymundus lullus; palma, mallorca, 1232 \u2013 tunis, tun\u00edsia, 1316) va ser un escriptor, fil\u00f2sof, m\u00edstic, te\u00f2leg, professor i missioner mallorqu\u00ed del segle xiii. \u00e9s conegut per la seva extensa obra escrita, redactada en catal\u00e0, occit\u00e0, llat\u00ed i \u00e0rab.\ndestaca per la seva producci\u00f3 liter\u00e0ria en llengua catalana i \u00e9s considerat el primer autor a fer servir una llengua vulgar per escriure obres cient\u00edfiques.ramon llull havia estat un cortes\u00e0 de vida mundana fins que va realitzar una transformaci\u00f3 religiosa quan tenia trenta anys, a partir de la qual dedic\u00e0 la seva vida al proselitisme cristi\u00e0, especialment entre jueus i musulmans, i a incorporar els poders pol\u00edtics i religiosos cristians en un pla missioner destinat a la conversi\u00f3 dels no cristians. la seva estrat\u00e8gia per millorar els resultats dels m\u00e8todes tradicionals d'evangelitzaci\u00f3 basats en l'autoritat dels textos sagrats el va portar a difondre el seu pensament mitjan\u00e7ant l'escriptura, l'ensenyament, la disputa amb autoritats teol\u00f2giques, la petici\u00f3 a papes i reis o la fundaci\u00f3 de centres de formaci\u00f3 missionera. per assolir els seus prop\u00f2sits dedic\u00e0 gran part de la seva vida a viatjar, per difondre el seu missatge i posar-lo a prova.llull cre\u00e0 un sistema filos\u00f2fic que denomin\u00e0 ars, que integrava en un tot coherent la religi\u00f3, la filosofia, la ci\u00e8ncia, la moral i l'ordre social, a partir d'un sistema de verificacions mec\u00e0niques comprensibles i transmissibles que havien de demostrar la superioritat del cristianisme i facilitar aix\u00ed la conversi\u00f3 dels practicants d'altres religions. l'ambici\u00f3 del programa lul\u00b7li\u00e0 \u00e9s una de les causes de la seva ingent producci\u00f3 escrita i de l'enciclopedisme del seu abast, at\u00e8s que el seu sistema havia de ser verificable en qualsevol \u00e0mbit del coneixement hum\u00e0 i havia de poder ser comunicat en graus distints de complexitat expressiva i de llengua, d'acord amb les caracter\u00edstiques del destinatari.\nd'aquesta extensa producci\u00f3 liter\u00e0ria es conserven 260 obres, d'entre les quals, liter\u00e0riament, es poden destacar el llibre de contemplaci\u00f3 en d\u00e9u, el llibre de l'orde de cavalleria, el roman\u00e7 d'evast e blaquerna, el llibre de santa maria, el llibre de meravelles, lo desconhort, l'arbre de ci\u00e8ncia, l'arbre de filosofia d'amor, el cant de ramon o el llibre de les b\u00e8sties.\nel llegat de ramon llull va ser un corrent filos\u00f2fic i religi\u00f3s de partidaris denominat lul\u00b7lisme, que estimularen la seva exaltaci\u00f3 fins a la llegenda. llull tamb\u00e9 va tenir adversaris, especialment entre els dominics, que crearen un corrent antilul\u00b7li\u00e0, els quals, a m\u00e9s d'atacar-lo pel contingut de la seva obra, li atribu\u00efren posicions heterodoxes a partir de textos falsament lul\u00b7lians sobre l'alqu\u00edmia o la c\u00e0bala. aquesta confrontaci\u00f3 ha distorsionat la percepci\u00f3 popular de la seva personalitat real i ha afectat negativament el seu proc\u00e9s de canonitzaci\u00f3. actualment \u00e9s, eclesi\u00e0sticament, servent de d\u00e9u, encara que popularment sigui considerat i titulat com a beat.\n\n\n== biografia ==\nles dades sobre la vida de ramon llull s\u00f3n abundants a partir dels seus trenta anys, per\u00f2 no tant en el seu per\u00edode de joventut. la principal font d'informaci\u00f3 \u00e9s la vida coet\u00e0nia, un text an\u00f2nim escrit a la cartoixa de vauvert l'any 1311, que s'ha atribu\u00eft tant al mateix llull com a algun monjo cartoix\u00e0 desconegut o al canonge d'arras thomas le my\u00e9sier, que l'haurien escrit al seu dictat.\nsobre aquest canem\u00e0s, de veracitat contrastada, moltes obres del mateix llull donen un gran nombre de refer\u00e8ncies biogr\u00e0fiques. tamb\u00e9 els seus deixebles i coetanis en parlen sovint, i aix\u00ed mateix es disposa d'un seguit de refer\u00e8ncies documentals burocr\u00e0tiques que completen la informaci\u00f3 disponible sobre el seu periple vital. una particularitat de la informaci\u00f3 disponible sobre llull \u00e9s la referida al seu estat an\u00edmic en els distints episodis de la seva vida, que ell mateix deix\u00e0 consignat per escrit. en conjunt es pot dir que el grau de coneixement biogr\u00e0fic de la seva vida \u00e9s molt alt per a una persona que visqu\u00e9 a cavall dels segles xiii i xiv.\n\n\n=== els primers 30 anys ===\nllull va n\u00e9ixer a la ciutat de mallorca, poc despr\u00e9s de la conquesta, en una data incerta situada entre 1232 i 1233, tot i que la historiografia considera el 25 de gener de 1232 com la data del seu naixement. era fill de ramon amat llull i isabel d'erill, una fam\u00edlia barcelonina acomodada que pertanyia b\u00e9 al patriciat urb\u00e0 o b\u00e9 a la petita noblesa catalana.ramon amat llull havia obtingut diversos b\u00e9ns assignats a t\u00edtol personal per jaume i en el llibre del repartiment de mallorca, cosa que assenyala la seva participaci\u00f3 destacada en la conquesta, que tant podria haver estat militar com financera. la fam\u00edlia llull establ\u00ed la seva resid\u00e8ncia a l'illa i pass\u00e0 a formar part dels nivells m\u00e9s alts de la jerarquia social insular, at\u00e8s que l'alta noblesa havia retornat als seus llocs d'origen. aix\u00ed ho acredita l'acc\u00e9s de ramon, fill, a llocs de privilegi en la primitiva cort senyorial mallorquina.la carrera palatina de ramon es troba documentada entorn de la cort que form\u00e0 el futur jaume ii de mallorca, a partir de la seva designaci\u00f3 com a hereu del regne de mallorca el 1256, en la qual ocup\u00e0 el c\u00e0rrec de senescal de la taula, o cap de l'administraci\u00f3 cortesana. amb tot, no es pot descartar que, amb anterioritat, ja hagu\u00e9s pogut ocupar algun c\u00e0rrec a la cort del conqueridor.en els mateixos anys, en concret el 1257, es va casar amb la jove blanca picany, amb qui va tenir dos fills: dom\u00e8nec i magdalena.\na difer\u00e8ncia de la seva etapa religiosa, els primers anys de ramon s\u00f3n escassos en not\u00edcies. ell mateix no s'hi referir\u00e0 gaire en les seves obres, per\u00f2 les breus pinzellades que en dona retraten un cortes\u00e0 llicenci\u00f3s i poeta trobadoresc, d'obra no conservada, en un territori de frontera, cru\u00eflla de les cultures cristiana, \u00e0rab i jueva. aquests aspectes s\u00f3n cabdals per entendre la traject\u00f2ria posterior d'un home que es mou amb desimboltura en les corts reials i papals, que fa de l'obra escrita una eina efica\u00e7 de difusi\u00f3 del seu pensament, que compr\u00e8n les possibilitats comunicatives de les emergents lleng\u00fces vulgars i que es fixa com a objectiu la conversi\u00f3 dels no cristians a partir de la dominaci\u00f3 pol\u00edtica i del coneixement mutu.\n\n\n=== la conversi\u00f3 i pelegrinatge ===\n\namb aquest episodi, succe\u00eft el mes de juliol de 1263, el bi\u00f2graf medieval de llull inicia el relat de la transformaci\u00f3 radical en la seva vida, per\u00f2 aquestes visions ext\u00e0tiques del crist crucificat es varen haver de repetir quatre vegades per causar en ramon una profunda impressi\u00f3 que el va portar a comprometre's a complir tres vots: convertir els musulmans, escriure el millor llibre del m\u00f3n contra els errors dels seguidors d'altres religions, i conv\u00e8ncer el papa i als reis per fundar monestirs a fi d'ensenyar lleng\u00fces als missioners.malgrat tot, no inici\u00e0 aquests prop\u00f2sits fins que uns mesos m\u00e9s tard va escoltar un serm\u00f3 del bisbe de mallorca sobre sant francesc d'ass\u00eds, que li inspir\u00e0 el model a seguir, i, com havia fet sant francesc, va vendre les propietats i el patrimoni, deixant-ne una part per a la seva dona i els seus fills, als qui va abandonar, per iniciar el seu primer viatge el 1265, pelegrinant al santuari de rocamador, al llenguadoc, i a sant jaume de gal\u00edcia.contra aquesta versi\u00f3 pseudoautobiogr\u00e0fica recollida a la vita, el 1580 el canonge mallorqu\u00ed joan segu\u00ed va desenvolupar una llegenda sobre la seva conversi\u00f3, segons explicava, a partir de les narracions dels lul\u00b7listes charles de bovelles i nicolau de pacs. segons aquesta llegenda, ramon llull estava molt enamorat d'una dama i el seu comportament preocupava els seus pares que varen arribar a parlar amb jaume ii, per a qui ramon treballava com a menescal. un dia la va seguir fins dins l'esgl\u00e9sia on la dama anava a escoltar la missa. ella, cansada de les persecucions per ramon llull, es va girar cap a ell i li va mostrar el seu pit cancer\u00f3s. a ramon llull aquella visi\u00f3 el va impactar tant, que va decidir no tornar a seguir cap dona m\u00e9s.\n\n\n=== etapa de formaci\u00f3 ===\nramon llull tenia previst traslladar-se a par\u00eds per estudiar en finalitzar seu el pelegrinatge, per\u00f2 a barcelona estant, els seus familiars i amics, sobretot sant ramon de penyafort, el persuadiren de no fer-ho i el convenceren de retornar a mallorca, on inici\u00e0 la seva etapa de formaci\u00f3, que es perllong\u00e0 per espai de nou anys.en aquest temps es va formar a les biblioteques del monestir de la real i en el convent de sant domingo estudiant llat\u00ed, filosofia, teologia i dret, aix\u00ed com ci\u00e8ncies, sobretot medicina, cosa que fa suposar que pass\u00e0 un temps a montpeller. tamb\u00e9 per a poder estudiar \u00e0rab va comprar un esclau docte, que li enseny\u00e0 la llengua, la l\u00f2gica d'al-gazzali i, possiblement, l'inici\u00e0 en el sufisme. el tingu\u00e9 deu anys, per\u00f2 la relaci\u00f3 amb aquest mestre va acabar de la pitjor manera, ja que llull el va colpejar per haver blasfemat contra jesucrist. com a venjan\u00e7a l'esclau el va ferir amb una espasa, provant de matar-lo, i finalment es va su\u00efcidar a la pres\u00f3, on havia estat tancat.al final d'aquest per\u00edode formatiu, llull escrigu\u00e9 en \u00e0rab les seves dues primeres obres, tradu\u00efdes aviat al llat\u00ed i al catal\u00e0, compendi de la l\u00f2gica d'algatzell i el formidable, en contingut i extensi\u00f3, llibre de contemplaci\u00f3 en d\u00e9u (ca. 1272), \u00abvasta enciclop\u00e8dia asc\u00e8tico-m\u00edstica\u00bb, amb elements autobiogr\u00e0fics. es tracta d'una obra magna de la literatura cristiana i llibre fundacional, i alhora culminant, de la literatura catalana. segons de riquer, comas i molas: \u00abllull inicia la seva tasca escrita d'una manera fulgurant, monumental i amb una completa maduresa, no amb tempteigs primerencs ni assaigs titubejants, sin\u00f3 amb un llibre ric en experi\u00e8ncies i adquisicions, abrandat d'amor div\u00ed, elevat en les elucubracions, enciclop\u00e8dic en el seu abast, perfecte en la prosa i d'un al\u00e8 singular\u00bb.\n\n\n=== la il\u00b7luminaci\u00f3 de randa ===\ndespr\u00e9s de la mort de l'esclau, ramon llull es va retirar al puig de randa (mallorca), on es va lliurar a la meditaci\u00f3 i la contemplaci\u00f3. una setmana m\u00e9s tard va rebre la \u00abil\u00b7luminaci\u00f3\u00bb, que ell sempre va creure que era d'origen div\u00ed, que li revelaria el contingut d'un llibre i del m\u00e8tode que li havia de permetre argumentar contra els \u00aberrors\u00bb dels no cristians. tot seguit davall\u00e0 del puig i s'instal\u00b7l\u00e0 a la real, on escrigu\u00e9 l'art abreujada d'atrobar la veritat.\naquest episodi, i l'obra que se'n deriv\u00e0, ser\u00e0 el fonament sobre el qual es desenvolupar\u00e0 tota la resta del pensament lul\u00b7li\u00e0, l'art, pel qual pensava que s'havia dotat d'uns mecanismes exactes que feien possible la conversi\u00f3 dels seguidors d'altres religions. d'aqu\u00ed tamb\u00e9 en derivaria el nom de doctor il\u00b7luminat amb qu\u00e8 seria conegut.\nfinalitzat el llibre, torn\u00e0 a randa, on visqu\u00e9 com ermit\u00e0 a una cova per espai de quatre mesos. l'eremitisme constituir\u00e0 per llull un ideal de perfecci\u00f3 que ser\u00e0 una constant en la seva obra.\n\n\n=== jaume ii i el col\u00b7legi de miramar ===\nel 1275 l'encara infant jaume (que regnaria com a jaume ii de mallorca) va cridar el seu antic cortes\u00e0 a la seva resid\u00e8ncia de montpeller, per tal d'interessar-se per la seva obra, possiblement preocupat per l'ortod\u00f2xia d'uns textos religiosos escrits per un antic trobador dissolut, i encoman\u00e0 al te\u00f2leg francisc\u00e0 fra bertran berenguer l'examen dels seus llibres. aleshores llull ja n'havia escrit disset, i el frare no nom\u00e9s els va considerar correctes sin\u00f3 que es va meravellar, especialment amb el llibre de contemplaci\u00f3.aquest examen positiu va permetre a llull plantejar amb \u00e8xit a l'infant el seu projecte, sense precedents, de crear centres d'aprenentatge de lleng\u00fces per a missioners que poguessin dedicar-se a la conversi\u00f3 dels no cristians. l'infant atorg\u00e0 una renda anual de cinc-cents florins d'or per establir el col\u00b7legi de miramar, que havia de permetre formar tretze frares en llengua \u00e0rab, prop de valldemossa, a mallorca. el 16 de novembre de 1276, quan feia dos mesos que jaume era rei de mallorca, el papa joan xxi va aprovar personalment la seva creaci\u00f3. es creu que entre 1276 i 1279 llull va dirigir personalment la construcci\u00f3 i posada en funcionament del seu projecte. aquest seria un dels pocs projectes reeixits del programa lul\u00b7li\u00e0 al llarg de la seva vida.\ndurant l'estada de llull a montpeller va escriure i llegir en p\u00fablic l'art demostrativa. en aquesta \u00e8poca es data un escrit de la seva esposa blanca picany, en qu\u00e8 sol\u00b7licita al batle de mallorca el nomenament de curador per a ella i els seus fills a causa de l'aband\u00f3 del seu marit, que s'havia lliurat a la vida contemplativa.\n\n\n=== inici dels seus viatges ===\ndespr\u00e9s del seu trasllat i resid\u00e8ncia a montpeller, va iniciar un periple que el va mantenir apartat de mallorca la resta de la seva vida, llevat de curtes estades. una bona part de la cronologia que segueix, apareix a la vida coet\u00e0nia, si b\u00e9 el per\u00edode 1279 i 1283 no hi figura, i les refer\u00e8ncies als viatges d'aquests anys s'han obtingut de les obres de llull que parlen d'estades en diferents i distants indrets de la mediterr\u00e0nia i l'orient mitj\u00e0.en aquest per\u00edode no documentat, hipot\u00e8ticament hauria visitat \u00abterra d'infidels\u00bb per tal de con\u00e8ixer de primera m\u00e0 la cultura i caracter\u00edstiques dels pobles que volia evangelitzar. s'especula que hauria anat des de roma al nord de la pen\u00ednsula it\u00e0lica, l'imperi rom\u00e0 d'orient, la mar negra, ge\u00f2rgia, tart\u00e0ria, jerusalem, egipte, eti\u00f2pia, barbaria, el regne de granada i finalment a perpiny\u00e0. aquest viatge no figura al mapa de la imatge.\n\n\n=== primeres provatures diplom\u00e0tiques i mestre en arts ===\nentre 1283 i 1285 llull visqu\u00e9 a perpiny\u00e0, primer, i, sobretot, a montpeller, dedicat a escriure, entre d'altres el blanquerna. el 1287 \u00e9s a roma, on volia exposar al papa honori iv els seus plans missioners i promoure la creaci\u00f3 de m\u00e9s col\u00b7legis a l'estil del de miramar. no obstant aix\u00f2, el papa va morir l'abril d'aquell any sense que l'entrevista s'arrib\u00e9s a produir.l'any seg\u00fcent an\u00e0 a par\u00eds on lleg\u00ed p\u00fablicament la seva art a la sorbona. tamb\u00e9 s'adre\u00e7\u00e0 al rei felip el bell i a la universitat, per instar a la fundaci\u00f3 de monestirs per a l'ensenyament de les lleng\u00fces dels no cristians. aquesta vegada, per\u00f2, fix\u00e0 la seva atenci\u00f3 en els t\u00e0tars, proposant que, en les primeres missions, alguns d'ells viatgessin a par\u00eds per tal de formar-los en la doctrina cristiana i que, retornats al seu origen, difonguessin l'evangeli. aix\u00ed mateix, sol\u00b7licit\u00e0 la traducci\u00f3 de les seves obres a les lleng\u00fces dels pagans. durant aquesta estada francesa obtingu\u00e9 el t\u00edtol de mestre en arts a la sorbona, una titulaci\u00f3 que li permetria situar-se en una posici\u00f3 d'igualtat amb altres acad\u00e8mics i li obriria les portes a les inst\u00e0ncies eclesi\u00e0stiques a l'hora d'exposar les seves posicions teol\u00f2giques i doctrinals.l'any 1289 tornava a ser a montpeller, on escriuria l'ars inventiva veritatis, versi\u00f3 redu\u00efda i simplificada de l'art, ja que a par\u00eds havia tingut dificultats per transmetre adequadament i de manera comprensible tota la complexitat de la seva proposta, i l'art amativa, de car\u00e0cter m\u00edstic. el 1290, despr\u00e9s de passar per g\u00e8nova, tornava a ser a roma, on seria rebut per primera vegada per un papa, nicolau iv, a qui exposaria, sense \u00e8xit, un pla combinat d'evangelitzaci\u00f3 i croada. el 1291, amb motiu de la caiguda de sant joan d'acre, darrera pla\u00e7a dels estats croats de terra santa, escrigu\u00e9 el llibre de passatges, la primera obra en la qual tracta el tema de les croades.\n\n\n=== la temptaci\u00f3 de g\u00e8nova i la primera missi\u00f3 ===\ndecebut pels seus escassos \u00e8xits diplom\u00e0tics, per\u00f2 conven\u00e7ut de la infal\u00b7libilitat del seu sistema per a la conversi\u00f3 dels pagans, es trasllad\u00e0 de nou a g\u00e8nova el 1293, on prepar\u00e0 un viatge cap al nord d'\u00e0frica per tal de disputar amb savis musulmans. d'aquesta missi\u00f3 esperava obtenir \u00e8xits necessaris per conv\u00e8ncer els governants indecisos. per\u00f2, quan estava a punt d'embarcar, s'apoder\u00e0 d'ell una crisi de p\u00e0nic per por de morir a les terres que anava a evangelitzar i en el darrer moment suspengu\u00e9 el projecte.aquesta debilitat el desesper\u00e0 i el port\u00e0 a la malaltia, durant la qual pat\u00ed visions que l'instaven a fer-se dominic per salvar la seva \u00e0nima. tanmateix, tamb\u00e9 dedu\u00ed que, si ho feia aix\u00ed, els seus llibres es perdrien; mentre que, si es feia francisc\u00e0, es perdria la seva \u00e0nima per\u00f2 els seus llibres perdurarien. opt\u00e0 per preservar una obra de la qual ell estava conven\u00e7ut que havia de salvar moltes \u00e0nimes. d'aquest episodi es podria deduir el seu ingr\u00e9s al tercer orde francisc\u00e0, per\u00f2 la vida coet\u00e0nia, on es relata l'episodi, no ho concreta.encara malalt s'embarc\u00e0 cap a tunis i, en llevar l'\u00e0ncora, se sent\u00ed sobtadament curat. a la ciutat musulmana disput\u00e0 amb \u00e8xit amb els te\u00f2legs musulmans m\u00e9s afamats, per\u00f2 precisament aquest \u00e8xit el port\u00e0 a la pres\u00f3 per ordre del rei i a ser condemnat a mort. la pena li fou commutada per l'expulsi\u00f3, gr\u00e0cies a la intercessi\u00f3 d'un tunisi\u00e0 notable. durant la sortida de la ciutat fou objecte d'insults i maltractes fins que s'embarc\u00e0 en una nau que el port\u00e0 a n\u00e0pols, on hauria arribat a final de 1293. all\u00ed va finalitzar la taula general, comen\u00e7ada a tunis, el sis\u00e8 seny o afatus i flors d'amor e flors d'intel\u00b7lig\u00e8ncia. al regne de n\u00e0pols va ser autoritzat a predicar a grups musulmans establerts all\u00e0 i va ensenyar p\u00fablicament la seva art.\n\n\n=== rex bellator i l'afany de croada ===\n\nel 1294 va fer un r\u00e0pid viatge a mallorca i barcelona, i torn\u00e0 aviat a n\u00e0pols per entrevistar-se amb el nou papa, celest\u00ed v, que s'hi allotjava. en aquesta entrevista mantingu\u00e9 la seva proposta inicial d'erigir centres de formaci\u00f3 poliglots per a missioners i reiter\u00e0 la seva visi\u00f3 de la croada com a mitj\u00e0 per recuperar els llocs sants, per\u00f2 l'actualitz\u00e0 incorporant-hi la necessitat d'unificar les distintes ordes militars sota un \u00fanic comandament, que havia de ser fill d'un rei i havia de rebre el t\u00edtol de rei de jerusalem. a aquest l\u00edder, llull el denomin\u00e0 rex bellator. novament, les circumst\u00e0ncies s'interposaven en les seves empreses, car el 31 de desembre de 1294 celest\u00ed v renunciava al seu pontificat i es retirava a fer vida erem\u00edtica.a principi de 1295 comen\u00e7ava el pontificat de bonifaci viii. llull el segu\u00ed a roma i anagni per exposar-li els seus projectes, per\u00f2 aquesta vegada el nou papa rebutj\u00e0 de manera directa els plans lul\u00b7lians. el seu des\u00e0nim es troba reflectit al poema lo desconhort. el setembre d'aquell any, acabava a roma l'impressionant arbre de la ci\u00e8ncia.despr\u00e9s d'aquest frac\u00e0s, fou acollit per felip el bell a par\u00eds, per recomanaci\u00f3 del seu oncle jaume ii de mallorca, on torn\u00e0 a presentar l'art a la sorbona i aconsegu\u00ed alguns seguidors, com el metge thomas le my\u00e9sier. all\u00e0 dedic\u00e0 esfor\u00e7os, sense gaire \u00e8xit, a atacar vigorosament l'averroisme, que anava guanyant adeptes en l'ambient universitari. fins al juliol de 1299 va romandre a par\u00eds, on va compondre l'arbre de filosofia d'amor i, probablement, el cant de ramon, de car\u00e0cter autobiogr\u00e0fic.l'octubre de 1299 era a roma, on va acabar els proverbis de ramon, i a barcelona, on jaume ii d'arag\u00f3 l'autoritz\u00e0 a predicar a les sinagogues dels seus dominis. durant l'any 1300 resid\u00ed a mallorca, dedicat a escriure i a predicar als musulmans de l'illa. aquell mateix any el kagan dels t\u00e0rtars vencia als musulmans a s\u00edria, la qual cosa aixec\u00e0 expectatives de recuperaci\u00f3 de terra santa als cristians. per aquest motiu, llull inici\u00e0 un viatge cap a orient, que el port\u00e0 a xipre, arm\u00e8nia i jerusalem. a l'illa sol\u00b7licit\u00e0 a enric ii de xipre poder predicar als cism\u00e0tics xipriotes i el seu suport per evangelitzar els monarques musulmans propers a babil\u00f2nia, s\u00edria i egipte, per\u00f2 el rei no li prest\u00e0 gaire atenci\u00f3. m\u00e9s tard, potser a la mateixa illa o a arm\u00e8nia, un criat i un clergue que l'acompanyaven l'emmetzinaren i intentaren assassinar-lo. recuper\u00e0 la salut a limassol, acollit per jacques de molay, darrer gran mestre de l'orde del temple.una vegada guarit, retorn\u00e0 a mallorca i a montpeller, amb dues estades interm\u00e8dies a g\u00e8nova (1303-1305). l'any 1305, a barcelona, el rei li atorg\u00e0 una pensi\u00f3 i el feu part del seu seguici per acompanyar-lo a li\u00f3, on seria investit el nou papa, climent v, a qui torn\u00e0 a exposar els seus plans evang\u00e8lics amb el mateix \u00e8xit que en ocasions anteriors.l'any 1307 es troba documentat a bugia debatent amb el muft\u00ed de la ciutat, cosa que provoc\u00e0 nous aldarulls populars en els quals estigu\u00e9 a punt de perdre la vida, ja que fou colpejat i apedregat. finalment, el detingueren i pass\u00e0 sis mesos a la pres\u00f3, on escrigu\u00e9 en \u00e0rab l'obra de controv\u00e8rsia disputatio raymundi christiani cum hamar sarraceno. despr\u00e9s d'aix\u00f2 fou desterrat, per\u00f2 la nau en qu\u00e8 anava embarcat naufrag\u00e0 davant les costes de pisa. es va salvar agafat a una fusta, per\u00f2 hi va perdre els seus llibres, que va refer m\u00e9s tard de mem\u00f2ria. durant l'any 1308 va romandre a la ciutat escrivint, entre d'altres, els llibres perduts al naufragi i aconseguint suports al seu projecte de croada. va obtenir-ne poc despr\u00e9s a la ciutat de g\u00e8nova, on certes dames li oferiren trenta-cinc mil florins de subvenci\u00f3, i poc m\u00e9s tard va tenir un nou encoratjament de jaume ii de mallorca, a montpeller. amb aquests avals es torn\u00e0 a presentar davant climent v, amb els mateixos mals resultats que l'ocasi\u00f3 anterior.entre 1309 i 1311 llull tornava a residir a par\u00eds, on ensenyava a la sorbona, escrivia fren\u00e8ticament i lluitava contra l'averroisme universitari, que proposava exactament el contrari del lul\u00b7lisme: la separaci\u00f3 entre la filosofia i la ci\u00e8ncia per un costat i la fe per l'altre. a final d'aquest darrer any escrigu\u00e9 el poema lo concili \u2014previ a la seva participaci\u00f3 en el concili de viena\u2014 i prepar\u00e0 la petitio raymundi in concilio generale ad acquirendam terram sanctam, en el qual reiter\u00e0 les seves velles demandes sobre fundaci\u00f3 d'escoles de lleng\u00fces, la unificaci\u00f3 dels ordes de cavalleria per crear un ex\u00e8rcit capa\u00e7 de conquerir terra santa i diverses propostes morals concordants amb la seva art. el concili accept\u00e0 fundar els col\u00b7legis i organitzar una croada que seria dirigida per felip el bell.\n\n\n=== darrers anys ===\nmalgrat tot, llull s'adon\u00e0 aviat que res d'all\u00f2 que acord\u00e0 el concili es duria a terme i, una vegada concl\u00f2s, retorn\u00e0 a mallorca, on caigu\u00e9 malalt i dict\u00e0 el seu testament, el 26 d'abril de 1313. en ell prenia les disposicions necess\u00e0ries per preservar la seva obra dipositant-la en tres llocs: la cartoixa de vauvert, la casa del seu amic genov\u00e8s perceval spinola i la casa del seu gendre pere de sanmenat. malgrat aix\u00f2, va recuperar-se i m\u00e9s tard s'embarcaria de nou cap a sic\u00edlia, interessat per l'espiritualitat de frederic ii de sic\u00edlia. a messina es dedic\u00e0 a predicar entre les comunitats jueves i a escriure una quarantena d'obres.l'any seg\u00fcent retorn\u00e0 a mallorca per adre\u00e7ar-se novament cap a tunis, on va continuar escrivint fren\u00e8ticament. jaume ii d'arag\u00f3 li don\u00e0 suport amb cartes de recomanaci\u00f3 i ajudants per transcriure els seus llibres en vulgar al llat\u00ed. el mes de desembre de 1315 hi signa la seva darrera obra coneguda, liber de maiori fine intelectus amoris et honoris. degu\u00e9 morir molt poc despr\u00e9s, b\u00e9 en aquesta ciutat, b\u00e9 a mallorca, o b\u00e9 a la travessia que les uneix. ramon llull est\u00e0 enterrat a l'esgl\u00e9sia de sant francesc de la ciutat de mallorca.durant el segle xvii, dins el proc\u00e9s de canonitzaci\u00f3, es va situar la seva mort com a m\u00e0rtir a bugia el 1315. la documentaci\u00f3 en qu\u00e8 es basava era una suposada carta de llull als jurats de mallorca enviada des de bugia aquell any. tanmateix, en realitat es tractava d'una falsificaci\u00f3 feta amb la intenci\u00f3 d'afegir elements probatoris a l'examen de les restes mortals de llull feta el 1611. sense tenir coneixement de les obres escrites per llull el 1315 a tunis, els falsificadors varen utilitzar els incidents de 1307 situant-los uns anys m\u00e9s enrere.\n\n\n== doctrina filos\u00f2fica ==\n\nramon llull considerava que la seva missi\u00f3 era dedicar-se a l'apologia de la fe cristiana, i volia elaborar un sistema per convertir les proposicions cristianes a unes idees que els sarra\u00efns poguessin entendre, sense perill de confusi\u00f3.\nen l'esquema que plantejava ramon llull, considerava que la ra\u00f3 \u00e9s present en tots els homes, encara que siguin jueus o musulmans. aquesta ra\u00f3 avalaria uns principis universals, que no existirien en la doctrina musulmana o jueva i que es corresponen amb les veritats de la doctrina cristiana. segons ell, si jueus i musulmans entenen aquests principis universals per la ra\u00f3, no podran oposar-s'hi i hauran de recon\u00e8ixer que la doctrina cristiana \u00e9s la veritable.\nuna confusi\u00f3 recurrent en tractar aquest aspecte \u00e9s la idea que ramon llull, de fet, volia arribar a una mena d'entesa o de di\u00e0leg entre les tres religions. aquesta afirmaci\u00f3 no \u00e9s acurada, ja que de l'estudi de les seves obres es despr\u00e8n que el seu objectiu \u00e9s dur l'altre a la fe pr\u00f2pia, \u00e9s a dir la conversi\u00f3 al cristianisme. tanmateix, aquesta conversi\u00f3 s'ha de dur a terme tenint present la condici\u00f3 intel\u00b7lectual de l'adversari, per exposar millor el principi universal (o fer creure que la seva religi\u00f3 no en t\u00e9).llull don\u00e0 molta import\u00e0ncia al llenguatge i a l'ordre discursiu. els noms reals i les definicions d'un subjecte allunyen l'enteniment de l'error; els noms relatius permeten la identificaci\u00f3 d'uns noms relatius amb els altres. en definitiva, els noms tenen un car\u00e0cter psicol\u00f2gic i s'enllacen amb l'enteniment i la voluntat. llull buscava un llenguatge universal que pogu\u00e9s esdevenir m\u00e8tode, basat en un c\u00e0lcul que permet\u00e9s dirigir les disputes i arribar a assolir la veritat.\n\u00e9s de destacar tamb\u00e9 l'\u00fas que fa de la figura quatern\u00e0ria (aigua, aire, terra i foc), que pren de la filosofia d'escot eri\u00fagena. els objectius de la figura s\u00f3n: la predicaci\u00f3 als musulmans fins a arribar al martiri, escriptura d'un llibre contra els errors d'aquests (llull deia que havia de ser \u00abel millor llibre del m\u00f3n\u00bb) i creaci\u00f3 d'escoles-monestirs on s'enseny\u00e9s l'\u00e0rab i altres lleng\u00fces orientals per a instrucci\u00f3 de missioners. malgrat tot, \u00e9s a partir del que s'anomena etapa tern\u00e0ria de llull \u2014entre 1290 i 1308\u2014 que el sistema lul\u00b7li\u00e0 s'obre a nous camps, sobretot gr\u00e0cies al descobriment de l'efic\u00e0cia pragm\u00e0tica de la predicaci\u00f3 com a vehicle comunicatiu. es tracta d'una etapa en qu\u00e8 es nota una evoluci\u00f3 en la forma de pensar el llenguatge (vegeu afat), cada cop m\u00e9s encarat a la predicaci\u00f3 i a les construccions entenedores perqu\u00e8, en definitiva, l'obsessi\u00f3 dominant en llull fins al darrer moment de la seva llarga vida ser\u00e0 la conversi\u00f3 dels musulmans, dels jueus i d'altres (especialment dels t\u00e0rtars) a la fe cristiana.\ndes del punt de vista teol\u00f2gic, considera que l'home pot utilitzar l'enteniment. la teologia \u00e9s en realitat un doble procediment: el d'ajudar l'home en la seva tend\u00e8ncia natural vers (d\u00e9u), i el de possibilitar viure una experi\u00e8ncia m\u00edstica. tanmateix, reconeix els principis i misteris de la revelaci\u00f3 com a postulats metodol\u00f2gics, sense els quals no es podria viure.\nseguidor, com a bon francisc\u00e0, del pensament de roger bacon i sant bonaventura, llull va introduir una gran innovaci\u00f3 en incloure el pensament moral cavalleresc en la filosofia i la teologia del seu temps. per aix\u00f2 llull es va embarcar en una croada a favor del pensament m\u00edstic i cavalleresc i en contra del racionalisme a ultran\u00e7a representat pel pensador musulm\u00e0 averrois. tot i aix\u00f2, llull estimava i entenia el pensament \u00e0rab i respectava molt\u00edssim els seus avan\u00e7ats sistemes. aix\u00ed, en el seu primer llibre utilitza la l\u00f2gica dels cient\u00edfics \u00e0rabs, la seva simbologia, la seva \u00e0lgebra i els seus raonaments.\n\n\n=== filosofia i teologia ===\nla filosofia de llull rep la influ\u00e8ncia d'agust\u00ed d'hipona i dels corrents m\u00edstics franciscans. no distingeix de manera clara entre filosofia i teologia, i construeix una saviesa cristiana centrada al voltant del seu inter\u00e8s b\u00e0sic, l'apologia; \u00e9s per aix\u00f2 que es pot parlar d'un racionalisme apolog\u00e8tic. llull coneix arist\u00f2til a trav\u00e9s del fil\u00f2sof \u00e0rab al-gazzali, del qual va traduir un compendi de l\u00f2gica, i n'assimila la doctrina de les proposicions i del sil\u00b7logisme, per\u00f2 la seva l\u00f2gica va m\u00e9s enll\u00e0 de l'escol\u00e0stica formal o de segona intenci\u00f3 i \u00e9s diferent de la teologia; m\u00e9s aviat \u00e9s una manera de raonar sobre la veritat divina.\nel problema que llull vol resoldre deriva d'arist\u00f2til, que distingeix els principis comuns a tota ci\u00e8ncia dels principis propis de cadascuna. per llull, es tracta de trobar una ci\u00e8ncia general els principis de la qual continguin els principis de totes les ci\u00e8ncies particulars.\nl'ars generalis (1308), redacci\u00f3 final d'un llibre anterior, l'ars compendiosa inveniendi veritatem o ars magna primitiva, del 1274, vol, doncs, ser la ci\u00e8ncia suprema de la qual depenen totes les altres; no \u00e9s pr\u00f2piament una l\u00f2gica sin\u00f3 un art de recerca. mentre que per arist\u00f2til els principis no es basaven en demostracions sin\u00f3 que derivaven de l'experi\u00e8ncia i de la inducci\u00f3, llull creu que resol tots els problemes amb una precisi\u00f3 matem\u00e0tica: parteix del pressup\u00f2sit que tota proposici\u00f3 es pot reduir a termes i que els termes complexos es poden reduir a termes simples o principis. en el sup\u00f2sit que s'aconsegueixi obtenir tots els termes simples possibles, combinant-los de totes les maneres possibles, s'obtindran totes les proposicions certes possibles: neix aix\u00ed l'art combinat\u00f2ria, tamb\u00e9 com a t\u00e8cnica de mnemot\u00e8cnia, ja que facilita la memoritzaci\u00f3 de les nocions b\u00e0siques. aquesta idea \u00e9s a l'arrel dels successius desenvolupaments del c\u00e0lcul computacional i de certs aspectes de la intel\u00b7lig\u00e8ncia artificial.la clau, doncs, era descobrir tots els termes simples i trobar la regla que permet\u00e9s combinar-los. llull a\u00eflla nou predicats absoluts, que s\u00f3n els nou atributs divins \u2014 bonesa, grandesa, eternitat, poder, saviesa, amor, virtut, veritat i gl\u00f2ria\u2014, i nou relacions \u2014difer\u00e8ncia-concordan\u00e7a-contrarietat, comen\u00e7ament-mitj\u00e0-fi, majoritat-igualtat-minoritat\u2014, a les quals ha d'afegir nou q\u00fcestions, nou subjectes, nou virtuts i nou vicis.\nen el llibre de l'ascens i descens de l'intel\u00b7lecte, llull prova un nou m\u00e8tode dial\u00e8ctic que prescindeixi de les combinacions de termes. amb un moviment d'ascens, l'intel\u00b7lecte arriba als principis primers, i amb el moviment contrari pot con\u00e8ixer els termes particulars. el conjunt de les ci\u00e8ncies es combinen entre si formant un arbre on la trama dels conceptes representa la realitat del m\u00f3n i de d\u00e9u.\nla metaf\u00edsica lul\u00b7liana \u00e9s teol\u00f2gica, en el sentit que es basa en la revelaci\u00f3. vol donar proves de l'exist\u00e8ncia de d\u00e9u segons la doctrina escol\u00e0stica: d\u00e9u i les nou dignitats divines s\u00f3n la causa de la perfecci\u00f3 existent, de manera que totes les criatures mostren en un cert grau la seva semblan\u00e7a amb d\u00e9u; l'univers, segons la tradici\u00f3 agustiniana, \u00e9s el mirall de la divinitat, \u00abel llibre en el qual s'apr\u00e8n a con\u00e8ixer d\u00e9u\u00bb, un sistema de signes que demostren la realitat divina. d\u00e9u \u00e9s la idea eterna i les criatures s\u00f3n idees noves provinents de d\u00e9u; s\u00f3n, doncs, \u00abidees divines per\u00f2 finites\u00bb: la creaci\u00f3 no va ser feta ab aeterno sin\u00f3 que s'avan\u00e7a amb el pas del temps.\nllull defensava a la seva doctrina la immaculada concepci\u00f3 de maria, contra l'opini\u00f3, llavors ortodoxa, de sant tom\u00e0s d'aquino. l'ess\u00e8ncia divina havia de partir d'una primera mat\u00e8ria perfecta per a poder formar el cos de jes\u00fas. un fet impensable si la mateixa maria hagu\u00e9s subjecta al pecat original, per tant, ella havia d'haver estat concebuda sense pecat. aquestes idees varen portar l'inquisidor nicolau eimeric a perseguir p\u00f2stumament les obres de ramon llull. tanmateix, el rei pere el cerimoni\u00f3s va protegir la mem\u00f2ria del beat i va expulsar l'inquisidor del regne d'arag\u00f3.\n\n\n=== l'obra alqu\u00edmica ===\nla relaci\u00f3 de llull amb l'alqu\u00edmia i les misterioses sectes c\u00e0tares i albigeses \u00e9s encara m\u00e9s prop\u00edcia a la fantasia. realment no \u00e9s l'\u00fanic de la seva \u00e8poca, i la corona d'arag\u00f3 medieval (veritable cru\u00eflla entre it\u00e0lia, el nord d'europa i el sud hisp\u00e0nic i sicili\u00e0, on els escriptors musulmans van actuar com a portadors de l'her\u00e8ncia hel\u00b7len\u00edstica i innovadors en el terreny cient\u00edfic) va ser un bon lloc per rebre tota classe d'influ\u00e8ncies, en particular el periphyseon de joan escot eri\u00fagena, la clavis physicae d'honori d'autun (prohibit el 1225 perqu\u00e8 els heretges l'utilitzaven) o la doctrina, potser derivada del timeu de plat\u00f3, de l'anima mundi (o \u00e0nima c\u00f2smica, que atribueix al m\u00f3n les tres pot\u00e8ncies an\u00edmiques: mem\u00f2ria, intel\u00b7lig\u00e8ncia i voluntat).a llull se li van atribuir nombroses obres alqu\u00edmiques, per\u00f2 s\u00f3n totes ap\u00f2crifes. la cr\u00edtica hist\u00f2rica va deixar ben fixada des del segle xix la naturalesa pseudoepigr\u00e0fica de tot el corpus, que en total superen les cent obres. una primera hip\u00f2tesi va proposarque el veritable autor d'algun tractat podria ser ramon de t\u00e0rrega, un jueu convers del segle xiv anomenat per alguns el \u00abramon llull de t\u00e0rrega\u00bb, fou un frare dominic i te\u00f2leg acusat d'heretgia.fins a finals dels 80 els historiades de la ci\u00e8ncia pensaven que els textos m\u00e9s antics i importants eren una falsificaci\u00f3 de finals del segle xiv i principis del xv, amb addicions posteriors. a finals del segle xx, la professora michela pereira va revelar una matriu textual pr\u00e8via, datada al voltant de 1332, que no t\u00e9 una intenci\u00f3 pseudoepigr\u00e0fica en la seva g\u00e8nesi. es tracta d'una producci\u00f3 original d'un personatge desconegut, que pereira anomena magister testamenti en refer\u00e8ncia al seu tractat m\u00e9s emblem\u00e0tic.les seves obres originals serien temptativament el testamentum, vademecum (=codicillus); liber lapidarii (=lapidarius abbreviatus); liber de intentione alchimistarum; scientia de sensibilibus (=ars intellectiva; ars magica); tractatu de aquis medicinalius (=de secretis naturae primeras versiones); de lapide maiori (=apertorium); questionario; liber experimentorum i una versi\u00f3 primitiva del compendium animae transmutationis metallorum (=compendium super lapidum; lapidarium). a aquest nucli primordial s'hi haurien afegit altres escrits amb el pas del temps. la seva aportaci\u00f3 va canviar completament la manera d'encarar aquest grup germinal de tractats, ja que per primera vegada se'ns revelava amb dades concretes que no est\u00e0vem davant de falsificacions conscients, sin\u00f3 davant d'obres originals, que transmeten les idees, la personalitat i les dades biogr\u00e0fiques d'un alquimista real. despr\u00e9s de recopilar informaci\u00f3 sobre aquest personatge en funci\u00f3 d'all\u00f2 que ens explica, tant al seu testamentum com als altres escrits que cita com a propis, se l'ha identificat amb un home anomenat raymundus de terminis (cat. ramon de t\u00e9rmens). seria un mallorqu\u00ed que exercia l'ofici d'eques o miles, format com a magister in artibus o in legibus. aquests tipus de persones solien ocupar llocs administratius, de jurisdicci\u00f3 mercantil, diplom\u00e0tics o d'ordre p\u00fablic. tamb\u00e9 tenia coneixements de medicina, sobretot vinculats a la cirurgia, amb una formaci\u00f3 montpellerina. est\u00e0 documentada la seva activitat a l'illa de corf\u00fa ia ciutats albaneses. va exercir de ball a berat i vlor\u00eb, o en operacions comercials per a roberto i de n\u00e0pols i felip i de t\u00e0rent als mars adri\u00e0tic i j\u00f2nic.\nentre les obres m\u00e9s conegudes hi ha el liber de secretis naturae seu de quinta essentia (llibre dels secrets de la natura o de la quinta ess\u00e8ncia), en el qual el pseudo-llull sost\u00e9 que, mentre que d\u00e9u nom\u00e9s pot fer el b\u00e9, l'home pot caure en el mal perqu\u00e8 nom\u00e9s disposa del foc per purificar les coses terrenals, per\u00f2 amb l'ajut dels principis essencials i de la fe pot dur a terme transmutacions naturals i arribar al b\u00e9. la tria entre el b\u00e9 i el mal \u00e9s responsabilitat del lliure albir, que \u00e9s una conseq\u00fc\u00e8ncia de la ignor\u00e0ncia humana, la qual, per\u00f2, \u00e9s fruit de la voluntat divina, i per aix\u00f2 tamb\u00e9 \u00e9s un b\u00e9. el mateix ramon de t\u00e9rmens seria l'autor de diverses versions o estrats primitius d'aquesta obra des del 1330-1332. tot i aix\u00f2, el format m\u00e9s conegut \u00e9s una recensi\u00f3 pseudoepigr\u00e0fica datable al voltant de 1360-1380, on uns falsificadors van endossar l'obra a ramon llull.\n\n\n== obra ==\n\nramon llull va escriure uns 256 llibres, que inclouen mat\u00e8ries tan diverses com:\n\nfilosofia (ars magna, ars brevis)\nci\u00e8ncia (arbre de ci\u00e8ncia, tractat d'astronomia)\neducaci\u00f3 (blanquerna, que inclou el llibre d'amic e amat)\nm\u00edstica (llibre de contemplaci\u00f3)\nreligi\u00f3 i la predicaci\u00f3 (llibre del gentil e dels tres savis, tractatus de modo convertendi infideles, liber de fine)\ngram\u00e0tica (ret\u00f2rica nova)\ncavalleria (llibre de l'orde de cavalleria)\nnovel\u00b7la (f\u00e8lix o llibre de meravelles, que inclou el llibre de les b\u00e8sties)\npoesia (el cant de ramon, lo desconhort)destaca tamb\u00e9 la vida coet\u00e0nia, una obra formalment an\u00f2nima, si b\u00e9 \u00e9s considerada una autobiografia dictada per llull als seus deixebles de la cartoixa de vauvert. aix\u00ed tamb\u00e9 se li han atribu\u00eft molts altres llibres, alguns d'autoria dubtosa. malgrat els molts viatges que va fer durant la seva vida, la seva obra \u00e9s una de les m\u00e9s ingents de la hist\u00f2ria de la literatura.\n\n\n=== ars, l'art de llull ===\n\nllull va crear l'ars (mot llat\u00ed que significa 'art') o art lul\u00b7liana consisteix en un sistema filos\u00f2fic, amb l'objectiu de permetre demostrar, a trav\u00e9s de l'argumentaci\u00f3 filos\u00f2fica racional, la veritat del cristianisme als seguidors d'altres doctrines, mitjan\u00e7ant t\u00e8cniques racionals de notaci\u00f3 simb\u00f2lica i diagrames combinatoris. llull escrigu\u00e9 diverses variants i simplificacions d'aquest sistema filos\u00f2fic com s\u00f3n l'ars magna (1276), l'art demostrativa (1283), l'ars inventiva (1289) i l'art breu (1308), entre d'altres, intentant plasmar les 16 figures de la seva art.l'eix central de la seva obra \u00e9s l'art. aquesta va haver de ser reescrita diverses vegades per fer l'obra m\u00e9s entenedora per als cercles intel\u00b7lectuals del moment. per aix\u00f2 s'ha acceptat una divisi\u00f3 de la producci\u00f3 en quatre etapes, proposada per anthony bonner:la primera, anomenada \u00abetapa preart\u00bb, recull els \u00faltims anys d'aprenentatge, abans de la il\u00b7luminaci\u00f3 de randa (entre 1271 aproximadament i 1274). a aquesta etapa pertany un tractat de l\u00f2gica en vers (la l\u00f2gica d'algatzell, 1271-1272?), i el llibre de contemplaci\u00f3 en d\u00e9u (1273-1274), la primera gran obra de llull. la segona etapa, l'\u00abetapa quatern\u00e0ria\u00bb entre 1274 i 1290, s'anomena aix\u00ed perqu\u00e8 els principis b\u00e0sics que estructuren l'art s'agrupen en un nombre m\u00faltiple de quatre. en formen part l'art abreujada (1274) i l'art demostrativa (1283), de les quals deriven respectivament dues novel\u00b7les: el llibre d'evast e d'aloma e de blanquerna son fill (1283) i el f\u00e8lix o llibre de meravelles (1288-1289). a partir de 1290 a l'any 1308, els conceptes van passar d'agrupar-se en un nombre m\u00faltiple de quatre a recollir-se en un nombre m\u00faltiple de tres, per la qual cosa s'anomenar\u00e0 el nou per\u00edode com a \u00abetapa tern\u00e0ria\u00bb. l'ars inventiva (1290) \u00e9s la primera d'aquesta etapa, i es tanca amb l'art breu (1308). d'aquest per\u00edode en destaca la gran enciclop\u00e8dia arbre de ci\u00e8ncia (1296-1297), juntament amb dues manifestacions de la l\u00edrica lul\u00b7liana: el desconhort (1295) i el cant de ramon (1300). finalment l'\u00abetapa postart\u00bb, compren des del 1308 fins a la seva mort, l'any 1316 on llull deixa de banda l'art i se centra en l'escriptura sobre q\u00fcestions de filosofia, teologia i l\u00f2gica.\n\n\n==== ars magna ====\n\nl'obra ars magna (cat. gran art, 1305), invent\u00e0 un llenguatge formal basat en la l\u00f2gica combinat\u00f2ria per poder parlar de tot el que l'autor considerava rellevant en la filosofia i religi\u00f3 sense la barrera de les lleng\u00fces.\n\n\n==== ars brevis ====\n\nl'ars brevis (cat. art abreujada o art breu, 1308) \u00e9s la versi\u00f3 m\u00e9s curta de l'ars, el magne projecte de ramon llull. llull va escriure aquest ars perqu\u00e8 els seus deixebles que comen\u00e7aven a estudiar el seu art poguessin copsar tot el sistema lul\u00b7li\u00e0 sense que els detalls m\u00e9s dif\u00edcils (de tipus l\u00f2gic, teol\u00f2gic, etc.) impedissin aquest proc\u00e9s.\n\n\n=== arbre de ci\u00e8ncia ===\n\narbre de ci\u00e8ncia (arbor scientiae) \u00e9s una de les obres m\u00e9s extenses i caracter\u00edstiques de ramon llull, escrita a roma entre 1295 i 1296. \u00e9s una versi\u00f3 en forma enciclop\u00e8dica l'art general o ars magna destinada a un p\u00fablic no universitari. l'obra recorre a una analogia comuna en ell: la comparaci\u00f3 org\u00e0nica, en la qual cada ci\u00e8ncia es representa com un arbre amb arrels, tronc, branques, fulles i fruits. les arrels representen els principis b\u00e0sics de cada ci\u00e8ncia; el tronc, l'estructura; les branques, els g\u00e8neres; les fulles, les esp\u00e8cies; i els fruits, els individus, els seus actes i les seves finalitats. aquesta al\u00b7legoria vegetal mostra la influ\u00e8ncia d'arist\u00f2til.\n\n\n=== blanquerna ===\n\nel llibre d'evast e d'aloma e de blaquerna son fill (sovint conegut com a blanquerna, per les edicions valencianes del segle xiv), escrit a montpeller el 1283, \u00e9s una novel\u00b7la idealista que va tenir una enorme influ\u00e8ncia en la narrativa de l'edat mitjana i en els escriptors posteriors. l'obra descriu amb molta vivacitat la vida medieval de manera realista, per\u00f2 sense localitzacions geogr\u00e0fiques concretes, malgrat que el nom de blanquerna o blaquerna remet a un top\u00f2nim de constantinoble. la novel\u00b7la est\u00e0 dividida en cinc llibres, cada un d'ells dedicat a un model de vida: matrimonial, monacal, de bisbat, papal i l'\u00faltim, el llibre d'amic e amat sobre la vida eremita. seguint la seva vocaci\u00f3 religiosa, el protagonista prova d'arribar a d\u00e9u a trav\u00e9s d'un viatge vital que, a desgrat d'ell mateix, el dur\u00e0 a ser frare, abat, bisbe i papa. finalment, esdevindr\u00e0 ermit\u00e0, que per llull era l'estat de m\u00e0xima perfecci\u00f3 espiritual.\n\n\n==== llibre d'amic e amat ====\n\nla primera secci\u00f3 de la cinquena part del blanquerna l'ocupa el llibre d'amic e amat, pe\u00e7a formada per 350 aforismes de tem\u00e0tica religiosa, amb un fort component po\u00e8tic, que expressen l'experi\u00e8ncia m\u00edstica que sent l'amic, que representa l'\u00e0nima del cristi\u00e0, envers l'amat, que \u00e9s d\u00e9u. amb un estil molt personal, combina elements que provenen de tradicions molt diverses, com el c\u00e0ntic dels c\u00e0ntics, la l\u00edrica occitana o el sufisme isl\u00e0mic, i ha estat, juntament amb l'ars, l'obra m\u00e9s difosa de llull, amb nombroses edicions, en diverses lleng\u00fces al llarg de la hist\u00f2ria, publicades independentment del blanquerna. igual que en la m\u00edstica dels suf\u00eds que el poeta invoca, aquesta can\u00e7\u00f3 ser\u00e0 un dels models de la poesia espanyola. el treball va ser una gran influ\u00e8ncia en la narrativa de l'edat mitjana, incloent-hi alguns autors immediatament posteriors a llull, joan manuel de castella i joanot martorell, en particular. aquest llibre va ser tradu\u00eft al franc\u00e8s a \u00e9ditions de la sir\u00e8ne el 1919 per max jacob, incorporant tamb\u00e9, la \u00abnota biogr\u00e0fica\u00bb sobre ramon llull, pel mateix max jacob i antonio de barrau.pel que fa a la tem\u00e0tica, llull sempre emparellar\u00e0 la m\u00edstica amb la ra\u00f3, plantejament coherent dins la seva filosofia, per\u00f2 innovador a l'\u00e8poca. per altra banda, els estudiosos encara no poden explicar per qu\u00e8 t\u00e9 350 versets en lloc de 366, tenint en compte que llull era molt met\u00f2dic amb els nombres i que a l'obra es diu que \u00abcomen\u00e7\u00e0 son libre, lo qual depart\u00ed en aytants versses con ha dies en l'any\u00bb.\n\n\n=== els dotze principis de la filosofia ===\n\nels dotze principis de la filosofia (duodecim principia philosophi\u00e6) va ser una obra escrita l'any 1310 i publicada l'any 1516 a par\u00eds. \u00e9s un tractat sobre cosmologia i filosofia escol\u00e0stica dedicada a felip vi de fran\u00e7a. igual que en altres obres de l'\u00e8poca, l'autor exposa al rei de fran\u00e7a les seves queixes sobre els averroistes. com a artifici literari, llull s'imagina la seva trobada amb les dames i la filosofia amb contrici\u00f3 i satisfacci\u00f3. l'escena t\u00e9 lloc a l'ombra d'un arbre. la filosofia dels dotze principis es queixa de com els averroistes s'oposen a ella tot calumniant la seva relaci\u00f3 amb la teologia. la filosofia demana a llull i a les dames que defensin el seu cas davant el rei de fran\u00e7a. en el llibre s'intenta demostrar que la just\u00edcia, la tempran\u00e7a, la castedat, la humilitat i la fe es troben limitats pel poder dels seus contraris, com ara l'avar\u00edcia, la gola, etc. aquest treball confirma la reputaci\u00f3 de llull com a divulgador de l'escol\u00e0stica que pos\u00e0 el coneixement enciclop\u00e8dic al servei de l'acci\u00f3 i no pas de la ci\u00e8ncia especulativa.\n\n\n=== llibre de contemplaci\u00f3 en d\u00e9u ===\n\nel llibre de contemplaci\u00f3 en d\u00e9u (1271-1274) ocupa set volums de les obres originals de ramon llull. hi ha versi\u00f3 catalana i llatina i, segons afirma ramon llull, s\u00f3n versions de la primitiva redacci\u00f3 \u00e0rab que no s'ha conservat. est\u00e0 redactat en primera persona \u2014per\u00f2 an\u00f2nim\u2014 i aix\u00ed l'autor intercala nombroses refer\u00e8ncies autobiogr\u00e0fiques referides a l'agra\u00efment dels b\u00e9ns rebuts de d\u00e9u o b\u00e9 a la penit\u00e8ncia i penediment dels pecats de joventut. el to tendeix a l'automarginaci\u00f3 i a l'exultaci\u00f3 en una fe vigorosa de recent adquisici\u00f3, amb frases de lloan\u00e7a de la divinitat, molt en la l\u00ednia de la prosa agustiniana de les confessions, amb una funci\u00f3 did\u00e0ctica basada en una crida constant a la pietat.\n\n\n=== llibre del gentil e dels tres savis ===\n\nel llibre del gentil e dels tres savis (1274-1276) \u00e9s una obra apolog\u00e8tica que vol demostrar l'efic\u00e0cia del m\u00e8tode de ramon llull en una discussi\u00f3 sobre la veracitat o falsedat de les tres religions del llibre: judaisme, cristianisme i islam. en aquesta obra, un gentil (\u00e9s a dir, un pag\u00e0) es troba tres savis: un jueu, un cristi\u00e0 i un musulm\u00e0. els representants de les tres religions l'il\u00b7lustren sobre l'exist\u00e8ncia d'un \u00fanic d\u00e9u, sobre la creaci\u00f3 i sobre la resurrecci\u00f3, i cadasc\u00fa presenta la seva religi\u00f3 perqu\u00e8 el gentil i el lector escullin la que els sembli veritable. el llibre no indica quina religi\u00f3 tria el gentil.\nal llarg de l'obra crida l'atenci\u00f3 l'exposici\u00f3 sistem\u00e0tica dels principis de la llei mosaica i de l'islam, que demostra un coneixement notable dels continguts de les dues religions, fet no gaire corrent a l'\u00e8poca de l'autor. a m\u00e9s, la ficci\u00f3 que envolta la narraci\u00f3 est\u00e0 bastant desenvolupada i interacciona d'una manera molt subtil amb les argumentacions dels savis.\n\n\n=== liber de fine ===\n\nel liber de maiore fine intellectus amoris et honoris (abreujat com liber de fine; llibre sobre el fi major de la intel\u00b7lig\u00e8ncia: l'amor i l'honor, en catal\u00e0) \u00e9s una obra pol\u00edtica escrita per llull a montpeller (1305). l'obra tracta de la predicaci\u00f3 als \u00abinfidels\u00bb i d'una croada militar a terra santa; en general respon als canvis pol\u00edtics de l'\u00e8poca.\n\n\n=== llibre de l'ascens i descens de l'intel\u00b7lecte ===\n\nescrit a montpeller l'any 1304, en llat\u00ed, el llibre de l'ascens i descens de l'intel\u00b7lecte (liber de ascensu et descensu intellectus) desenvolupa el fam\u00f3s m\u00e8tode \u00abescalar\u00bb del pensament lul\u00b7li\u00e0: hi ha \u00abescales m\u00edstiques\u00bb que determinen les \u00abescales del coneixement\u00bb, per les quals es pot pujar i baixar com si es tract\u00e9s d'\u00e0mplies escalinates. per pujar, s'ha de passar del sensible (el que es percep per mitj\u00e0 dels sentits, \u00e9s a dir, el coneixement emp\u00edric) a l'intel\u00b7ligible, i de l'intel\u00b7ligible a l'intel\u00b7lectual. per mitj\u00e0 d'un altre proc\u00e9s paral\u00b7lel i simultani a l'anterior, s'ascendeix del que \u00e9s particular al general i del general a l'universal.\nels modes escalars de l'intel\u00b7lecte s'organitzen de la manera seg\u00fcent:\n\nmodalitat l\u00f2gica: cont\u00e9 les escales de la difer\u00e8ncia, la concordan\u00e7a i la contrarietat.\nmodalitat situacional: cont\u00e9 les escales del comen\u00e7ament, el mitj\u00e0 i el fi.\nmodalitat quantitativa: cont\u00e9 les escales de la majoritat, la igualtat i la minoritat.llull, doncs, estableix nou modalitats escalars que, totes juntes, permeten penetrar d'una manera successiva, gradual i cada vegada m\u00e9s espec\u00edfica en la naturalesa \u00edntima dels \u00e9ssers i els fen\u00f2mens naturals.\n\n\n=== llibre de l'orde de cavalleria ===\n\nen el llibre de l'orde de cavalleria, pe\u00e7a did\u00e0ctica dels primers anys de producci\u00f3 de ramon llull (va ser escrita entre el 1274 i el 1276), parla de les caracter\u00edstiques dels bons cavallers, que han de tenir com a principals objectius desenvolupar l'honor cristi\u00e0 i la noblesa d'esperit, cosa que s'aconsegueix amb una observan\u00e7a estricta de la pietat. a vegades el text \u00e9s combatiu i agressiu, ja que recomana convertir els fidels amb l'espasa a la m\u00e0 alhora que se'ls predica la veritat de crist.aquest manual del cavaller cristi\u00e0 va influir en joanot martorell a l'hora de redactar tirant lo blanc.\n\n\n=== f\u00e8lix o llibre de meravelles ===\n\nf\u00e8lix o llibre de meravelles, escrit a par\u00eds entre el 1287 i el 1289, \u00e9s una obra doctrinal que combina la narraci\u00f3 i el di\u00e0leg entre mestre i deixeble. al llarg dels deu apartats de l'obra, el protagonista, f\u00e8lix, viatja pel m\u00f3n descobrint la dist\u00e0ncia entre l'ordre div\u00ed de la creaci\u00f3 i l'actitud que en realitat tenen els homes. alhora, per\u00f2, coneix ermitans i fil\u00f2sofs que el fan entrar en contacte amb totes les branques del saber del segle xiii, des de d\u00e9u i l'infern fins a la natura.\n\n\n==== llibre de les b\u00e8sties ====\n\nel set\u00e8 apartat del llibre de meravelles l'ocupa el llibre de les b\u00e8sties. en lloc de ser un tractat de zoologia similar als bestiaris medievals, est\u00e0 plantejat en forma de faula, un format que li permet allunyar-se del designi doctrinal, apolog\u00e8tic o meditatiu de la resta de la producci\u00f3 lul\u00b7liana. en realitat, \u00e9s una reflexi\u00f3 sobre la pol\u00edtica on llull fa servir les maquinacions del personatge de la guineu na renard per exercir el poder a qualsevol preu, per a crear un paral\u00b7lelisme amb les intrigues d'una cort de l'\u00e8poca. el llibre s'ha volgut interpretar com un advertiment al rei de fran\u00e7a, felip el bell, perqu\u00e8 no es refi\u00e9s gaire de les persones del seu entorn.l'estil diferent de la resta de cap\u00edtols del llibre de meravelles fa l'efecte que no va ser escrit en el mateix moment. la tem\u00e0tica havia estat tractada per altres escriptors contemporanis que tenien un paper prominent en el tema de les b\u00e8sties: el franc\u00e8s le roman de renart, un conglomerat d'hist\u00f2ries d'animals de diversos autors de final del segle xii, i el kalila wa dimna, un conjunt de faules d'animals procedents del panchatantra, introdu\u00eft a europa per ibn al-muqaffa, en el segle viii, que varen tenir diverses traduccions, entre altres, la castellana calila e dimna, impulsada pel rei alfons el savi.\n\n\n=== llibre dels mil proverbis ===\n\nel llibre de mil proverbis cont\u00e9 sent\u00e8ncies que abracen \u00e0mbits diversos: teologia, filosofia, moral, vida social i vida pr\u00e0ctica. les qualitats de l'obra s\u00f3n la lleugeresa en la concisi\u00f3, la simplicitat tota did\u00e0ctica, la musicalitat mnemot\u00e8cnica; la redacci\u00f3 essent alliberada dels constrenyiments de la demostraci\u00f3 escol\u00e0stica, de les feixugors del seu aparat.\n\n\n=== poesia ===\n\n\n==== lo desconhort ====\n\nlo desconhort, tamb\u00e9 conegut com el desconhort, \u00e9s un poema escrit per llull l'any 1295. el poema consta de 69 estrofes monorimes i 12 versos alexandrins. el poema fou escrit per a ser recitat al so del poema \u00e8pic carolingi anomenat berart de montdidier. el tema del poema \u00e9s un debat en vers entre llull i un ermit\u00e0 sobre el programa art\u00edstic d'aquest \u00faltim. el poema comen\u00e7a amb un relat bibliogr\u00e0fic amb un llull melanc\u00f2lic per la manca d'\u00e8xit en la seva particular causa de convertir els no cristians i de l'enaltiment de la fe. l'ermit\u00e0 que es troba present, convida llull a reflexionar si realment la seva art general \u00e9s una bona causa. llull creu que es troba lliure de pecat, ja que estima d\u00e9u i t\u00e9 un aut\u00e8ntic impuls de caritat envers el pro\u00efsme. l'ermit\u00e0 no creu el mateix que llull i aix\u00f2 el fa enfadar. finalment, l'ermit\u00e0 acaba reconeixent que la causa de llull \u00e9s bona i agradable a d\u00e9u. llull alleuja la seva pena en el moment que l'ermit\u00e0 s'ofereix a col\u00b7laborar amb ell i dona gr\u00e0cies a d\u00e9u.\ncant de ramon: \u00e9s un poema que va escriure quan ja era vell i hi fa un balan\u00e7 de la seva vida. mostra els fracassos, la lluita i la personalitat de llull.\nlo concili: \u00e9s una can\u00e7\u00f3 de croada en qu\u00e8 aconsella oraci\u00f3 i devoci\u00f3 a l'hora de celebrar el xv concili ecum\u00e8nic a viena del delfinat, en el qual va prendre part.\n\n\n=== vida coet\u00e0nia ===\n\nvida coet\u00e0nia \u00e9s una obra autobiogr\u00e0fica dictada per llull als seus deixebles de la cartoixa de vauvert, a par\u00eds, el 1311. l'autor hi relata els detalls de la seva conversi\u00f3, les seves visions de crist a la creu i el tomb que aquestes experi\u00e8ncies van suposar, que el van portar a abandonar els seus b\u00e9ns i la seva fam\u00edlia i a renunciar al luxe i la riquesa per dedicar-se a d\u00e9u.\nla major part de les dades que coneixem de la biografia de llull provenen d'aquesta obra, que permet con\u00e8ixer amb for\u00e7a detall la seva vida fins als trenta anys.\n\n\n== electorium parvum seu breviculum ==\n\nl'electorium parvum seu breviculum es troba a la biblioteca estatal de baden a karlsruhe. el breviculum, que probablement va ser creat al nord de fran\u00e7a l'any 1321, t\u00e9 trets autobiogr\u00e0fics. llull va dictar la seva vida al seu deixeble thomas le my\u00e9sier, canonge de la ciutat d'arras, al nord de fran\u00e7a. le my\u00e9sier va donar una gran import\u00e0ncia a la representaci\u00f3 dels ensenyaments de llull. al text s'adjunten dotze miniatures de p\u00e0gina sencera sobre la vida i l'obra del seu mestre.\n\n\n== llengua i estil ==\nramon llull utilitz\u00e0 a les seves obres quatre lleng\u00fces amb una finalitat instrumental: catal\u00e0 per arribar al seu poble, el llat\u00ed per conv\u00e8ncer els intel\u00b7lectuals, l'\u00e0rab per arribar als musulmans i el proven\u00e7al a la seva joventut per fer poesia trobadoresca. molts d'aquests llibres, en un gest ins\u00f2lit a l'\u00e8poca, van ser tradu\u00efts per ell mateix a l'\u00e0rab i al llat\u00ed.utilitz\u00e0 el catal\u00e0 en obres filos\u00f2fiques, cient\u00edfiques i teol\u00f2giques per fer arribar de manera m\u00e9s comprensible aquestes idees a un p\u00fablic urb\u00e0, burg\u00e8s o arist\u00f2crata. va ser el primer cop que es va fer servir la prosa en catal\u00e0 de forma extensa i de creaci\u00f3 pr\u00f2pia, ja que les manifestacions anteriors en catal\u00e0 eren escrits espec\u00edfics i sovint tradu\u00efts del llat\u00ed (hagiografies, homilies, etc.). a m\u00e9s, un contingut d'aquest abast dedicat a contingut filos\u00f2fic no es tornar\u00e0 a trobar en una llengua europea diferent del llat\u00ed, l'\u00e0rab o l'hebreu fins a descartes, tres segles m\u00e9s tard.llull cre\u00e0 un model de llengua culta i unificat i elev\u00e0 el catal\u00e0 a la perfecci\u00f3 i a la modernitat. una prosa segura, flexible i matisada, apta per expressar el pensament, la intel\u00b7lig\u00e8ncia i el sentiment. hagu\u00e9 d'augmentar el cabal l\u00e8xic per a escriure les obres filos\u00f2fiques i doctrinals i es va basar sobretot en el l\u00e8xic hereditari, i incorporant un gran nombre de neologismes derivats del llat\u00ed. alguns autors com antoni m. badia i margarit, lola badia i p\u00e0mies, fernando rodriguez reboiras, miquel colom mateu, o laura rom\u00e0 her\u00e8dia, han fet servir la denominaci\u00f3 \u00abllengua de llull\u00bb per referir-se a l'aportaci\u00f3 lul\u00b7liana al corpus catal\u00e0. en certa forma, una denominaci\u00f3 paral\u00b7lela a la \u00abllengua de cervantes\u00bb para el castell\u00e0 o la \u00abllengua de shakespeare\u00bb per l'angl\u00e8s que prenen el nom de la figura que primer va ajudar a donar car\u00e0cter internacional a les seves respectives lleng\u00fces.\nsegons els treballs de francesc de borja moll el vocabulari utilitzat per llull \u00e9s aproximadament de 7.000 mots diccionariables distribu\u00efts en aquests percentatges:\n52% de mots populars hereditaris del catal\u00e0\n20% de mots derivats dins el catal\u00e0\n18% de llatinismes\n7% de mots usats nom\u00e9s per ramon llull\n1% de proven\u00e7alismes\n2% d'onom\u00e0stica (noms b\u00edblics, geogr\u00e0fics, etc.)la sintaxi \u00e9s molt rigorosa i precisa amb una duplicitat de solucions: calcs i construccions llatines com les subordinades adjectives, i per altra banda, formes que reflecteixen el llenguatge popular com les oracions impersonals en segona persona o els condicionals; tot amb un esperit extraordin\u00e0riament fidel a la llengua que li permet\u00e9 fixar per sempre el catal\u00e0 literari amb tota la seva plenitud i perfecci\u00f3, a la vegada estableix el model ling\u00fc\u00edstic que despr\u00e9s seguir\u00e0 la cancelleria.\ndins l'estil lul\u00b7li\u00e0, seguint lola badia, cal distingir dos aspectes: la ret\u00f2rica l\u00f2gica adre\u00e7ada a la intel\u00b7lig\u00e8ncia i que se centra en els enunciats i la ret\u00f2rica liter\u00e0ria adre\u00e7ada a la imaginaci\u00f3, que se centra en la bellesa de les paraules. constants en l'estil de ramon llull s\u00f3n els locus amoenus, els exemples, les met\u00e0fores, els proverbis, les ant\u00edtesis i els personatges simb\u00f2lics.\n\n\n== anticipacions cient\u00edfiques ==\nsens dubte pot considerar-se ramon llull un visionari, cosa que ha estat aprofitada per diversos parapsic\u00f2legs per tal d'atribuir-li prediccions. no \u00e9s dif\u00edcil imaginar que, des d'aquest punt de vista, anticip\u00e9s molts descobriments, idees que no es desenvoluparien, per\u00f2, fins segles despr\u00e9s; o que alguns estudiosos haguessin pres les idees de ramon llull com a refer\u00e8ncia per a les seves descobertes.\nla relaci\u00f3 de llull amb l'alqu\u00edmia i les sectes c\u00e0tares i albigeses \u00e9s motiu d'especulacions. en la seva \u00e8poca la corona d'arag\u00f3 feia de pont entre it\u00e0lia, el nord d'europa i l'espanya musulmana, cosa que va ser fer que reb\u00e9s tota classe d'influ\u00e8ncies. va ser important la influ\u00e8ncia del periphyseon d'escot eri\u00fagena, la clavis physicae d'honori d'autun i la doctrina de l'anima mundi potser derivada del timeu de plat\u00f3. \u00e9s f\u00e0cil imaginar doncs que llull va con\u00e8ixer un gran nombre de tradicions cient\u00edfiques i filos\u00f2fiques al llarg de la seva vida, que l'ajudaren a postular algunes idees innovadores.\n\n\n=== computaci\u00f3 ===\nramon llull \u00e9s considerat un dels precursors de la computaci\u00f3 i de la intel\u00b7lig\u00e8ncia artificial, a m\u00e9s de ser un referent pels enginyers inform\u00e0tics. aquest fet es deu a la invenci\u00f3 que va crear per arribar a noves idees. consisteix a combinar una s\u00e8rie de conceptes de forma aleat\u00f2ria per arribar a una conclusi\u00f3, \u00e9s a dir, a un raonament autom\u00e0tic. els conceptes que ell utilitzava giraven al voltant de la teologia, filosofia, astronomia i l'alqu\u00edmia entre altres. va aplicar aquest mecanisme a la seua obra mestra ars magna (1305). l\u2019interessant d\u2019aquesta forma de treballar \u00e9s el resultat aleatori que s\u2019obt\u00e9 en combinar conceptes que no es relacionarien en un principi, en el cas de ramon llull destacaren les reflexions on combinava la religi\u00f3 amb la filosofia. la m\u00e9s destacable i a la qual va arribar mitjan\u00e7ant aquest m\u00e8tode \u00e9s \u00abtotes les religions s\u00f3n la mateixa\u00bb. per realitzar aquesta creaci\u00f3 va inspirar-se en els utensilis que utilitzaven els \u00e0rabs per dur a terme l'astronomia i la navegaci\u00f3. aix\u00ed va pretendre formalitzar el proc\u00e9s de raonament mitjan\u00e7ant principis matem\u00e0tics. es pot dir que l\u2019objecte final era automatitzar el coneixement partint d\u2019una premissa combinat\u00f2ria, \u00e9s a dir, va ser precursor de l'automatitzaci\u00f3 de processos.\n\n\n=== f\u00edsica ===\nsegons ramon llull, la gravetat \u00e9s la pedra m\u00f2bil amb moviment natural o violent quan es llan\u00e7a amb impuls a l'aire, aleshores es mou amb la gravetat, el moviment de la qual \u00e9s sensible a la vista (llibre de l'ascens i descens de l'enteniment, escrit el 1304). isaac newton va publicar les seves lleis de moviment, que inclo\u00efen la llei de la gravitaci\u00f3 universal el 1687.\n\n\n=== teoria de l'evoluci\u00f3 i etologia ===\nramon llull escrigu\u00e9: \u00abveient l'home que el lle\u00f3 t\u00e9 ind\u00fastria de ca\u00e7ar, coneix que el lle\u00f3 t\u00e9 imaginaci\u00f3, sense la qual no podia tindre ind\u00fastria i aquesta imaginaci\u00f3 est\u00e0 inserta en el sentir\u00bb. (\u00edd., dist. iii; pr\u00f2l.; n\u00fam. 5). ramon llull es refereix en aquesta pe\u00e7a a la mem\u00f2ria. es pot pensar que amb els conceptes mem\u00f2ria i imaginaci\u00f3, llull anticipa els treballs de charles darwin i de konrad lorenz en el camp de l'etologia. tanmateix, aquesta visi\u00f3 de la natura animal era molt comuna, ja que les doctrines cristianes havien de compatibilitzar-se amb les doctrines gal\u00e8niques i socr\u00e0tiques del soma, pneuma i psique, que veien qualitats humanes en els animals.\n\n\n=== matem\u00e0tiques i inform\u00e0tica ===\nramon llull desenvolupa la seva obra ars com una creaci\u00f3 epistemol\u00f2gica relacional, en la qual desplega un exercici de combinat\u00f2ria basada en parelles i ternes. concretament, planteja una mitja matriu d'adjac\u00e8ncia amb 36 combinacions, sense repeticions, de nou elements presos de dos en dos i una taula de combinacions tern\u00e0ries. aquesta taula presenta variacions de tres elements presos de tres en tres, en ordre c\u00edclic i sense repeticions, amb el resultat de 252 ternes possibles.leibniz \u00e9s el primer a adonar-se, m\u00e9s de 300 anys despr\u00e9s, de les possibilitats que l'obra de llull contenia i adopta la idea lul\u00b7liana d'un \u00abalfabet del pensament hum\u00e0\u00bb que funcioni mitjan\u00e7ant la combinaci\u00f3 de lletres, i la relaciona amb la seva pr\u00f2pia idea d'una \u00abmathesis universalis\u00bb, \u00e9s a dir, d'una l\u00f2gica concebuda com una matem\u00e0tica generalitzada. leibniz escriu \u00abquan sorgeixi una controv\u00e8rsia, no hi haur\u00e0 ja m\u00e9s necessitat de discussi\u00f3 entre dos fil\u00f2sofs de la que hi ha entre dos calculadors\u00bb. leibniz interpreta l'art com un tipus de pensament autom\u00e0tic, una mena de mecanisme conceptual que, un cop establert, funciona per ell mateix. aquest automatisme conceptual fou llargament acaronat per leibniz, el primer a planejar, despr\u00e9s de blaise pascal, una m\u00e0quina de calcular que realment funcion\u00e9s.m\u00e9s modernament s'ha relacionat els desenvolupaments de llull amb el c\u00e0lcul computacional. segons ton sales hi ha deu components en el sistema lul\u00b7li\u00e0 que poden ser integrats al m\u00f3n dels conceptes inform\u00e0tics: des de la idea de calcular els resultats del raonament l\u00f2gic, ja explorada per leibniz, a la d'un \u00abalfabet del pensament\u00bb, interpretada matem\u00e0ticament per george boole a mitjan segle xix, o la d'un m\u00e8tode general, que sigui heur\u00edstic i deductiu, a l'an\u00e0lisi l\u00f2gica, a la noci\u00f3 d'un sistema generatiu, a l'operaci\u00f3 a trav\u00e9s de diagrames, o a la teoria de grafs que ordena les figures triangulars de l'art.l'any 2001 amb el descobriment dels manuscrits perduts ars notandi, ars eleccionis, i alia ars eleccionis, llull \u00e9s reconegut com el descobridor de la paradoxa de condorcet, que va ser redescoberta durant el segle xviii pel marqu\u00e8s de condorcet.\n\n\n=== ling\u00fc\u00edstica ===\nen una \u00e8poca en qu\u00e8 les ciutats eren ja centres de poder i cultura, amb una burgesia curiosa i amb necessitats ling\u00fc\u00edstiques especials (la majoria no sabia llat\u00ed), llull sab\u00e9 detectar les possibilitats comunicatives de les lleng\u00fces vulgars: obr\u00ed el catal\u00e0 al pensament filos\u00f2fic i cient\u00edfic i el dot\u00e0 de plenitud filol\u00f2gica i ling\u00fc\u00edstica.d'altra banda, com que la conversi\u00f3 dels no cristians va ser sempre el seu objectiu central, moltes de les seves reflexions giraven al voltant de la persuasi\u00f3 mitjan\u00e7ant el llenguatge, l'adaptaci\u00f3 de registres segons l'auditori, etc., t\u00e8cniques equiparables a les intencions propagand\u00edstiques de les primeres grans cr\u00f2niques: el llenguatge al servei de la intencionalitat comunicativa, en relaci\u00f3 amb la pragm\u00e0tica i la socioling\u00fc\u00edstica modernes.\nfinalment, l'art i les seves figures contenen conceptes amb diversos significats, que es poden combinar els uns amb els altres per tal de construir un discurs que afavoreixi la transmissi\u00f3 de la veritat cristiana. es diu que llull va ser l'inventor d'una mena de sem\u00e0ntica combinat\u00f2ria que de segur podria ser suggeridora per a les ci\u00e8ncies cognitives (ling\u00fc\u00edstica cognitiva) i computacionals (ling\u00fc\u00edstica computacional).tamb\u00e9 reflexion\u00e0 sobre la dimensi\u00f3 psicol\u00f2gica del llenguatge i la comunicaci\u00f3 a lo sis\u00e8 seny lo qual apelam afat (o affatus).\n\n\n== llegat ==\n\n\n=== valoraci\u00f3 de la figura de llull ===\nl'abast de la seva obra, la incorporaci\u00f3 del catal\u00e0 en publicacions de car\u00e0cter erudit i la peculiaritat de la seva visi\u00f3 sovint avan\u00e7ada al seu temps, han generat tota mena de reconeixements. sovint \u00e9s identificat com el primer en alguna de les mat\u00e8ries tractades o les metodologies emprades, un fet derivat del temps que li va tocar viure, molt anterior a les grans figures en altres cultures o tem\u00e0tiques.\ndins d'aquesta voluntat qualificadora, per a pere gimferrer:\n\nen termes similars descriu la personalitat de llull el fil\u00f2leg badia i margarit i fa una s\u00edntesi dels objectius que van guiar llull durant la seva peculiar croada:\n\nl'evoluci\u00f3 escrita de les lleng\u00fces rom\u00e0niques al llarg dels segles xi i xii va seguir una traject\u00f2ria similar, amb petits avan\u00e7os, incorporant paraules dins textos llatins, o fent traduccions del llat\u00ed. en totes elles es prepara el terreny, els textos van madurant i arribar\u00e0 un dia que hi sorgir\u00e0 el primer cl\u00e0ssic. el cas del catal\u00e0 va ser similar i durant el segle xii s'havien escrit els primers documents en catal\u00e0 en temes jur\u00eddics (llibre jutge) i homil\u00e8tics (homilies d'organy\u00e0), i s'havia fet alguna traducci\u00f3 sobre hist\u00f2ria com a les de pere ribera d'obres de jim\u00e9nez de rada, i sobre hagiografia com la traducci\u00f3 de la llegenda \u00e0uria, ja a la darreria del segle xiii.\nen aquest nivell d'evoluci\u00f3 m\u00e9s o menys homogeni, se situa l'aportaci\u00f3 de llull. ell fa debutar la filosofia i la teologia en una llengua diferent del llat\u00ed. no s\u00f3n textos a\u00efllats o tradu\u00efts, sin\u00f3 una obra prol\u00edfica original. la seva prosa en catal\u00e0 s'est\u00e9n a moltes altres tem\u00e0tiques produint un salt qualitatiu per al catal\u00e0 que s'avan\u00e7a de la resta. aquest posicionament avan\u00e7at de la prosa catalana va ser reconeguda pel fil\u00f2leg espanyol marcelino men\u00e9ndez pelayo que ho recollia en un discurs de 1884:\n\nla singularitat del personatge no podia deixar d'estar afectada per distorsions historiogr\u00e0fiques, tant les dels adeptes incondicionals, que l'han exal\u00e7at fins a l'exageraci\u00f3, com les dels adversaris aferrissats, que l'han denigrat, i fins i tot els d'autors an\u00f2nims, que l'han suplantat. aix\u00ed la seva biografia s'ha vist interferida per consideracions interessades, per les quals, des de molt antic, se l'ha tractat d'alquimista, cabalista, heretge, inventor o protagonista de fets i opinions sense suport hist\u00f2ric. s'ha de dir, per\u00f2, que per a llull res era indiferent i que va tractar de totes les esferes del coneixement accessibles a un home de la seva \u00e8poca, aix\u00ed que, per a moltes d'aquestes atribucions, a vegades es troben passatges en la seva obra que, trets de context, han donat suport a aquestes teories. per contra, el llull hist\u00f2ric \u00e9s un personatge extremadament transparent. tot en ell \u00e9s al servei de l'enaltiment del cristianisme i de la conversi\u00f3 dels no cristians; res en la seva vida i obra el va desviar d'aquests prop\u00f2sits, i tots els seus actes i coneixements estigueren al seu servei.\n\n\n=== reconeixements ===\n\nl'institut ramon llull, el principal \u00f2rgan oficial de promoci\u00f3 de la cultura catalana arreu dels pa\u00efsos catalans agafa el seu nom de l'escriptor mallorqu\u00ed, aix\u00ed com la universitat ramon llull de car\u00e0cter privat, fundada el 1990. la fundaci\u00f3 ramon llull, d'origen andorr\u00e0, es dedica tamb\u00e9 a la promoci\u00f3 de la cultura catalana i la federaci\u00f3 llull agrupa tres de les principals entitats culturals dels pa\u00efsos catalans: acci\u00f3 cultural del pa\u00eds valenci\u00e0, obra cultural balear i \u00f2mnium cultural. diversos premis culturals o literaris com el premi internacional ramon llull, que premia aportacions a la cultura de nacions sense estat, o els premis ramon llull, atorgats pel govern balear, aix\u00ed com el premi de les lletres catalanes ramon llull, premi literari d'obres in\u00e8dites en catal\u00e0, porten el nom de l'autor.\ndes de 2001 ramon llull \u00e9s el patr\u00f3 dels inform\u00e0tics, en reconeixement de les seves aportacions primerenques en el camp que es coneixeria com a l\u00f2gica computacional.l'asteroide (9900) llull, descobert el 1997 a l'observatori astron\u00f2mic de mallorca es va batejar tamb\u00e9 en honor de l'autor, en ocasi\u00f3 de la commemoraci\u00f3 dels 700 anys de la publicaci\u00f3 del seu llibre tractatus novus de astronomia, que donava suport a les teories de ptolemeu.el 1976 s'inaugur\u00e0 montserrat el monument a ramon llull, obra de josep maria subirachs. llull tamb\u00e9 t\u00e9 est\u00e0tues en honor seu a l'edifici hist\u00f2ric de la universitat de barcelona i prop de la catedral a la seva palma natal.l'any 2016 se celebra l'any llull, esdeveniment organitzat per la generalitat de catalunya, el govern de les illes balears i l'institut ramon llull. els organitzadors destaquen que \u00abl'originalitat del seu pensament i la qualitat sense pari\u00f3 de la seva literatura han fet de ramon llull la figura m\u00e9s destacada arreu del m\u00f3n de la cultura catalana de tots els segles\u00bb i preveuen confer\u00e8ncies, exposicions i projectes acad\u00e8mics per divulgar la seva figura i obra.\n\n\n=== processos de beatificaci\u00f3 i canonitzaci\u00f3 ===\ndurant el segle xvi es va manifestar un gran inter\u00e8s per l'obra de ramon llull, originat pel reformisme de felip ii. en aquest context, el 1611 s'inici\u00e0 el primer proc\u00e9s de beatificaci\u00f3 de llull, interromput el 1750 pel papa benet xiv quan aquest es va q\u00fcestionar l'ortod\u00f2xia de la doctrina de llull, a causa de la influ\u00e8ncia que encara tenien les tesis antilul\u00b7listes de nicolau eimeric, frare dominic inquisidor del segle xiv. eimeric havia dictat l'exist\u00e8ncia de m\u00e9s de 100 heretgies en els textos de llull i les va incloure en el seu directorium inquisitorum (manual de l'inquisidor). ja el 1911 els bisbes i te\u00f2legs catalans varen advertir de la necessitat de rehabilitar llull.les aportacions recents del te\u00f2leg josep perarnau, especialista en l'obra de llull que ha recollit totes les falsificacions amb qu\u00e8 eimeric va construir les seves tesis, han perm\u00e8s eliminar els obstacles per a reiniciar el proc\u00e9s de beatificaci\u00f3 de llull. aix\u00ed, l'estudi de perarnau, elaborat conjuntament amb el te\u00f2leg mallorqu\u00ed jordi gay\u00e0, elimina els dubtes anteriors i ha estat acceptat per la congregaci\u00f3 per les causes dels sants, de roma, fet que li atorga la consideraci\u00f3 eclesi\u00e0stica de servent de d\u00e9u. el postulador de la causa de beatificaci\u00f3 \u00e9s el sacerdot mallorqu\u00ed gabriel ramis.no obstant aix\u00f2, hi hagu\u00e9 des de la seva mort una veneraci\u00f3 popular per llull, a qui es considerava err\u00f2niament m\u00e0rtir. aix\u00f2 va fer que se l'anomen\u00e9s \u00abbeat\u00bb, t\u00edtol que, tot i no tenir, es va popularitzar i va passar a calendaris i almanacs, on es mant\u00e9 encara.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== lul\u00b7listes destacats ===\ncategoria principal: lul\u00b7listesgeneralment, els seguidors o estudiosos de ramon llull s'anomenen lul\u00b7listes. entre aquest grup es poden destacar diverses personalitats de l'edat mitjana com els religiosos bernat bo\u00efl, pere dagu\u00ed o l'escriptor arnau desc\u00f3s. thomas le my\u00e9sier, va ser un metge deixeble de ramon llull a la universitat de par\u00eds, amb qui va cartejar-se durant anys, i va publicar diverses obres sobre la seva biografia.\nen un grup d'estudiosos contemporanis se situen el traductor anthony bonner, el religi\u00f3s i historiador josep perarnau o els fil\u00f2sofs amador vega i pere villalba i varneda. una de les m\u00e9s recents obres sobre l'autor, centrada en el seu llenguatge vernacular, ha estat escrita per lola badia, joan santanach i albert soler.\n\n\n=== iconografia ===\nobres\u02d0\n\nsepulcre de ramon llull al convent de sant francesc de palma. segle xv. est\u00e0tua jacent i representaci\u00f3 de les set arts liberals\npintura a l'oli atribu\u00efda a miquel bestard, segle xvii. museu d'art sacre de mallorca\nramon llull, pintura de francesc ribalta, c. 1620 museu nacional d'art de catalunya\nescultura de marbre, obra de giovanni dupr\u00e9, procedent de la capella des pont, miramar, 1881, museu d'art sacre de mallorca\nmonument a ramon llull, obra d'horacio de egu\u00eda, 1966\u20131967, palma\n\n\n=== en la ficci\u00f3 ===\nen l'obra de paul auster la invasi\u00f3 de la solitud es menciona a ramon llull com un dels pioners de la nemot\u00e8cnica. tamb\u00e9 \u00e9s un personatge principal de la novel\u00b7la infantil the box of delights de john masefield i se l'esmenta a la novel\u00b7la 2666 de l'escriptor xil\u00e8 roberto bola\u00f1o i a la novel\u00b7la adam buenosayres de leopoldo marechal. en la novel\u00b7la the commodore de patrick o'brian un personatge parla del catal\u00e0 com \u00abun idioma m\u00e9s refinat i musical [que el castell\u00e0] amb molt millors escriptors, com ara ramon llull\u00bb.\ntamb\u00e9 a l'obra rosa alchemica de w. b. yeats se'l menciona com un gran alquimista aix\u00ed com a viatge al centre de la terra de jules verne on se l'esmenta juntament amb avicenna, roger bacon i paracels com \u00abels \u00fanics erudits aut\u00e8ntics de la seva \u00e8poca\u00bb.en la novel\u00b7la de 2003 la locura de dios de juan miguel aguilera, ramon llull acompanya un grup d'almog\u00e0vers a orient a la recerca del m\u00edtic regne del preste joan. el 2009 es va publicar el c\u00f2mic d'eduard torrents ramon llull, la controv\u00e8rsia jueva, on un jove ramon llull investiga un crim a la barcelona de 1263.l'any 2008 es va estrenar el documental phantasticus. el cant de ramon dirigit per cesc mulet, sobre la vida, l'obra i la influ\u00e8ncia de ramon llull. tamb\u00e9 el 2015 es va estrenar una s\u00e8rie documental de sis cap\u00edtols sobre la seva biografia, produ\u00efda per ib3 televisi\u00f3 i presentada per joan miquel artigues.el 2018 es va estrenar l'\u00f2pera llull, amb llibret de jaume cabr\u00e9 i m\u00fasica de francesc cass\u00fa,\n\n\n== notes ==\n\n\n== refer\u00e8ncies ==\n\n\n== bibliografia ==\nbadia, lola; santanach, joan; soler, albert. tamesis. ramon llull as a vernacular writer communicating a new kind of knowledge, 2016. isbn 9781855663015. \nbadia i margarit, antoni m. \u00abl'expressi\u00f3 formal en ramon llull: unitat de llengua i diversitat de llenguatges\u00bb. ars brevis, n\u00fam.: 2 n\u00famero extraordinari, 1998 [consulta: 2 maig 2016].\nbonner, anthony; badia, lola. ramon llull. vida, pensament i obra liter\u00e0ria.  barcelona: emp\u00faries, 1988. isbn 978-84-7596-168-2. \nhillgarth, j.n.. diplomatari lul\u00b7li\u00e0. documents relatius a ramon llull i a la seva fam\u00edlia.  barcelona: edicions de la universitat de barcelona, 1984. isbn 84-8338-254-7. \njaner, antoni \u00abramon llull. el doctor il\u00b7luminat\u00bb. s\u00e0piens [barcelona], n\u00fam. 121, octubre 2012, p.38-41. issn: 1695-2014.\nllull, ramon; gay\u00e0, jordi (introducci\u00f3). \u00abel descobriment de l'art. introducci\u00f3 a ramon llull\u00bb. a: darrer llibre sobre la conquesta de terra santa (paper). traducci\u00f3: pere llabr\u00e9s. 1. ed..  barcelona: proa, 2002. isbn 978-84-84375-09-8. \nde riquer, mart\u00ed de; comas, antoni; molas, joaquim. \u00abvida de ramon llull\u00bb. a: hist\u00f2ria de la literatura catalana. tom 1.  barcelona: ariel, 1984. isbn 84-344-7600-2. \nrubio, josep e. val\u00e8ncia-barcelona: institut interuniversitari de filologia valenciana. les bases del pensament de ramon llull: els or\u00edgens de l'art lul\u00b7liana.  universitat de val\u00e8ncia, 1997. isbn 9788478268382 [consulta: 22 abril 2016]. \n institut europeu de la mediterr\u00e0nia. ramon llull i els di\u00e0legs mediterranis. ramon llull and the mediterranean dialogues.  generalitat de catalunya, 2015. isbn 9788439393962. \n institut europeu de la mediterr\u00e0nia. raimundus christianus arabicus. ramon llull i l'encontre entre cultures / ramon llull y el encuentro entre culturas / raymonde lulle et la rencontre entre cultures.  generalitat de catalunya, 2007. isbn 9788439374169. \n  departament de cultura. ramon llull a la biblioteca de catalunya.  generalitat de catalunya, 2016. \n\n\n== enlla\u00e7os externs ==\n\u00abramon llull\u00bb.   associaci\u00f3 d'escriptors en llengua catalana.\nlletra. \u00abramon llull\u00bb.   universitat oberta de catalunya i institut ramon llull.\nthe augsburg web edition of llull's electoral writings\npoesia completa al lloc web de la universitat de n\u00e0pols\nfons bibliogr\u00e0fic ramon llull al centre de recursos per a l'aprenentatge i la investigaci\u00f3 de la universitat de barcelona."