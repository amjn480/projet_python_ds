"kanada (ang. i fr. canada) \u2013 pa\u0144stwo po\u0142o\u017cone w ameryce p\u00f3\u0142nocnej, rozci\u0105gaj\u0105ce si\u0119 od oceanu atlantyckiego na wschodzie do oceanu spokojnego na zachodzie i oceanu arktycznego na p\u00f3\u0142nocy. na po\u0142udniu i p\u00f3\u0142nocnym zachodzie graniczy ze stanami zjednoczonymi, granice morskie: na p\u00f3\u0142nocy z nale\u017c\u0105c\u0105 do danii grenlandi\u0105 (posiada r\u00f3wnie\u017c granic\u0119 l\u0105dow\u0105 z dani\u0105 na wyspie hansa) i na wschodzie z wyspami saint-pierre i miquelon, wsp\u00f3lnot\u0105 zamorsk\u0105 francji. drugie pa\u0144stwo \u015bwiata pod wzgl\u0119dem powierzchni (po rosji) oraz 38. pod wzgl\u0119dem ludno\u015bci.\nkanada jest cz\u0142onkiem onz, nafta, wsp\u00f3lnoty narod\u00f3w, frankofonii, nato, g7, apec.\nobszar obecnej kanady zamieszkiwa\u0142y od tysi\u0119cy lat ludy tubylcze (plemiona indian i inuit\u00f3w). rozpocz\u0119te pod koniec xv wieku brytyjskie i francuskie ekspedycje zbada\u0142y ca\u0142e atlantyckie wybrze\u017ce kanady, co spowodowa\u0142o stopniowe ich zasiedlenie przez brytyjczyk\u00f3w i francuz\u00f3w. w 1867 cztery kolonie wchodz\u0105ce w sk\u0142ad brytyjskiej ameryki p\u00f3\u0142nocnej uchwali\u0142y konfederacj\u0119 kanady i powo\u0142a\u0142y do \u017cycia nowe pa\u0144stwo \u2013 kanad\u0119. stopniowy proces uniezale\u017cniania si\u0119 od wielkiej brytanii osi\u0105gn\u0105\u0142 punkt kulminacyjny w 1982, gdy uchwalenie nowej ustawy o kanadzie (ang. canada act 1982, fr. loi de 1982 sur le canada) zerwa\u0142o ostatnie wi\u0119zi zale\u017cno\u015bci od parlamentu brytyjskiego.\nkanada do dzi\u015b pozostaje monarchi\u0105 konstytucyjn\u0105, z karolem iii jako g\u0142ow\u0105 pa\u0144stwa i utrzymuje demokracj\u0119 parlamentarn\u0105. kanada jest krajem dwuj\u0119zycznym i wielokulturowym, w kt\u00f3rym na poziomie federalnym obowi\u0105zuj\u0105 dwa j\u0119zyki oficjalne: angielski i francuski (w ich kanadyjskich odmianach). kanada jest pa\u0144stwem uprzemys\u0142owionym i zaawansowanym technicznie, o zr\u00f3\u017cnicowanej gospodarce w znacznym stopniu uzale\u017cnionej od w\u0142asnych bogactw naturalnych i wymiany handlowej \u2013 zw\u0142aszcza ze stanami zjednoczonymi, z kt\u00f3rymi kanada ma trwa\u0142e i liczne zwi\u0105zki.\n\n\n== etymologia nazwy ==\nnazwa kanada pochodzi od s\u0142owa kanata (lub kanada) oznaczaj\u0105cego w j\u0119zyku irokez\u00f3w i huron\u00f3w wie\u015b lub osad\u0119. w 1535 mieszka\u0144cy okolic obecnego miasta quebec u\u017cywali go, wskazuj\u0105c podr\u00f3\u017cnikowi cartierowi drog\u0119 do wioski stadacony. cartier natomiast pos\u0142u\u017cy\u0142 si\u0119 s\u0142owem kanata na okre\u015blenie nie tylko wioski, ale ca\u0142ego obszaru podleg\u0142ego wodzowi stadacony o imieniu donnacona. od 1545 europejskie ksi\u0105\u017cki i mapy zacz\u0119\u0142y nazywa\u0107 ten region jako kanada (fr. canada).\np\u00f3\u017aniej kanad\u0105 zacz\u0119to nazywa\u0107 ca\u0142\u0105 francusk\u0105 koloni\u0119 obejmuj\u0105c\u0105 cz\u0119\u015b\u0107 nowej francji wzd\u0142u\u017c rzeki \u015bw. wawrzy\u0144ca i p\u00f3\u0142nocne wybrze\u017ca wielkich jezior. w 1791 obszar ten podzielono na dwie kolonie \u2013 g\u00f3rn\u0105 kanad\u0119 (angloj\u0119zyczn\u0105) i doln\u0105 kanad\u0119 (francuskoj\u0119zyczn\u0105). w 1841 dosz\u0142o do po\u0142\u0105czenia ich w brytyjsk\u0105 prowincj\u0119 kanady (ang. province of canada, fr. province du canada). w 1867 na mocy konfederacji kanady cztery kolonie wchodz\u0105ce w sk\u0142ad brytyjskiej ameryki p\u00f3\u0142nocnej (ontario, quebec, nowy brunszwik i nowa szkocja) powo\u0142a\u0142y do \u017cycia nowe pa\u0144stwo: dominium kanady. nazwa ta obowi\u0105zywa\u0142a do lat 50 xx w. od 11 grudnia 1931 kiedy kanada uzyska\u0142a polityczn\u0105 autonomi\u0119 od wielkiej brytanii, rz\u0105d federalny coraz cz\u0119\u015bciej zacz\u0105\u0142 si\u0119 pos\u0142ugiwa\u0107 w dokumentach pa\u0144stwowych i traktatach prost\u0105 nazw\u0105 kanada. konstytucja kanady z 1982 zawiera tylko nazw\u0119 canada i jest to obecnie jedyna i dwuj\u0119zyczna oficjalna nazwa pa\u0144stwa. znalaz\u0142o to swoje odzwierciedlenie w 1982, gdy nazw\u0119 \u015bwi\u0119ta pa\u0144stwowego zmieniono z dnia dominium na dzie\u0144 kanady.\n\n\n== symbole pa\u0144stwowe ==\nnarodowe symbole kanady s\u0105 zaczerpni\u0119te z natury, historii oraz od rdzennych mieszka\u0144c\u00f3w kanady. szczeg\u00f3lnie znanym kanadyjskim symbolem jest li\u015b\u0107 klonu, kt\u00f3ry znajdowa\u0142/znajduje si\u0119 na obecnej i poprzedniej fladze kanady, na kanadyjskiej monecie i w herbie kanady. innymi znanymi symbolami s\u0105 b\u00f3br, bernikla kanadyjska, nur lodowiec, motyl monarch i kanadyjska kr\u00f3lewska policja konna.\n\n\n=== flaga pa\u0144stwowa ===\nflaga pa\u0144stwowa kanady jest dzie\u0142em kilku os\u00f3b. jacques st. cyr wprowadzi\u0142 do niej stylizowany li\u015b\u0107 klonowy, george bist ustali\u0142 proporcje, a g\u00fcnter wyszecki ustali\u0142 barwy. o ostatecznym wygl\u0105dzie flagi zdecydowa\u0142a 15-osobowa komisja parlamentarna, kt\u00f3ra sta\u0142a si\u0119 formalnym autorem jej projektu. po d\u0142ugich debatach nowa flaga zosta\u0142a zaakceptowana przez parlament. oficjalnie sta\u0142a si\u0119 ona flag\u0105 narodow\u0105 15 lutego 1965 roku. dzie\u0144 ten obchodzony jest jako dzie\u0144 kanadyjskiej flagi.\n\n\n=== hymn narodowy ===\npie\u015b\u0144 o canada zosta\u0142a skomponowana w 1880 r. przez calixa lavallee do s\u0142\u00f3w s\u0119dziego adolphe-basile routhier. obecna wersja angielska oparta jest na t\u0142umaczeniu roberta stanleya weira z 1908 r. po up\u0142ywie wieku od swego prawykonania, 1 lipca 1980 r. pie\u015b\u0144 o canada proklamowana zosta\u0142a hymnem narodowym.\n\n\n== geografia ==\nkanada zajmuje wi\u0119ksz\u0105 cz\u0119\u015b\u0107 ameryki p\u00f3\u0142nocnej, s\u0105siaduj\u0105c ze stanami zjednoczonymi na po\u0142udniu i na p\u00f3\u0142nocnym zachodzie (alaska) oraz z dani\u0105 (wyspa hans). od zachodu oblewa j\u0105 ocean spokojny, od wschodu ocean atlantycki, a od p\u00f3\u0142nocy ocean arktyczny. bior\u0105c pod uwag\u0119 ca\u0142e terytorium kanady (9 984 670 km\u00b2), jest ona drugim co do wielko\u015bci pa\u0144stwem \u015bwiata (po rosji) i najwi\u0119kszym na kontynencie (41% powierzchni). wliczaj\u0105c jedynie tereny l\u0105dowe (9 093 507 km\u00b2), zajmuje czwarte miejsce (wyprzedzaj\u0105 j\u0105 rosja, chiny i stany zjednoczone). powierzchnia wodna pa\u0144stwa wynosi 891 163 km\u00b2 co stanowi 8,93% ca\u0142kowitej powierzchni. linia brzegowa kanady wynosi 202 080 km. \u0142\u0105czna d\u0142ugo\u015b\u0107 granic wynosi 8893 km (w tym: 2477 km z alask\u0105). najbardziej na p\u00f3\u0142noc wysuni\u0119tym miejscem zamieszkania ludzi w kanadzie i na \u015bwiecie jest posterunek kanadyjskich si\u0142 zbrojnych w alert na p\u00f3\u0142nocnym kra\u0144cu ziemi ellesmere\u2019a \u2013 r\u00f3wnole\u017cnik 82,5\u00b0n \u2013 tylko 817 kilometr\u00f3w od bieguna p\u00f3\u0142nocnego.\n\n\n=== ukszta\u0142towanie terenu ===\nobszar kanady otaczany jest przez trzy oceany: na wschodzie atlantycki, na zachodzie spokojny, a na p\u00f3\u0142nocy arktyczny. wybrze\u017ca kanady s\u0105 dobrze rozwini\u0119te. na zachodzie wysokie, z licznymi fiordami i wyspami, b\u0119d\u0105cymi cz\u0119\u015bci\u0105 zanurzonego w oceanie fragmentu g\u00f3r nadbrze\u017cnych. archipelag tak utworzony obejmuje wiele setek wysp (cz\u0119\u015b\u0107 z nich le\u017cy w granicach alaski), z kt\u00f3rych najwi\u0119kszymi s\u0105 vancouver (31 284 km\u00b2) i wyspy kr\u00f3lowej charlotty (10 180 km\u00b2). wschodnie wybrze\u017ca, nieco s\u0142abiej urozmaicone i ni\u017csze, tworz\u0105 p\u00f3\u0142wyspy labrador i nowa szkocja, oddzielone zatok\u0105 \u015bw. wawrzy\u0144ca, a tak\u017ce wyspy nowa fundlandia (111 390 km\u00b2), cape breton (10 311 km\u00b2), anticosti (7893 km\u00b2), wyspa ksi\u0119cia edwarda (5684 km\u00b2) i kilka pomniejszych. wybrze\u017ca p\u00f3\u0142nocne s\u0105 przewa\u017cnie niskie i maj\u0105 wiele zatok i p\u00f3\u0142wysp\u00f3w. do najznaczniejszych zatok nale\u017c\u0105 zatoka hudsona, ungava, coronation i mackenzie. najwi\u0119ksze p\u00f3\u0142wyspy to ungava (252 000 km\u00b2), melville\u2019a i boothia. kanadyjska arktyka obejmuje szereg wysp skupionych w archipelagu arktycznym. najwi\u0119kszymi wyspami tego archipelagu s\u0105 ziemia baffina, ellesmere\u2019a, wiktorii, banksa i wyspy kr\u00f3lowej el\u017cbiety. od 1925, kanada ro\u015bci sobie prawa do cz\u0119\u015bci arktyki pomi\u0119dzy d\u0142ugo\u015bci\u0105 geograficzn\u0105 60\u00b0w a 141\u00b0w, opieraj\u0105cej si\u0119 swym p\u00f3\u0142nocnym wierzcho\u0142kiem o biegun p\u00f3\u0142nocny; roszczenia te nie s\u0105 powszechnie uznawane przez spo\u0142eczno\u015b\u0107 mi\u0119dzynarodow\u0105.\n\nwi\u0119ksz\u0105 cz\u0119\u015b\u0107 kontynentalnej kanady tworzy tzw. tarcza kanadyjska. obejmuje ona tak\u017ce wi\u0119ksz\u0105 cz\u0119\u015b\u0107 archipelagu arktycznego. tarcza kanadyjska jest prekambryjskim tworem geologicznym, tworz\u0105cym rozleg\u0142y p\u0142askowy\u017c o wysoko\u015bci od 300 do 1100 m n.p.m. we wn\u0119trzu tarczy kanadyjskiej istnieje nieckowe zag\u0142\u0119bienie tworz\u0105ce zatok\u0119 hudsona i nizin\u0119 j\u0105 okalaj\u0105c\u0105 (nizina hudso\u0144ska). wschodni\u0105 kraw\u0119d\u017a tarczy tworz\u0105 g\u00f3ry torngat na labradorze oraz kilka pomniejszych pasm g\u00f3rskich na ziemi baffina i wyspie ellesmere\u2019a. na po\u0142udnie od tarczy kanadyjskiej le\u017c\u0105 kraina wielkich jezior, nizina laurenty\u0144ska oraz appalachy kanadyjskie. od zachodu tarcz\u0119 kanadyjsk\u0105 otacza pas r\u00f3wnin wewn\u0119trznych. ich p\u00f3\u0142nocn\u0105 cz\u0119\u015bci\u0105 jest nizina rzeki mackenzie. na zach\u00f3d od r\u00f3wnin le\u017cy system g\u00f3rski kordylier\u00f3w, kt\u00f3ry tworz\u0105 dwa g\u0142\u00f3wne \u0142a\u0144cuchy g\u00f3rskie \u2013 g\u00f3ry skaliste i g\u00f3ry nadbrze\u017cne oraz szereg pomniejszych. obszar pomi\u0119dzy tymi pasmami wype\u0142niaj\u0105 wewn\u0119trzne wy\u017cyny. oddzielnym masywem jest pasmo g\u00f3rskie oddzielaj\u0105ce alask\u0119 od jukonu \u2013 g\u00f3ry \u015bw. eliasza, w kt\u00f3rych po\u0142o\u017cony jest najwy\u017cszy szczyt kanady mount logan (5959 m n.p.m.).\nwe wschodniej kanadzie rzeka \u015bwi\u0119tego wawrzy\u0144ca rozszerza si\u0119 w zatok\u0119 \u015bwi\u0119tego wawrzy\u0144ca, jedno z najwi\u0119kszych estuari\u00f3w \u015bwiata; u jej uj\u015bcia le\u017cy wyspa nowa fundlandia. na po\u0142udnie od zatoki znajduj\u0105 si\u0119 prowincje maritimes, na wschodzie obejmuj\u0105ce fragment g\u00f3r appalach\u00f3w rozci\u0105gaj\u0105cych si\u0119 na po\u0142udnie od nowej anglii i p\u00f3\u0142wyspu gasp\u00e9 w prowincji quebec. wchodz\u0105ce w sk\u0142ad maritimes: nowy brunszwik i nowa szkocja oddzielone s\u0105 od siebie zatok\u0105 fundy, s\u0142ynnej ze wzgl\u0119du na najwi\u0119ksze amplitudy p\u0142yw\u00f3w morskich. najwi\u0119ksz\u0105 cz\u0119\u015b\u0107 centralnej kanady zajmuj\u0105 prowincja ontario oraz zatoka hudsona. na zach\u00f3d od ontario rozci\u0105ga si\u0119 szeroka, p\u0142aska preria kanadyjska si\u0119gaj\u0105ca do g\u00f3r skalistych, kt\u00f3re oddzielaj\u0105 j\u0105 od kolumbii brytyjskiej.\n\n\n=== wody ===\nobszar kanady, z wyj\u0105tkiem cz\u0119\u015bci wielkich r\u00f3wnin oraz najwy\u017cej po\u0142o\u017conych pasm g\u00f3rskich, jest bardzo bogaty w wody \u015br\u00f3dl\u0105dowe.\nwi\u0119kszo\u015b\u0107 powierzchni kanady le\u017cy w zlewisku wodnym oceanu arktycznego. obejmuje on wszystkie rzeki uchodz\u0105ce do samego oceanu, jak i jego licznych zatok. do najwi\u0119kszych z nich nale\u017c\u0105: mackenzie, nelson i saskatchewan. do najwi\u0119kszych s\u0142odkowodnych zbiornik\u00f3w tego obszaru nale\u017c\u0105 wielkie jezioro nied\u017awiedzie, wielkie jezioro niewolnicze, athabaska, jezioro reniferowe, winnipeg.\nzlewisko oceanu atlantyckiego obejmuje po\u0142udniowo-wschodni\u0105 cz\u0119\u015b\u0107 kraju oraz wschodni\u0105 cz\u0119\u015b\u0107 labradoru. do najwi\u0119kszych rzek nale\u017c\u0105: rzeka \u015bwi\u0119tego wawrzy\u0144ca i ottawa. do najwi\u0119kszych s\u0142odkowodnych zbiornik\u00f3w wodnych nale\u017c\u0105 wielkie jeziora, simcoe, nipigon, saint-jean.\nzlewisko oceanu spokojnego obejmuje w\u0105ski pas na zach\u00f3d od g\u00f3r skalistych. najznaczniejszymi s\u0105 rzeki fraser i jukon.\ngeograficzn\u0105 niezwyk\u0142o\u015bci\u0105 jest po\u0142o\u017cone w g\u00f3rach skalistych pole lodowcowe columbia icefield, kt\u00f3re jest zlewiskiem wodnym trzech ocean\u00f3w: atlantyckiego, spokojnego i arktycznego.\n\n\n=== klimat ===\nklimat w kanadzie jest zr\u00f3\u017cnicowany i zale\u017cy od szeroko\u015bci geograficznej. na p\u00f3\u0142nocy kanady wyst\u0119puj\u0105 klimaty subpolarny oraz polarny. w centrum kraju wyst\u0119puje klimat kontynentalny ch\u0142odny, natomiast na po\u0142udniu jest on umiarkowany ciep\u0142y. w rejonie g\u00f3r kordylier\u00f3w wyst\u0119puje klimat g\u00f3rski. jednymi z wa\u017cniejszych czynnik\u00f3w kszta\u0142tuj\u0105cych klimat kanady s\u0105 zimny pr\u0105d labradorski i ciep\u0142y pr\u0105d p\u00f3\u0142nocnopacyficzny. mi\u0119dzy p\u00f3\u0142nocn\u0105 a po\u0142udniow\u0105 cz\u0119\u015bci\u0105 kraju wyst\u0119puje bardzo du\u017ca rozpi\u0119to\u015b\u0107 temperatur. tak wi\u0119c na p\u00f3\u0142nocy kanady \u015brednia temperatura lipca wynosi \u20135 \u00b0c, a na po\u0142udniu 21 \u00b0c. w styczniu natomiast temperatury wahaj\u0105 si\u0119 od \u201335 \u00b0c na p\u00f3\u0142nocy kraju do 1\u20134 \u00b0c na po\u0142udniowym zachodzie. najwi\u0119ksze opady wyst\u0119puj\u0105 w kordylierach. ich roczna suma wynosi oko\u0142o 6000 mm. na wybrze\u017cach wynosz\u0105 oko\u0142o 1000 mm, a w \u015brodkowej kanadzie od 300 do 500 mm.\n\n\n=== flora ===\nw szacie ro\u015blinnej kanady dominuje typowa dla strefy klimat\u00f3w umiarkowanych ch\u0142odnych formacja ro\u015blinna, czyli lasy iglaste (tajga). charakteryzuje si\u0119 ona przewag\u0105 drzew iglastych takich jak \u015bwierki, jod\u0142y, sosny i modrzewie. mniejsze znaczenie maj\u0105 drzewa li\u015bciaste (brzozy, olsze, wierzby i topole) oraz krzewinki z rodziny wrzosowatych (np. bor\u00f3wki) oraz mchy i porosty. kanadyjska tajga jest ogromnym i zwartym ekosystemem. ponadto w kanadyjskich lasach wschodnich mo\u017cna odnale\u017a\u0107 gatunki typowe bardziej dla po\u0142udniowych klimat\u00f3w np. k\u0142\u0119k kanadyjski, magnolie, sasafrasy, jawory, d\u0119by i platany. nad pacyficznymi wybrze\u017cami w \u0142agodnym, morskim klimacie wykszta\u0142caj\u0105 si\u0119 specyficzne, umiarkowane lasy deszczowe. w sumie kanadyjskie lasy zajmuj\u0105 powierzchni\u0119 310 mln ha, z czego 236 mln ha przypada na lasy gospodarcze. na terenie kanady znajduj\u0105 si\u0119 tak\u017ce du\u017ce obszary \u0142\u0105k i pastwisk. w przeciwie\u0144stwie do stereotypu prezentuj\u0105cego kanad\u0119 jako bezkresne obszary dawnej prerii poros\u0142e pszenic\u0105, ziemie orne zajmuj\u0105 zaledwie 10% powierzchni kraju i le\u017c\u0105 g\u0142\u00f3wnie w po\u0142udniowych rejonach prowincji alberta i saskatchewan. zachowane prerie w cz\u0119\u015bci p\u00f3\u0142nocnej porastaj\u0105 wysokie trawy, podczas gdy na po\u0142udniu dominuje niska ro\u015blinno\u015b\u0107 trawiasta. w kanadyjskich g\u00f3rach wyst\u0119puje azonalna ro\u015blinno\u015b\u0107 alpejska. zaczyna si\u0119 ona powy\u017cej granicy lasu. wiosn\u0105 g\u00f3rskie \u0142\u0105ki zakwitaj\u0105 dywanami wielobarwnych dzikich kwiat\u00f3w takich jak lilie, zawilce narcyzowate, arniki, pi\u0119ciorniki i bukwice zwyczajne.\n\n\n=== fauna ===\nwielce zr\u00f3\u017cnicowana fauna kanady z\u0142o\u017cona jest z wielu ekosystem\u00f3w, pocz\u0105wszy od wilgotnych las\u00f3w nabrze\u017cnej kolumbii brytyjskiej poprzez suche, wy\u017cynne prerie zachodniej kanady po tundr\u0119 i arktyczne obszary p\u00f3\u0142nocnej kanady.\ndu\u017ca powierzchnia l\u0105dowa oraz ma\u0142e zag\u0119szczenie ludno\u015bci stwarzaj\u0105 doskona\u0142e warunki dla siedlisk wielu gatunk\u00f3w zwierz\u0105t, szczeg\u00f3lnie du\u017cych ssak\u00f3w, zar\u00f3wno takich jak nied\u017awiedzie: brunatny (grizli) i czarny (baribal) czy nied\u017awied\u017a polarny na p\u00f3\u0142nocy lub wyst\u0119puj\u0105cych pospolicie, cz\u0119sto ze zlokalizowanym zag\u0119szczeniem (karibu na pograniczu z ameryka\u0144sk\u0105 alask\u0105, \u0142osie na atlantyckiej wyspie nowa fundlandia, orki w przybrze\u017cnych po\u0142udniowych wodach kanadyjskiego pacyfiku).\nnajbardziej zagro\u017cone gatunki fauny kanady s\u0105 wymienione na li\u015bcie gatunk\u00f3w zwierz\u0105t zagro\u017conych list of wildlife species at risk autorstwa specjalist\u00f3w kanadyjskich dzia\u0142aj\u0105cych w ramach prawa species at risk act.\n\n\n=== ochrona przyrody ===\ndu\u017ce znaczenie przywi\u0105zuje si\u0119 w kanadzie dla ochrony przyrody, ochronie podlega tu a\u017c 400 gatunk\u00f3w ptak\u00f3w migruj\u0105cych i ponad 11 mln ha siedlisk przyrodniczych. w sumie ochronie w 3000 obszar\u00f3w podlega 9% obszaru l\u0105dowego pa\u0144stwa.\nw\u015br\u00f3d obszar\u00f3w chronionych nale\u017cy wymieni\u0107 44 parki narodowe (stan z 2014 r.). wszystkie parki narodowe zarz\u0105dzane s\u0105 przez federaln\u0105 agencj\u0119 parks canada. poszczeg\u00f3lne prowincje kanady tworz\u0105 i utrzymuj\u0105 liczne parki prowincjonalne.\n\n\n== historia ==\ntubylcza tradycja utrzymuje, \u017ce rdzenne ludy kanady zamieszkiwa\u0142y poszczeg\u00f3lne cz\u0119\u015bci kraju od pocz\u0105tku historii. badania archeologiczne potwierdzaj\u0105 obecno\u015b\u0107 cz\u0142owieka w p\u00f3\u0142nocnej cz\u0119\u015bci jukonu 25 500 lat temu, a w po\u0142udniowym ontario 9500 lat temu. pierwszymi przybyszami z europy byli wikingowie, kt\u00f3rzy osiedlili si\u0119 na kr\u00f3tko w l\u2019anse aux meadows oko\u0142o roku 1000 pod przewodnictwem leifa erikssona.\nkolejnymi europejczykami, kt\u00f3rzy badali atlantyckie wybrze\u017ce kanady, byli: john cabot w 1497 \u2013 w imieniu anglii oraz jacques cartier w 1534 \u2013 w imieniu francji. francuski podr\u00f3\u017cnik samuel de champlain przyby\u0142 tu w roku 1603 i za\u0142o\u017cy\u0142 pierwsze sta\u0142e osiedla europejskie: w port royal w 1605 i quebecu w 1608 r. spo\u015br\u00f3d francuskich kolonist\u00f3w, kanadyjczycy (canadiens) zasiedlili stopniowo dolin\u0119 rzeki \u015bw. wawrzy\u0144ca, akadyjczycy (acadiens) \u2013 akadi\u0119 (wsp\u00f3\u0142czesne prowincje nadmorskie), za\u015b coureurs de bois \u2013 francuscy handlarze futrami oraz katoliccy misjonarze (ren\u00e9-robert cavelier, sieur de la salle) eksplorowali okolice wielkich jezior, zatoki hudsona i dorzecza missisipi a\u017c po luizjan\u0119. o kontrol\u0119 nad handlem futrami toczy\u0142y si\u0119 walki brytyjczyk\u00f3w z indianami i francuzami.\noko\u0142o 1610 r. anglia za\u0142o\u017cy\u0142a plac\u00f3wki rybackie na nowej fundlandii i trzyna\u015bcie kolonii na po\u0142udniu. w latach 1689\u20131763 toczy\u0142a si\u0119 seria czterech kolonialnych wojen anglik\u00f3w z indianami i francuzami. na mocy pokoju z utrechtu w 1713 pod panowanie brytyjczyk\u00f3w dosta\u0142 si\u0119 p\u00f3\u0142wysep nowa szkocja, a ko\u0144cz\u0105cy wojn\u0119 siedmioletni\u0105 pok\u00f3j paryski z 1763 scedowa\u0142 na rzecz brytyjczyk\u00f3w p\u00f3\u0142nocn\u0105 cz\u0119\u015b\u0107 nowej francji (jej zachodnia cz\u0119\u015b\u0107, zwana luizjan\u0105, przypad\u0142a na kr\u00f3tko hiszpanii).\n\nkr\u00f3lewska proklamacja z 1763 r. wykroi\u0142a z nowej francji quebec jako now\u0105 prowincj\u0119 i przy\u0142\u0105czy\u0142a wysp\u0119 cape breton do nowej szkocji. ograniczy\u0142a tak\u017ce j\u0119zykowe i religijne prawa francuskich kanadyjczyk\u00f3w. w 1769 r. st. john\u2019s island (obecnie wyspa ksi\u0119cia edwarda) sta\u0142a si\u0119 odr\u0119bn\u0105 koloni\u0105. by unikn\u0105\u0107 konfliktu w quebecu, ustawa o quebecu (ang. quebec act, fr. acte de qu\u00e9bec) z 1774 rozszerzy\u0142a jego terytorium na wielkie jeziora i dolin\u0119 ohio oraz przywr\u00f3ci\u0142a w quebecu j\u0119zyk francuski, religi\u0119 katolick\u0105 i francuski kodeks cywilny. rozgniewa\u0142o to wielu mieszka\u0144c\u00f3w trzynastu kolonii, przyczyniaj\u0105c si\u0119 do wybuchu rewolucji ameryka\u0144skiej. pok\u00f3j paryski z 1783 r. uzna\u0142 niepodleg\u0142o\u015b\u0107 ameryki i scedowa\u0142 tereny na po\u0142udnie od wielkich jezior na rzecz stan\u00f3w zjednoczonych. oko\u0142o 50 tys. wiernych zjednoczonemu kr\u00f3lestwu lojalist\u00f3w zbieg\u0142o w\u00f3wczas z usa do kolonii brytyjskich. w zwi\u0105zku ze znacznym nap\u0142ywem lojalist\u00f3w do p\u00f3\u0142nocnej nowej szkocji, wydzielono ten obszar jako now\u0105 koloni\u0119 \u2013 nowy brunszwik. by zadowoli\u0107 angloj\u0119zycznych lojalist\u00f3w w quebecu, ustawa konstytucyjna z 1791 r. podzieli\u0142a prowincj\u0119 na francuskoj\u0119zyczn\u0105 doln\u0105 kanad\u0119 i angloj\u0119zyczn\u0105 g\u00f3rn\u0105 kanad\u0119, ustanawiaj\u0105c w ka\u017cdej z nich pochodz\u0105ce z wyboru zgromadzenia ustawodawcze.\nkanada stanowi\u0142a g\u0142\u00f3wny front w wojnie pomi\u0119dzy usa i imperium brytyjskim w 1812 r. jej obrona umocni\u0142a poczucie jedno\u015bci w\u015br\u00f3d mieszka\u0144c\u00f3w brytyjskiej ameryki p\u00f3\u0142nocnej. w 1815 r. rozpocz\u0119\u0142a si\u0119 masowa migracja z wielkiej brytanii i irlandii do kanady. na pocz\u0105tku xix wieku przemys\u0142 drzewny sta\u0142 si\u0119 te\u017c wa\u017cniejszy od handlu futrami.\nd\u0105\u017cenie do \u201erz\u0105du odpowiedzialnego\u201d (przed lokalnym parlamentem) doprowadzi\u0142o do nieskutecznych rebelii w 1837 r. raport durhama o sytuacji w brytyjskiej ameryce p\u00f3\u0142nocnej z 1839 r. zaleci\u0142 p\u00f3\u017aniej wprowadzenie \u201erz\u0105du odpowiedzialnego\u201d oraz asymilacj\u0119 francuskich kanadyjczyk\u00f3w w brytyjskiej kulturze. ustawa o unii kanadyjskiej z 1840 r. po\u0142\u0105czy\u0142a obie kanady w zjednoczone prowincje kanady. francusko- i angloj\u0119zyczni kanadyjczycy mieli ze sob\u0105 wsp\u00f3\u0142pracowa\u0107 w zgromadzeniu na rzecz przywr\u00f3cenia praw frankofonom. w 1849 r., podobnie jak wszystkie p\u00f3\u0142nocnoameryka\u0144skie kolonie brytyjskie, powo\u0142ali oni rz\u0105d odpowiedzialny przed kanadyjskim parlamentem.\npodpisanie przez wielk\u0105 brytani\u0119 i stany zjednoczone w 1846 r. traktatu orego\u0144skiego (ang. oregon treaty) zako\u0144czy\u0142o konflikt graniczny w oregonie, wytyczaj\u0105c zachodni\u0105 cz\u0119\u015b\u0107 granicy mi\u0119dzy obydwoma pa\u0144stwami wzd\u0142u\u017c 49. r\u00f3wnole\u017cnika oraz umo\u017cliwiaj\u0105c powstanie brytyjskich kolonii na wyspie vancouver (1849) i w kolumbii brytyjskiej (1858). kanada podj\u0119\u0142a te\u017c szereg ekspedycji badawczych na p\u00f3\u0142noc, by potwierdzi\u0107 swoje prawa do ziemi ruperta i arktyki. ludno\u015b\u0107 kanady szybko ros\u0142a dzi\u0119ki wysokiemu przyrostowi naturalnemu; imigracj\u0119 brytyjczyk\u00f3w r\u00f3wnowa\u017cy\u0142a emigracja do stan\u00f3w zjednoczonych, zw\u0142aszcza wyjazdy do nowej anglii.\n\n\n=== konfederacja ===\nw wyniku kilku konferencji konstytucyjnych ustawa o brytyjskiej ameryce p\u00f3\u0142nocnej (ang. british north america act, fr. actes de l\u2019am\u00e9rique du nord britannique) z 1867 r. ustanowi\u0142a konfederacj\u0119, tworz\u0105c 1 lipca 1867 \u201ejedno dominium pod nazw\u0105 kanada\u201d, obejmuj\u0105ce cztery prowincje: ontario, quebec, now\u0105 szkocj\u0119 i nowy brunszwik. kanada obj\u0119\u0142a kontrol\u0119 nad ziemi\u0105 ruperta i terytoriami p\u00f3\u0142nocno-zachodnimi, tworz\u0105c terytoria p\u00f3\u0142nocno-zachodnie. w lipcu 1870 skargi metys\u00f3w doprowadzi\u0142y do rebelii nad rzek\u0105 czerwon\u0105 i powstania prowincji manitoba. kolumbia brytyjska i wyspa vancouver (kt\u00f3re zjednoczy\u0142y si\u0119 w 1866) oraz kolonia na wyspie ksi\u0119cia edwarda do\u0142\u0105czy\u0142y do konfederacji \u2013 odpowiednio \u2013 w 1871 i 1873 r.\npartia konserwatywna kanady premiera johna a. mcdonalda ustanowi\u0142a taryfy celne dla ochrony rodz\u0105cego si\u0119 kanadyjskiego przemys\u0142u. by udost\u0119pni\u0107 zach\u00f3d, rz\u0105d sfinansowa\u0142 budow\u0119 trzech transkontynentalnych linii kolejowych (w tym canadian pacific), otworzy\u0142 prerie pod osadnictwo na mocy ustawy o ziemiach dominium (ang. dominion lands act, fr. acte concernant les terres de la puissance) i utworzy\u0142 p\u00f3\u0142nocno-zachodni\u0105 policj\u0119 konn\u0105, by obj\u0105\u0107 w\u0142adz\u0119 nad tym terytorium. w 1898 r., po gor\u0105czce z\u0142ota nad klondike na terytoriach p\u00f3\u0142nocno-zachodnich, w celu lepszej kontroli sytuacji w regionie rz\u0105d kanady zdecydowa\u0142 si\u0119 utworzy\u0107 odr\u0119bne terytorium jukonu. za rz\u0105d\u00f3w liberalnego premiera wilfrida lauriera imigranci z europy kontynentalnej zasiedlili prerie, a w 1905 r. alberta i saskatchewan sta\u0142y si\u0119 prowincjami.\n\nkanada przyst\u0105pi\u0142a do i wojny \u015bwiatowej w 1914 automatycznie wraz z wielk\u0105 brytani\u0105. wys\u0142a\u0142a ochotnik\u00f3w na front zachodni w ramach narodowego kontyngentu. w 1917 wybuch\u0142 kryzys mobilizacyjny, gdy konserwatywny premier robert borden wprowadzi\u0142 obowi\u0105zek s\u0142u\u017cby wojskowej mimo sprzeciwu francuskoj\u0119zycznych mieszka\u0144c\u00f3w quebecu. w 1919 kanada wst\u0105pi\u0142a do ligi narod\u00f3w niezale\u017cnie od wielkiej brytanii. w 1931 statut westminsterski potwierdzi\u0142 niezale\u017cno\u015b\u0107 kanady.\nwielki kryzys w 1929 r. mia\u0142 istotny wp\u0142yw na gospodark\u0119 kanady i spowodowa\u0142 kryzys spo\u0142eczny. w odpowiedzi na ten stan rzeczy, w albercie oraz saskatchewan, partia co-operative commonwealth federation (ccf), na czele z tommy douglasem, zapowiedzia\u0142a wprowadzenie pa\u0144stwa opieku\u0144czego, co realizowano w latach 40. i 50. kanada, pod rz\u0105dami centrolewicowego williama lyon mackenzie kinga, wypowiedzia\u0142a wojn\u0119 niemcom niezale\u017cnie, w trzy dni po tym gdy uczyni\u0142a to wielka brytania. pierwsze jednostki armii kanadyjskiej pojawi\u0142y si\u0119 w wielkiej brytanii w grudniu 1939 roku. kiedy tylko przemys\u0142 zacz\u0105\u0142 produkowa\u0107 na potrzeby armii kanadyjskiej, wielkiej brytanii, chin oraz zsrr gospodarka ruszy\u0142a gwa\u0142townie. pomimo kolejnego kryzysu mobilizacyjnego w quebecu, kanada zako\u0144czy\u0142a wojn\u0119 jako kraj, kt\u00f3ry mia\u0142 jedn\u0105 z najwi\u0119kszych armii na \u015bwiecie. podczas ii wojny \u015bwiatowej, w 1942 r. kanadyjczycy dokonali desantu w okupowanej przez pa\u0144stwa osi europie. rajd na dieppe zako\u0144czy\u0142 si\u0119 jednak niepowodzeniem. si\u0142y kanadyjskie odegra\u0142y p\u00f3\u017aniej znaczn\u0105 rol\u0119 w bitwie o atlantyk, inwazji na w\u0142ochy oraz oswobadzaniu holandii z okupacji niemieckiej w 1945 r.\nw 1949 r. nowa fundlandia do\u0142\u0105czy\u0142a do kanady jako jej dziesi\u0105ta prowincja. powojenna atmosfera w kraju, wraz z ekspansj\u0105 ekonomiczn\u0105, zainicjowa\u0142y wy\u017c demograficzny oraz przyci\u0105ga\u0142y imigrant\u00f3w ze spustoszonej wojn\u0105 europy.\nquebec, w latach 60. przeby\u0142 g\u0142\u0119bok\u0105 spo\u0142eczn\u0105 i ekonomiczn\u0105 rewolucj\u0119 \u2013 tzw. cich\u0105 rewolucj\u0119 (r\u00e9volution tranquille). nacjonali\u015bci z quebecu zacz\u0119li wywiera\u0107 wi\u0119ksz\u0105 presj\u0119 na rzecz autonomii prowincji. separaty\u015bci z partii quebecu (parti qu\u00e9b\u00e9cois) pierwszy raz doszli do w\u0142adzy w 1976 r. w referendum w sprawie suwerenno\u015bci z 1980 r. obywatele odrzucili t\u0119 koncepcj\u0119. drugie zorganizowane w 1995 r. zako\u0144czy\u0142o si\u0119 podobnie, jednak separaty\u015bci przegrali ju\u017c tylko minimaln\u0105 r\u00f3\u017cnic\u0105 g\u0142os\u00f3w \u2013 50,6% do 49,4%. w 1997 r. kanadyjski s\u0105d najwy\u017cszy orzek\u0142, \u017ce jednostronna secesja prowincji jest niezgodna z konstytucj\u0105. mimo to ruchy na rzecz niepodleg\u0142o\u015bci kontynuuj\u0105 nadal swoj\u0105 dzia\u0142alno\u015b\u0107. najbardziej radykalni separaty\u015bci za\u0142o\u017cyli organizacj\u0119 zbrojn\u0105 front wyzwolenia quebecu i rozpocz\u0119li akcje przeciwko rz\u0105dowi.\npod kolejnymi lewicowymi rz\u0105dami lestera b. pearsona oraz pierre\u2019a trudeau wzros\u0142a \u015bwiadomo\u015b\u0107 wsp\u00f3lnej to\u017csamo\u015bci. w 1965 r. kanada przyj\u0119\u0142a jako flag\u0119 czerwony li\u015b\u0107 klonu. w 1969, w odpowiedzi na narastaj\u0105ce ruchy na rzecz odr\u0119bno\u015bci quebecu, rz\u0105d federalny oficjalnie sta\u0142 si\u0119 dwuj\u0119zyczny (ang. official languages act, fr. loi sur les langues officielles). wprowadzono liberalne prawo imigracyjne (w 1967 oraz 1976) i og\u0142oszono oficjalnie kanad\u0119 krajem wielokulturowym (1971). fala imigracji spoza europy zmieni\u0142a wizerunek kraju. w latach 70. zainicjowano programy socjalne w s\u0142u\u017cbie zdrowia, systemie emerytalnym (ang. canada pension plan, fr. r\u00e9gime de pensions du canada), a tak\u017ce system po\u017cyczek w szkolnictwie wy\u017cszym (ang. canada student loans, fr. pr\u00eats canadiens aux \u00e9tudiants). dekad\u0119 p\u00f3\u017aniej przechodzi\u0142y one faz\u0119 ugruntowania. rz\u0105dy prowincjonalne, w szczeg\u00f3lno\u015bci quebec, walczy\u0142y z tym jako z ingerencj\u0105 we w\u0142asne kompetencje. ostatecznie, premier pierre trudeau, przeforsowa\u0142 \u201erepatriacj\u0119 (brytyjskiej) konstytucji\u201d, ustanawiaj\u0105c kart\u0119 praw i wolno\u015bci bazuj\u0105c\u0105 na wolno\u015bciach indywidualnych w konstytucji z 1982 r. (ang. constitution act of 1982, fr. loi constitutionnelle de 1982).\nintegracja gospodarcza ze stanami zjednoczonymi znacz\u0105co wzros\u0142a od czas\u00f3w ii wojny \u015bwiatowej. porozumienia handlowe (ang. canada-us automotive products agreement, fr. accord canado-am\u00e9ricain sur les produits de l\u2019industrie automobile) z 1965 oraz z 1987 (ang. canada-united states free trade agreement, fr. accord de libre-\u00e9change canado-am\u00e9ricain ) k\u0142ad\u0142y podwaliny pod integracj\u0119 obu gospodarek. wszechobecno\u015b\u0107 ameryka\u0144skiej kultury, telewizji oraz przedsi\u0119biorstw by\u0142a powodem obaw kanadyjskich nacjonalist\u00f3w o zachowanie autonomii kulturalnej. niemniej jednak, kanadyjczycy s\u0105 dumni ze swojego systemu publicznej s\u0142u\u017cby zdrowia oraz spo\u0142ecznej wielokulturowo\u015bci.\n\n\n== polityka ==\n\n\n=== ustr\u00f3j polityczny ===\nkanada jest monarchi\u0105 konstytucyjn\u0105, a g\u0142ow\u0105 pa\u0144stwa, kr\u00f3lem kanady, jest karol iii. jest te\u017c demokracj\u0105 parlamentarn\u0105 z federalnym systemem administracyjnym i silnymi tradycjami demokratycznymi.\n\n\n==== konstytucja ====\nkonstytucja kanady okre\u015bla prawne ramy pa\u0144stwa, obejmuj\u0105ce tekst pisany oraz niepisane zasady i zwyczaje. podstawowe ramy kanadyjskiej konstytucji zawiera ustawa o brytyjskiej ameryce p\u00f3\u0142nocnej (ang. british north america act, fr. actes de l\u2019am\u00e9rique du nord britannique) z 1867 r., przemianowana w 1982 r. na ustaw\u0119 konstytucyjn\u0105 z 1867 r. stanowi ona, \u017ce kanada ma konstytucj\u0119 \u201ezbli\u017con\u0105 do konstytucji wielkiej brytanii\u201d i dzieli w\u0142adz\u0119 mi\u0119dzy rz\u0105d federalny i rz\u0105dy poszczeg\u00f3lnych prowincji. konstytucja obejmuje kanadyjsk\u0105 kart\u0119 praw i swob\u00f3d (ang. canadian charter of rights and freedoms, fr. charte canadienne des droits et libert\u00e9s), gwarantuj\u0105c\u0105 kanadyjczykom podstawowe prawa i wolno\u015bci, kt\u00f3rych w zasadzie nie mo\u017ce ich pozbawi\u0107 \u017caden rodzaj w\u0142adz kanady. w rozdziale 33 zawiera jednak zastrze\u017cenie, i\u017c parlament federalny i legislatury prowincji mog\u0105 zawiesi\u0107 czasowo niekt\u00f3re inne rozdzia\u0142y karty na okres do pi\u0119ciu lat.\n\n\n==== parlament ====\nparlament kanady sk\u0142ada si\u0119 z kr\u00f3la i dw\u00f3ch izb: wybieralnej izby gmin i mianowanego senatu. cz\u0142onk\u00f3w izby gmin wybiera si\u0119 zgodnie z ordynacj\u0105 wi\u0119kszo\u015bciow\u0105 w okr\u0119gach wyborczych; wybory powszechne og\u0142asza gubernator generalny za rad\u0105 premiera. o ile dla parlamentu nie okre\u015blono kadencji minimalnej, to nowe wybory powszechne nale\u017cy og\u0142osi\u0107 w ci\u0105gu pi\u0119ciu lat od poprzednich. cz\u0142onk\u00f3w senatu, kt\u00f3rych fotele obsadzane s\u0105 wed\u0142ug kryterium regionalnego, nominuje premier i mianuje formalnie gubernator generalny; swoje mandaty sprawuj\u0105 do uko\u0144czenia 75 lat.\n\n\n==== w\u0142adza wykonawcza ====\nstanowisko premiera kanady, szefa rz\u0105du, przypada aktualnemu liderowi partii politycznej, kt\u00f3ra posiada wi\u0119kszo\u015b\u0107 mandat\u00f3w w izbie gmin. premier i jego gabinet mianowani s\u0105 formalnie przez gubernatora generalnego kanady (kt\u00f3ry jest kanadyjskim przedstawicielem kr\u00f3la), jednak to premier formuje sw\u00f3j gabinet, a gubernator generalny zwyczajowo akceptuje personalne decyzje premiera. tradycyjnie, w sk\u0142ad gabinetu wchodz\u0105 cz\u0142onkowie partii premiera z obu izb ustawodawczych, g\u0142\u00f3wnie z izby gmin. w\u0142adz\u0119 wykonawcz\u0105 sprawuj\u0105 premier i gabinet, a wszyscy oni wchodz\u0105 w sk\u0142ad kr\u00f3lewskiej tajnej rady kanady (ang. king\u2019s privy council for canada, fr. conseil priv\u00e9 du roi pour le canada) i staj\u0105 si\u0119 ministrami korony. premier ma szerokie uprawnienia polityczne oraz wykonawcze, w szczeg\u00f3lno\u015bci przedstawia gubernatorowi do mianowania (lub mianuje osobi\u015bcie) innych urz\u0119dnik\u00f3w rz\u0105du i s\u0142u\u017cby cywilnej.\ngubernatorem generalnym kanady od 26 lipca 2021 jest mary simon, a premierem od 4 listopada 2015 jest lider liberalnej partii kanady, justin trudeau.\n\n\n==== partie polityczne ====\ncztery g\u0142\u00f3wne partie polityczne kanady to: konserwatywna partia kanady, liberalna partia kanady, nowa demokratyczna partia kanady i blok quebecki. obecny rz\u0105d tworzy liberalna partia kanady. lista partii, kt\u00f3re w przesz\u0142o\u015bci zdobywa\u0142y mandaty w wyborach do parlamentu kanady jest d\u0142uga.\n\n\n==== system prawny ====\nw\u0142adza s\u0105downicza kanady odgrywa wa\u017cn\u0105 rol\u0119, interpretuj\u0105c przepisy i uniewa\u017cniaj\u0105c te, kt\u00f3re naruszaj\u0105 konstytucj\u0119. s\u0105d najwy\u017cszy kanady jest najwy\u017csz\u0105 instancj\u0105 s\u0105dow\u0105 i ostatecznym arbitrem, a na jego czele stoi obecnie s\u0119dzia beverley mclachlin. dziewi\u0119ciu s\u0119dzi\u00f3w s\u0105du najwy\u017cszego kanady mianuje, w porozumieniu z premierem, gubernator generalny kanady. wszyscy s\u0119dziowie szczebla najwy\u017cszego i apelacyjnego mianowani s\u0105 przez gubernatora generalnego w porozumieniu z premierem i ministrem sprawiedliwo\u015bci, po konsultacjach z pozarz\u0105dowymi organizacjami prawniczymi. gabinet federalny mianuje s\u0119dzi\u00f3w s\u0105d\u00f3w najwy\u017cszych na szczeblu poszczeg\u00f3lnych prowincji i terytori\u00f3w. ni\u017csze stanowiska s\u0119dziowskie w prowincjach i terytoriach obsadzane s\u0105 przez w\u0142a\u015bciwe dla nich rz\u0105dy.\nwsz\u0119dzie \u2013 z wyj\u0105tkiem quebecu, gdzie dominuje system prawa kontynentalnego \u2013 przewa\u017ca system common law. prawo karne stanowi wy\u0142\u0105czn\u0105 odpowiedzialno\u015b\u0107 w\u0142adz federalnych i jest ujednolicone w ca\u0142ym kraju. przestrzeganie prawa, w tym s\u0105dy karne, le\u017cy w kompetencjach prowincji, ale na terenach wiejskich wszystkich prowincji, z wyj\u0105tkiem ontario i quebecu, odpowiedzialno\u015b\u0107 za nadz\u00f3r policyjny skupia si\u0119 na federalnej rcmp-grc.\n\n\n=== podzia\u0142 administracyjny ===\nkanada jest federacj\u0105 dziesi\u0119ciu prowincji i trzech terytori\u00f3w.\nprowincje to: alberta, kolumbia brytyjska, manitoba, nowy brunszwik, nowa fundlandia i labrador, nowa szkocja, ontario, wyspa ksi\u0119cia edwarda, quebec i saskatchewan. terytoria to nunavut, terytoria p\u00f3\u0142nocno-zachodnie i jukon.\nka\u017cda z wy\u017cej wymienionych jednostek ma swoje oficjalne symbole oraz motto.\nprowincje s\u0105 bardziej niezale\u017cne od rz\u0105du federalnego ni\u017c terytoria. s\u0105 one odpowiedzialne za wi\u0119kszo\u015b\u0107 program\u00f3w socjalnych, takich jak s\u0142u\u017cba zdrowia, edukacja czy opieka spo\u0142eczna. wsp\u00f3lnie osi\u0105gaj\u0105 wi\u0119ksze dochody ni\u017c rz\u0105d federalny. u\u017cywaj\u0105c swoich uprawnie\u0144, rz\u0105d federalny mo\u017ce zainicjowa\u0107 w prowincjach programy narodowe, takie jak np. zdrowotny canada health act/loi canadienne sur la sant\u00e9. prowincje maj\u0105 prawo ich zaniecha\u0107, jednak w praktyce zdarza si\u0119 to rzadko. aby mie\u0107 pewno\u015b\u0107, \u017ce opodatkowanie i \u015bwiadczenie tych us\u0142ug utrzymuj\u0105 si\u0119 na podobnym poziomie w biedniejszych i bogatszych prowincjach, rz\u0105d federalny dysponuje dotacjami wyr\u00f3wnawczymi (ang. equalization payments, fr. p\u00e9r\u00e9quation).\nka\u017cda z prowincji ma jednoizbowy parlament oraz rz\u0105d, na czele kt\u00f3rego stoi premier wybierany w taki sam spos\u00f3b jak premier kanady. ka\u017cda prowincja ma r\u00f3wnie\u017c gubernatora porucznika, reprezentanta kr\u00f3la \u2013 analogicznie do urz\u0119du gubernatora generalnego kanady, mianowanego z rekomendacji premiera, aczkolwiek w ostatnich latach ukszta\u0142towa\u0142 si\u0119 zwyczaj uzgadniania tych nominacji z rz\u0105dami prowincjonalnymi.\n\n\n=== si\u0142y zbrojne ===\nkanadyjski personel wojskowy to 64 tys. w s\u0142u\u017cbie czynnej i 26 tys. rezerwist\u00f3w. kanadyjskie si\u0142y zbrojne sk\u0142adaj\u0105 si\u0119 z wojsk l\u0105dowych, marynarki wojennej i si\u0142 powietrznych. maj\u0105 one 1400 pojazd\u00f3w pancernych, 34 okr\u0119ty wojenne i 861 statk\u00f3w powietrznych.\ng\u0142\u00f3wnodowodz\u0105cym si\u0142 zbrojnych jest szef sztabu obrony. armia podlega politycznej i strategicznej kontroli w\u0142adz cywilnych poprzez ministra obrony narodowej rz\u0105du federalnego. wodzem naczelnym jest monarcha kanadyjski poprzez gubernatora generalnego kanady. cz\u0142onkowie rodziny kr\u00f3lewskiej tradycyjnie pe\u0142ni\u0105 funkcje honorowych dow\u00f3dc\u00f3w (ang. colonel-in-chief, fr. colonel en chef ) wielu regiment\u00f3w i pu\u0142k\u00f3w kanadyjskich.\n\n\n=== stosunki mi\u0119dzynarodowe ===\nkanada i stany zjednoczone maj\u0105 najd\u0142u\u017csz\u0105 niechronion\u0105 granic\u0119 na \u015bwiecie, wsp\u00f3\u0142pracuj\u0105 wojskowo i s\u0105 dla siebie najwi\u0119kszymi partnerami handlowymi. kanada jednak prowadzi niezale\u017cn\u0105 polityk\u0119 zagraniczn\u0105, w tym utrzymuje pe\u0142ne stosunki dyplomatyczne z kub\u0105 i odm\u00f3wi\u0142a udzia\u0142u w wojnie irackiej. kanada tak\u017ce utrzymuje historyczne, gospodarcze i wojskowe wi\u0119zi z wielk\u0105 brytani\u0105, francj\u0105 i by\u0142ymi koloniami brytyjskimi i francuskimi, jest cz\u0142onkiem wsp\u00f3lnoty narod\u00f3w (commonwealth) i frankofonii.\nsilne przywi\u0105zanie do imperium brytyjskiego i wsp\u00f3lnoty narod\u00f3w w angielskoj\u0119zycznej cz\u0119\u015bci kanady sprawi\u0142o, \u017ce kraj ten mia\u0142 du\u017cy udzia\u0142 w brytyjskim wysi\u0142ku wojennym w drugiej wojnie burskiej, i wojnie \u015bwiatowej i ii wojnie \u015bwiatowej.\nodk\u0105d kanada jest rzecznikiem multilateralizmu, czyni wysi\u0142ki, aby rozwi\u0105zywa\u0107 problemy \u015bwiata we wsp\u00f3\u0142pracy z innymi krajami. kanada nale\u017cy do onz od 1945 i jest za\u0142o\u017cycielem oraz cz\u0142onkiem nato od 1949 r. podczas wojny korea\u0144skiej kanada by\u0142a jednym z g\u0142\u00f3wnych dostarczycieli \u017co\u0142nierzy do si\u0142 onz. we wsp\u00f3\u0142pracy ze stanami zjednoczonymi za\u0142o\u017cy\u0142a norad do obrony powietrznej przed zsrr.\nkanada odgrywa czo\u0142ow\u0105 rol\u0119 w wysi\u0142kach pokojowych onz. w czasie kryzysu sueskiego w 1956 lester pearson zmniejszy\u0142 napi\u0119cie proponuj\u0105c rozpocz\u0119cie misji pokojowej onz. kanada wzi\u0119\u0142a udzia\u0142 w 50 misjach pokojowych, w tym we wszystkich wysi\u0142kach pokojowych onz do 1989 r. oraz utrzymywa\u0142a swe si\u0142y w mi\u0119dzynarodowych operacjach w by\u0142ej jugos\u0142awii i podczas pierwszej wojny w zatoce perskiej.\nudzia\u0142u w drugiej inwazji na irak za rz\u0105d\u00f3w prez. g. busha nie wzi\u0119\u0142a, a \u00f3wczesny rz\u0105d premiera j. chretien uzna\u0142 j\u0105 za sprzeczn\u0105 z prawem mi\u0119dzynarodowym.\nkanada wst\u0105pi\u0142a w 1990 r. do organizacji pa\u0144stw ameryka\u0144skich (opa) i go\u015bci\u0142a zgromadzenie og\u00f3lne opa w windsorze w czerwcu 2000 r., a tak\u017ce trzeci szczyt ameryk w quebecu w kwietniu 2001. kanada usi\u0142uje zacie\u015bnia\u0107 wi\u0119zy z gospodarkami kraj\u00f3w azji i pacyfiku poprzez cz\u0142onkostwo w apec.\n\nod 2001 r. kanada utrzymuje swoje wojska w afganistanie w ramach ameryka\u0144skich si\u0142 stabilizacyjnych oraz dowodzonych przez nato si\u0142 isaf.\nkanadyjski zesp\u00f3\u0142 reagowania na wypadek katastrof (dart) bra\u0142 udzia\u0142 w trzech du\u017cych operacjach pomocowych w ostatnich dw\u00f3ch latach; dwustuosobowy zesp\u00f3\u0142 wys\u0142ano do pomocy ofiarom tsunami w po\u0142udniowej azji w grudniu 2004, huraganu katrina we wrze\u015bniu 2005 i trz\u0119sienia ziemi w kaszmirze w pa\u017adzierniku 2005.\nw lutym 2007 kanada, w\u0142ochy, wielka brytania, norwegia i rosja zobowi\u0105za\u0142y si\u0119 uruchomi\u0107 projekt warto\u015bci 1,5 miliarda dolar\u00f3w maj\u0105cy na celu opracowanie szczepionek mog\u0105cych uratowa\u0107 miliony ludzi w biednych krajach i wezwa\u0142y innych do do\u0142\u0105czenia si\u0119 do tej inicjatywy.\n\n\n==== ruch bezwizowy do kanady ====\nobywatele nast\u0119puj\u0105cych pa\u0144stw nie potrzebuj\u0105 wizy, aby odwiedzi\u0107 kanad\u0119:\nandora, antigua i barbuda, australia, austria, barbados, belgia, botswana, brunei, cypr, dania, estonia, finlandia, francja, grecja, hiszpania, holandia, irlandia, islandia, izrael, japonia, korea po\u0142udniowa, litwa, \u0142otwa, liechtenstein, luksemburg, malta, monako, namibia, niemcy, nowa zelandia, norwegia, papua-nowa gwinea, polska, portugalia, st. kitts i nevis, st. lucia, st. vincent, san marino, singapur, s\u0142owacja, s\u0142owenia, stany zjednoczone, suazi, szwecja, szwajcaria, watykan, w\u0119gry, wielka brytania, w\u0142ochy, wyspy bahama, wyspy salomona, samoa.\n\n\n== gospodarka ==\nkanada jako jedno z najbogatszych pa\u0144stw \u015bwiata, dzi\u0119ki wysokiemu dochodowi per capita jest cz\u0142onkiem organizacji wsp\u00f3\u0142pracy gospodarczej i rozwoju (oecd) oraz grupy kraj\u00f3w g7. pod wzgl\u0119dem rozwoju gospodarczego kanada zaliczana jest obecnie do grona jednej z najbardziej rozwini\u0119tych gospodarek \u015bwiata, a w perspektywie mi\u0119dzynarodowej jej pozycja gospodarcza jest postrzegana korzystnie. kanada ma gospodark\u0119 wolnorynkow\u0105 z niewiele wi\u0119ksz\u0105 interwencj\u0105 rz\u0105du ni\u017c ma to miejsce w usa, cho\u0107 o wiele mniejsz\u0105 ni\u017c w wi\u0119kszo\u015bci kraj\u00f3w europejskich. kraj ma mniejszy produkt krajowy brutto per capita (pkb) ni\u017c jego po\u0142udniowy s\u0105siad (38 025 usd, 2009), ale wy\u017cszy ni\u017c gospodarki zachodnioeuropejskie. w ostatniej dekadzie kanadyjsk\u0105 gospodark\u0119 cechowa\u0142y szybki wzrost, niskie bezrobocie i wysokie nadwy\u017cki bud\u017cetowe na szczeblu federalnym. dzisiejsza gospodarka kanady bardzo przypomina ameryka\u0144sk\u0105 w orientacji na wolny rynek, wzorach produkcyjnych oraz wysokim standardzie \u017cycia. w pa\u017adzierniku 2006 r. bezrobocie w kanadzie wynosi\u0142o 6,3% i by\u0142 to najni\u017cszy wska\u017anik od 30 lat, cho\u0107 jest on r\u00f3\u017cny w pomiarach lokalnych \u2013 od niskiego 3,6% w prowincji alberta do wysokiego 14,6% w nowej fundlandii i labradorze.\nw minionym wieku, wzrost produkcji, g\u00f3rnictwa i us\u0142ug spowodowa\u0142 przeobra\u017cenie gospodarki kraju z rolniczej na zurbanizowan\u0105 i zindustrializowan\u0105. tak jak gospodarki innych wysokorozwini\u0119tych kraj\u00f3w \u015bwiata, tak i gospodarka kanadyjska jest zdominowana przez us\u0142ugi, w kt\u00f3rych zatrudnione jest oko\u0142o 3/4 kanadyjczyk\u00f3w. niemniej jednak, kanada wyr\u00f3\u017cnia si\u0119 spo\u015br\u00f3d innych kraj\u00f3w wysoko rozwini\u0119tych rozmiarami pierwszego sektora, wraz z gospodark\u0105 le\u015bn\u0105 i przemys\u0142em naftowym. te dwie dziedziny s\u0105 w tym kraju najwa\u017cniejsze.\nkanada jest jednym z kilku wysoko rozwini\u0119tych pa\u0144stw, kt\u00f3re s\u0105 eksporterami energii (netto). ma ogromne z\u0142o\u017ca gazu na wschodnim wybrze\u017cu oraz du\u017ce z\u0142o\u017ca gazu i ropy skoncentrowane w albercie oraz s\u0105siaduj\u0105cej z ni\u0105 kolumbii brytyjskiej i saskatchewan. olbrzymie, zmieszane z piaskiem z\u0142o\u017ca athabasca tar sands czyni\u0105 kanad\u0119 trzecim po arabii saudyjskiej krajem pod wzgl\u0119dem wielko\u015bci rezerw ropy. w quebecu, kolumbii brytyjskiej, nowej fundlandii i labradorze, ontario i manitobie energia elektryczna, kt\u00f3ra jest tania, obfita i stosunkowo przyjazna \u015brodowisku, pochodzi z elektrowni wodnych.\nkanada jest te\u017c jednym z najwa\u017cniejszych na \u015bwiecie producent\u00f3w rolnych. kanadyjskie prerie sta\u0142y si\u0119 jednym z g\u0142\u00f3wnych obszar\u00f3w uprawy pszenicy oraz pozosta\u0142ych zb\u00f3\u017c. jest jednym z najwi\u0119kszych na \u015bwiecie producent\u00f3w pota\u017cu, cynku, uranu, z\u0142ota, niklu, aluminium i kobaltu. wiele, je\u015bli nie wi\u0119kszo\u015b\u0107 miast na p\u00f3\u0142nocy kraju, gdzie uprawa ziemi jest trudna, istnieje jedynie dzi\u0119ki pobliskim kopalniom lub zasobom drewna. rozwin\u0105\u0142 si\u0119 tak\u017ce znacz\u0105cy sektor wytw\u00f3rczy, skoncentrowany w po\u0142udniowym ontario i quebecu, z przemys\u0142em samochodowym i lotniczym na czele.\nkraj jest silnie zale\u017cny od powi\u0105za\u0144 handlu mi\u0119dzynarodowego, w szczeg\u00f3lno\u015bci handlu z usa. traktaty o wolnym handlu z 1989 r. canada-u.s. free trade agreement (fta) oraz z 1994 r. north american free trade agreement (nafta: do\u0142\u0105czy\u0142 meksyk) znacznie zwi\u0119kszy\u0142y wolumen handlu i stopie\u0144 integracji z usa. od 2001 roku, kiedy to uda\u0142o jej si\u0119 unikn\u0105\u0107 recesji, osi\u0105ga najlepsze wyniki gospodarcze w grupie kraj\u00f3w \u00f3wczesnej g8. od po\u0142owy lat 90. rz\u0105d federalny kanady og\u0142asza nadwy\u017cki bud\u017cetowe i regularnie sp\u0142aca zad\u0142u\u017cenie.\n\n\n=== finanse ===\nwalut\u0105 kraju jest dolar kanadyjski (canadian dollar / dollar canadien, symbol \u2013 cad lub can $). jeden dolar kanadyjski dzieli si\u0119 na sto cent\u00f3w kanadyjskich.\npowszechne kanadyjskie monety o warto\u015bci poni\u017cej jednego dolara (5\u00a2, 10\u00a2, 25\u00a2) wzorowane s\u0105 na swoich ameryka\u0144skich odpowiednikach (zobacz: dolar ameryka\u0144ski) \u2013 ich wielko\u015bci i masy oraz ich nazwy s\u0105 prawie identyczne. r\u00f3\u017cni\u0105 si\u0119 natomiast specyficznym sk\u0142adem chemicznym oraz rysunkiem awersu i rewersu. kanadyjskie monety 1$ (w obiegu od 1987) i 2$ (od 1996) nie s\u0105 wzorowane na monetach ameryka\u0144skich. opr\u00f3cz standardowego zestawu monet opisanych powy\u017cej w obiegu znajduje si\u0119 ca\u0142y szereg monet starszych, wycofywanych z obiegu oraz okoliczno\u015bciowych.\n\n\n=== rolnictwo ===\ndobre warunki klimatyczne i glebowe po\u0142udniowo-wschodniej kanady uczyni\u0142y z niej kraj rolniczy. znaczenie rolnictwa pot\u0119gowa\u0142o si\u0119 te\u017c w miar\u0119 przyrostu ludno\u015bci zasiedlaj\u0105cej nowe tereny kraju. pod koniec xix wieku, kiedy dominium rozci\u0105gn\u0119\u0142o swoj\u0105 w\u0142adz\u0119 nad ca\u0142ym obszarem zachodniej cz\u0119\u015bci kontynentu, rolnictwo sta\u0142o si\u0119 dominuj\u0105c\u0105 ga\u0142\u0119zi\u0105 kanadyjskiej gospodarki.\ndzi\u0119ki urodzajnej glebie bezle\u015bnych prerii w ci\u0105gu jednego tylko dziesi\u0119ciolecia kolonizacji, od roku 1891 do 1901, w manitobie, saskatchewan i albercie osiedli\u0142o si\u0119 przesz\u0142o \u0107wier\u0107 miliona ludzi. w nast\u0119pnych trzydziestu latach w okresie szczytowego rozkwitu rolniczego prerii, od 1901 do 1931 roku, liczba ludno\u015bci wzros\u0142a prawie sze\u015bciokrotnie, a obszar p\u00f3l uprawnych, kt\u00f3ry w roku 1881 wynosi\u0142 tylko 18 355 500 ha, doszed\u0142 w 1931 roku do 66 009 000 ha. dzi\u0119ki temu kanada wyprodukowa\u0142a w 1901 roku 1 512 000 ton pszenicy, a w dziesi\u0119\u0107 lat p\u00f3\u017aniej, w roku 1911 podwoi\u0142a swe plony, si\u0119gaj\u0105ce 3 590 000 ton.\nw latach pi\u0119\u0107dziesi\u0105tych ubieg\u0142ego stulecia dominium zajmowa\u0142o czwarte miejsce na \u015bwiecie w ilo\u015bci wyprodukowanej pszenicy po: zwi\u0105zku radzieckim, stanach zjednoczonych i chinach.\n\n\n=== przemys\u0142 ===\nnajbardziej na \u015bwiecie rozwini\u0119ty przemys\u0142 drzewny i celulozowo-papierniczy. generuje on 12% pkb. wa\u017cn\u0105 rol\u0119 odgrywa w gospodarce hutnictwo metali nie\u017celaznych: aluminium, niklu, miedzi, cynku, o\u0142owiu. kanada ma wysoko rozwini\u0119ty przemys\u0142 samochodowy (w roku 2007 z ta\u015bm produkcyjnych zjecha\u0142y 1,342,133 samochody osobowe i 1,236,105 samochod\u00f3w ci\u0119\u017carowych). dobrze rozwini\u0119ty jest przemys\u0142 taboru kolejowego, chemiczny, elektrotechniczny, maszynowy, spo\u017cywczy.\n\n\n=== transport ===\n\nkanada ma bardzo dobrze rozwini\u0119ty transport. ma 1,4 miliona kilometr\u00f3w dr\u00f3g, 10 g\u0142\u00f3wnych lotnisk mi\u0119dzynarodowych, 300 mniejszych port\u00f3w lotniczych, 72 093 kilometr\u00f3w tor\u00f3w kolejowych i ponad 300 port\u00f3w, kt\u00f3re zapewniaj\u0105 dost\u0119p do tras morskich przez oceany: atlantycki, spokojny i arktyczny, a tak\u017ce wielkie jeziora i drog\u0119 wodn\u0105 \u015bwi\u0119tego wawrzy\u0144ca. w 2005 r. udzia\u0142 transportu w tworzeniu pkb wynosi\u0142 4,2%. transport w kanadzie zarz\u0105dzany jest przez ministerstwo transportu.\nwed\u0142ug the world factbook w kanadzie jest \u0142\u0105cznie 1 042 300 km dr\u00f3g, z czego 415 600 km to drogi utwardzone, w tym 17 000 km drogi ekspresowe. w 2006 r. zarejestrowanych by\u0142y w kanadzie 19 499 843 pojazdy drogowe, z czego 96,1% stanowi\u0142y pojazdy o masie do 4,5 tony, 2,3% stanowi\u0142y pojazdy o masie pomi\u0119dzy 4,5 a 15 ton i 1,6% \u2013 pojazdy o masie powy\u017cej 15 ton. \u0142\u0105cznie pojazdy te przejecha\u0142y w 2006 r. 326,14 miliarda km, zu\u017cywaj\u0105c 31,1 miliarda litr\u00f3w benzyny i 10,1 miliarda litr\u00f3w oleju nap\u0119dowego. kanada ma bardzo dobre po\u0142\u0105czenia drogowe z 48 stanami usa i alask\u0105, kt\u00f3r\u0105 w 1942 r. po\u0142\u0105czy\u0142a z fort st. john w kolumbii brytyjskiej (zbudowana pocz\u0105tkowo dla cel\u00f3w wojskowych) autostrada. w kanadzie obowi\u0105zuje ruch prawostronny.\n\n\n=== handel zagraniczny ===\nw 2015 roku eksport z kanady wyni\u00f3s\u0142 390 mld usd, a import 405 mld usd. najwi\u0119ksz\u0105 cz\u0119\u015b\u0107 eksportu stanowi\u0105 ropa naftowa (13%) oraz samochody (12%). g\u0142\u00f3wnie importowane s\u0105 samochody (6,5%) i cz\u0119\u015bci do samochod\u00f3w (4,9%).\n\n\n==== wymiana handlowa z polsk\u0105 ====\nw 2015 r. obroty handlowe polski z kanad\u0105 wynios\u0142y 1,6 mld usd. import z polski do kanady osi\u0105gn\u0105\u0142 poziom ok. 1,2 mld usd. z polski importuje g\u0142\u00f3wnie silniki turboodrzutowe, turbo\u015bmig\u0142owe oraz inne turbiny gazowe (34,6%), surowe sk\u00f3ry futerkowe (20,8%). eksport z kanady do polski osi\u0105gn\u0105\u0142 warto\u015b\u0107 ok. 372,8 mln usd. g\u0142\u00f3wnymi produktami wyeksportowanymi do polski by\u0142y: uk\u0142ady scalone i mikroasemblery elektroniczne (12,7%), wa\u0142y nap\u0119dowe, korby, obudowy \u0142o\u017cysk, \u0142o\u017cyska \u015blizgowe, przek\u0142adnie z\u0119bate (5,8%).\n\n\n== demografia ==\njeszcze w 1963 r. liczba mieszka\u0144c\u00f3w kanady wynosi\u0142a 19 milion\u00f3w. wed\u0142ug spisu ludno\u015bci z 2011 r. kanad\u0119 zamieszkiwa\u0142a rekordowa liczba 33 476 688 mieszka\u0144c\u00f3w, co oznacza\u0142o wzrost o 7,9% w por\u00f3wnaniu z rokiem 2001. g\u0142\u00f3wnymi czynnikami wzrostu s\u0105 liczne osiedlanie si\u0119 imigrant\u00f3w na terytorium kanady, a w mniejszym stopniu przyrost naturalny. oko\u0142o 3/4 kanadyjczyk\u00f3w mieszka w odleg\u0142o\u015bci do 150 km od granicy z usa. najwi\u0119cej ludzi mieszka w du\u017cych miastach, szczeg\u00f3lnie w toronto, montrealu, ottawie, vancouver i ich przedmie\u015bciach.\ng\u0119sto\u015b\u0107 zaludnienia kanady wynosi 3,5 osoby na km\u00b2, co czyni kanad\u0119 jednym z najrzadziej zaludnionych kraj\u00f3w na \u015bwiecie. najg\u0119\u015bciej zaludnionym obszarem jest tzw. korytarz qu\u00e9bec-windsor po\u0142o\u017cony wzd\u0142u\u017c linii o d\u0142ugo\u015bci 1150 km mi\u0119dzy tymi miastami, w pobli\u017cu wielkich jezior i rzeki \u015bwi\u0119tego wawrzy\u0144ca, w kt\u00f3rym mieszka 57% ludno\u015bci kraju.\nkanada jest krajem bardzo zr\u00f3\u017cnicowanym pod wzgl\u0119dem etnicznym. wed\u0142ug spisu ludno\u015bci z 2001 r. w kanadzie istniej\u0105 34 grupy etniczne licz\u0105ce po co najmniej 100 tys. os\u00f3b. w 2001 r. 83% populacji (24 618 250 spo\u015br\u00f3d 29 639 035 ankietowanych) zadeklarowa\u0142o, \u017ce nale\u017cy do rasy bia\u0142ej.\nnajwi\u0119ksz\u0105 grup\u0105 etniczn\u0105 s\u0105 anglicy (20,2%), nast\u0119pnie francuzi (15,8%), szkoci (14,0%), irlandczycy (12,9%), niemcy (9,3%), w\u0142osi (4,3%), chi\u0144czycy (3,7%), ukrai\u0144cy (3,6%), i rdzenni mieszka\u0144cy kanady (3,4%); cho\u0107 a\u017c 40% imigrant\u00f3w uwa\u017ca si\u0119 za \u201ekanadyjczyk\u00f3w\u201d. liczba rdzennych mieszka\u0144c\u00f3w kanady ro\u015bnie niemal dwukrotnie szybciej ni\u017c ca\u0142a populacja kanadyjska. w 2001 r. 13,4% kanadyjczyk\u00f3w nale\u017ca\u0142o do \u201ezauwa\u017calnych mniejszo\u015bci\u201d.\nkanada ma najwy\u017cszy na \u015bwiecie wska\u017anik imigracji per capita, nap\u0119dzanej przez polityk\u0119 gospodarcz\u0105 oraz imigracyjne prawo rodzinne (jednoczenie rodzin). kraj przyjmuje tak\u017ce du\u017c\u0105 liczb\u0119 uchod\u017ac\u00f3w. nowoosiedlaj\u0105cy si\u0119 wybieraj\u0105 najcz\u0119\u015bciej aglomeracje toronto, vancouver i montrealu. du\u017ca cz\u0119\u015b\u0107 wsp\u00f3\u0142czesnej imigracji kanadyjskiej pochodzi z azji, g\u0142\u00f3wnie z indii, chin i pakistanu. jest to szczeg\u00f3lnie widoczne w regionie lower mainland w kolumbii brytyjskiej. ostatni\u0105 na du\u017c\u0105 skal\u0119 imigracj\u0105 europejsk\u0105 do kanady by\u0142a tzw. emigracja solidarno\u015bciowa polak\u00f3w w czasie stanu wojennego w polsce.\n\n\n=== ludno\u015b\u0107 kanady ===\nstruktura wiekowa:\ndzieci \u2013 1 do 14 lat \u2013 15,6%\nm\u0142odzie\u017c i doro\u015bli w wieku produkcyjnym \u2013 15 do 64 lat \u2013 68,6%\ndoro\u015bli w wieku poprodukcyjnym \u2013 ponad 65 lat \u2013 15,9%\nprzyrost naturalny: 0,794%\nwska\u017anik urodzin 10,28 urodzin/1000 os\u00f3b\nwska\u017anik \u015bmierci 7,98 \u015bmierci/1000 os\u00f3b\nwska\u017anik migracji 5,65 migracji/1000 os\u00f3b\nstruktura p\u0142ci:\nprzy urodzeniu \u2013 1,056 m\u0119\u017cczyzn/kobiet\nponi\u017cej 15 lat \u2013 1,05 m\u0119\u017cczyzn/kobiet\n15 do 64 lat \u2013 1,02 m\u0119\u017cczyzn/kobiet\nponad 64 lat \u2013 0,78 m\u0119\u017cczyzn/kobiet\nw ca\u0142ej populacji \u2013 0,98 m\u0119\u017cczyzn/kobiet\n\u015bmiertelno\u015b\u0107 noworodk\u00f3w \u2013 4,92 \u015bmierci/1000 urodzin\n\u015brednia d\u0142ugo\u015b\u0107 \u017cycia\nca\u0142a populacja \u2013 81,45 lata\nm\u0119\u017cczy\u017ani \u2013 78,81 lata\nkobiety \u2013 84,1 lata\nwska\u017anik urodzin \u2013 1,58 dzieci/kobiet\u0119\n\n\n==== polonia w kanadzie ====\nwed\u0142ug spisu powszechnego z 2001 posiadanie polskiego pochodzenia etnicznego (ethnic origins) zadeklarowa\u0142o 817 085 os\u00f3b (2,8% ludno\u015bci kraju, z tego 260 415 deklarowa\u0142o wy\u0142\u0105cznie polskie pochodzenie). 208 375 zadeklarowa\u0142o polski jako j\u0119zyk ojczysty, a 118 415 jako j\u0119zyk najcz\u0119\u015bciej u\u017cywany w pracy.\nwi\u0119kszo\u015b\u0107 polak\u00f3w w kanadzie zamieszkuje po\u0142udniowe ontario. znaczne skupiska kanadyjczyk\u00f3w polskiego pochodzenia spotyka si\u0119 tak\u017ce w prowincjach manitoba, saskatchewan, alberta i quebec, a mniejsze spo\u0142eczno\u015bci w pozosta\u0142ych prowincjach. stawia to polsk\u0105 spo\u0142eczno\u015b\u0107 w kanadzie jako jedenast\u0105 co do wielko\u015bci (pomijaj\u0105c grup\u0119 niedeklaruj\u0105cych jakiegokolwiek pochodzenia). polonia tworzy wyra\u017an\u0105 kulturowo i stosunkowo siln\u0105 ekonomicznie mniejszo\u015b\u0107, aczkolwiek jest wyra\u017anie niedoreprezentowana na wszystkich poziomach administracyjnych.\ndo wsp\u00f3\u0142czesnych polityk\u00f3w polskiego pochodzenia, dzia\u0142aj\u0105cych w kanadzie, nale\u017c\u0105:\n\nna poziomie federalnym:\nted opitz (mp etobicoke centre ontario)\nw\u0142adys\u0142aw lizo\u0144 (mp mississauga east-cooksville ontario)\ned komarnicki (mp souris-mouse mountain saskatchewan)\ntom lukiwski (mp regina-lumsden-lake centre saskatchewan)\nna poziomie prowincjonalnym\nb. poniatowski (mpp manitoba)\nken r. kowalski (mla alberta) speaker of the legislative assembly\nthomas lukaszuk (mla alberta) (jedyny mp/mla/mpp urodzony na terytorium rp)\nks. d. malinowski (mpp manitoba)\ncarl paproski (mla alberta)\nwalter szwender (mla alberta)\ngeo topolinsky (mla alberta)\nna poziomie samorz\u0105dowym:\npeter milczyn (radny reprezentuj\u0105cy etobicoke-lakeshore w toronto)\ndavid soknacki (radny reprezentuj\u0105cy scarborough-east w toronto)w kanadzie dzia\u0142a szereg organizacji polonijnych o r\u00f3\u017cnym profilu. przed w\u0142adzami kanadyjskimi reprezentuje je kongres polonii kanadyjskiej, zrzeszaj\u0105cy wi\u0119kszo\u015b\u0107 z nich.\nhistoria polonii kanadyjskiej i zagadnie\u0144 zwi\u0105zanych z t\u0105 grup\u0105 etniczn\u0105 opisana jest w szeregu wydawnictw i artyku\u0142\u00f3w prasowych. z tych pozycji przytoczy\u0107 mo\u017cna:\n\nwilliam makowski: the polish people in canada (a visual history). thundra books (montreal), 1987, isbn 0-88776-189-5.\nmaria a. jarochowska: poza gniazdem (wizerunki emigrantki polskiej w kanadzie w xx wieku). polski instytut naukowy w kanadzie (mcgill university), montreal 2006, isbn 0-9692784-4-6.\npolonia in alberta 1895\u20131995 (the polish centennial in alberta). red. zb., kongres polonii kanadyjskiej, o/alberta, edmonton 1995, isbn 1-55195-004-9.\n\n\n=== najwi\u0119ksze miasta ===\nw 2006 kanada liczy\u0142a 29 miast o ludno\u015bci przekraczaj\u0105cej 150 tys. mieszka\u0144c\u00f3w. dla por\u00f3wnania, prawie 70 lat wcze\u015bniej istnia\u0142y tylko 2 miasta z ludno\u015bci\u0105 >500 tys., 5 miast z ludno\u015bci\u0105 100\u2013500 tys., 7 miast z ludno\u015bci\u0105 50\u2013100 tys., 21 miast z ludno\u015bci\u0105 20\u201350 tys. i 35 miast z ludno\u015bci\u0105 10\u201320 tys.\n\n\n=== j\u0119zyk ===\nw kanadzie obowi\u0105zuj\u0105 dwa j\u0119zyki oficjalne: angielski i francuski. dwuj\u0119zyczno\u015b\u0107 kanady jest prawem ustanowionym w kanadyjskiej karcie praw i swob\u00f3d, ustawie o j\u0119zykach oficjalnych i regulacjach o j\u0119zyku oficjalnym; nad ich realizacj\u0105 czuwa komisarz ds. j\u0119zyk\u00f3w oficjalnych (ang. commissioner of official languages, fr. commissaire aux langues officielles). oba j\u0119zyki maj\u0105 r\u00f3wny status w s\u0105dach federalnych, parlamencie, oraz innych instytucjach federalnych. tam gdzie istnieje wystarczaj\u0105ce zapotrzebowanie, mieszka\u0144cy maj\u0105 prawo do otrzymywania wszelkich us\u0142ug zwi\u0105zanych z rz\u0105dem w j\u0119zyku angielskim b\u0105d\u017a francuskim. oficjalne mniejszo\u015bci j\u0119zykowe maj\u0105 prawo do w\u0142asnego szkolnictwa we wszystkich prowincjach i terytoriach.\nangielski i francuski s\u0105 j\u0119zykami ojczystymi dla odpowiednio 59,7% i 23,2% populacji oraz j\u0119zykami najcz\u0119\u015bciej u\u017cywanymi w domach dla odpowiednio 68,3% i 22,3% os\u00f3b. aby otrzyma\u0107 obywatelstwo, nale\u017cy zna\u0107 angielski lub francuski. 98,5% kanadyjczyk\u00f3w umie pos\u0142ugiwa\u0107 si\u0119 jednym z nich \u2013 67,5% tylko angielskim, 13,3% tylko francuskim, a 17,7% obydwoma. spo\u0142eczno\u015bci oficjalnych j\u0119zyk\u00f3w \u2013 angielskiego i francuskiego, okre\u015blone na podstawie deklaracji ankietowanych o ich pierwszym j\u0119zyku oficjalnym, stanowi\u0105 odpowiednio 73,0% i 23,6% populacji.\nchocia\u017c 85% francuskoj\u0119zycznych kanadyjczyk\u00f3w mieszka w quebecu, to znacz\u0105ce populacje frankofo\u0144skie zamieszkuj\u0105 te\u017c ontario i po\u0142udniow\u0105 manitob\u0119, za\u015b akadyjczycy \u2013 p\u00f3\u0142nocne rejony nowego brunszwiku. najliczniejsza populacja francuska poza quebekiem \u017cyje w ontario. karta j\u0119zyka francuskiego quebecu stanowi, i\u017c jest to tamtejszy j\u0119zyk oficjalny, za\u015b nowy brunszwik jest jedyn\u0105 prowincj\u0105, w kt\u00f3rej zapis o oficjalnej dwuj\u0119zyczno\u015bci znalaz\u0142 si\u0119 w konstytucji. inne prowincje nie maj\u0105 oficjalnego j\u0119zyka (j\u0119zyk\u00f3w), ale francuski u\u017cywany jest obok angielskiego w o\u015bwiacie, s\u0105downictwie i innych instytucjach rz\u0105dowych. manitoba, ontario i quebec zezwalaj\u0105 na u\u017cywanie, tak angielskiego, jak i francuskiego w legislaturach tych prowincji, a ich prawa stanowione s\u0105 w obu j\u0119zykach. w ontario francuski ma elementy statusu j\u0119zyka oficjalnego, ale nie jest j\u0119zykiem w pe\u0142ni r\u00f3wnorz\u0119dnym z angielskim. na terytoriach p\u00f3\u0142nocno-zachodnich status oficjalny maj\u0105 j\u0119zyki tubylcze, a w nunavut j\u0119zykiem wi\u0119kszo\u015bci \u2013 i jednym z trzech oficjalnych j\u0119zyk\u00f3w terytorium \u2013 jest inuktitut.\nw kanadzie dominuj\u0105cy j\u0119zyk angielski jest form\u0105 po\u015bredni\u0105 mi\u0119dzy brytyjsk\u0105 a ameryka\u0144sk\u0105 angielszczyzn\u0105. pisownia jest zasadniczo brytyjska, np. rzeczownik kolor lub \u015brodek zapisywany jest tak jak w brytyjskim angielskim colour i centre, a nie color czy center jak w ameryka\u0144skim. wyst\u0119puje tu jednak szereg regionalnych akcent\u00f3w, lecz s\u0105 bardziej one zbli\u017cone do akcent\u00f3w ameryka\u0144skich z s\u0105siednich rejon\u00f3w.\nj\u0119zyk francuski w kanadzie r\u00f3\u017cni si\u0119 natomiast od standardowego akcentem oraz s\u0142ownictwem. ze wzgl\u0119du na d\u0142ugotrwa\u0142\u0105 izolacj\u0119 zachowa\u0142 pewne cechy archaiczne.\nistotn\u0105 rol\u0119 w kanadzie odgrywaj\u0105 tak\u017ce j\u0119zyki nieurz\u0119dowe \u2013 5 202 245 ludzi deklaruje jeden z nich jako podstawowy. najwa\u017cniejsze z nich to: chi\u0144ski (ojczysty dla 853 745 ludzi), w\u0142oski (469 485), niemiecki (438 080), oraz pend\u017cabski (271 220).\nliczba ludno\u015bci kanady pos\u0142uguj\u0105ca si\u0119 danym j\u0119zykiem, wed\u0142ug statystyk w 2001 roku (mowa tu o j\u0119zyku ojczystym):\n\nangielski (oficjalny) \u2013 17 352 315 m\u00f3wi\u0105cych\nfrancuski (oficjalny) \u2013 6 703 325\nchi\u0144ski (wszystkie warianty w\u0142\u0105czone) \u2013 853 745\nw\u0142oski \u2013 469 485\nniemiecki \u2013 438 080\npend\u017cabski \u2013 271 220\nhiszpa\u0144ski \u2013 245 495\nportugalski \u2013 213 815\npolski \u2013 208 375\narabski \u2013 199 940\ntagalog \u2013 174 060\nukrai\u0144ski \u2013 148 085\nniderlandzki \u2013 128 670\nwietnamski \u2013 122 055\ngrecki \u2013 120 360\n\n\n=== religia ===\nzr\u00f3\u017cnicowanie religijne w\u015br\u00f3d kanadyjczyk\u00f3w jest znaczne. wed\u0142ug spisu ludno\u015bci w 2021 roku 53,3% kanadyjczyk\u00f3w by\u0142o chrze\u015bcijanami, w por\u00f3wnaniu z 67,3% w roku 2011. spo\u015br\u00f3d nich katolicy byli w tej grupie najliczniejsi i stanowili 29,9% og\u00f3\u0142u kanadyjczyk\u00f3w. najliczniejszym wyznaniem protestanckim by\u0142 zjednoczony ko\u015bci\u00f3\u0142 kanady (united church of canada), do kt\u00f3rego nale\u017ca\u0142o 3,3% populacji kraju. ponadto w kanadzie wielowiekow\u0105 spo\u0142eczno\u015b\u0107 protestanck\u0105 stanowili tak\u017ce anglikanie (3,1%), bapty\u015bci (1,2%), luteranie (0,9%) i prezbiterianie (0,8%). spo\u015br\u00f3d pozosta\u0142ych chrze\u015bcijan widoczni byli r\u00f3wnie\u017c prawos\u0142awni (1,7%) i zielono\u015bwi\u0105tkowcy (1,1%). w spisie z 2021 roku rekordowa liczba chrze\u015bcijan (3,3 mln \u2013 9,2%) nie okre\u015bli\u0142a swojego wyznania, co obok migracji i sekularyzacji, by\u0142o jedn\u0105 z g\u0142\u00f3wnych przyczyn strat wi\u0119kszo\u015bci wyzna\u0144 chrze\u015bcija\u0144skich. pozosta\u0142e 12,1% wierz\u0105cych zwi\u0105zanych by\u0142o z innymi religiami ni\u017c chrze\u015bcija\u0144stwo: w tym 4,9% to muzu\u0142manie, 2,3% hindui\u015bci, 2,1% sikhowie, 1,0% buddy\u015bci a 0,9% \u017cydzi. 34,6% zadeklarowa\u0142o brak przynale\u017cno\u015bci religijnej.\nze wzgl\u0119du na znaczn\u0105 r\u00f3\u017cnorodno\u015b\u0107 wyznaniow\u0105 zr\u00f3\u017cnicowana jest tak\u017ce religijno\u015b\u0107 kanadyjczyk\u00f3w. spo\u015br\u00f3d narod\u00f3w anglosaskich kanadyjczycy s\u0105 znacznie mniej religijnym narodem ni\u017c amerykanie, ale tak\u017ce mniej zsekularyzowanym, ni\u017c australijczycy, nowozelandczycy i brytyjczycy. w\u015br\u00f3d chrze\u015bcijan, zw\u0142aszcza tradycji protestanckiej, dominuje podobna do europejskiej oboj\u0119tno\u015b\u0107 religijna, szczeg\u00f3lnie w du\u017cych o\u015brodkach miejskich, osadach w obszarach subpolarnych, w kolumbii brytyjskiej i jukonie, a udzia\u0142 w regularnych praktykach religijnych ogranicza si\u0119 jedynie do niewielkiej cz\u0119\u015bci konserwatywnych i mocno wierz\u0105cych grup spo\u0142ecznych. r\u00f3wnie\u017c katolicy powszechnie nie wykazuj\u0105 postaw dogmatycznych, nawet w tradycyjnie katolickim quebecu, w kt\u00f3rym wraz z post\u0119puj\u0105c\u0105 sekularyzacj\u0105 rosn\u0105 nastroje antyklerykalne. w kanadzie na co dzie\u0144 w \u017cyciu publicznym nie zauwa\u017ca si\u0119 jakichkolwiek przejaw\u00f3w religijnych. znaczna cz\u0119\u015b\u0107 budynk\u00f3w ko\u015bcielnych w niedziele \u015bwieci pustkami, a ksi\u0119\u017ca i pastorzy rzadko zak\u0142adaj\u0105 szaty swojej profesji. udzia\u0142 w praktykach religijnych w\u015br\u00f3d kanadyjczyk\u00f3w waha si\u0119 od ok. 6\u20138% w jukonie, kolumbii brytyjskiej i quebecu i du\u017cych o\u015brodkach miejskich, do 25% w wiejskich obszarach alberty, po\u0142udniowej manitobie i niekt\u00f3rych obszarach ontario. to wi\u0119cej, ni\u017c w\u015br\u00f3d australijczyk\u00f3w, nowozelandczyk\u00f3w i brytyjczyk\u00f3w, gdzie udzia\u0142 w praktykach religijnych wynosi 5\u201310%, ale mniej, ni\u017c w\u015br\u00f3d amerykan\u00f3w, gdzie regularnie praktykuje 35\u201340% spo\u0142ecze\u0144stwa. spadek uczestnictwa w niedzielnych nabo\u017ce\u0144stwach, malej\u0105ca liczba zawieranych ko\u015bcielnych zwi\u0105zk\u00f3w ma\u0142\u017ce\u0144skich, chrzt\u00f3w i pogrzeb\u00f3w post\u0119puj\u0105 w podobnie szybkim tempie, co w niekt\u00f3rych krajach europy. z drugiej strony znaczna cz\u0119\u015b\u0107 imigrant\u00f3w piel\u0119gnuje w\u0142asne tradycje i cz\u0119sto okre\u015blana jest jako regularnie praktykuj\u0105ca. najwi\u0119cej takich postaw przejawia si\u0119 w\u015br\u00f3d katolik\u00f3w pochodzenia irlandzkiego, polskiego i w\u0142oskiego, prawos\u0142awnych ukrai\u0144c\u00f3w oraz muzu\u0142man\u00f3w, ortodoksyjnych \u017cyd\u00f3w, hinduist\u00f3w i sikh\u00f3w. r\u00f3wnie\u017c zaanga\u017cowani w \u017cycie religijne s\u0105 wyznawcy m\u0142odych ruch\u00f3w religijnych, np. mormoni, \u015bwiadkowie jehowy czy zielono\u015bwi\u0105tkowcy.\n\n\n=== s\u0142u\u017cba zdrowia ===\nsystem kanadyjski, okre\u015blany mianem \u201espo\u0142eczne ubezpieczenie zdrowotne\u201d, finansowany jest z federalnego bud\u017cetu pa\u0144stwa, a za jego zarz\u0105dzanie odpowiedzialne s\u0105 prowincje. pocz\u0105tkowo powszechnie chwalony za niskie koszty administracyjnej obs\u0142ugi i rzeczywist\u0105 realizacj\u0119 zasady r\u00f3wnego dost\u0119pu do \u015bwiadcze\u0144 dla wszystkich, ostatnio \u2013 ze wzgl\u0119du na rosn\u0105ce koszty opieki zdrowotnej \u2013 boryka si\u0119 ze znanymi innym \u201euspo\u0142ecznionym s\u0142u\u017cbom zdrowia\u201d problemami: konieczno\u015bci\u0105 ograniczenia zakresu dost\u0119pnych \u015bwiadcze\u0144 i wyd\u0142u\u017caj\u0105cymi si\u0119 kolejkami oczekuj\u0105cych.\norganizacja opieki zdrowotnej w kanadzie opiera si\u0119 na pi\u0119ciu g\u0142\u00f3wnych zasadach: uniwersalno\u015bci (realne i r\u00f3wne uprawnienia do korzystania ze \u015bwiadcze\u0144 zdrowotnych dla wszystkich obywateli i legalnie przebywaj\u0105cych cudzoziemc\u00f3w), kompleksowo\u015bci (konieczno\u015b\u0107 udzielania wszystkich medycznie uzasadnionych \u015bwiadcze\u0144), przeno\u015bno\u015bci (zachowywanie pe\u0142nych uprawnie\u0144 w momencie zmiany miejsca zamieszkania na terytorium innej prowincji), dost\u0119pno\u015bci oraz publicznego administrowania. nieliczne \u015bwiadczenia specjalistyczne, kt\u00f3rych wykonanie nie jest obj\u0119te gwarancjami publicznymi, mog\u0105 by\u0107 przedmiotem ubezpiecze\u0144 prywatnych. ze wzgl\u0119du na konieczne dla uzdrowienia systemu ograniczanie w wydatkowaniu publicznych pieni\u0119dzy i powodowane przez to stopniowe wy\u0142\u0105czanie kolejnych \u015bwiadcze\u0144 z listy gwarantowanych, rola ubezpiecze\u0144 prywatnych w systemie stopniowo wzrasta. podstawowe wska\u017aniki okre\u015blaj\u0105ce poziom rozwoju opieki stacjonarnej najbli\u017csze s\u0105 poziomom osi\u0105ganym w wielkiej brytanii.\n\n\n=== przest\u0119pczo\u015b\u0107 ===\nzgodnie z kanadyjsk\u0105 konstytucj\u0105, prawo do ustanawiania przepis\u00f3w prawa karnego i post\u0119powania karnego nale\u017cy do rz\u0105du federalnego. za egzekwowanie prawa odpowiedzialne s\u0105 prowincje, podczas gdy uprawnienia do \u015bcigania wykrocze\u0144 nale\u017c\u0105 do rz\u0105du federalnego. prawo jest jednolite w ca\u0142ym kraju. w 2006 r. by\u0142o 2 452 787 przest\u0119pstw zg\u0142oszonych, z czego 48% stanowi\u0142y przest\u0119pstwa zwi\u0105zane z w\u0142asno\u015bci\u0105 a 12,6% przest\u0119pstw stanowi\u0142y brutalne zbrodnie. na 100 000 obywateli zg\u0142oszonych zosta\u0142o 7518 incydent\u00f3w. najni\u017csz\u0105 stop\u0119 przest\u0119pczo\u015bci w 2006 r. mia\u0142a prowincja ontario z 5689 zg\u0142oszeniami na 100 000 obywateli, nast\u0119pnie quebec z 5909 zg\u0142oszeniami. najwy\u017csze dane o przest\u0119pstwach ma saskatchewan z 13 711 zg\u0142oszeniami. miastem o najwy\u017cszym poziomie przest\u0119pczo\u015bci jest saskatoon. quebec, trois-rivi\u00e8res, saguenay (wszystkie w prowincji quebec) maj\u0105 najni\u017csze wska\u017aniki przest\u0119pczo\u015bci w por\u00f3wnaniu do wszystkich miast.\ndo posiadania broni palnej potrzebne jest zezwolenie, kt\u00f3re zezwala tak\u017ce do u\u017cycia jej w sytuacjach koniecznych do ochrony \u017cycia, lecz pozwolenia te wydawane s\u0105 bardzo rzadko. posiadanie wielu rodzaj\u00f3w broni palnej jest w kanadzie zakazane lub ograniczone. jedna trzecia kanadyjskich morderstw dokonywana jest z u\u017cyciem broni palnej.\nw roku 2005 w kanadzie by\u0142o 61 050 funkcjonariuszy policji. \u015brednio na jednego funkcjonariusza policji przypada 500,1 obywateli. dane te s\u0105 znacznie ni\u017csze ni\u017c w wi\u0119kszo\u015bci kraj\u00f3w rozwini\u0119tych. tak ma\u0142o funkcjonariuszy policji ma tylko japonia i szwecja.\nkanada ma stosunkowo niskie kary za wiele przest\u0119pstw. od 1970 r. w kanadzie nie obowi\u0105zuje ju\u017c kara \u015bmierci. w 2001 roku w kanadyjskich wi\u0119zieniach przebywa\u0142o oko\u0142o 32 000 os\u00f3b, czyli 0,13% og\u00f3\u0142u ludno\u015bci. wska\u017anik ten jest ni\u017cszy od \u015bredniej europejskiej, kt\u00f3ra wynosi 0,2%.\n\n\n== o\u015bwiata ==\nza edukacj\u0119 odpowiedzialne s\u0105 w kanadzie rz\u0105dy prowincji i terytori\u00f3w, dlatego nie istnieje federalne ministerstwo edukacji. ka\u017cdy z trzynastu system\u00f3w edukacji jest podobny do pozosta\u0142ych, ale odzwierciedla warunki historyczne, kulturowe i geograficzne danego regionu. obowi\u0105zkowi edukacyjnemu podlegaj\u0105 dzieci w wieku od 5\u20137 lat do 16\u201318 lat w zale\u017cno\u015bci od prowincji, skutkiem czego szacuje si\u0119, \u017ce w spo\u0142ecze\u0144stwie \u017cyje poni\u017cej jednego procenta analfabet\u00f3w. dalsza edukacja (postsecondary) r\u00f3wnie\u017c pozostaje w gestii rz\u0105d\u00f3w regionalnych, kt\u00f3re pokrywaj\u0105 wi\u0119kszo\u015b\u0107 wydatk\u00f3w z ni\u0105 zwi\u0105zanych. rz\u0105d federalny zapewnia dodatkowe \u015brodki w formie grant\u00f3w naukowo-badawczych. w 2002 roku 43% kanadyjczyk\u00f3w w wieku od 25 do 64 lat legitymowa\u0142o si\u0119 wykszta\u0142ceniem na poziomie wy\u017cszym; odsetek ten by\u0142 jeszcze wi\u0119kszy dla ludno\u015bci w wieku od 25 do 34 lat i wynosi\u0142 51%.\nw kanadzie obowi\u0105zuje trzystopniowy system edukacyjny.\n\n\n=== szko\u0142y podstawowe ===\nw angielskim nazywane elementary school lub primary school. nauka zaczyna si\u0119 w wieku czterech lat od tak zwanej junior kindergarten by j\u0105 kontynuowa\u0107 w senior kindergarten. w tych dw\u00f3ch klasach dzieci ucz\u0105 si\u0119 alfabetu, liczb oraz zasad zachowania w grupie. prawdziwa nauka rozpoczyna si\u0119 w klasie pierwszej i trwa osiem lat. w tym czasie uczniowie zdobywaj\u0105 podstawowe wiadomo\u015bci ze wszystkich dziedzin nauczania.\n\n\n=== szko\u0142y \u015brednie ===\nw kanadzie nie istnieje szkolnictwo zawodowe na poziomie \u015brednim. wszystkie szko\u0142y \u015brednie maj\u0105 profil og\u00f3lnokszta\u0142c\u0105cy. szko\u0142a \u015brednia trwa cztery lata. w niekt\u00f3rych prowincjach istnieje dodatkowy pi\u0105ty rok dla uczni\u00f3w chc\u0105cych kontynuowa\u0107 nauk\u0119 na uniwersytetach. obowi\u0105zek szkolny w szko\u0142ach \u015brednich zale\u017cy od lokalnych, prowincjonalnych regulacji, lecz obowi\u0105zuje zwykle do drugiej klasy szko\u0142y \u015bredniej. osoby ko\u0144cz\u0105ce edukacj\u0119 na tym poziomie nazywane s\u0105 dropouts. poziom nauczania w szko\u0142ach \u015brednich zale\u017cy od warunk\u00f3w lokalnych i mo\u017ce si\u0119 bardzo zmienia\u0107. edukacja \u015brednia nie ko\u0144czy si\u0119 \u017cadnym egzaminem ko\u0144cowym, natomiast ka\u017cdy przedmiot ko\u0144czy si\u0119 zaliczeniem. ocena z takiego zaliczenia, kt\u00f3ra jest wypadkow\u0105 ocen z prac domowych i standardowych test\u00f3w, ma charakter procentowy. sumaryczna ocena ucznia tak\u017ce wyra\u017cana jest w procentach i jest \u015bredni\u0105 z wszystkich ocen cz\u0105stkowych.\nwewn\u0105trz szk\u00f3\u0142 istnieje podzia\u0142 uczni\u00f3w wed\u0142ug uzdolnie\u0144. prowadzone s\u0105 klasy w trzech profilach \u2013 zwyk\u0142ym \u2013 trade, dla uczni\u00f3w nie zamierzaj\u0105cych kontynuowa\u0107 nauki na poziomie wy\u017cszym, akademickim \u2013 academic, dla tych, kt\u00f3rzy zamierzaj\u0105 studiowa\u0107, oraz international dla najzdolniejszych, otrzymuj\u0105cych mi\u0119dzynarodow\u0105 matur\u0119.\n\n\n=== systemy edukacyjne ===\nw kanadzie istniej\u0105 dwa lub trzy systemy szkolne \u2013 publiczny i prywatny lub publiczny, katolicki i prywatny. system katolicki jest dotowany ze \u015brodk\u00f3w publicznych na r\u00f3wni z federalnym.\n\n\n=== szko\u0142y wy\u017csze i zawodowe ===\nuczniowie nie zamierzaj\u0105cy studiowa\u0107 kontynuuj\u0105 nauk\u0119, jednocze\u015bnie pracuj\u0105c w trybie czeladniczym.\nwy\u017csze instytucje edukacyjne dziel\u0105 si\u0119 na community college i uniwersytety. college wydaj\u0105 certyfikaty i dyplomy, natomiast uniwersytety stopnie naukowe b.sc \u2013 bachelor of science lub art (licencjat lub baka\u0142arz) oraz podyplomowe m.sc, m.a. lub m. eng. master of science, art lub engineering \u2013 magister, oraz ph.d \u2013 philosophy doctor \u2013 doktor nauk.\n\n\n== kultura i sztuka ==\ndu\u017cy wp\u0142yw na kultur\u0119 kanadyjsk\u0105 mia\u0142y kultura kolonizator\u00f3w (kultura brytyjska i francuska), a w mniejszym stopniu kultura i tradycje rdzennych mieszka\u0144c\u00f3w. ze wzgl\u0119du na liczne migracje mi\u0119dzy dwoma krajami znaczny wp\u0142yw na kultur\u0119 kanadyjsk\u0105 mia\u0142a tak\u017ce kultura ameryka\u0144ska. ameryka\u0144skie media i sposoby rozrywki s\u0105 bardzo popularne w kanadzie; i odwrotnie \u2013 wiele kanadyjskich produkt\u00f3w kultury odnosi sukces nie tylko w usa, ale i na ca\u0142ym \u015bwiecie.\nwybitne dzie\u0142a kanadyjskiej kultury s\u0105 chronione i wspierane przez programy rz\u0105dowe, ustawy i instytucje, takie jak: kanadyjska sp\u00f3\u0142ka transmisyjna (canadian broadcasting corporation), narodowy zarz\u0105d filmu w kanadzie (national film board of canada) i kanadyjska komisja radiowo-telewizyjno-komunikacyjna (canadian radio-television and telecommunications commission).\nkanada jest krajem o znacznej powierzchni, a co si\u0119 z tym wi\u0105\u017ce jest bardzo zr\u00f3\u017cnicowana pod wzgl\u0119dami etnicznym i kulturowym. poruszaj\u0105c si\u0119 pomi\u0119dzy r\u00f3\u017cnymi regionami czy prowincjami, mo\u017cna zauwa\u017cy\u0107 znacz\u0105ce r\u00f3\u017cnice w zwyczajach i kulturze. jednym z czynnik\u00f3w maj\u0105cych znaczny wk\u0142ad w kultur\u0119 kanadyjsk\u0105 byli i nadal s\u0105 emigranci przybywaj\u0105cy z ca\u0142ego \u015bwiata. wielu kanadyjczyk\u00f3w postrzega kultur\u0119 ich pa\u0144stwa jako nierozerwalnie wi\u0105\u017c\u0105c\u0105 si\u0119 z wielokulturowo\u015bci\u0105 ich pa\u0144stwa (termin opracowany przez zamieszka\u0142ego w australii profesora jerzego zubrzyckiego). wielokulturowe dziedzictwo kanady opisane jest w rozdziale 27 kanadyjskiej karty praw i swob\u00f3d.\n\n\n=== literatura ===\nkanadyjska literatura sk\u0142ada si\u0119 z dw\u00f3ch cz\u0142on\u00f3w: literatury angielskoj\u0119zycznej i francuskoj\u0119zycznej. ta druga skupiona jest g\u0142\u00f3wnie na terenach prowincji quebec. do pisarzy kanadyjskich, kt\u00f3rzy zdobyli mi\u0119dzynarodowy rozg\u0142os, nale\u017c\u0105 m.in.: lucy maud montgomery \u2013 autorka s\u0142ynnego cyklu powie\u015bci o ani z zielonego wzg\u00f3rza (anne of green gable), szara sowa (grey owl), margaret atwood, alice munro i mordecai richler.\n\n\n=== teatr ===\nw kanadzie istnieje intensywne \u017cycie teatralne, skupione w wielkich o\u015brodkach miejskich, takich jak toronto i montreal. dzia\u0142aj\u0105 tam znane teatry muzyczne, tradycyjne oraz nowoczesne. atrakcjami turystycznymi s\u0105: doroczny festiwal szekspirowski w startford oraz shaw festival w niagara on the lake. jednym z najs\u0142ynniejszych kanadyjskich re\u017cyser\u00f3w teatralnych jest robert lepage.\n\n\n=== muzyka ===\nw kanadzie powstaj\u0105 charakterystyczne typy muzyki ludowej \u2013 folk. jej r\u00f3\u017cnorodno\u015b\u0107 odzwierciedla mieszanin\u0119 etniczn\u0105 i kulturow\u0105 kanady. obok muzyki wywodz\u0105cej si\u0119 ze szkockiej tradycji, istniej\u0105 muzyka frankofo\u0144ska i india\u0144ska, tak tradycyjno-rytualna, jak i wsp\u00f3\u0142czesna.\n\n\n=== malarstwo i sztuki plastyczne ===\nmalarstwo i szerzej rozumiane sztuki wizualno-plastyczne w kanadzie opieraj\u0105 si\u0119 w g\u0142\u00f3wnej mierze na sieci publicznych galerii sztuk i bogato rozbudowanej sieci galerii prywatnych. g\u0142\u00f3wnymi centrami tych sztuk s\u0105 du\u017ce metropolie, jak: montreal, toronto, vancouver. istniej\u0105ce w tych i innych miastach galerie miejskie i prowincjonalne spe\u0142niaj\u0105 rol\u0119 mecenas\u00f3w i promotor\u00f3w sztuk wizualnych w kanadzie. g\u0142\u00f3wnym mecenasem tw\u00f3rczo\u015bci plastycznej jest rada sztuki kanady (canada art council), kt\u00f3ra rokrocznie przyznaje stypendia i granty artystyczne dla artyst\u00f3w kanadyjskich.\n\n\n=== film ===\nkanada jest wa\u017cnym producentem film\u00f3w. system dofinansowania ze \u015brodk\u00f3w publicznych pozwoli\u0142 stworzy\u0107 kanadyjsk\u0105, artystyczn\u0105 i niekomercyjn\u0105 szko\u0142\u0119 filmow\u0105.\nw kanadzie, a szczeg\u00f3lnie w toronto, zwanym \u201ehollywoodem p\u00f3\u0142nocy\u201d kr\u0119ci si\u0119 wiele film\u00f3w ameryka\u0144skich. spo\u015br\u00f3d kanadyjczyk\u00f3w wywodzi si\u0119 tak\u017ce wielu znanych aktor\u00f3w, w wi\u0119kszo\u015bci komediowych.\nobok wielu komercyjnych stacji telewizyjnych funkcjonuje w kanadzie pa\u0144stwowa (niezale\u017cna) telewizja cbc/radio-canada, produkuj\u0105ca programy informacyjne, o\u015bwiatowe, kulturalne i rozrywkowe w obu j\u0119zykach urz\u0119dowych.\n\n\n=== kuchnia ===\nkanadyjska kuchnia r\u00f3\u017cni si\u0119 od siebie w zale\u017cno\u015bci od regionu. og\u00f3lnie rzecz bior\u0105c, tradycyjne dania kuchni angloj\u0119zycznej cz\u0119\u015bci kanady s\u0105 \u015bci\u015ble zwi\u0105zane z ameryka\u0144sk\u0105 i brytyjsk\u0105 kuchni\u0105, podczas gdy tradycyjna kuchnia francuskoj\u0119zycznej cz\u0119\u015bci kanady ewoluowa\u0142a z kuchni francuskiej.\npodstaw\u0105 obu grup s\u0105 \u015bwie\u017ce, sezonowe sk\u0142adniki. w kuchni znajduje si\u0119 wiele \u017cywno\u015bci pieczonej, zwierz\u0105t \u0142ownych i \u017cywno\u015bci zbieranej.\nzachodnie prowincje s\u0105 pod silnymi wp\u0142ywami kuchni niemieckiej, polskiej, ukrai\u0144skiej i skandynawskiej. przyk\u0142adem jest wegetaria\u0144ska potrawa rosyjskiego pochodzenia \u2013 doukhobors.\npowszechna w kanadzie jest tak\u017ce kuchnia chi\u0144ska.\ndzi\u015b wielu kanadyjczyk\u00f3w okre\u015bla \u017cywno\u015b\u0107 jako \u201ekanadyjsk\u0105\u201d w du\u017cej mierze gdy jest ona rzadka w usa.\nobecna kanadyjska kuchnia to po\u0142\u0105czenie nowoczesnych kulinarnych technik z kanadyjskimi sk\u0142adnikami, jak np.: jagody, ma\u0142\u017ce, bizon, \u0142oso\u015b, dziki ry\u017c, syrop klonowy i lokalnie wyprodukowanych piw, win, ser\u00f3w, win deserowych.\n\n\n=== \u015bwi\u0119ta w kanadzie ===\n\n\n== sport ==\nnajpopularniejszymi sportami kanady s\u0105 hokej na lodzie (dyscyplina zimowa) i lacrosse (dyscyplina letnia). narodow\u0105 dyscyplin\u0105 jest hokej, kt\u00f3ry gromadzi najwi\u0119cej widz\u00f3w w kraju. hokej jest tak\u017ce najpopularniejszym sportem uprawianym przez oko\u0142o 1 650 000 obywateli (2004). a\u017c siedem najwi\u0119kszych kanadyjskich miejscowo\u015bci (toronto, montreal, vancouver, ottawa, calgary, edmonton, winnipeg) ma swoje zespo\u0142y w nhl (ang. national hockey league), w kt\u00f3rej kanadyjczycy stanowi\u0105 ponad po\u0142ow\u0119 wszystkich zawodnik\u00f3w. quebec tak\u017ce mia\u0142 sw\u00f3j zesp\u00f3\u0142 w nhl, ale zosta\u0142 on przeniesiony do usa ze wzgl\u0119d\u00f3w finansowych. po hokeju innymi popularnymi widowiskami sportowymi s\u0105 curling i futbol kanadyjski, kt\u00f3ry ma profesjonaln\u0105 kanadyjsk\u0105 lig\u0119 futbolu (cfl). golf, baseball, narciarstwo, pi\u0142ka no\u017cna, siatk\u00f3wka, koszyk\u00f3wka oraz coraz cz\u0119\u015bciej mma s\u0105 powszechnie uprawiane przez m\u0142odzie\u017c na poziomie amatorskim, ale profesjonalne ligi i kluby nie s\u0105 ju\u017c tak popularne. kanada w przesz\u0142o\u015bci by\u0142a organizatorem wielu imprez sportowych, m.in.: letnich igrzysk olimpijskich 1976, zimowych igrzysk olimpijskich 1988 oraz zimowych igrzysk olimpijskich 2010, mistrzostw \u015bwiata w koszyk\u00f3wce m\u0119\u017cczyzn 1994, mistrzostw \u015bwiata w narciarstwie klasycznym 1995, mistrzostw \u015bwiata w lekkoatletyce 2001, mistrzostw \u015bwiata w \u0142y\u017cwiarstwie figurowym 2006, mistrzostw \u015bwiata u-20 w pi\u0142ce no\u017cnej 2007, mistrzostw \u015bwiata w hokeju na lodzie 2008 i co roku w kanadzie odbywa si\u0119 grand prix kanady formu\u0142y 1.\n\n\n== rankingi mi\u0119dzynarodowe ==\nw latach 1980\u20132004 kanada dziesi\u0119ciokrotnie mia\u0142a najwy\u017cszy wska\u017anik rozwoju spo\u0142ecznego onz (na 16 notowa\u0144).\n\n\n== przypisy ==\n\n\n== bibliografia ==\njohn michael bumsted: a history of the canadian peoples. oxford [oxfordshire]: oxford university press, 2007. isbn 0-19-542349-6.brak strony w ksi\u0105\u017cce\njanj. grabowski janj., historia kanady., warszawa: pr\u00f3szy\u0144ski i s-ka, 2001, isbn 83-7255-044-1, oclc 169635941 .brak strony (ksi\u0105\u017cka)\nmarta kijewska-trembecka: kanada \u2013 nar\u00f3d czy wsp\u00f3lnota polityczna: analiza kanadyjskich proces\u00f3w integracyjnych (prace polonijne) (polish edition). krak\u00f3w: nakl. uniwersytetu jagiellonskiego, 1994. isbn 83-233-0782-2.brak strony w ksi\u0105\u017cce\npaul r magocsi: encyclopedia of canada\u2019s peoples. society of ontario, university of toronto press, 1999. isbn 0-8020-2938-8.brak strony w ksi\u0105\u017cce\nsourayans. mookerjea sourayans., gail faurschoug.f. imre szeman gail faurschoug.f., canadian cultural studies, duke university press, 2009 .brak strony (ksi\u0105\u017cka)\npiotr wr\u00f3bel, anna wr\u00f3bel: historia kanady. warszawa 2000, isbn 83-85660-96-8.\ncanadian oxford world atlas. wyd. 6th. toronto: oxford university press (canada), 2008. isbn 0-19-542928-1. (ang.).brak strony w ksi\u0105\u017cce\nkanada, [w:] encyklopedia pwn [online] [dost\u0119p 2011-04-06] .\n\n\n== linki zewn\u0119trzne ==\n\n\n=== rz\u0105d ===\noficjalna strona rz\u0105du kanady.\noficjalny internetowy atlas kanady. [zarchiwizowane z tego adresu (2006-05-05)].\n\n\n=== inne ===\ndziedzictwo kulturowe kanady.\nmarta pachocka: system polityczny kanady."