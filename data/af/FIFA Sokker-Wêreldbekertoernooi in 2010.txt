"die 19de fifa sokker-w\u00eareldbekertoernooi (engels: fifa world cup south africa 2010) is vanaf 11 junie tot 11 julie 2010 in suid-afrika aangebied. dit was die eerste keer dat \u2019n afrikaland die kans gekry het om hierdie tweede grootste sportfees ter w\u00eareld (n\u00e1 die olimpiese somerspele) te organiseer, nadat fifa net aansoeke van di\u00e9 vasteland toegelaat het; suid-afrika is bo marokko en egipte gekies. n\u00e1 die rugbyw\u00eareldbeker 1995 en die krieketw\u00eareldbeker 2003 was dit die derde w\u00eareldbekertoernooi in een van suid-afrika se gewildste sportsoorte; n\u00e1 engeland het suid-afrika die tweede land geword wat hierdie drie toernooie gehuisves het. die fifa sokker-konfederasiebeker in 2009 het as \u2019n voorbereiding vir die gasheerland gedien.\n\n32 nasionale sokkerspanne het aan die fifa sokker-w\u00eareldbekertoernooi in 2010 deelgeneem. die spanne is in agt groepe verdeel, waarvan die twee beste spanne van elke groep na die agtste eindrondte deurgedring het. spanje het die trofee gewen nadat hulle nederland op 11 julie in johannesburg se sokkerstad met 1\u20130 in ekstra tyd geklop en sodoende hul eerste w\u00eareldbekertitel ingepalm het. spanje het die agtste nasie geword om \u2019n w\u00eareldbekertoernooi te wen en die eerste europese span wat dit buite europa vermag het. al die vorige toernooie buite europa is deur suid-amerikaanse spanne gewen. met sy verowering van die w\u00eareldbekertitel het spanje regstreeks vir die fifa sokker-konfederasiebeker in 2013 in brasili\u00eb gekwalifiseer. duitsland het in die derde en uruguay in die vierde plek ge\u00ebindig. die verdedigende kampioen itali\u00eb is reeds in die groepfase uitgeskakel; dieselfde lot wat voorheen brasili\u00eb in 1966 en frankryk in 2002 toegeval het.\nsuid-afrika is reeds in die groepsfase uitgeskakel: die eerste gasheerland in die sokker-w\u00eareldbekertoernooi-geskiedenis wat nie na die uitklopfase kon deurdring nie. die nasionale sokkerspan van slowakye het vir die eerste keer aan \u2019n sokker-w\u00eareldbekertoernooi deelgeneem. hulle het vroe\u00ebr deel uitgemaak van die tsjeggo-slowaakse nasionale sokkerspan. serwi\u00eb het vir die eerste keer onder di\u00e9 naam aan \u2019n sokker-w\u00eareldbekertoernooi deelgeneem, nadat hul vroe\u00ebr as joego-slawi\u00eb en aansluitend as serwi\u00eb en montenegro gespeel het.\n\n\n== toewysing ==\nsuid-afrika is op 15 mei 2004 in z\u00fcrich deur fifa gekies as gasheer vir die fifa sokker-w\u00eareldbekertoernooi in 2010. volgens fifa se rotasiestelsel vir die sokker-w\u00eareldbekertoernooi in 2010 is slegs aansoeke van afrikalande aanvaar. naas suid-afrika het egipte en marokko ook vir die toernooi gebie. \u2019n gesamentlike bod van libi\u00eb en tunisi\u00eb is nie deur fifa goedgekeur nie. libi\u00eb het onder meer duidelik gemaak dat \u2019n deelname van israel nie aanvaar sou wees nie. volgens \u2019n verklaring van fifa was libi\u00eb se infrastruktuur heeltemal ontoereikend vir \u2019n w\u00eareldbekertoernooi. nigeri\u00eb het sy bod reeds vroe\u00ebr teruggetrek. suid-afrika het in die eerste rondte van die stemming met veertien stemme teenoor marokko se tien gewen. egipte het geen stem gekry nie.\ndie stemming het as volg verloop:\n\n\n== kwalifisering ==\ndie gasheer suid-afrika het regstreeks vir die fifa sokker-w\u00eareldbekertoernooi in 2010 gekwalifiseer. van die 31 oorblywende plekke is 13 vir nasionale sokkerspanne van uefa (europa) gereserveer, vyf vir caf (afrika), vier vir conmebol (suid-amerika), vier vir afc (asi\u00eb) en drie vir concacaf (karibiese gebied, noord- en sentraal-amerika). twee plekke is tydens uitspeelwedstryde tussen afc en ofc (oseani\u00eb), asook tussen concacaf en conmebol beslis.\n\n\n=== kwalifiserende spanne ===\ndie volgende 32 spanne het vir die finale toernooi gekwalifiseer:\n\n\n== aanbieding ==\n\n\n=== gasheerstede en -stadions ===\ndie organiseerders het in 2005 \u2019n lys van elf stede en dertien stadions vrygestel, waarvan uiteindelik tien vir die toernooi gekies sou word: bloemfontein, durban, johannesburg (twee stadions), kaapstad, kimberley, nelspruit, orkney, polokwane (pietersburg), port elizabeth, pretoria (twee stadions) en rustenburg.\nop 17 maart 2006 het fifa die amptelike lys van gasheerstede en -stadions bekend gestel:\n\ndie eindwedstryd van die sokker-w\u00eareldbekertoernooi het in sokkerstad (ook bekend as die fnb-stadion of \u201csoccer city\u201d) plaasgevind. die stadion is voor die toernooi gemoderniseer en van \u2019n dak voorsien. sy kapasiteit is ook na 95 000 sitplekke verhoog.\n\n\n=== gelukbringer ===\nop 22 september 2008 is die 2010-w\u00eareldbeker se gelukbringer bekendgestel. sy naam is zakumi en hy is \u2019n groen luiperd.\n\n\n=== organisasie ===\n\u2019n groep inspekteurs van fifa het in hul verslaggewing bevestig dat die standaard van suid-afrika se vervoerstelsel, telekommunikasie, hotelle en mediese fasiliteite op \u2019n baie ho\u00eb peil en dus goed toegerus is vir die toernooi. nogtans is die veiligheidsituasie in die land as \u2019n groot probleem beskou. fifa het egter daarop vertrou dat die suid-afrikaanse regering oor die middele en die kundigheid beskik om as gasheer van die toernooi op te tree.\ndie toernooi is deur die meeste suid-afrikaners as \u2019n kans beskou om die proses van demokratisering en etniese versoening te bevorder. volgens suid-afrika se bod sou die totale beleggings in verband met die toernooi vs$ 825 miljoen beloop. die organisasiekomitee het beraam dat die inkomste in verband met kaartjieverkope \u20ac467 miljoen sou wees. plaaslike borge se bydraes sou 47 miljoen beloop.\ndie pryse vir kaartjies het tussen vs$ 20 en 1083 beloop, tog was die groep van inspekteurs van mening dat die kaartjieverkope hersien sou moet word, aangesien toegangsgelde vir plaaslike sokkerwedstryde gewoonlik tussen twee en tien dollar beloop het.\n\n\n=== infrastruktuur ===\ndie internasionale lughawens in johannesburg, kaapstad en durban is voor die w\u00eareldbekertoernooi vergroot om die groot aantal passasiers te kon hanteer. daar is altesame tien lughawens, wat geskik is vir groot passasiervliegtuie. \u2019n nuwe snelspoorlyn, die gautrein, het treinpassasiers tussen pretoria, johannesburg en o.r. tambo internasionale lughawe vervoer. die bestaande spoorwegnet van meer as 20 000 kilometer is ook gemoderniseer.\n\n\n=== probleme ===\nin die winter van 2006 was die boubedrywighede by die vier nuwe stadions en die modernisering van die bestaande geriewe egter nog nie begin nie. persberigte, waarvolgens fifa reeds oorweeg het om die toernooi na \u2019n ander land te verskuif, was volgens die organisasie op vals gerugte gegrond.\ndie oorverdowende geraas van toeskouers wat die vuvuzela tydens wedstryde blaas kon deurgaans gehoor word. n\u00e1 verskeie klagtes het fifa besluit om nie die blaasinstrument tydens wedstryde te verban nie, aangesien dit as \u2019n inheemse kulturele element beskou is.\n\n\n== formaat ==\ndie fifa sokker-w\u00eareldbekertoernooi in 2010 is oor 31 dae tussen 32 verskillende nasies oor 64 wedstryde uitgespeel. dit het op 11 junie 2010 op sokkerstad in johannesburg met \u2019n wedstryd tussen die gasheer suid-afrika en meksiko afgeskop. die toernooi het ge\u00ebindig by dieselfde stadion op 11 julie met die eindstryd tussen nederland en spanje, waartydens spanje die sokker-w\u00eareldbekertrofee ingepalm het. dieselfde formaat is voorheen tydens die fifa sokker-w\u00eareldbekertoernooi in 2006 ingespan.\n\n\n=== kalender ===\ndie volgende tabel dui die fifa sokker-w\u00eareldbekertoernooi in 2010 se daaglikse program aan. \u2019n pers blokkie dui op wedstryde tydens die groepfase, \u2019n groen blokkie op wedstryde tydens die uitklopfase, \u2019n blou blokkie op die bronseindstryd en \u2019n geel blokkie op die eindstryd.\n\n\n=== groepfase ===\ndie fifa sokker-w\u00eareldbekertoernooi in 2010 is deur 32 nasionale sokkerspanne uitgespeel. vir die groepfase is die 32 deelnemende spanne in agt groepe van vier spanne elk verdeel; elke span het een wedstryd teen elk van die ander spanne in dieselfde groep gespeel, dus het elke span drie wedstryde in die groepfase gespeel. drie punte is vir \u2019n oorwinning toegeken, een vir \u2019n gelykop en geen punte vir \u2019n nederlaag: spanne wat met dieselfde aantal punte ge\u00ebindig het, is volgens aangetekende doele gerangskik.\nklassifisering binne elke groep was gegrond op die volgende puntestelsel:\n\ndrie wedstrydpunte vir \u2019n oorwinning;\neen vir \u2019n gelykop;\ngeen vir \u2019n nederlaag.aan die einde van die groepfase is die spanne gerangskik van die eerste na die vierde posisie, gegrond op versamelde wedstrydpunte, met die twee top spanne wat na die uitklopfase deurgedring het. as twee spanne gelyk op punte was, is die rangorde deur hul aantal aangetekende doele bepaal.\n\n\n=== uitklopfase ===\nvan die begin van di\u00e9 fase af het die toernooi \u2019n uitklopformaat aangeneem wat uit 16 wedstryde bestaan het: agt agtste eindstryde, vier kwarteindstryde, twee halfeindstryde, \u2019n derdeplekwedstryd en die eindstryd.\ndie wenner en naaswenner van elk van die groepe het na die uitklopfase deurgedring. groepwenners het teen naaswenners in ander groepe in die agtste eindstryde gespeel, byvoorbeeld: die wenner van groep a het teen die naaswenner van groep b en die wenner van groep b het teen die naaswenner van groep a gespeel. spanne van dieselfde groep sou dus eers weer in \u00f3f die klein finale \u00f3f die eindstryd kon ontmoet het.\nelke wedstryd in die uitklopstadium moes met \u2019n oorwinning vir een van die spanne eindig. as daar n\u00e1 negentig minute van gewone spel \u2019n gelykopuitslag was, is daar verder gespeel om die wenner te bepaal. aanvanklik is daar twee periodes van ekstra tyd gespeel, 15 minute in elke rigting. as daar steeds nie \u2019n wenner was n\u00e1 120 minute nie, is die wenner deur \u2019n strafskopkompetisie bepaal.\n\n\n== wedstryde ==\ndie wedstryde is in twee fases opgedeel, naamlik die groep- en die uitklopfase. die loting is op 4 desember 2009 in die kaapstadse internasionale konferensiesentrum gehou.\n\n\n=== groepfase ===\n32 spanne het aan die groepfase deelgeneem. die boonste twee spanne in elke groep het na die uitklopfase deurgedring.\n\n\n==== groep a ====\n\n\n==== groep b ====\n\n\n==== groep c ====\n\n\n==== groep d ====\n\n\n==== groep e ====\n\n\n==== groep f ====\n\n\n==== groep g ====\n\n\n==== groep h ====\n\n\n=== uitklopfase ===\n\n\n==== agtste eindrondte ====\n\n\n==== kwarteindrondte ====\n\n\n==== halfeindrondte ====\n\n\n==== klein finale (om die derde plek) ====\n\n\n==== eindstryd ====\n\n\n== fifa se ranglys ==\nn\u00e1 die fifa sokker-w\u00eareldbekertoernooi in 2010 het fifa \u2019n verslag gepubliseer waarin al die deelnemende spanne geranglys is volgens vordering in die toernooi, algehele resultate en kwaliteit van die meedinger. die ranglys vir die 2010-toernooi is soos gevolg:\n\n\n== meeste doele aangeteken ==\nmeeste doele aangeteken:\n\n\n== sien ook ==\nadidas jabulani, bal waarmee gespeel was.\nfifa-jolkol, bymekaarkomplek vir sokkergeesdriftiges.\nfifa sokker-konfederasiebeker in 2009, proeflopie vir die w\u00eareldbekertoernooi.\nmakarapa, handgesnyde en handgeverfde hoed vir ondersteuners.\nsign of a victory, r. kelly se liedjie vir die w\u00eareldbekertoernooi.\nsuid-afrikaanse nasionale sokkerspan, die bafana-bafana.\nvuvuzela, lawaai tydens wedstryde.\nwaka waka (this time for africa), shakira se liedjie vir die w\u00eareldbekertoernooi.\nwavin' flag, k'naan se liedjie vir die w\u00eareldbekertoernooi.\nzakumi, amptelike gelukbringer.\n\n\n== verwysings ==\n\n\n== eksterne skakels ==\n(en)  fifa.com: south africa 2010: first for spain\n(en)  worldcup-history.com: south africa, 2010\n(en)  rsssf.com: world cup 2010"