"x2 \u00e4r littera f\u00f6r en drivenhet eller en typ av t\u00e5gs\u00e4tt (se nedan) som byggdes mellan 1989 och 1998 och som \u00e4gs av sj. x2 utg\u00f6r den tekniska basen i sj:s snabbt\u00e5gskoncept x 2000 och gjorde detsamma tidigare i linx koncept linxt\u00e5g.\nx2-projektet startade 1969 som ett samarbete mellan kalmar verkstad (kvab), statens j\u00e4rnv\u00e4gar och asea. testerna p\u00e5b\u00f6rjades p\u00e5 1970-talet.x2 har en st\u00f6rsta till\u00e5ten hastighet p\u00e5 200 km/h, men har vid provk\u00f6rning kommit upp i 276 km/h (t\u00e5get hade d\u00e5 dubbla drivenheter, normalt r\u00e4cker inte effekten f\u00f6r den hastigheten), vilket fram till 2006 var svenskt rekord.den 4 september 1990 hade x2 trafikpremi\u00e4r mellan stockholm och g\u00f6teborg.\n\n\n== historia ==\ni sverige modifierades under slutet av 1960-talet ett elektriskt motorvagnst\u00e5g f\u00f6r lokaltrafik (typ x1) och fick lutningsbar vagnkorg som vilade p\u00e5 en ny generation asea-boggier med tryckluftsstyrd korglutning. n\u00e5got senare modifierades ett \u00e4ldre 3-vagnars motorvagnst\u00e5g (typ x5) f\u00f6r h\u00f6ghastighetsprov. det fick beteckningen x15 och utrustades med hydrauliskt styrd korglutning (snabbare reaktion p\u00e5 styrsignal). erfarenheter fr\u00e5n x15 anv\u00e4ndes d\u00e5 x2 utvecklades. mot slutet av provperioden med x15 kopplades en x2 prototypvagn (kallad x15-4) in i t\u00e5gs\u00e4ttet. under augusti 1986 best\u00e4lldes de f\u00f6rsta x2-t\u00e5gs\u00e4tten av sj fr\u00e5n de svenska tillverkarna kalmar verkstad (kvab/statsf\u00f6retag) och asea.\nf\u00f6r tillverkningen utvecklades en f\u00f6r sverige ny produktionsteknik f\u00f6r b\u00e5de svetsteknik och struktur i korgarna. resultatet blev en vagnskorg som \u00e4r styv men som ocks\u00e5 och har stor f\u00f6rm\u00e5ga att absorbera kollisionsenergi samt kr\u00e4ver mindre underh\u00e5ll d\u00e5 den drabbas av korrosion i mindre utstr\u00e4ckning.x2 kom att st\u00e5 som mall f\u00f6r kommande t\u00e5g, som c20 till sl, bombardier regina och x31 samt d\u00e5varande x32 (numera ombyggd till x31), flytoget till norge, t\u00e5g till bukarest metro, med flera.\nvid m\u00e5nadsskiftet mars-april 1998 upph\u00f6rde tillverkningen av x2-t\u00e5g.\n\n\n== egenskaper ==\nt\u00e5get konstruerades och byggdes i kalmar med en f\u00f6r sverige ny, revolutionerande teknik d\u00e4r vagnskorgarna (\"karosserna\") var byggda i korrugerat, rostfritt st\u00e5l. f\u00f6r detta utvecklades en f\u00f6r sverige ny metod f\u00f6r b\u00e5de svetsteknik och struktur i korgarna. resultatet blev en helt underh\u00e5llsfri vagnskorg. vidare fr\u00e5ngicks buffertar, och all kraft distribuerades genom centralkoppel.\ntack vare sina \"mjuka\" (radialstyrda) boggier och korglutning kan x2 k\u00f6ra upp till 9 % fortare \u00e4n vanliga t\u00e5g i kurvor (enligt transportstyrelsen 2017, under perioden 1987\u20132017 klarade det hela 15 % h\u00f6gre hastighet i kurvorna, enligt sj/banverket). korglutningen, som endast \u00e4r till f\u00f6r passagerarnas komfort, inneb\u00e4r att vagnskorgarna kan luta med \u2013 eller luta in\u00e5t i en kurva. \"mjuka boggier\" inneb\u00e4r att hjulaxlarna kan r\u00f6ra sig n\u00e5got i t\u00e5gets l\u00e4ngdriktning vid g\u00e5ng genom kurvor, och d\u00e4rmed minska hjul- och sp\u00e5rslitage.\nvarje 5-vagnars t\u00e5g kostade cirka 130 miljoner svenska kronor (prisniv\u00e5 2006), det vill s\u00e4ga cirka 26 miljoner kr per vagn (motsv rc-t\u00e5g cirka 9 mkr per vagn). t\u00e5get konstruerades och byggdes till st\u00f6rsta delen i kalmar men den elektriska drivutrustningen tillverkades och monterades i v\u00e4ster\u00e5s. t\u00e5get byggdes med en f\u00f6r sverige ny teknik, d\u00e4r vagnskorgarna var byggda i korrugerad, rostfri pl\u00e5t som till stora delar punktsvetsades samman. vagnskorgar delvis byggda i rostfritt st\u00e5l var i sig inte nytt (budd company i usa b\u00f6rjade tillverka vagnar i rostfritt st\u00e5l p\u00e5 1930-talet, senare licensierat till frankrike och portugal). det har ocks\u00e5 funnits rostfria vagnar i vissa andra l\u00e4nder, men d\u00e5 med en annan och \u00e4ldre struktur, som inte var lika stark som x2.[k\u00e4lla beh\u00f6vs]x2 \u00e4r fr\u00e4mst avsedd f\u00f6r att trafikera gamla j\u00e4rnv\u00e4gar i fj\u00e4rrt\u00e5gstrafik utan stora investeringar i infrastrukturen som t.ex. r\u00e4tning av kurvor. ursprungligen bestod x2-t\u00e5gen av sex eller sju delar som inte var avsedda att v\u00e4xlas separat, utan var skruvade tillsammans: en man\u00f6vervagn, tre eller fyra mellanvagnar, en restaurangvagn, och en drivenhet, senare levererades \u00e4ven fyra- och femvagnars t\u00e5g utan restaurangvagn (x2-2 och x2-1) som kallades f\u00f6r x200. idag \u00e4r x2-t\u00e5gen, under sitt varum\u00e4rke x 2000 (dec 2011 - jan 2015: sj 2000), det vanligaste t\u00e5get p\u00e5 de stora linjerna i sverige.\nx2-t\u00e5g \u00e4r avsedda f\u00f6r att k\u00f6ras mellan st\u00f6rre st\u00e4der med f\u00e5 uppeh\u00e5ll.\n\n\n== x2 p\u00e5 export ==\ni x2:s barndom visades andra l\u00e4nder intresse f\u00f6r det svenska snabbt\u00e5get. abb l\u00e5nade ut t\u00e5gs\u00e4tt till andra j\u00e4rnv\u00e4gsbolag f\u00f6r utv\u00e4rdering, bland annat till amtrak i usa. t\u00e5get provades \u00e4ven i tyskland, norge, kina och australien.\ntrots sitt unika koncept var f\u00f6rs\u00e4ljningsframg\u00e5ngarna mycket sm\u00e5, och f\u00f6rutom till statens j\u00e4rnv\u00e4gar (sj innan 2001) (som i sin tur uppl\u00e4t ett antal t\u00e5g f\u00f6r trafik mellan norge och sverige via bolaget linx under 2000-talets b\u00f6rjan), har endast ett t\u00e5g s\u00e5lts, till kina. det anses att kina k\u00f6pte detta enda t\u00e5g f\u00f6r att l\u00e4ra sig tekniken bakom snabbt\u00e5g.\nunder v\u00e5ren 2012 k\u00f6pte sj \u00e5ter detta enda x2-t\u00e5g som hade exporterats, x2 2088. bakgrunden till att denna aff\u00e4r genomf\u00f6rdes var dels x2-olyckan (x2 2043) i kimstad h\u00f6sten 2010 och dels olyckan i malm\u00f6, d\u00e4r en x2 (2014) k\u00f6rde in i en stoppbock. olyckorna medf\u00f6rde att vagnsbrist uppstod och en l\u00f6sning f\u00f6r att inf\u00f6rskaffa fler mellanvagnar var att k\u00f6pa x2 2088 fr\u00e5n kina.\nx2 2088 var egentligen det 44:e t\u00e5gs\u00e4ttet i serien som byggdes, men d\u00e5 siffran 4 \u00e4r ett otursnummer i kina, d\u00f6ptes fordonet om till 2088.\nlutningstekniken har anv\u00e4nts av asea, och dess efterf\u00f6ljare adtranz, i andra t\u00e5g, till exempel norske tog typ 73.\nunder 1990-talet visade flera l\u00e4nders j\u00e4rnv\u00e4gsf\u00f6rvaltningar intresse f\u00f6r det svenska snabbt\u00e5get x2, d\u00e5 det enligt marknadsf\u00f6ringen kr\u00e4vdes f\u00f6rh\u00e5llandevis sm\u00e5 investeringar i bananl\u00e4ggningen. abb och sj l\u00e5nade ut t\u00e5gs\u00e4tt till flera j\u00e4rnv\u00e4gsf\u00f6rvaltningar f\u00f6r utv\u00e4rdering, bland andra till amtrak (usa), db (tyskland), nsb (norge) och kina. x2 (utan drivenhet) provades \u00e4ven i australien.\ns\u00e5v\u00e4l slovenien, storbritannien, norge, italien, finland och schweiz och tyskland har valt fj\u00e4rrt\u00e5g med lutningsbara vagnkorgar alla olika varianter av pendolino som tillverkades av alstom i italien efter brittisk licens (apt, advanced passenger train). norska nsb k\u00f6pte sina lutande t\u00e5g, kallade signatur och agenda, av d\u00e5varande adtranz, sedermera bombardier transportation, vagnskorgarna till t\u00e5gen byggdes av kalmar verkstad, det vill s\u00e4ga samma tillverkare som f\u00f6r x2. slutmontage skedde i adtranz anl\u00e4ggning i str\u00f8mmen utanf\u00f6r oslo.\ndet norska t\u00e5get typ 73 \"signatur\" har drivning p\u00e5 sex av t\u00e5gets totalt 16 axlar, medan x2 har drivning p\u00e5 endast fyra av t\u00e5gets 28 axlar.\nflera l\u00e4nder best\u00e4llde sina snabbt\u00e5g modell pendolino av alstoms italienska bolag, tyskland, storbritannien, finland, spanien, slovenien, tjeckien, schweiz, ryssland och italien. finland motiverade det med att pendolino var billigare och tekniskt mer utvecklat \u00e4n x2. dessv\u00e4rre hade just i b\u00f6rjan de 18 pendolino-t\u00e5gen vissa problem med tillf\u00f6rlitligheten p\u00e5 lutningssystem och koppel, och t\u00e5gen blev st\u00e5ende.[k\u00e4lla beh\u00f6vs] dessa problem \u00e4r emellertid avhj\u00e4lpta sedan l\u00e4nge och ryska j\u00e4rnv\u00e4gar best\u00e4llde 2007 fyra stycken pendolinot\u00e5g f\u00f6r linjen helsingfors\u2212sankt petersburg.\n\n\n== x2k ==\nf\u00f6r att kunna trafikera danmark byggdes ett antal x2:or om med dubbla str\u00f6msystem och dubbla system f\u00f6r hyttsignalering. dessa fick underlitteran k. d\u00e4remot beh\u00f6ver t\u00e5g som ska till oslo inte anpassas tekniskt eftersom norge och sverige har samma system f\u00f6r detta.\n\n\n== j\u00e4mf\u00f6relse mellan x2-varianter och experimentt\u00e5g ==\n\n\n== t\u00e5gkonfiguration ==\n\n\n=== \u00f6versikt x 2000-familjen ===\nnumera (2018) f\u00f6rekommer endast sexvagnars t\u00e5gs\u00e4tt i tv\u00e5 olika konfigurationer i ordinarie trafik. \n(t\u00e5gen sorterade efter l\u00e4ngd)\n\n\n=== teknik ===\np\u00e5 det svenska j\u00e4rnv\u00e4gsn\u00e4tet utgjorde x2 ett stort steg j\u00e4mf\u00f6rt med tidigare fj\u00e4rrt\u00e5g, som till stor del var fr\u00e5n 1960-talet. j\u00e4mf\u00f6rt med tidigare generationer svenska fj\u00e4rrt\u00e5g f\u00f6rb\u00e4ttrade x2 prestanda och komfort fr\u00e4mst inom f\u00f6ljande omr\u00e5den:\n\nst\u00f6rsta till\u00e5tna hastighet h\u00f6jdes fr\u00e5n 160 till 200 km/h (+25 %)\nden maximala kurvhastigheten h\u00f6jdes (normalt +15%), med dagens normer endast 9 %\nluftkonditionering (ac) blev standard\nden in- och utv\u00e4ndiga bullerniv\u00e5n d\u00e4mpades\nt\u00e5gets yttre utformning konstruerades med h\u00e4nsyn till god aerodynamik, l\u00e4gre luftmotst\u00e5nd.\nbyggdes med mer underh\u00e5llsfria vagnskorgar i rostfritt st\u00e5l som inte beh\u00f6vde lackeras\n\n\n=== mjuka boggier ===\nunder 1970-talet experimenterade man i v\u00e4sttyskland (tillverkaren wegmann) med en ny generation vagnboggier med s\u00e5v\u00e4l mjuk boggiram (wtr) som radiellt inst\u00e4llbara hjulaxlar, vilket minskade slitaget. under 1982 satte den norska statsj\u00e4rnv\u00e4gen (nsb) en ny generation wegmann- vagnboggier i trafik med radiellt inst\u00e4llbara hjulaxlar. \u00e4ven x2-t\u00e5gen utrustades senare med denna teknik (trafikstart 1990).\n\u00e4ven svenska asea utvecklade en ny generation motor- och l\u00f6pboggier. de gamla, bullriga blockbromsarna slopades helt hos x 2000-l\u00f6pboggierna (dock ej motorboggierna), samtidigt som den h\u00f6gre hastigheten kr\u00e4vde en ny generation skiv- och magnetskenbromsar (den senare anv\u00e4nds dock bara vid n\u00f6dfall).\nvid samma hastighet uppst\u00e5r mindre krafter mellan sp\u00e5r och hjulpar. d\u00e4rf\u00f6r kunde x2 k\u00f6ra upp till 15 procent snabbare enligt sj:s normer november 1987 (kategori b respektive s) men numera \u00e4r skillnaden endast 9 % (sp\u00e5rv\u00e4nliga boggier fr\u00e5n schweiz i snabbt\u00e5get x74, kategori c). \ndrivmotorerna (2 stycken \u00e0 815 kw per boggi) \u00e4r monterade inne i motorboggierna och transformatorn \u00e4r placerad i drivenhetens underrede. drivenheten ger maximalt 3 260 kw (4 350 hk) kontinuerlig effekt.\n\n\n=== korglutning ===\nden stora f\u00f6rdelen med x2-t\u00e5gen j\u00e4mf\u00f6rt med andra svenska fj\u00e4rrt\u00e5g \u00e4r att t\u00e5gen kan passera kurvor med en h\u00f6gre hastighet. enligt nya normer fr\u00e5n sj, daterade 1987, till\u00e4ts x2000 (kategori s) att k\u00f6ra teoretiskt 15 % snabbare i kurvorna \u00e4n kategori b. numera dock skillnaden reducerad till endast 9 % enligt beslut fr\u00e5n transportstyrelsen (mars 2017). nackdelen \u00e4r att hjulskivorna pressas h\u00e5rdare mot den yttre r\u00e4len i en kurva, vilket orsakar st\u00f6rre sidokrafter men \u00e4ven \u00f6kat slitage.\nkorglutningen \u00e4r endast avsedd att \u00f6ka komforten. korglutning inneb\u00e4r att t\u00e5get bankar (lutar) in\u00e5t i en kurva. om korglutningen inte fungerar kan passagerare m\u00e4rka att packning, mat p\u00e5 stolsbordet och annat f\u00f6rflyttar sig i sidled, detta trots att hastigheten ofta s\u00e4nks n\u00e4r korglutningen \u00e4r ur funktion i en eller flera vagnar. vid allvarligare fel i korglutningen samt dess system och som heller inte kan hanteras av n\u00e5got reservsystem, st\u00e4nger systemet av sig och p\u00e5verkad vagn forts\u00e4tter olutad.\nsamtliga passagerarvagnar hos ett x2-t\u00e5g \u00e4r f\u00f6rsedda med korglutning men d\u00e4remot inte loket. vagnskorgen kan som mest luta 6,5 grader. loket, som drar eller trycker p\u00e5, har inget passagerarutrymme och heller inget system f\u00f6r korglutning. loken, samt man\u00f6vervagnen, ger ist\u00e4llet m\u00e4tv\u00e4rden till systemen i passagerarvagnarna. \n\nunder 20 km/h \u00e4r korgens r\u00f6relse hydrauliskt l\u00e5st. ingen korglutning sker.\nunder 80 km/h ligger systemet som styr korglutningen i \"v\u00e4ntel\u00e4ge\". \u00e4ven h\u00e4r sker ingen korglutning.\n\u00f6ver 80 km/h aktiveras korglutningen och regleras aktivt.med en lutning p\u00e5 ungef\u00e4r 6,5 grader k\u00e4nner endast passagerarna 30 % av sidokrafterna om man j\u00e4mf\u00f6r med ett olutat t\u00e5g vid samma hastighet.\n\n\n=== hastighetsrekord ===\nx2 har en st\u00f6rsta till\u00e5ten hastighet p\u00e5 200 km/h men \u00e4r v\u00e4xlad f\u00f6r 210 km/h. t\u00e5gens normala tekniska toppfart \u00e4r 210 km/h men den st\u00f6rsta till\u00e5tna hastigheten i trafik \u00e4r 200 km/h. denna gr\u00e4ns har dock \u00f6verskridits otaliga g\u00e5nger vid olika provk\u00f6rningar, samt med liten marginal i regulj\u00e4r trafik eftersom atc till\u00e5ter 4 km/h extra och 9 km/h extra som undantag. vid demonstrationsk\u00f6rning i usa uppn\u00e5ddes 251 km/h med drivenhet 2013 och fem vagnar. rekordet f\u00f6r x2 sattes vid ett hastighetsprov den 21 juli 1993 vid provk\u00f6rningar mellan varberg och falkenberg med x2 drivenhet 2016, tre mellanvagnar och x2 drivenhet 2017 (allts\u00e5 dubbla drivenheter vilket annars aldrig anv\u00e4nds) uppn\u00e5ddes hastigheten 276 km/h. vid detta prov hade man dessutom installerat en anpassad version av atc-2. x2 har alltid haft speciellt atc-program vid provk\u00f6rningar med \u00f6verhastighet.\ndetta svenska rekord slogs 13 \u00e5r senare, 2006, av gr\u00f6na t\u00e5get. det snabbaste j\u00e4rnv\u00e4gsfordonet i sverige \u00e4r dock operat\u00f6ren hector rails[n\u00e4r?] taurus-lok fr\u00e5n tillverkaren siemens.\n\n\n==== framtida h\u00f6jning av hastighet ====\nn\u00e4r x2 tillverkades hade sj planer p\u00e5 att h\u00f6ja t\u00e5gets hastighet till \u00f6ver 200 km/h n\u00e4r infrastrukturen till\u00e4t det. en utredning gjordes av tillverkaren under 2005 om m\u00f6jligheterna att modifiera vissa x2-t\u00e5g f\u00f6r sth 220 eller 250 km/h. det var m\u00f6jligt f\u00f6r 220 km/h [1], men d\u00e5 skulle nya drivmotorer med h\u00f6gre effekt beh\u00f6va installeras. n\u00e4r ett t\u00e5gs\u00e4tt l\u00e5nades ut till usa k\u00f6rdes det dock i regulj\u00e4r trafik med hastigheten 217 km/h i cirka 5 m\u00e5nader under 1993 utan n\u00e5gra andra \u00e4ndringar \u00e4n att vissa parametrar \u00e4ndrades i styrdatorn.\n\n\n== t\u00e5gs\u00e4tten och deras enheter ==\nursprungligen bestod x2-t\u00e5gen av sex eller sju sammankopplade fordon: en man\u00f6vervagn, tre eller fyra mellanvagnar, en restaurangvagn, och en drivenhet. senare levererades \u00e4ven fyra- och femvagnarst\u00e5g utan restaurangvagn (x2-2 och x2-1). numera (2018) s\u00e5 f\u00f6rekommer i normal trafik endast t\u00e5g med sju sammankopplade fordon: drivenhet, 1 klass-vagn (vagn 1), antingen 1 klass-vagn (vagn 2) eller 2 klass-vagn (vagn 3), 2 klass-vagn (vagn 4), 2 klass- och bistrovagn (vagn 5), 2 klass-vagn (vagn 6) och 2 klass-man\u00f6vervagn (vagn 7).2023 \u00e4r x2-t\u00e5gen, under sitt varum\u00e4rke x 2000, sj:s vanligaste persont\u00e5g i fj\u00e4rrtrafik.\noftast anv\u00e4nds litteran x2 syftande p\u00e5 ett helt t\u00e5gs\u00e4tt, men n\u00e4r fordonen i ett x2-s\u00e4tt betraktas var f\u00f6r sig \u00e4r det endast drivenheten som har litteran x2, medan vagnarna har andra littera. \u00e4ven om drivenheten saknar platser f\u00f6r passagerare (ist\u00e4llet inneh\u00e5ller det ett stort maskinrum med h\u00f6g bullerniv\u00e5 s\u00e5 utrymme saknas) s\u00e5 \u00e4r det inget lok. uppbyggnaden \u00e4r ist\u00e4llet en motorvagn som saknar sittplatser, ungef\u00e4r som rc- loket. dock konstruerades drivenheten med ett litet expressgodsutrymme. i t\u00e5gs\u00e4tten som \u00e4r godk\u00e4nda f\u00f6r trafik i danmark (littera x2k) \u00e4r utrymmet f\u00f6r expressgods mindre d\u00e5 den danska atc-utrustningen tar upp delar av platsen.[k\u00e4lla beh\u00f6vs]p\u00e5 bombardier transportations webbplats marknadsf\u00f6rdes konstruktionen under namnet x 2000, det vill s\u00e4ga samma namn som sj:s snabbt\u00e5gskoncept.\n\n\n== x 2-2/x 2-1 (x200) ==\nen avkortad t\u00e5gtyp baserad p\u00e5 x2, med den inofficiella beteckningen x 2-2/x 2-1 byggdes av kalmar verkstad. t\u00e5gets popul\u00e4rnamn var x200. x2-2/2-1 anv\u00e4ndes som interregio-t\u00e5g, och sattes i trafik p\u00e5 kust till kust-banan, svealandsbanan och p\u00e5 linjen v\u00e4ster\u00e5s\u2013eskilstuna\u2013norrk\u00f6ping\u2013link\u00f6ping\u2013mj\u00f6lby\u2013hallsberg\u2013\u00f6rebro i mitten p\u00e5 1990-talet. t\u00e5gtypen var n\u00e4rmast identisk med x2 och t\u00e5gets tekniska prestanda var samma som f\u00f6r x2. skillnaden var ett avkortat t\u00e5gs\u00e4tt samt att det bestod av en drivenhet, tv\u00e5 eller tre mellanvagnar och en man\u00f6vervagn, allts\u00e5 tre eller fyra vagnar f\u00f6r passagerare mot normalt sex eller sju f\u00f6r x2. p\u00e5 x2-2/2-1 fanns det heller ingen bistrovagn. ett utv\u00e4ndigt k\u00e4nnetecken f\u00f6r x 2-2/x 2-1 var den r\u00f6da dekorlinje som l\u00f6pte utmed t\u00e5gsidan strax under f\u00f6nsterraden, motsvarande dekorlinje var bl\u00e5 p\u00e5 x2. inredningen var n\u00e5got enklare, d\u00e5 helt\u00e4ckningsmattorna fr\u00e5n x2 ersatts med plastmatta, de vadderade v\u00e4ggpartierna med bl\u00e5tt tyg med vit h\u00e5rdplast, och f\u00e4rgen p\u00e5 stolskl\u00e4dseln var i r\u00f6d ton. man\u00f6vervagnen inneh\u00f6ll f\u00f6rsta klass medan mellanvagnarna inneh\u00f6ll andra klass. mellan slutet av 1990-talet och b\u00f6rjan p\u00e5 2000-talet \u00f6kade behovet av x2-t\u00e5g p\u00e5 huvudlinjerna och samtliga x 2-2/x 2-1 byggdes d\u00e4rf\u00f6r om till vanliga x2-s\u00e4tt.\n\n\n== problem ==\nunder vinterhalv\u00e5ret 2007/2008 drabbades x2-drivenheterna av onormalt mycket problem.[k\u00e4lla beh\u00f6vs] orsaken visade sig vara ett styrfel som pl\u00f6tsligt d\u00f6k upp i drivsystemet och som bland annat ledde till att drivenheterna enbart kunde g\u00e5 med halv effekt. detta i sin tur orsakade haverier med stopp som f\u00f6ljd, och punktligheten f\u00f6r x 2000-t\u00e5gen f\u00f6rs\u00e4mrades drastiskt under den perioden. under vintern hade sj t\u00e4tt samarbete med euromaint, bombardier, banverket och expertis fr\u00e5n kungliga tekniska h\u00f6gskolan och chalmers tekniska h\u00f6gskola f\u00f6r att g\u00e5 till botten med problemen. en m\u00e4ngd fordonsfel av olika karakt\u00e4r har lett till att t\u00e5g har f\u00e5tt st\u00e4llas in eller ibland evakueras ute p\u00e5 linjerna. problemen med styrfel l\u00f6stes dock av elektronikkonsult och samtliga driv \u00e5tg\u00e4rdades 2010.\n\n\n== olyckor ==\nx 2000 t\u00e5gen har varit relativt f\u00f6rskonade fr\u00e5n allvarligare olyckor genom \u00e5ren. ursp\u00e5rningar och br\u00e4nder har skett men x2-t\u00e5gen har klarat sig bra tack vare sin stabila grundkonstruktion som g\u00f6r att den i st\u00f6rsta m\u00f6jliga m\u00e5n h\u00e5ller sig kvar p\u00e5 sp\u00e5ret.\nden 12 september 2010 intr\u00e4ffade en olycka d\u00e4r ett x2-t\u00e5g p\u00e5 v\u00e4g mot malm\u00f6 kolliderade med en sp\u00e5rg\u00e5ende traktorgr\u00e4vare vid kimstad station p\u00e5 s\u00f6dra stambanan i \u00f6sterg\u00f6tland. vid tidpunkten f\u00f6r kollisionen skedde ett banarbete p\u00e5 str\u00e4ckan. traktorgr\u00e4varen befann sig av hittills ok\u00e4nd anledning inom det trafikerade sp\u00e5rets n\u00e4romr\u00e5de och vid kollisionen for traktorgr\u00e4varens bakre kran in i det passerande x2-t\u00e5get. en person omkom och 18 skadades, varav tre allvarligt. drabbad x2-drivenhet var x2k 2043 som \u00e4r den senast, f\u00f6r sveriges del, levererade x2-enheten. enheten och \u00f6vriga t\u00e5gs\u00e4ttet fick omfattande skador men b\u00e5de drivenheten 2043, mellanvagnarna samt man\u00f6vervagnen reparerades - \u00e4ven om det tog n\u00e5gra \u00e5r.\nytterligare en olycka intr\u00e4ffade den 1 januari 2011 p\u00e5 malm\u00f6 centralstation, d\u00e5 ett t\u00e5gs\u00e4tt skulle k\u00f6ras fram till stationen f\u00f6r att senare avg\u00e5 mot stockholm. under rangering fick t\u00e5get av oklar anledning f\u00f6r h\u00f6g hastighet, s\u00e5 att t\u00e5get k\u00f6rde in i stoppbocken i \u00e4nden p\u00e5 stationssp\u00e5ret. t\u00e5get fick stora skador; drivenheten totalf\u00f6rst\u00f6rdes och efterf\u00f6ljande vagn trycktes upp ovanp\u00e5 drivenheten och f\u00f6rst\u00f6rdes \u00e4ven den. t\u00e5get var dock tomt n\u00e4r olyckan intr\u00e4ffade och v\u00e4xlaren ombord (lokf\u00f6raren stod p\u00e5 perrongen) skadades endast lindrigt. skadad drivenhet var nr 2014. den slopades under 2012 och plockades p\u00e5 anv\u00e4ndbara reservdelar f\u00f6r att sedan skrotas tillsammans med f\u00f6rstaklassvagnen ua2 2819 som befann sig n\u00e4rmast drivenheten vid olyckan.\u00e4nnu en incident med ett x2 intr\u00e4ffade p\u00e5 sundsvall c den 29 december 2010 d\u00e5 drivenheten x2 2017 eldh\u00e4rjades. f\u00f6rarhytten blev helt utbr\u00e4nd inv\u00e4ndigt. anledningen visade sig vara en kokplatta som fattade eld. drivenhet 2017 sattes \u00e5ter i trafik efter olyckan.\nbrand utbr\u00f6t i drivenheten x2 2026 p\u00e5 t\u00e5g 431 fr\u00e5n stockholm mot g\u00f6teborg den 19 februari 2016 utanf\u00f6r sk\u00f6vde. efter utredning av skadornas omfattning besl\u00f6t man under \u00e5r 2018 att skrota drivenhet 2026.\n\n\n== tekniska vagndata ==\ntotalt har 229 stycken x2-vagnar best\u00e4llts under leveransperioden. vagnskorgen \u00e4r i samtliga fall utf\u00f6rd i rostfri korrugerad pl\u00e5t, en teknik som har varit vanlig l\u00e4nge i bland annat frankrike, portugal och usa. vagnarna har en t\u00e4mligen konventionell vikt (47 ton per vagn) medan man\u00f6vervagnen v\u00e4ger 55 ton.\nsamtliga passagerarutrymmen har klimatanl\u00e4ggning, det vill s\u00e4ga luften kan s\u00e5v\u00e4l v\u00e4rmas som kylas.\nsittkomforten i andra klass f\u00f6ljer den nya v\u00e4steuropeiska trenden med tr\u00e5ng vagnsinredning (stolavst\u00e5nd endast 92 cm) och s\u00e5 kallad medsittning (stolarna placerade \"p\u00e5 rad\" ist\u00e4llet f\u00f6r mot varandra) i salonger. under senare \u00e5r[n\u00e4r?] har \u00e4ven vagnarna i andra klass f\u00e5tt helt\u00e4ckningsmatta, ett materialval som d\u00e4mpar bullervolymen.\nrullstolsburna resen\u00e4rer kan med hj\u00e4lp av t\u00e5gets rullstolslift komma ombord d\u00e5 niv\u00e5skillnaden mellan plattform och vagngolv \u00e4r cirka en halvmeter h\u00f6g.\nvagnkorgarna tillverkades av kalmar verkstad (nedlagd 2005) , medan boggierna tillverkades av adtranz boggiverkstad i helsingborg (nedlagd 1997).\n\n\n== renovering/upprustning ==\n\u00e5r 2014 tecknade sj och abb ett avtal om teknisk uppgradering av samtliga x2-t\u00e5g. \nvid uppgraderingen kommer gammal drivteknik, styrsystem och str\u00f6mriktare bytas ut mot nya, mer energieffektiva komponenter som ocks\u00e5 ger b\u00e4ttre drifts\u00e4kerhet. med denna upprustning av hela x2-flottan ber\u00e4knas t\u00e5gens livsl\u00e4ngd f\u00f6rl\u00e4ngas 20-25 \u00e5r.\n\u00e5r 2016 tecknade sj och swedtrac ett avtal om en upprustning av interi\u00f6ren som omfattar bland annat helt ny inredning, stolar och bistro. 15% fler sittplatser kommer finnas ombord efter upprustningen. \n swedtrac k\u00f6ptes 2018 av stadler rail.\nmaj 2023 rullar sju stycken totalrenoverade t\u00e5gs\u00e4tt (littera x2c) samt ett uppgraderat t\u00e5gs\u00e4tt (littera x2u) i daglig trafik.\n\n\n== x2c ==\nx2c \u00e4r typbeteckningen f\u00f6r de nyrenoverade x2. sj kallar dessa nyrenoverade t\u00e5gs\u00e4tt f\u00f6r \"nya x 2000\".\ndet var 2013 som sj best\u00e4mde sig f\u00f6r att modernisera x 2000 och planen var att de f\u00f6rsta t\u00e5gs\u00e4tten skulle vara klara 2016, men provk\u00f6rningarna b\u00f6rjade inte f\u00f6rr\u00e4n 2017. samma \u00e5r sa sj att de f\u00f6rsta t\u00e5gs\u00e4tten skulle s\u00e4ttas in i trafik 2018, men premi\u00e4rt\u00e5get avgick 16 november 2021 p\u00e5 str\u00e4ckan stockholm \u2013 g\u00f6teborg. f\u00f6rsta t\u00e5get med betalande resen\u00e4rer gick g\u00f6teborg \u2013 stockholm dagen d\u00e4rp\u00e5.\n\n\n=== egenskaper ===\nx2c och x2u har \u00e4ven f\u00e5tt vattenkylning till skillnad fr\u00e5n x2, detta g\u00f6r att drivenheten \u00e4r mycket tystare.\n\n\n=== str\u00e4ckor ===\ndessa nya t\u00e5gs\u00e4tt k\u00f6r endast p\u00e5 tv\u00e5 str\u00e4ckor (maj 2023):\n\nstockholm \u2013 g\u00f6teborg\nstockholm \u2013 malm\u00f6\n\n\n=== anpassningar ===\nde nya x2c t\u00e5gs\u00e4tten ska vara b\u00e4ttre anpassade f\u00f6r personer som sitter i rullstol, blinda och synnedsatta. i varenda t\u00e5gs\u00e4tt finns det en vagn som \u00e4r rullstolsanpassad som har tv\u00e5 rullstolsplatser och rullstolsanpassad toalett. s\u00e4tena \u00e4r numrerade med brailleskrift som ska g\u00f6ra det l\u00e4ttar f\u00f6r synnedsatta och blinda att hitta till r\u00e4tt s\u00e4te. t\u00e5get har nya digitala skyltar f\u00f6r reseinformationen som ska vara l\u00e4ttare att l\u00e4sa av. i vagnarna finns det ocks\u00e5 ett piktogram som ska g\u00f6ra det l\u00e4ttare att orientera sig.\n\n\n== tabell \u00f6ver vagndata ==\n\n\n== referenser ==\n\n\n== externa l\u00e4nkar ==\nx2 p\u00e5 jarnvag.net"