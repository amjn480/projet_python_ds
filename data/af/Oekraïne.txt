"oekra\u00efne (oekra\u00efens: \u0443\u043a\u0440\u0430\u0457\u043d\u0430, oekrajina, [\u028akr\u0250\u02c8jin\u0250], ) is 'n land in oos-europa wat in die suide aan die swartsee, in die ooste aan rusland, in die noorde aan belarus en in die weste aan pole, slowakye, hongarye, roemeni\u00eb en moldowa grens.\n\noekra\u00efne is die tweede grootste land in europa n\u00e1 die russiese federasie en die grootste wat in sy geheel in europa l\u00ea. die hoofstad is kijif. noord van kijif l\u00ea tsjornobil (vroe\u00ebr bekend as tsjernobil) wat met die kernramp van 1986 verbind word. drie groot riviere deurkruis die land, die dnipro (in die weste tot onlangs hoofsaaklik bekend onder sy russiese naam dnjepr), die dnister en die donets.\ndeur die loop van die geskiedenis het oekra\u00efne en sy streke deel uitgemaak van minstens 14 verskillende state voordat dit uiteindelik in die laat 20ste eeu as onafhanklike republiek gevestig is. die belangrikste van hierdie moondhede was die koninkryk pole-litaue, die russiese tsareryk en die sowjetunie.volgens oorlewerings was ki\u00ebf-roes, 'n ryk wat in die 9de eeu deur skandinawiese warangi\u00ebrs gestig is, die eerste histories gedokumenteerde oos-slawiese staat. dit het in die middeleeue tot 'n magtige ryk ontwikkel, maar later, in die 12de eeu, verbrokkel. teen die middel van die 14de eeu het oekra\u00efense gebiede onder die bewind van drie vreemde moondhede gestaan \u2013 die goue horde, die grootvorstedom litaue en die koninkryk pole. n\u00e1 die groot nordiese oorlog (1700\u20131721) het oekra\u00efense gebiede deel geword van 'n aantal streeksmoondhede. in die 19de eeu is die grootste deel van die land by die russiese ryk ingelyf, terwyl die res onder oostenryks-hongaarse bewind gestaan het.\nn\u00e1 die eerste w\u00eareld- en die russiese burgeroorlog is oekra\u00efne deur gewapende konflikte geteister, terwyl tussen 1917 en 1921 verskeie pogings onderneem is om die land as onafhanklike staat te herstel. ondanks internasionale erkenning het oekra\u00efne onder sowjet-russiese  invloed gekom om op 30 desember 1922 as oekra\u00efense sosialistiese sowjetrepubliek een van die stigtersrepublieke van die sowjetunie te word. kort voor en n\u00e1 die tweede w\u00eareldoorlog is gebiede langs die westelike grens by die oekra\u00efense ssr ingelyf. in 1954 het die krimskiereiland onder oekra\u00efense administrasie gekom. die oekra\u00efense ssr was in 1945 een van die stigterslede van die verenigde nasies.\noekra\u00efne het sy onafhanklikheid n\u00e1 die verbrokkeling van die sowjetunie in 1991 herwin. die oorskakeling na 'n markekonomie was 'n moeilike proses wat met 'n lang resessie gepaard gegaan het. die globale ekonomiese krisis in 2008 het die land nog eens in 'n resessie gedompel. intussen toon die oekra\u00efense bruto binnelandse produk ho\u00eb jaarlikse groeisyfers. oekra\u00efne het tot 'n belangrike mark van globale betekenis ontwikkel en was in 2011 die derde grootste graanuitvoerder ter w\u00eareld.\n\n\n== etimologie ==\n\n\n=== landsnaam ===\ndie eerste historiese verwysing na die landsnaam \"oekra\u00efne\" kom in die ki\u00ebfse hypatius-kroniek van 1187 voor, in 'n teksgedeelte oor die suid-russiese prinsdom perejaslaf. in latere kronieke word die naam met betrekking tot verskillende geweste van die roes gebruik, insluitende gebiede wat ver buite die huidige oekra\u00efense staatsgebied gele\u00eb is.\n'n tradisionele etimologiese verklaring vir oekra\u00efne is die oud-oos-slawiese woord ukraina wat as \"grensgebied, milit\u00eare grens\" vertaal kan word en dieselfde betekenis het soos sy westerse eweknie mark (byvoorbeeld in ostmark, 'n ouer benaming vir oostenryk, of mark brandenburg). hierdie sienswyse oorheers sowel die internasionale asook die oekra\u00efense geskiedskrywing, veral aangesien dit onder meer deur die bekende geskiedkundige michailo hroesjefski en die \"ensiklopedie van oekra\u00efne\" (\u0435\u043d\u0446\u0438\u043a\u043b\u043e\u043f\u0435\u0434\u0456\u044f \u0443\u043a\u0440\u0430\u0457\u043d\u043e\u0437\u043d\u0430\u0432\u0441\u0442\u0432\u0430) gedeel word.die meeste outeurs is hulle daaroor eens dat hierdie benaming, wat aanvanklik na die sogenaamde wilde veld, 'n grensgebied met turkse ruiternomades verwys het, oor 'n lang tydperk nie met 'n bepaalde etniese groep verbind is nie. daar is verskillende opvattings oor die tydperk waarin di\u00e9 naam vir die eerste keer as sinoniem vir klein-rusland gebruik is, soos oekra\u00efne in die russiese ryk in die kerklike en amptelike taalgebruik genoem is.\ndie oos-slawiese etimologiese wortel krai verwys egter sowel na 'n \"rand, grens\" asook na \"gebied, land\". die moderne nasionale geskiedskrywing in oekra\u00efne beweer dan ook dikwels dat die naam ukraina in kronieke vanaf die 12de eeu eerder na 'n \"selfstandige gebied\" of \"prinsdom\" verwys het, terwyl 'n \"grensland\" okraina genoem is. hierdie hipotese word egter nie deur die meeste ander navorsers of prim\u00eare historiese bronne gedeel nie.\n\n\n=== volksnaam ===\nin teenstelling met die landsnaam het die etnoniem \"oekra\u00efner\" eers teen die begin van die 20ste eeu gebruiklik geraak. nog in die middeleeue is na alle oos-slawiese volke \u2013 russe, oekra\u00efners en wit-russe \u2013 as rus verwys. hiervan is die etnonieme rusyn/rusak/roeteen (roeteni\u00ebr) afgelei wat in oekra\u00efne en wit-rusland nog tot in die 20ste eeu algemeen gebruik was, net soos die russiese benamings vir rus (russkij) en rusland (rossija). in oekra\u00efne is na russe tradisioneel as \"moskouers\" (moskali) verwys om hulle van die \"eintlike rus\" te onderskei.\nvanaf die 16de eeu is die term klein-rusland (malorossija) vir oekra\u00efne gebruik \u2013 'n benaming wat aan die middeleeuse griekse taalgebruik ontleen is. klein-rusland en klein-russe was in die russiese ryk vanaf die middel van die 17de eeu die amptelike terme waarmee na oekra\u00efne en oekra\u00efners verwys is. eers vanaf die laat 19de eeu is aan di\u00e9 terme 'n negatiewe konnotasie van \"klein\" en \"minderwaardig\" geheg.\nin die habsburgse ryk is na oekra\u00efners steeds as roetene (roeteni\u00ebrs) verwys. die oekra\u00efense nasionale beweging het ten gunste van die benamings oekra\u00efne en oekra\u00efners gepleit wat egter eers n\u00e1 1917 in die oekra\u00efense volksrepubliek, in die oekra\u00efense sowjetrepubliek en uiteindelik in die onafhanklike republiek oekra\u00efne algemeen gebruiklik geraak het.\n\n\n== geografie ==\n\n\n=== landskapsvorme ===\nmet 'n oppervlakte van meer as 600 000 km\u00b2 is oekra\u00efne die tweede grootste land in europa n\u00e1 rusland. ten opsigte van sy bevolking van meer as 46 miljoen neem dit die sesde plek in europa in, alhoewel sy bevolkingsdigtheid van sowat 73 inwoners per km\u00b2 laer is as in die meeste ander europese lande. opvallend hoog is die aandeel van landbougrond wat in die woudsteppe en steppe meer as 90 persent beloop.\ndie swartsee en die karpate-bergreeks vorm 'n natuurlike grens in die suide, net soos die waterryke pripjat-rivier met sy moerasgebiede in noordwes-oekra\u00efne. daarteenoor is oekra\u00efne in die ooste, noorde en weste 'n uitgestrekte oop land wat in sy geskiedenis steeds weer deur vreemde magte binnegeval is \u2013 van die mongole-inval in die 13de eeu tot die duitse inval in 1941.aangesien die grootste deel van die staatsgebied (sowat 95 persent) in die oos-europese vlakte gele\u00eb is, word oekra\u00efne tradisioneel by oos-europa gereken. die res van die land word by sentraal-europa (die karpate-begreeks en die gebied van lemberg) en suidoos-europa (odessa en die krim-skiereiland) gereken.\ndaar is min landskapsvorme buite die groot uitgestrekte vlaktes met hul vrugbare swart grond en die steppelandskappe, hoofsaaklik in suidwes-oekra\u00efne en in die uiterste suide van die land. in die suid-weste strek die oekra\u00efense staatsgebied tot in die woudkarpate en die pannoniese laagvlakte. die hoogste bergpiek is die howerla in die oostelike karpate-reeks op 2 061 m bo seevlak. roman kosj (1545 m) is die hoogste piek op die krim-skiereiland. minder as twee persent van die staatsgebied is ho\u00ebr gele\u00eb as 1 000 m.\noekra\u00efne se aandeel aan die oos-europa vlakte word veral in die noorde en suide deur uitgestrekte laaglande (oekra\u00efens \u043d\u0438\u0437\u043e\u0432\u0438\u043d\u0430) soos die dnipro-laagland en die swartseevlakte oorheers wat tussen 0 en 200 m bo seevlak gele\u00eb is. weens die klein hoogteverskille in di\u00e9 gebied vloei riviere hier besonder stadig. veral in die sentraal-oekra\u00efense oblast poltawa is kleiner aardgas- en olievelde ontdek wat egter by verre nie in die land se behoeftes aan fossiele brandstowwe kan voorsien nie. olievelde in die swartsee, wat tans nog nie ontgin word nie, het moontlik baie groot potensiaal. hul ontginning word onder meer deur 'n grensgeskil met die suid-westelike buurland roemeni\u00eb bemoeilik.\ndie sentrale landsdele word deur ho\u00ebr gele\u00eb gebiede oorheers wat in oekra\u00efens plate (\u0432\u0438\u0441\u043e\u0447\u0438\u043d\u0430) genoem word, waaronder die podoliese of die donetsplaat met hoogtes van tussen 200 en 500 m bo seevlak. die gesteentes in hierdie streke is al in die paleoso\u00efkum gevorm en eers gedurende die laaste tien miljoen jaar tydens die ontstaan van die alpidiese bergreekse weer na die oppervlak opgehef. hulle is ryk aan minerale en fossiele energiebronne soos ystererts en steenkool. baie groot ysterertsreserwes word in die gebied van kriwoi rog in die oblast dnipro aangetref, terwyl steenkool hoofsaaklik in die omgewing van donetsk ontgin word. ystererts en steenkool het die basis vir oekra\u00efne se swaar nywerhede gevorm. van die riviere in die gebied het diep in die platelandskap ingesny.\ndie noord-weste van oekra\u00efne staan tradisioneel as wolhini\u00eb bekend, 'n gebied wat saam met galisi\u00eb as die bakermat van die onafhanklike oekra\u00efense republiek beskou word. hierdie streke is eers gedurende die tweede w\u00eareldoorlog deur pole aan die destydse sowjetunie afgestaan. dele van wes-oekra\u00efne het, met klein uitsonderings, nooit deel uitgemaak van 'n ryk wat vanuit moskou geregeer is nie. nadat die russofiele beweging in galisi\u00eb deur die oostenryks-hongaarse owerheid vernietig is, was die bevolking merendeels gereserveerd teenoor rusland. die bakermat van die oekra\u00efense taal en kultuur is egter in die dniprogebied suidwes van ki\u00ebf gele\u00eb waar in die 17de eeu 'n tyd lank 'n kosakkestaat bestaan het.\n\n\n=== grensland ===\ndie tradisionele vertaling van oekra\u00efne as grensland verwys na die belangrike feit dat die land al duisende jare lank 'n soort grens tussen geografiese, kulturele, politieke, godsdienstige en ekonomiese ruimtes gevorm het. oorspronklik was dit 'n grens tussen die uitgestrekte oop vlaktes en die beskermende bosgebiede. later was dit 'n kulturele grensland tussen rooms-katolisisme, oosterse ortodoksie en islam. gedurende die 19de en 20ste eeu het die grenslyn tussen die verdrukkende bewind van die russiese tsareryk en sy meer demokraties gesinde westelike buurlande, tussen die politieke en ekonomiese stelsels van sowjet-russiese kommunisme en westerse kapitalisme deur oekra\u00efne geloop.\ndie politieke gebeure in februarie 2014, waartydens die outokratiese en moskou-geori\u00ebnteerde bewind van president janoekowitsj deur betogers omvergewerp is, het gewys dat vandag weer 'n ideologiese en politieke grenslyn dwarsdeur die land loop \u2013 di\u00e9 tussen liberale westerse demokrasie\u00eb, met die europese unie as politieke hoofrolspeler, en die meer outerit\u00eare regeringstyl in die russiese federasie, met president wladimir poetin as hoofrolspeler.\n\n\n=== oekra\u00efne as geografiese entiteit ===\nsoos hierbo aangedui, was oekra\u00efne oorspronklik 'n oorgangsgebied tussen die poolse, russiese en osmaanse ryk wat deur etniese diversiteit en \u2013 tot in die 17de eeu \u2013 deur swak politieke strukture gekenmerk is. die dniprorivier is tradisioneel as die grenslyn tussen die poolse en russiese invloedsfere beskou, terwyl die osmaanse ryk sy politieke, kulturele en ekonomiese belange in die suidweste van die land en op die krim-skiereiland deur middel van vasalstate behartig het. kosakke het tydelik daarin geslaag om hul eie samelewings tussen die buitelandse invloedsfere te vestig.\nvaste administratiewe strukture in die gebied is eers in die loop van die 18de eeu gevestig toe die russiese ryk sy staatsgebied in suidelike en westelike rigting uitgebrei en saam met oostenryk-hongarye en pruise tydens die poolse delinge 'n einde aan pole as selfstandige nasie gemaak het. tegelykertyd is die krim- en jedisan-khanate vernietig. met uitsondering van galisi\u00eb, wat n\u00e1 die poolse delinge by oostenryk ingesluit is, het die grootste deel van oekra\u00efne onder russiese bewind gekom. die kosakke het hul politieke outonomie kwytgeraak.\nvir administratiewe doeleindes is die gebied sonder inagneming van etniese, kulturele of historiese besonderhede in goewermente ingedeel. tot en met 1917 was daar amptelik geen sprake van oekra\u00efne as administratiewe of geografiese entiteit nie. in intellektuele kringe is daar egter reeds vanaf die vroe\u00eb 19de eeu 'n onderskeiding tussen russe en oekra\u00efners, russies en oekra\u00efens asook russiese en oekra\u00efense kultuur gemaak. so is ook die idee van 'n oekra\u00efense gebied gebore wat volgens romantiese voorstellings uit die 1890's \"vanaf die boeg- tot die donrivier\" sou strek.\nhierdie soort patriotiese gedagtes het sterk met die politieke en etniese realiteit in die gebied gekontrasteer. so het in 1897, toe die eerste sensus in die russiese keiserryk gehou is, net twee derdes van die bewoners oekra\u00efens of \"klein-russies\", soos dit amptelik genoem is, as hul huistaal gepraat. die res het russies, pools of ander idiome as huistale aangedui. oekra\u00efenssprekendes was hoofsaaklik in die noordelike dekle van die gebied saamgetrek \u2013 'n feit wat die russiese beleid weerspie\u00ebl het waarvolgens in streke, wat relatief laat by die tsareryk ingelyf is, oorwegend russiese setlaars gevestig is. sodoende is na di\u00e9 streke as \"nieu-rusland\" verwys.\n\n\n=== ekologiese vraagstukke ===\ndekades n\u00e1 die verbrokkeling van die sowjetunie sit oekra\u00efne steeds met die ekologiese nalatenskap van die ou sowjetstelsel. veral in die oostelike dele van die land het energieintensiewe nywerheidsbedrywe die ekologiese ewewig versteur en die grond, lug en waterliggame besoedel. maar ook in ander dele van die land is die landbougrond versleg en het baie plant- en dierspesies verdwyn. alhoewel die ekologiese krisis ook bygedra het tot oekra\u00efne se demografiese krisis, het die regering min stappe gedoen om 'n ekologiese bewussyn te kweek.intensiewe landbouaktiwiteite, wat deur agro-industri\u00eble bedrywe beoefen is, en omvangryke hidrotegniese skema's het oekra\u00efense se natuurlike landskappe ingrypend verander. so is die dniprorivier se bekende stroomversnellings in die vroe\u00eb 1960's vir die verwesenliking van die krementsjoek-dambouprojek geoffer. vleilande langs die rivier het onder die damwater verdwyn. die drooglegging van moerasse het nadelige uitwerkings op die rivierstelsel se hidrologiese eienskappe gehad sodat meer as 20 000 klein waterlope en fonteine opgedroog het. talle dier- en plantspesies is van hul natuurlike habitat ontneem.\n\n\n== klimaat ==\noekra\u00efne het 'n gematigde kontinentale klimaat met koue en sneeuryke winters en warm somers. lente en herfs is relatief kort met gematigde temperature en dikwels sonnige weer. veral die sentrale landsdele word met uiterstes verbind. die koudste winter- en hoogste somertemperature word in die noordooste van die land aangeteken. die gemiddelde jaarlikse temperatuur is ho\u00ebr as in die noordelike buurland rusland. die gemiddelde temperatuur beweeg tussen -6 \u00b0c in die winter en 24 \u00b0c in julie.die klimaat in die karpate-bergreeks word deur ho\u00eb jaarlikse neerslae van sowat 750 mm en koeler somertemperature as in die res van die land gekenmerk, terwyl die krimskiereiland 'n dro\u00eb mediterreense klimaat het, behalwe vir die subtropiese en vogtige suidkus.\n\n\n== geskiedenis ==\n\n\n=== burgeroorlog ===\ndit was in oekra\u00efne waar die russiese rewolusie se teenstrydighede op 'n bloedige manier uitgewys is. die land het drie jaar lank in 'n burgeroorlog versink wat oorspronklik in rusland begin het. die bolsjewistiese rooi le\u00ebr het die land vanuit die noorde binnegeval om die rewolusie na die suide uit te brei en die russiese ryk onder 'n kommunistiese bewind te herstel. die plaaslike landadel en monargiste het die kant van die wit le\u00ebr gekies, burgerlike magte wat ook deur buitelandse moondhede soos die verenigde koninkryk en frankryk gesteun is om kommunisme in die ooste te stuit en die ou bewind te herstel.  albei politieke kampe het hul doelwitte met genadelose bloedvergieting probeer bereik, beslag gel\u00ea op perde en voedselvoorrade en mans oorlog toe gedwing. sodoende het hulle die steun van die proletariaat en kleinboere verloor.\ngeweldpleging het buite beheer geraak. oekra\u00efense vrouens is verkrag, privaathuise geplunder en hele nedersettings verwoes. in oekra\u00efense stede is fabrieksarbeiders gedwing om onrealistiese produksiekwotas te vervul om in die behoeftes van die strydende magte te voorsien, anders is hulle geskiet.\nnasionalistiese oekra\u00efense magte was in die weste van die land saamgetrek, vasberade om 'n einde te maak aan die inmenging van buitelandse rolspelers en 'n onafhanklike staat te stig. in desember 1918 is 'n kortstondige nasionalistiese regering, die direktoraat, gevorm wat net drie maande lank bestaan het. 'n vroe\u00ebre rada-leier, petljoera, het vervolgens met sy nasionalistriese beweging as politieke rolspeler opgetree. ook in lwif is n\u00e1 die val van die habsburg-dinastie 'n onafhanklike oekra\u00efense republiek geproklameer wat egter nie deur pole erken is nie. die galisiese rebelle het by petljoera se magte aangesluit om in die burgeroorlog te veg, maar uiteindelik het petljoera 'n ooreenkoms met pole gesluit. petljoera het ingestem om nie langer aanspraak te maak op galisi\u00eb nie en het hiervoor milit\u00eare steun deur pole in die stryd teen die bolsjewiste ontvang. n\u00e1 'n verpletterende nederlaag in ki\u00ebf het poolse troepe hulle egter aan oekra\u00efne onttrek.\nmiljoene oekra\u00efense kleinboere het geen politieke bande met een van die strydende partye gehad nie en hulle slegs aan hul dorpsgemeenskap verbonde gevoel. so het hulle sonder onderskeid teen alle oorlogvoerende magte geveg en nasionaliste, monargiste, bolsjewiste en jode aangeval. hul sogenaamde \"groen\" bendes en \"swart le\u00ebrs\" het hul deel bygedra tot die algemene bloedvergieting en die wit en rooi le\u00ebr in voortdurende hewige gevegte gewikkel. nestor makhno was een van die mees berugte vegters en 'n bekwame militaris wat deur die boere gerespekteer en ondersteun is.\n1919 was vir oekra\u00efne 'n jaar van ongekende chaos en bloedvergieting waartydens ses verskillende le\u00ebrs by oorlogshandelinge betrokke was. ki\u00ebf is tydelik deur vyf verskillende besettingsmagte ingeneem. die bolsjewiste het die natuurlike rykdomme van oekra\u00efne as lewensnoodsaaklik vir hul milit\u00eare optrede in ander dele van die russiese ryk beskou en pogings onderneem om oekra\u00efense boerderye te kollektiveer. intussen was n\u00f2g die rooi n\u00f2g die wit le\u00ebr nog in staat om sy soldate van kos, klere en ander voorrade te voorsien nie. so het een miljoen soldate van die rooi le\u00ebr gedros. dorpsbevolkings wat daarvan verdink is om skuilplek aan drosters te bied, is swaar gestraf.\nlaat in 1919 het die bolsjewiste met 'n nuwe offensief begin en die hele oekra\u00efne in die volgende jaar ingeneem. die oekra\u00efense sowjetrepubliek is herstel. die wit le\u00ebr het die land ontruim, terwyl die nasionalistiese regering na pole gevlug het. die bolsjewiste het 'n oorwinning behaal in 'n oorlog wat die lewens van 1,5 miljoen oekra\u00efense burgerlikes ge\u00ebis het. joodse burgers het die slagoffers van onmenslike geweldpleging deur nasionaliste en anargiste geword. meer as 50 000 het in pogroms gesterf. die wit le\u00ebr het jode as die \"uitverkore volk\" van die bolsjewiste beskou en 100 000 joodse oekra\u00efners vermoor, terwyl bolsjewiste jode as burgerlike anti-rewolusion\u00eares bestempel en doodgemaak is, ongeag die feit dat talle leiers in die bolsjewiste-party jode was.\n\n\n=== poolse aanval ===\nkort n\u00e1 die einde van die russiese burgeroorlog het pole, wat sy onafhanklikheid n\u00e1 die eerste w\u00eareldoorlog herwin het, op 24 april 1920 sy milit\u00eare vuis gebal en in oekra\u00efne ingeval. op 7 mei het poolse magte die hoofstad ki\u00ebf (nou kijif) ingeneem. die poolse besetting het 'n kortstondige episode gebly. ki\u00ebf is reeds een maand later weer deur die rooi le\u00ebr verower. 'n russiese teenaanval op pole het op 18 augustus net buite warskou tot stilstand gekom waar die rooi le\u00ebr op die vlug geslaan en die poolse gebied binnekort ontruim het.\ndie oorspronklike grense is vervolgens herstel. terwyl die grootste deel van oekra\u00efne nou onder sowjet-russiese bewind was, het die westelike landsdele \u2013 galisi\u00eb en wolhini\u00eb \u2013 pools gebly. pogings van poolse kant om die plaaslike bevolking te assimileer, het die aanleiding tot die stigting van die organisasie van oekra\u00efense nasionaliste (oon) gegee wat 'n gewapende stryd vir 'n onafhanklike staat begin het. in junie 1930 het die oon sy aktiwiteite tot 'n voluit partisane-oorlog teen die poolse owerheid uitgebrei, maar hul opstand is binne vier maande volledig neergeslaan. die oon het nogtans 'n belangrike politieke rolspeler in die oekra\u00efenssprekende dele van galisi\u00eb gebly.\n\n\n=== oekra\u00efne as sowjetrepubliek ===\nin 1921 het die russies-besette oekra\u00efne 'n sowjetrepubliek geword wat een jaar later formeel tot die unie van sosialistiese sowjetrepublieke (sowjetunie) toegetree het. oekra\u00efners was nou die grootste nie-russiese etniese groep in die nuutgestigte sowjetunie, en net soos in ander nie-russiese sowjetrepublieke het staat en party moeite gedoen om die nuwe bedeling aantreklik te maak vir die plaaslike bevolking deur hul eie taal, kultuur en tradisies te eerbiedig en te bevorder. gaandeweg het di\u00e9 beleid tot 'n groter projek ontwikkel wat russies as spreektaal in stedelike omgewings teruggedring en oekra\u00efens as spreek- en kultuurtaal vir mense uit alle lae van die samelewing te vestig.\nterwyl die ekonomiese en politieke beleid deur moskou bepaal is, het die amptelike beleid indertyd die oekra\u00efnisering van die land deur 'n wye verskeidenheid maatre\u00ebls en programme bevorder, waaronder die werwing en opleiding van inheemse kommunistiese partykaders, sogenaamde korensatsija,  en staatsamptenare, wat almal onderrig in oekra\u00efens, oekra\u00efense geskiedenis en tradisies ontvang het, en die stigting van afsonderlike oekra\u00efense eenhede binne die rooi le\u00ebr met oekra\u00efens as kommandotaal.\nso was die twintigerjare van die 20ste eeu  vir oekra\u00efne in nasionale en kulturele opsig 'n bloeitydperk waartydens selfs nie-kommunistiese kulturele organisasies deur die staat befonds is \u2013 alhoewel tegelykertyd die vorming van 'n kommunisties-gesinde oekra\u00efense intelligentsia bevorder is wat gaandeweg 'n leidende rol in die kulturele lewe sou speel. oekra\u00efens het die onderrigmedium in skole geword, en talle publikasies het in oekra\u00efens verskyn om die status van die taal tot di\u00e9 van 'n skryf- en hoogstaande liter\u00eare taal te verhef.\nmykola skrypnik, 'n langjarige rewolusion\u00ear, het 'n leidende rol in die beleid van oekra\u00efnisering gespeel. skrypnik het vanaf 1900 in sint petersburg gebly en is tydelik na siberi\u00eb verban. in 1903 het hy by lenin se bolsjewiste aangesluit. vyf jaar later het lenin hom as lid van die tsjeka na oekra\u00efne gestuur waar hy aanvanklik die amp van volkskommisaris vir binnelandse sake beklee het. skrypnik het in 1922/23 skerp kritiek op stalin se nasionaliteitebeleid gelewer, veral die russifiserende invloed van die rooi le\u00ebr. vir hom was die amptelike beleid niks meer as \"groot-russiese chauvinisme\" nie. inderdaad is die vreedsame beleid teenoor oekra\u00efners vanaf 1929 laat vaar, terwyl skrypnik magteloos moes toekyk.\ndie kollektivering van die landboubedryf was rampsalig vir oekra\u00efense boere. hierdie maatre\u00ebl was nie net daarop gemik om die agrariese sektor volgens die heersende party-ideologie te hervorm nie, maar ook om oekra\u00efense tradisies en kulturele besonderhede uit te wis. in 1932 het stalin die saadgoed van oekra\u00efense boere laat konfiskeer en in die volgende winter alle voedselinvoere na oekra\u00efne verbied. die bevolking is deur 'n ongekende hongersnood geteister. die oekra\u00efense skrywer joeri sjtsjerbak het die getal oekra\u00efners, wat van honger gesterf het of vermoor is, op tussen vyf en ses miljoen beraam.uiteindelik het stalin in die 1930's ook oekra\u00efense wetenskaplikes, tegnici, intellektueles en partykaders geteiken. baie van hulle is aangekla en tereggestel. skrypnik is in 1933 daarvan beskuldig dat hy van voorneme was om die oekra\u00efense en russiese taal van mekaar te skei en dit aan die poolse, duitse en ander westerse tale uit te verkoop. op 7 julie 1933 het hy selfmoord gepleeg. sy opvolger kossior het stalin se voorbeeld gevolg en sy eie kultuis van persoonlikheid begin. hy is in 1938 tereggestel. vervolgens het leidende partykaders soos kaganowitsj en chroesjtsjef oekra\u00efne van politieke teenstanders gesuiwer.\n\n\n=== tweede w\u00eareldoorlog ===\ndie tweede w\u00eareldoorlog het van oekra\u00efne weer 'n slagveld vir die strydende partye gemaak. die duitse magte het die joodse bevolking grusaam vermoor en verwoesting in die hele land gesaai. galisi\u00eb en wolhini\u00eb is saam met ander oos-poolse gebiede by die sowjetryk ingelyf, net soos karpato-oekra\u00efne wat tot en met 1918 deel uitgemaak het van hongarye en daarna by slowakye ingesluit is. in hierdie gebiede het oekra\u00efense nasionaliste, wat hul onafhanklikheidsstryd sowel teen die poolse asook die sowjet-russiese bewind gevoer het, sterk steun onder die bevolking geniet, net soos die geunieerde kerk as die belangste oekra\u00efense instelling.kort n\u00e1 die duitse inval in die sowjetunie in die somer van 1941 het die oon sy aktiwiteite hervat en op 30 junie 1941 in lwif en ki\u00ebf 'n onafhanklike oekra\u00efense staat geproklameer. met hierdie stap het hulle 'n sterk politieke sein aan die duitsers gegee \u2013 enersyds om nog voor die intog van hitler se magte nuwe lyne op die europese landkaart te trek, andersyds om hul bereidwilligheid aan te toon om aan die kant van die duitsers teen die sowjet-russe te veg. baie oon-lede was selfs bereid om hulle by die ss aan te sluit en aktief betrokke te raak by anti-joodse pogroms.\ndie duitsers het egter ander planne gehad. die oon-leiers stetsko en bandera is in hegtenis geneem. die oon het vervolgens besluit om 'n oorlog op twee fronte teen die duitse ryk en die sowjetunie te voer, alhoewel die rooi le\u00ebr hul hoofteiken was. toe sowjet-russiese troepe in weswaartse rigting beweeg het, het die oon in 1944 die \"oekra\u00efense opstandsle\u00ebr (ool)\" gestig wat in wes-oekra\u00efne deur die plaaslike bevolking gesteun is. die oon-leier roman sjoechewitsj het homself nou generaal taras tsjoeprinko genoem.\nin 1945 is groot dele van wes-oekra\u00efne deur die oou beheer. die sowjet-owerheid het groot moeilikhede ondervind by hul pogings om 'n einde aan die partisane-oorlog te maak. so het hulle die oon-opstandelinge tussen 1944 en 1947 altesaam ses keer opgeroep om die wapens neer te l\u00ea en 'n algemene amnestie vir almal afgekondig wat bereid was om di\u00e9 oproepe te volg. die bevolking het sy solidariteit met die oon-vegters betoon, en in februarie 1946 het die kiesers in wes-oekra\u00efne die eerste na-oorlogse verkiesings geboikot. die oon het hul operasiegebied nie tot die sowjetunie beperk nie, maar ook in oos-poolse en slowaakse gebiede binnegedring wat deur oekra\u00efners bewoon is. oon-vegters het hul gewapende stryd selfs na oos-oekra\u00efne gedra.\nin pole het die kommunistiese regering die oekra\u00efense minderheid merendeels na die voormalige duitse gebiede in wes-pole gedeporteer, 'n maatre\u00ebl waarvoor die toestemming van moskou verkry is. ook die meeste poolssprekende bewoners van galisi\u00eb, wat as deel van oekra\u00efne nou onder sowjet-russiese bewind was, is verdryf om in wes-pole hervestig te word.\n\n\n=== onafhanklikheid ===\nn\u00e1 die ontbinding van die sowjetunie het oekra\u00efne met meer as 600 000 vierkante kilometer die grootste staat op die vasteland van europa geword. die voormalige kp-funksionaris leonid krawtsjoek is in 1991 as die eerste president verkies en het een van die drie medestigters van die gemenebes van onafhanklike state geword. die land het van alle kernwapens op sy gebied ontslae geraak.\nondanks die ekonomiese agteruitgang, stagnasie, voortrekkery en korrupsie het die tyd n\u00e1 die onafhanklikwording anders as in rusland vreedsaam verloop. een van die grootste vraagstukke was die etniese diversiteit van die land. daar is meer as twintig persent russe en ander belangrike minderhede soos pole, roemene, wit-russe en islamitiese tartare (veral op die krim-skiereiland). die gebrek aan 'n sterk historiese tradisie was 'n ander probleem.\nmet die verkiesing van die tweede president leonid koetsjma, 'n voormalige bestuurder van 'n wapenfabriek, was daar hoop dat die ekonomie sou herstel. alhoewel 'n nuwe geldeenheid, die hriwnja, ingevoer is, het die skadu-ekonomie steeds die helfte van alle ekonomiese aktiwiteite in oekra\u00efne beslaan.\npresident koetsjma het in sy buitelandse beleid duidelik in die rigting van die wes-europese demokrasie\u00eb begin beweeg: die doodstraf is afgeskaf en die tsjernobil-kernkragsentrale, een van die land se vyf, is in 2000 gesluit. politieke verhoudinge met die buurlande pole en roemeni\u00eb, wat in die verlede vertroebel was, het beduidend verbeter.\nnogtans is die politieke bande met wes-europa nie vasbeslote ontwikkel nie, en koetsjma het eerder 'n soort \"twee-vektore-beleid\" ten opsigte van sy betrekkinge met die buiteland gevolg, en dus steeds noue bande met rusland gehandhaaf.\nbaie russiese politici beskou oekra\u00efne nog steeds as 'n integrale deel van rusland, en die russiese optrede teen oekra\u00efne het by 'n aantal politieke en ekonomiese geskille verskerp. die russiese vloot maak nog steeds gebruik van sy basisse op die krim-skiereiland, en die deurvoer en invoerpryse van russiese gas is al jare lank 'n strydpunt tussen die twee lande. die gas-konflik het teen die einde van 2005 verskerp, toe rusland sy gasuitvoere na oekra\u00efne drasties verminder het. hierdie stap het ook groot dele van wes-europa geraak, aangesien die druk in die russiese gaspyplyne oral op die vasteland duidelik gedaal het soos minder gas ontvang is.\nkoetsjma het ook probeer om beter betrekkinge met die verenigde state te handhaaf, onder meer deur sowat 1 700 oekra\u00efense soldate in irak te stasioneer.\neerste minister viktor joesjtsjenko het in 2000 en 2001 ekonomiese hervorming aangepak en het ook die parlement\u00eare verkiesing in 2002 gewen. hy is egter deur die kommunistiese en oligargiese opposisiepartye gedwing om te bedank. in 2004 is hy as president ingehuldig, terwyl viktor janoekowitsj as eerste minister verkies is.\ndie ekonomie het begin stabiliseer, tog bly die demografiese situasie kommerwekkend. miljoene oekra\u00efense burgers bly in die buiteland om daar te werk, en die bevolking het sedert 1991 van 52 tot 44,6 miljoen in 2013 gedaal.\n\n\n=== russies-oekra\u00efense konflik ===\ndaar was vir lank 'n konflik gewees tussen pro- en anti-russiese partye in die oekra\u00efene. minderhede van die bevolking wat russies praat in die oostelike provinsies en op die krim het sterker bande met rusland ondersteun. die westelike provinsies wat oekra\u00efens praat wil dit nie aanvaar nie. n\u00e1 die oranje rewolusie wat 'n anti-russiese regering aan die mag gebring het, is joelia tymosjenko deur die parlement verdryf en n\u00e1 verkiesings het janoekowitsj president geword.\nn\u00e1 die val van die pro-russiese janoekowitsj-bewind en bloedige onluste, waartydens tientalle betogers deur onbekende eenhede doodgeskiet is, het die duitse, franse en poolse ministers van buitelandse sake \u2013 frank-walter steinmeier, laurent fabius en radoslaw sikorski \u2013 as bemiddelaars opgetree. op 21 februarie 2014 het oekra\u00efense politici en die buitelandse ministers 'n ooreenkoms onderteken wat voorsiening vir die ontwapening van onwettige eenhede en die vorming van 'n \"regering van nasionale eenheid\" gemaak het. daar is verwag dat ook russiessprekende landsdele, wat meer as 'n derde van oekra\u00efne se totale oppervlakte beslaan, in die nuwe oorgangsregering verteenwoordig sou wees.\nuiteindelik het die nuwe regering in ki\u00ebf en die werchowna rada, die oekra\u00efense parlement, onder die druk van regsgesinde betogers en straatvegters geswig en 'n wet herroep wat die amptelike status van russies in die suide en ooste van die land gewaarborg het. in plaas van russiessprekendes is lede van die regsgesinde, anti-russiese swoboda-party as ministers in die nuwe oorgangsregering benoem. op 3 maart het oekra\u00efense politici bevestig dat die regte van russiessprekendes gewaarborg sal word.\ndie merendeels russiessprekende krim het geweier om die nuwe regering te erken, nog voordat russiese spesiale eenhede strategiese instellings op die skiereiland soos milit\u00eare basisse beset het. volgens die russiese regering is hierdie stap onderneem om die russiessprekende bevolking se \"menseregte\" te beskerm. analitici het verduidelik dat moskou se strategiese doelwitte die proklamasie van 'n onafhanklike krimrepubliek as russiese satellietstaat insluit. hierdie verwagting is in maart 2014 bewaarheid toe die oorgrote meerderheid kiesers op die krim die aansluiting by rusland in 'n referendum goedgekeur het.\nterwyl die oekra\u00efense regering moskou daarvan beskuldig dat hulle feitlik oorlog teen oekra\u00efne verklaar het en die onafhanklikwording van krim nie aanvaar sal word nie, is oekra\u00efne se milit\u00eare slaankrag beperk.\ndie oekra\u00efense en russiese weermag se milit\u00eare uitrusting in vergelyking\n\n\n== politiek ==\noekra\u00efne het sy onafhanklikheid op 24 augustus 1991 verklaar toe die staatsgreep van konserwatiewe magte in die sowjetunie misluk het. die oekra\u00efense bevolking het hulle op 1 desember per referendum ten gunste van onafhanklikheid uitgespreek. enkele weke later is die sowjetunie ontbind.\nenkele staatkundige gegewens:\n\nstaatshoof: president wolodimir zelenski\nregeringsleier: premier denis sjmihal\nparlement: werchowna rada. die 450 parlementslede word vir 'n termyn van vier jaar verkies.\nnasionale leuse: \"volja, zlahoda, dobro\" (oekra\u00efens vir: wilskrag, eendrag, tevredenheid)\n\n\n=== administratiewe indeling ===\ndie huidige administratiewe indeling is uit die sowjet-tydperk oorge\u00ebrf. vanaf 1957 het die vaslegging van distriksgrense binne die sowjetrepublieke se bevoegdheid geval. volgens die grondwet van die oekra\u00efense sowjetrepubliek van 1981 is die land administratief ingedeel in oblasti (geweste), rajons (distrikte) en munisipaliteite. die laasgenoemde kategorie het stedelike nedersettings, stadsdistrikte, nedersettings, dorpe en dorpsrade behels. hierdie gevestigde drieledige administratiewe struktuur is ook n\u00e1 oekra\u00efne se onafhanklikwording nie aangetas nie.die besondere rol, wat groter stede as nywerheidspilpunte in die sentrale planekonomie vervul het, is deur hulle administratiewe status weerspie\u00ebl. die belangrikste industri\u00eble sentrums is administratief aan die distrikte gelykgestel. sewastopol \u2013 as basis van die sowjet-russiese swartseevloot \u2013 en kiyv as administratiewe setel het nie onder die oekra\u00efense ssr se grondwet geval nie, maar is regstreeks deur moskou geadministreer. alle ander stedelike nedersettings het in die derde administratiewe kategorie geval.\n\n\n== demografie ==\n\n\n=== etniese samestelling ===\ndie grense van die huidige oekra\u00efense staat is eers met die land se onafhanklikwording in 1991 finaal getrek. daarvoor was hulle die resultaat van die sowjetunie se binnelandse beleid. dat hierdie grense grootliks ooreenstem met die gebied wat tradisioneel deur oekra\u00efners bewoon is, is aan josef stalin se etniese beleid te danke waarvolgens alle oekra\u00efners in die oekra\u00efense sosialistiese sowjetrepubliek verenig is. maar al het di\u00e9 politieke konstruk op etniese oorwegings berus, is die huidige oekra\u00efense republiek 'n veelvolkestaat.\nvan die altesaam 48 miljoen bewoners volgens die sensus van 2001 was 78 persent etniese oekra\u00efners. russe was die grootste etniese minderheid met 17 persent. hulle is veral in die oostelike landsdele en op die krim-skiereiland saamgetrek. maar ook pole en jode het, alhoewel hulle vandag klein minderhede vorm, 'n belangrike rol in die geskiedenis van die land gespeel. ander etniese minderhede sluit wit-russe, roemene, bulgare en hongare in. intussen het ook talle krimtatare, wat gedurende die tweede w\u00eareldoorlog gedeporteer is, na die krim teruggekeer.\n\n\n=== demografiese ontwikkeling ===\nvolgens die vier sowjet-sensusse n\u00e1 die tweede w\u00eareldoorlog het oekra\u00efne tussen 1959 en 1989 'n bestendige bevolkingsgroei getoon. vroeg in 1993 het die inwonertal tot die hoogste vlak in die geskiedenis gestyg en daarna voortdurend afgeneem.\n\namptelike statistieke toon 'n dramatiese afname in bevolking. in die twee dekades tussen 1993 en 2013 het die inwonertal gekrimp van 53 tot 44,6 miljoen. terwyl baie oekra\u00efners na europese en oorsese lande met 'n ho\u00ebr lewenspeil ge\u00ebmigreer het, het ook geboortesyfers en lewensverwagting merkbaar gedaal. in 2006 en 2007 het die regering pogings onderneem om di\u00e9 demografiese tendens deur verhoogde kindertoelaes teen te werk. geboortesyfers het vervolgens gestyg en die negatiewe bevolkingsgroei het verstadig. nogtans word daar steeds meer sterfgevalle as geboortes aangeteken. die getal oekra\u00efners in die buiteland word op meer as 2,5 miljoen beraam.\n\n\n=== nasie en staat ===\ndie oekra\u00efense term vir \"nasie\", natsiia, het 'n heel ander betekenis as sy afrikaanse eweknie wat algemeen gebruik word as 'n sinoniem vir \"staat\". die oekra\u00efense natsiia verwys daarenteen eerder na 'n etniese gemeenskap wat dieselfde oorsprong, taal en kultuur deel, maar nie noodsaaklik oor sy eie staat beskik nie.hierdie verskil in betekenis weerspie\u00ebl die politieke situasie in oekra\u00efne in die tyd voor die eerste w\u00eareldoorlog toe wes-europa hoofsaaklik uit nasiestate bestaan het, terwyl multinasionale ryke groot dele van sentraal- en oos-europa oorheers het. omstreeks 1900 was die gebiede met 'n etniese oekra\u00efense bevolking verdeel tussen die russiese ryk en oostenryk-hongarye. die enigste realistiese visie vir oekra\u00efners was di\u00e9 van 'n taal- en kultuurgemeenskap, en selfs dit is indertyd nie deur alle oekra\u00efenssprekendes gedeel nie.\n\n\n=== oekra\u00efners ===\nin die oudste historiese dokumente, wat na die bewoners van die huidige oekra\u00efne verwys, word die plaaslike slawiessprekende bevolking rusyny, rusychi (uitgespreek as roesitsji) en rusy (afgelei van die ki\u00ebf-roes) genoem. tussen die 10de en 12de eeu het hierdie terme nog nie die proto-russiese bewoners in die noordoostelike vorstedomme van ki\u00ebf-roes ingesluit nie.\ndie huidige moderne naam ukraintsi is afgelei van ukraina (oekra\u00efne), 'n term wat vir die eerste keer in 'n dokument van 1187 voorkom. oekra\u00efners het tot in die 19de eeu, met enkele uitsonderings, hoofsaaklik hul oorspronklike taalgebied bewoon. eers in die laaste dekades van die 19de eeu het groot getalle oekra\u00efners, wat indertyd onder russiese bewind gestaan het, na die asiatiese gebiede van die russiese ryk gemigreer, terwyl baie van hul landgenote in wes-oekra\u00efne, wat destyds deel uitgemaak het van oostenryk-hongarye, 'n nuwe tuiste in noord-amerika gevind het. vandag bly sowat 'n kwart van alle oekra\u00efners in die buiteland.\n\n\n=== boere ===\nnog tot in die tweede derde van die 20ste eeu was die oorgrote meerderheid van oekra\u00efenssprekendes boere. alhoewel daar in die middeleeue en die vroe\u00eb moderne tyd w\u00e9l 'n groter aantal oekra\u00efense ortodokse adellikes en stadsbewoners was, het diskriminasie aan die kant van die poolse owerheid en die sterk invloed van pole se eie adellike kultuur daartoe gelei dat die oekra\u00efense adelsklas in die 18de eeu oorwegend gepoloniseer was. in die 18de en 19de eeu het die nuwe russiese bewindhebbers dieselfde diskriminerende houding teen oekra\u00efenssprekendes ingeneem en sodoende 'n proses van vinnige russifisering bevorder.groot dele van die gepoloniseerde of gerussifiseerde bolaag van die oekra\u00efense samelewing het 'n relatief sterk streeksbewussyn bewaar, maar die leefw\u00earelde van die boerebevolking en plaaslike elites was streng van mekaar geskei. gaandeweg het sowel die etnoniem oekra\u00efner (dikwels ook roeteen, rusyn of klein-rus) asook die skertsende bynaam chochol die betekenis van \"boer\" gekry. sosiale, etniese en taalkundige verskille het saamgeval. die oekra\u00efense taal en kultuur is in die 18de en 19de eeu hoofsaaklik deur die plattelandse bevolking aan die lewe gehou. die oekra\u00efense nasionale beweging is deur 'n klein laag van oekra\u00efense intellektueles gedra wat die boerebevolking vir hul ideale probeer mobiliseer het om hulle in 'n moderne nasie te integreer.\ndie sosiale status van die meeste oekra\u00efense boere is tot in die 17de eeu verlaag tot lyfeienskap. die groot grondbesitters was poolssprekendes en in toenemende mate ook gepoloniseerde oekra\u00efense adellikes. terwyl die vryheidsregte, wat in 1648 aan kosakke toegeken is, net 'n kort tussenspel sou wees, het oekra\u00efense boere in pole-litaue reeds in die tweede helfte van die 17de eeu en in die russiese ryk in die 18de eeu weer lyfeienes geword. die meeste van hulle het ook n\u00e1 die amptelike boerebevryding teen die middel van die 19de eeu in armoede verkeer. die laat afskaffing van lyfeienskap het 'n negatiewe impak op die sosiale mobilisering, verstedeliking en geletterdheid van boere gehad sodat hulle min belang in die nasionale aspirasies van intellektueles gestel het en eerder pogings onderneem het om hul moeilike ekonomiese situasie te verbeter. om hulle aandag te trek, is nasionaliste genoodsaak om hul nasionale doelwitte met sosiale programme te verbind.\nso het die meeste politieke partye in oostenryk en in die russiese ryk in hul programme nasionalistiese en sosialistiese ideale met mekaar verbind. in die moeilike tye van die eerste w\u00eareldoorlog en die russiese rewolusie het tenminste 'n deel van die plattelandse oekra\u00efense bevolking nasionale doelwitte gesteun, maar in die volgende burgeroorlo\u00eb het sosiale kwessies weer na vore getree.\ndie gedwonge kollektivering van oekra\u00efne se landboubedryf en die ontsettende hongersnood van 1932 en 1933, wat deur die stalin-bewind bewus veroorsaak is, het 'n nekslag vir boere toegedien. vervolgens is die industri\u00eble ontwikkeling en verstedeliking van oekra\u00efne deur die sowjet-owerheid geforseer. die resultaat, waarna in die 1930's met trots verwys is, was 'n \"volwaardige sosiale struktuur\" met 'n stedelike bevolking, 'n nuwe klas van nywerheidswerkers en 'n nuwe intelligentsia. baie stadsbewoners het in hierdie periode hul oekra\u00efense identiteit en omgangstaal kwytgeraak en het hulself by die russiessprekende bevolking aangepas.ook in hierdie tydperk het die oekra\u00efense taal en kultuur sy oorlewing in die moderne sowjet-samelewing aan die platteland te danke gehad. oekra\u00efners het hul landelike karakter en tradisies langer gehandhaaf as russe en ander etniese groepe in die sowjetunie. so was in 1959 eers 39 persent van die oekra\u00efense bevolking verstedelik \u2013 teenoor 58 persent van die russiese en 48 persent van die totale sowjet-bevolking.\ndie tradisies van die boerebevolking is tans steeds lewendig in oekra\u00efne, soos uit die leefstyl, eetgewoontes en mentaliteit van groot dele van sy bevolking blyk. groot waarde word aan volkstradisies, -klere en -dans geheg, terwyl etnografiese musea wye aandag geniet. die kenmerkende karakter van oekra\u00efners is bepaal deur die feit dat hul proses van nasiewording hoofsaaklik deur die plattelandse bevolking gedra is \u2013 'n verskynsel wat ook in verskeie ander noordoos- en oos-europese lande soos litaue, sloweni\u00eb, slowakye en wit-rusland waargeneem kan word. in teenstelling daarmee het byvoorbeeld pole en hongarye as adelsnasies, duitsland en tsjeggi\u00eb as burgerlike samelewings en frankryk en rusland as sentralistiese eenheidstate ontwikkel. hierdie tipologie beskryf die ingewikkelde proses van nasiewording weliswaar in baie growwe trekke. so het ook in oekra\u00efne adel, geestelikheid en veral kosakke 'n belangrike rol in di\u00e9 proses gespeel.\n\n\n=== godsdiens ===\neen van die opvallendste kenmerke van oekra\u00efense nedersettings is die groot aantal kerke in aanbou. n\u00e1 die land se onafhanklikwording is baie kerkgeboue, wat in die 1930's as gevolg van josef stalin se ate\u00efstiese beleid gesloop is, heropgebou, maar ook nuwes het ontstaan. terwyl oekra\u00efners weer belang stel in hul kulturele tradisies, is daar ook 'n behoefte aan spiritualiteit en geestelike waardes wat kerkbywoning sterk laat toeneem het.die nuwe belangstelling in die christelike geloof vind plaas in die historiese spanningsveld tussen die katolieke tradisies van wes-oekra\u00efne en die oosters-ortodokse geloofsw\u00eareld in die ooste van die land. tussen hierdie twee christelike hoofpole met sy roomse en bisantynse oorspronge het 'n derde tradisie as mengvorm ontstaan \u2013 die grieks-katolieke of ge\u00fcnieerde kerk. sy ritus verskil nouliks van di\u00e9 in ortodokse kerke, maar in regtelike opsig val dit nogtans onder die gesag van die pous in rome.\ndie vorming van 'n ge\u00fcnieerde kerk was een in 'n lang reeks pogings om die kloof, wat met die oos-wes-skisma van 1054 in christelike geledere ontstaan het, weer te oorbrug. so het ook die rooms-katolieke poolse staat daarin belang gestel om van sy ortodokse oekra\u00efense onderdane getroue burgers te maak. na verskeie vergeefse pogings om 'n geunifiseerde kerk te vestig, het die poolse kroon deur geheime onderhandelinge in die laat 16de eeu uiteindelik sy doelwit bereik toe ses ortodokse biskoppe in 1594 'n unieverdrag met rome onderteken het waardeur 'n grieks-katolieke kerk gestig is. die ses ondertekenaars is deur ander ortodokse gelowiges as verraaiers bestempel, en tot vandag word die ge\u00fcnieerde kerk as 'n rooms-katolieke invalshoek beskou.\ndie nuwe kerk is ook deur rooms-katolieke met argwaan beje\u00ebn. in oekra\u00efense gebiede, wat n\u00e1 die poolse delinge onder russiese bewind gekom het, het tsarin katharina die grote die ge\u00fcnieerde kerk summier verbied. maar dit het voortbestaan in di\u00e9 landsdele wat by die habsburgse oostenryk-hongarye ingelyf is. hier het die kerk n\u00e1 die ontstaan van 'n oekra\u00efense nasionale beweging in die 19de eeu pogings onderneem om as die nasionale kerk van oekra\u00efne erken te word. gedurende die tweede w\u00eareldoorlog het die kerk bande onderhou met nasionalistiese bewegings. n\u00e1 1946 is dit van kollaborasie beskuldig. baie geestelikes het ge\u00ebmigreer, ander is in hegtenis geneem. die kerk het in die ondergrond voortbestaan en het in die tyd van die perestroika, die politieke liberalisering in die sowjetunie, sy wettige status herwin. dit het vervolgens veral in wes-oekra\u00efne sterk groei getoon waar dit in 1993 weer vyf miljoen gelowiges en meer as 1 000 priesters getel het.\ndie grieks-katolieke kerkhoof, grootaartsbiskop kardinaal ljoebomir hoezar, het in 2004 die oranje rewolusie in oekra\u00efne gesteun. die besluit om sy amptelike setel van lwif na kijif te verskuif is in die volgende jaar deur baie ortodokse gelowiges as aanmatigend beskou, ongeag die feit dat die kerk se geestelike sentrum, die sint-joriskatedraal, steeds in lwif gele\u00eb is.lwif dien daarnaas ook as die geestelike sentrum vir rooms-katolieke gelowiges in oekra\u00efne wat dikwels van poolse afkoms is.\ndie oekra\u00efens-ortodokse kerk, wat nog tot en met 1990 as russies-ortodokse kerk bekendgestaan het, staan tradisioneel in die politieke spanningsveld tussen kijif en moskou. die kerkhoof, die metropliet in kijif wat sy amptelike setel in die grotteklooster het, val onder die gesag van die ortodokse patriarg in moskou. baie gelowiges spreek hulle ten gunste van 'n onafhanklike oekra\u00efense kerk uit, 'n sogenaamde outokefale kerk, met oekra\u00efens as kerktaal en 'n eie patriarg \u2013 'n droom wat in die russiese ryk nie vervul het nie. eers met die tsaar se bedanking het gelowiges 'n kans gesien vir 'n selfstandige kerk. so is op 9 mei 1919 die eerste oekra\u00efense liturgie in die garnisoenkerk te kijif gevier. die skeiding van staat en kerk, wat deur die bolsjewiki bewerkstellig is, het die amptelike registrasie van 'n oekra\u00efense kerk moontlik gemaak waarvoor die owerheid kerkgeboue beskikbaar gestel het. in september 1921 is die opperpriester lipkofski tot hoof van die outokefale ortodokse kerk van oekra\u00efne gewy.\nmaar slegs vir 'n kort periode het die bolsjewiki geloofsvryheid gewaarborg voordat lenin in die 1920's met sy leuse \"hoe meer reaksion\u00eare geestelikes ons kan skiet, hoe beter!\" 'n bloedige vervolging van gelowiges en geestelikheid begin het. die besetting van oekra\u00efne deur duitse troepe in 1941 het 'n kort herlewing van die kerk moontlik gemaak, maar nadat die duitsers hulle aan oekra\u00efne moes onttrek, het baie lede van die kerkhi\u00ebrargie na duitsland gevlug en hulle uiteindelik in noord-amerika gevestig.\nn\u00e1 die onafhanklikwording in 1991 het 'n deel van die ortodokse kerk onder leiding van die metropoliet filaret weggebreek van die moederkerk om die onafhanklike oekra\u00efens-ortodokse kerk van die kijifse patriargaat te vorm.\n\n\n== ekonomie ==\n\n\n=== kenmerke ===\noekra\u00efne is 'n ope markekonomie wat deur 'n agterstand ten opsigte van modernisering en diversifering gekenmerk word. met 'n per capita-inkomste van sowat vsa-$ 3 600 val die land in die w\u00eareldbank se kategorie van laer-middelinkomste-lande. die persentasie arm huishoudings het in die tydperk voor die internasionale finansi\u00eble krisis in 2008 merkbaar gedaal. opvallend is die verskil tussen die relatief welvarende hoofstadgebied en die arm platteland.\nondanks ho\u00eb groeisyfers tot en met 2008 was die pas van ekonomiese transformasie stadig en is hervormings as gevolg van politieke instabiliteit en invloedryke belangegroep vertraag. die huidige regering het aangekondig dat hulle 'n omvangryke program van hervormings tot en met 2014 sal verwesenlik om 'n beter klimaat vir buitelandse beleggings te skep.\n\n\n=== struktuur ===\nn\u00e1 die ineenstorting van die sentraal beheerde planekonomie in die vroe\u00eb 1990's is voormalige staatsondernemings vinnig geprivatiseer. dit was egter veral 'n klein groep oligarge wat voordeel uit hierdie beleid getrek het en tans groot invloed op ekonomiese besluite kan uitoefen. 'n aansienlike persentasie ondernemings word steeds deur die oekra\u00efense staat beheer.\ndie ooste van die land was tradisioneel die sentrum van swaar en ligte nywerhede, terwyl wes-oekra\u00efne 'n sterk agrariese karakter bewaar het. die belangrikste ekonomiese sektore is metaalvervaardiging en chemie, landbou en voedselverwerking asook masjienbou. die ekonomiese groei is aanvanklik veral deur toenemende uitvoere en ho\u00ebr privaat verbruik aangedryf. privaat verbruikers steun hierby sterk op lenings, ook in buitelandse valuta. oekra\u00efne kan nie self in sy energiebehoeftes voorsien nie en is grotendeels op invoere aangewese.\nwat oekra\u00efne vir buitelandse beleggers aantreklik kan maak is die relatief groot binnelandse mark met meer as 46 miljoen verbruikers, 'n aantal hoog ontwikkelde industri\u00eble sektore (waaronder vliegtuig- en vuurpylvervaardiging), die geografiese ligging digby die markte van die europese unie en oos-europa, die groot agterstand ten opsigte van privaat verbruik en modernisering, 'n goed ontwikkelde landbousektor en 'n hoogs opgeleide beroepsbevolking met 'n relatief lae vlak van lone en salarisse.\n\n\n=== landboupotensiaal ===\ndie oekra\u00efne was die koringkamer van die sowjetunie. alhoewel slegs 15 persent van die sowjet-russiese landbougrond in die oekra\u00efense sosialistiese sowjetrepubliek gele\u00eb was, het di\u00e9 deelstaat nagenoeg 60 persent van die jaarlikse mielie-opbrengs, 50 persent van die suikerrietopbrengs, 40 persent van die koringopbrengs en 40 persent van die sonneblomsaad asook 'n kwart van die varkvleis gelewer. n\u00e1 die onafhanklikwording van die land het die bruto landbouproduksie (blp) in die 1990's binne 'n dekade met 50 persent afgeneem.\ndie land het vandag groot landboupotensiaal vanwe\u00eb sy klimaatstoestande, lae bevolkingsdigtheid en sy geografiese ligging. meer as 40 miljoen hektaar landbougrond (waarvan 33 miljoen ha akkergrond) is beskikbaar vir grootskaalse produksie van graan en oliesade en landbouveredelingsprodukte soos melk en vleis. meer as die helfte van oekra\u00efne se akkergrond is swart grond of \u010dornozem van ho\u00eb gehalte wat ho\u00eb graan- en oliesaadopbrengste per hektaar verseker. meer as 'n derde van die w\u00eareld se swart grond is in die land saamgetrek. ysvrye seehawens langs die oekra\u00efense swartseekus is geskik vir die grootskaalse uitvoer van landbouprodukte na die europese unie, die nabye en midde-ooste en noord-afrika.\ndaar is egter ook negatiewe natuurlike invloedsfaktore soos die jaarlikse sterk wisselende re\u00ebnval (met 'n gemiddeld van 700 mm in die noordweste teenoor slegs 350 mm in die suidelike landsdele) wat graan- en oliesaadopbrengste beperk, koue winters of onvoldoende sneeuval waardeur wintergraan aan koue blootgestel word en die grond in die lente nie vogtig genoeg is vir plante nie. droogtes en uiterste weerstoestande in die winter verminder oeste elke derde of vyfde jaar. 'n gebrek aan kapitaal, tegniese kennis, bestuursvaardighede, moderne bemarkingstelsels en 'n strategiese ekonomiese en politieke raamwerk, wat mededingendheid op die w\u00eareldmark verseker, plaas tans nog verdere beperkings op die uitvoergerigte landbousektor.\n\n\n== kultuur ==\n\n\n=== literatuur ===\nmet die onafhanklikwording van oekra\u00efne het die kultuurbedryf homself uit die bande van die sosialistiese realisme bevry. veral oekra\u00efense literatuur het 'n nuwe bloeitydperk beleef en vir die eerste keer in sy geskiedenis ook aandag in die buiteland getrek. werke van belangrike skrywers soos joeri androechowitsj, oksana saboesjko en serhii sjadan is in 'n verskeidenheid tale vertaal, net soos die romans en novelle van andrei koerkof wat oorspronklik in russies verskyn het.\n\n\n=== media ===\ntelevisie- en radioprogramme word deur privaatstasies en oekra\u00efne se nasionale uitsaaikorporasie op nasionale en streeksvlak uitgesaai. die nasionale televisie- en radiodiens word tans omskep tot 'n openbare uitsaaier volgens die voorbeeld van ander europese lande.\ndie belangrikste nasionale dagblaaie is ukrajinska prawda, sewodnja, den en fakty i kommentarii. daar is vier belangrike weekblaaie \u2013 dserkalo tyshna, nowoe wrema, fokus en ukrajinsky tyshden. dag- en weekblaaie ontvang hul berigte van 'n verskeidenheid persagentskappe waarvan unian en interfax die belangrikste is.\n\n\n== sport ==\noekra\u00efne het groot baat gevind by die sowjetse klem op liggaamlike opvoeding. di\u00e9 sportpolitiek het in oekra\u00efne honderde stadions, swempoele, gimnasia en baie ander atletiese geriewe agtergelaat. die gewildste sportsoort is sokker. die hoogste professionele liga is die oekra\u00efense premierliga.\nbaie oekra\u00efners het ook vir die sowjetse nasionale sokkerspan uitgedraf, waaronder die ballon d'or-wenners ihor bjelanof en oleh blochin. di\u00e9 toekenning is slegs aan een oekra\u00efner oorhandig n\u00e1 die ontbinding van die sowjetunie: andrij sjewtsjenko. die nasionale span het tydens die fifa sokker-w\u00eareldbekertoernooi in 2006 gedebuteer en die kwarteindrondte gehaal, waar hulle teen die latere sokkerw\u00eareldkampioen itali\u00eb verloor het. oekra\u00efne het saam met pole die europese sokkerkampioenskap 2012 aangebied.\noekra\u00efense boksers is van die bestes in die w\u00eareld. sedert hy die onbetwiste kruisergewigkampioen in 2018 geword het, het oleksandr usyk ook die verenigde wba- (super), ibf-, wbo- en ibo-swaargewigtitels gewen. daarmee het hy slegs een van drie boksers geword wat al die kruisergewigw\u00eareldtitels gewen en 'n swaargewigw\u00eareldkampioen geword het. die broers witali en wladimir klitsjko is voormalige swaargewigw\u00eareldkampioene wat verskeie w\u00eareldtitels gedurende hul loopbane gehad het. wasyl lomatsjenko, wat die goue medalje tydens die olimpiese somerspele 2008 en 2012 gewen het, is 'n ander bekende oekra\u00efense bokser. hy hou die verenigde liggewigw\u00eareldtitel en die rekord om 'n w\u00eareldtitel met die minste professionele gevegte te wen, naamlik drie. teen september 2018 was hy die w\u00eareld se beste aktiewe bokser op die ranglys.serhij boebka het van 1993 tot 2014 die rekord in paalspring gehou; met sy groot sterkte, spoed en atletiese vaardighede is hy by verskeie geleenthede as die w\u00eareld se beste atleet aangewys.basketbal het in oekra\u00efne ook gewildheid verwerf. in 2011 is oekra\u00efne aangewys as gasheer vir eurobasket 2015. twee jaar later het die oekra\u00efense nasionale basketbalspan die eurobasket 2013 in die sesde plek afgesluit en daarmee vir die eerste keer vir die basketbalw\u00eareldbeker gekwalifiseer. die euroleague-deelnemer boediwelnyk kijif is die sterkste oekra\u00efense professionele basketbalklub.\nskaak is ook gewild in oekra\u00efne. roeslan ponomarjof is 'n voormalige w\u00eareldkampioen. daar is sowat 85 grootmeesters en 198 internasionale meesters in oekra\u00efne. rugby word ook in oekra\u00efne gespeel.\n\n\n== verwysings ==\n\n\n== bronnelys ==\nalgemeen(en)  \"ukraine\". encyclop\u00e6dia britannica. besoek op 27 julie 2023.\n(en)  \"ukraine\". central intelligence agency. besoek op 27 julie 2023.\n\n\n== eksterne skakels ==\n(en)  toerisme-inligting oor oekra\u00efne op wikivoyageamptelike webtuistes(en)  amptelike webtuiste van die president van oekra\u00efne\n(en)  amptelike webtuiste van die regering van oekra\u00efne\n(en)  amptelike webtuiste van die parlement van oekra\u00efneensiklopedie\u00eb(en)  die canadian institute of ukrainian studies se internet encyclopedia of ukrainekaarte(en)  wikiatlas van oekra\u00efne"