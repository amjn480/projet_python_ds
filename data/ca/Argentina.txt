"l'argentina, oficialment la rep\u00fablica argentina, \u00e9s un estat sobir\u00e0 de l'am\u00e8rica del sud organitzat com a rep\u00fablica representativa i federal, integrat per vint-i-tres prov\u00edncies i una ciutat aut\u00f2noma, buenos aires, la qual \u00e9s la capital. limita al nord amb bol\u00edvia i el paraguai, a l'est amb el brasil, l'uruguai i l'oce\u00e0 atl\u00e0ntic, i a l'oest amb xile, amb el qual comparteix el sud de la serralada dels andes.\namb una superf\u00edcie de 2.766.890 km\u00b2, l'argentina \u00e9s el vuit\u00e8 pa\u00eds m\u00e9s gran del m\u00f3n, tot i que reclama 969.464 km\u00b2 de l'ant\u00e0rtida argentina, en conflicte amb els territoris reclamats per xile i el regne unit. l'argentina tamb\u00e9 reclama la sobirania dels territoris brit\u00e0nics de les illes malvines i les illes ge\u00f2rgia del sud i sandwich del sud. t\u00e9 una poblaci\u00f3 de quaranta milions d'habitants, el que el 1999 en feia el quart pa\u00eds castellanoparlant m\u00e9s poblat del m\u00f3n, despr\u00e9s de m\u00e8xic, espanya i col\u00f2mbia.abans de l'arribada dels conqueridors espanyols el segle xvi, el territori de l'actual argentina ja era habitat per diversos pobles ind\u00edgenes. la regi\u00f3 nord-occidental havia estat conquerida i habitada pels inques, tot i que altres pobles es van resistir a la invasi\u00f3, en establir-hi senyorius independents. els primers invasors van arribar el 1516 al riu de la plata, i el territori va comen\u00e7ar a ser habitat per colons espanyols governats des del virregnat del per\u00fa. el 1776 la corona espanyola va crear el virregnat del riu de la plata, entitat que, a partir de la revoluci\u00f3 de maig del 1810, va esdevenir un estat independent amb el nom de prov\u00edncies unides del riu de la plata. la declaraci\u00f3 oficial d'independ\u00e8ncia, del 9 de juliol del 1816 i la derrota militar de les forces espanyoles el 1824 formalitzaren el naixement de l'estat federal que en l'actualitat es coneix com l'argentina. per al comen\u00e7ament del segle xx, malgrat la desigualtat social, l'argentina s'havia convertit en una de les deu nacions m\u00e9s pr\u00f2speres del m\u00f3n, i va rebre, en proporci\u00f3 a la seva poblaci\u00f3 d'aleshores, d'uns cinc milions d'habitants, un gran nombre d'immigrants de diverses nacions europees, principalment d'it\u00e0lia i espanya. l'argentina va alternar governs democr\u00e0tics i dictadures militars, fins al 1983 data de l'establiment de la democr\u00e0cia actual. l'economia, molt afectada per diverses crisis econ\u00f2miques greus durant el segle xx, va entrar en una gran recessi\u00f3 al comen\u00e7ament del segle xxi, de la qual, tanmateix, s'ha recuperat r\u00e0pidament, consolidant-se com un dels pa\u00efsos m\u00e9s pr\u00f2spers de l'am\u00e8rica llatina actual.\nl'argentina en l'actualitat \u00e9s un pa\u00eds de renda mitjana-alta o mercat emergent, segons la classificaci\u00f3 del banc mundial, la 30a m\u00e9s gran del m\u00f3n en termes nominals, o la 23a en paritat de poder adquisitiu, i la tercera m\u00e9s gran d'am\u00e8rica llatina, despr\u00e9s del brasil i m\u00e8xic. amb l'uruguai i xile, t\u00e9 un dels nivells de desenvolupament hum\u00e0 m\u00e9s elevats de la regi\u00f3. el pa\u00eds \u00e9s membre ple del mercat com\u00fa del sud (mercosur).\n\n\n== topon\u00edmia ==\nel nom de l'argentina prov\u00e9 del llat\u00ed argentum, \"plata\" i est\u00e0 associat a la llegenda de la serralada de la plata, comuna entre els primers exploradors europeus de la regi\u00f3, espanyols i portuguesos. van ser aquests \u00faltims que van anomenar \u00abriu de la plata\u00bb el gran estuari descobert per l'expedici\u00f3 portuguesa del 1502 en qu\u00e8 participava amerigo vespucci. el terme \u00abargentina\u00bb s'esmenta per primera vegada al poema publicat el 1602 per mart\u00edn del barco centenera, anomenat la argentina y conquista del r\u00edo de la plata. hi descriu la regi\u00f3 del riu de la plata i la fundaci\u00f3 de la ciutat de buenos aires.el top\u00f2nim sembla ratificat en publicar-se el 1612 l'obra la argentina manuscrita de ruy d\u00edaz de guzm\u00e1n, obra d'hist\u00f2ria en qu\u00e8, mitjan\u00e7ant un relat \u00e8pic, s'hi fa una descripci\u00f3 de la regi\u00f3. a finals del segle xviii la paraula ja era d'\u00fas com\u00fa per a denominar tot all\u00f2 que est\u00e0 relacionat amb el riu de la plata, la seva conca, el seu territori i els seus pobladors. per\u00f2, el virregnat creat el 1776, antecessor immediat de l'argentina independent el 1816, va portar el nom del riu de la plata.\nla primera junta del govern va utilitzar el nom de prov\u00edncies unides del riu de la plata, que tamb\u00e9 va ser emprat pels governs que el van succeir fins que, el 1816, el congr\u00e9s de tucum\u00e1n va proclamar la independ\u00e8ncia de les prov\u00edncies unides a sud-am\u00e8rica, nom que va conservar la constituci\u00f3 argentina de 1819. oficialment, es va utilitzar per primera vegada la denominaci\u00f3 \"rep\u00fablica argentina\" en la constituci\u00f3 argentina de 1826. durant el govern de juan manuel de rosas (1835 a 1852) es van utilitzar, entre altres, els noms de \"confederaci\u00f3 argentina\", \"rep\u00fablica de la confederaci\u00f3 argentina\" i \"federaci\u00f3 argentina\".\nla constituci\u00f3 argentina de 1853 es va sancionar en nom del poble de la \"confederaci\u00f3 argentina\", per\u00f2, en incorporar-s'hi l'estat de buenos aires, el 1860, es va canviar per \"naci\u00f3 argentina\", afegint a la constituci\u00f3 l'article 35:\n\nel 8 d'octubre de 1860 a la ciutat de paran\u00e1, aleshores capital de la confederaci\u00f3, el president santiago derqui va decretar que: \n\nel nom d'\u00abargentina\u00bb va ser confirmat definitivament el 1862 per bartolom\u00e9 mitre, primer president del pa\u00eds reunificat, en fer \u00fas del t\u00edtol de \u00abpresident de la naci\u00f3 argentina\u00bb.\n\n\n== hist\u00f2ria ==\n\nal febrer del 1516, el navegant espanyol juan d\u00edaz de sol\u00eds va pilotar la seva nau al gran estuari del riu de la plata i va reclamar la regi\u00f3 del voltant en nom d'espanya. tot el territori va ser colonitzat per espanya al llarg dels segles xvi i xvii. el 1776 el rei carles iii va crear el virregnat del riu de la plata, que agrupava els territoris americans ubicats m\u00e9s al sud, exceptuant a xile.\nel pa\u00eds es va independitzar d'espanya el 1816 i pass\u00e0 a denominar-se prov\u00edncies unides del riu de la plata. durant les seg\u00fcents quatre d\u00e8cades es van produir disputes internes entre faccions federalistes (\"federals\") i centralistes (\"unitaris\"), passant pel per\u00edode de la confederaci\u00f3 argentina fins a la proclamaci\u00f3 de la constituci\u00f3 de 1853 encara avui vigent amb les modificacions realitzades el 1994.\ndues forces van crear l'argentina del segle xix: la introducci\u00f3 de les t\u00e8cniques agr\u00edcoles modernes i la integraci\u00f3 de la naci\u00f3 a l'economia mundial. la inversi\u00f3 estrangera i la immigraci\u00f3 d'europa van ser una pe\u00e7a important en la revoluci\u00f3 econ\u00f2mica. com als estats units, els immigrants que van desenvolupar els recursos argentins, especialment a la regi\u00f3 central de les pampes, hi van immigrar de diverses nacions europees, per\u00f2, principalment d'espanya i it\u00e0lia.\ndel 1880 al 1930 l'argentina va esdevenir una de les deu nacions m\u00e9s riques del m\u00f3n, riquesa basada en l'expansi\u00f3 r\u00e0pida de l'agricultura i la inversi\u00f3 estrangera en la infraestructura. les forces conservadores van dominar la pol\u00edtica argentina fins al 1916, quan els rivals tradicionals, els radicals, van prendre el control del govern. els radicals, amb la seva \u00e8mfasi en eleccions lliures i en l'establiment de les institucions democr\u00e0tiques van obrir les portes a l'expansi\u00f3 de la classe mitjana del pa\u00eds, i l'arribada d'altres grups socials al govern. tot i aix\u00f2, aquest per\u00edode va finalitzar amb un cop d'estat militar conservador el 1930. els governs conservadors d'aquesta d\u00e8cada no assolirien contenir els canvis econ\u00f2mics i socials, i van rec\u00f3rrer al frau i a la viol\u00e8ncia. finalment, juan domingo per\u00f3n va prendre el poder per mitj\u00e0 d'un altre cop d'estat, i va ser elegit president per mitj\u00e0 d'eleccions democr\u00e0tiques el 1946. amb tend\u00e8ncies socialistes, va donar poder a classe treballadora i va expandir el nombre de treballadors sindicalitzats. el 1947 va anunciar la creaci\u00f3 d'un pla de cinc anys basat en el creixement de les ind\u00fastries que havia nacionalitzat. la seva dona, eva duarte de per\u00f3n, coneguda com a evita, va ser una figura prominent aconseguint el suport que el seu marit necessitava. per\u00f3n va ser reelegit el 1952, per\u00f2, despr\u00e9s d'un cop militar, el 1955 va ser exiliat.\n\ndurant les d\u00e8cades del cinquanta i seixanta, el govern va estar encap\u00e7alat per militars i civils, per\u00f2, ni les dictadures ni els governs democr\u00e0tics van aconseguir el ple desenvolupament de l'economia de l'argentina, la qual continuava el seu imparable descens. les demandes socials i econ\u00f2miques es van traduir en expressions violentes, i els moviments d'oposici\u00f3 van comen\u00e7ar a utilitzar el terrorisme durant la d\u00e8cada dels setanta. aquests esdeveniments van obrir la porta al retorn de per\u00f3n. l'11 de mar\u00e7, 1973, es van celebrar eleccions generals per primera vegada despr\u00e9s de 10 anys. h\u00e9ctor c\u00e1mpora, simpatitzant de per\u00f3n va ser elegit, per\u00f2 va renunciar quatre mesos despr\u00e9s. despr\u00e9s de les noves eleccions generals, per\u00f3n va guanyar amb una vict\u00f2ria decisiva amb la seva tercera dona, mar\u00eda estela isabel mart\u00ednez de per\u00f3n, com a vicepresidenta. en aquest per\u00edode els extremistes de dreta i esquerra van reaccionar amb terrorisme, la qual cosa va provocar la implementaci\u00f3 de decrets d'emerg\u00e8ncia que donaven autoritat excessiva al govern, el qual la va utilitzar amb viol\u00e8ncia.\ndespr\u00e9s de la mort de per\u00f3n, un altre cop d'estat, l'anomenat proc\u00e9s de reorganitzaci\u00f3 nacional, va remoure a la seva dona el 1976, i les forces armades van governar el pa\u00eds, per\u00f2, recorrent al terrorisme d'estat i l'opressi\u00f3 civil. va haver-hi, segons diferents organitzacions de drets humans, fins a 30.000 persones \"desaparegudes\" durant el per\u00edode 1976-1983. els problemes econ\u00f2mics severs, la corrupci\u00f3, i la derrota en la guerra de les malvines, van propiciar la caiguda de la dictadura.\na partir de l'obertura democr\u00e0tica de 1983 s'han produ\u00eft eleccions que han assolit consolidar el progr\u00e9s democr\u00e0tic del pa\u00eds, per\u00f2 no han aconseguit resoldre la situaci\u00f3 econ\u00f2mica de l'argentina d'una manera que millori la qualitat de vida de la majoria de la poblaci\u00f3. encara que l'argentina va experimentar un creixement i estabilitat econ\u00f2mics la d\u00e8cada de 1990, el 2001 es va enfonsar en la pitjor crisi econ\u00f2mica de la hist\u00f2ria, propiciada per l'efecte caipirinha.\n\n\n== geografia f\u00edsica ==\n\n\n=== \u00e0rees geogr\u00e0fiques ===\nel territori argent\u00ed \u00e9s situat entre la serralada dels andes i l'oce\u00e0 atl\u00e0ntic. el pa\u00eds pot dividir-se en tres \u00e0rees geogr\u00e0fiques clarament diferenciades:\n\nles planes f\u00e8rtils de les pampes, al centre del pa\u00eds, i les quals s\u00f3n el centre de la riquesa agr\u00edcola de l'argentina\nl'altipl\u00e0 de la patag\u00f2nia que s'est\u00e9n del centre cap al sud a la terra del foc\nla cadena muntanyosa dels andes, a l'oest del pa\u00eds, a la zona fronterera amb xilel'extrem occidental del pa\u00eds est\u00e0 conformat per la secci\u00f3 principal de la serralada dels andes. al nord d'aquesta s'hi troben els sectors m\u00e9s alts, que s\u00f3n tamb\u00e9 els m\u00e9s alts del continent, com ara l'aconcagua, que amb 6.969 metres \u00e9s el punt m\u00e9s alt d'am\u00e8rica. a la regi\u00f3 septentrional del pa\u00eds, a l'est i nord dels andes, s'hi estenen les serres subandines, una s\u00e8rie de serralades escalonades que conformen valls molt poblades. al sud d'aquestes, hi ha les serres pampeanes, m\u00e9s espaiades entre si en ser separades per planes. la meseta patagona \u00e9s un conjunt d'altiplans i planes elevats i \u00e0rids, enclavats entre els andes i l'oce\u00e0 atl\u00e0ntic.\nal nord-est i el centre-est del pa\u00eds, s'hi troben els rius m\u00e9s importants que corresponen a la conca de la plata, la tercera conca m\u00e9s gran en extensi\u00f3 de l'hemisferi occidental, conformada pels rius paraguai, bermejo, colorado, uruguai, i els m\u00e9s llarg, el riu paran\u00e0. els rius uruguai i paran\u00e0 es connecten i formen l'estuari del riu de la plata, el m\u00e9s gran del m\u00f3n, i que vessa sobre l'oce\u00e0 atl\u00e0ntic. el territori que es troba entre ambd\u00f3s rius, abans d'unir-se, es coneix com la mesopot\u00e0mia.\nl'argentina t\u00e9 4.665 quil\u00f2metres de costa. l'\u00e0rea de l'oce\u00e0 atl\u00e0ntic sobre la plataforma continental \u00e9s molt ampla, i es coneix, localment com el mar argent\u00ed. s'hi troben importants recursos pesquers i petroliers. l'alternan\u00e7a entre els corrents freds de l'ant\u00e0rtida i les c\u00e0lides del brasil permeten que les temperatures costaneres no descendeixin de manera uniforme amb l'augment de la latitud, ens presenten variacions. la costa meridional de la terra de foc, forma l'extrem nord del passatge de drake.\n\n\n=== hidrografia ===\nels rius argentins es classifiquen en tres conques hidrogr\u00e0fiques: la del vessant de l'atl\u00e0ntic, la del vessant del pac\u00edfic i les endorreiques.el vessant atl\u00e0ntic \u00e9s el m\u00e9s extens i l'integren la conca de la plata, el sistema patag\u00f3 i una s\u00e8rie de rius menors de la prov\u00edncia de buenos aires. la conca de la plata \u00e9s la m\u00e9s important i culmina en l'estuari del riu de la plata, desguassada pels rius paran\u00e0, el pilcomayo, el bermejo, el salado i l'iguaz\u00fa. el sistema patag\u00f3 est\u00e0 format per rius al\u00b7l\u00f2ctons, alimentats pels desgla\u00e7os dels andes. hi destaquen pel seu cabal el riu colorado, el riu negro, el riu chubut i el riu santa cruz.el vessant del pac\u00edfic \u00e9s de menor extensi\u00f3, integrada per rius curts, alimentats pels desgla\u00e7os i les pluges dels andes patagons. hi destaquen el riu manso a la prov\u00edncia de r\u00edo negro i el riu futaleuf\u00fa a chubut.al centre i a l'oest del territori argent\u00ed hi ha diverses conques endorreiques integrades per rius de cabal variable que es perden a causa de l'evaporaci\u00f3, la infiltraci\u00f3 o desguassen en llacunes interiors o salines. hi destaquen el riu desguadero i la llacuna del mar chiquita, on desemboquen els rius dulce, el suqu\u00eda o primero i el segundo.les conques lacustres argentines es troben majorit\u00e0riament a la patag\u00f2nia, a conseq\u00fc\u00e8ncia de la glaciaci\u00f3 que les va formar. hi destaquen el llac nahuel huapi, el llac viedma i el llac argentino. a la plana chaco-pampana hi ha una gran quantitat de llacunes d'aigua dol\u00e7a i salada, i al litoral hi ha zones pantanoses com ara els estuaris de l'iber\u00e1. la llacuna argentina m\u00e9s extensa \u00e9s el mar chiquita de la prov\u00edncia de c\u00f3rdoba.\nels recursos hidr\u00e0ulics del pa\u00eds tamb\u00e9 inclouen les extenses glaceres dels andes, com ara la glacera perito moreno; aix\u00ed com les aig\u00fces subterr\u00e0nies d'aq\u00fc\u00edfers com ara el puelche i el guaran\u00ed. l'aprofitament hidroel\u00e8ctric dels rius ha propiciat la formaci\u00f3 de diversos embassaments, com ara la presa de yacyret\u00e1, la presa del salto grande i la presa d'el choc\u00f3n.\n\n\n== pol\u00edtica i govern ==\nl'argentina \u00e9s una rep\u00fablica representativa federal segons el que estableix la constituci\u00f3 vigent aprovada en 1853. el federalisme a l'argentina va arribar despr\u00e9s d'una llarga lluita entre els proponents d'un govern central i els que advocaven pels interessos de les prov\u00edncies. la constituci\u00f3 va posar fi a les guerres civils i va assentar les bases de l'organitzaci\u00f3 nacional. abans que fos promulgada, hi va haver m\u00e9s intents que van ser rebutjats per diversos motius. la constituci\u00f3 ha estat reformada en diverses ocasions, l'\u00faltima el 1994.\nsegons la constituci\u00f3, l'argentina es va formar per la uni\u00f3 federativa de les prov\u00edncies que van sorgir despr\u00e9s de la dissoluci\u00f3 del virregnat del r\u00edo de la plata i per la incorporaci\u00f3 de les que es van constituir posteriorment a partir dels territoris nacionals. les prov\u00edncies s\u00f3n aut\u00f2nomes, segons l'article 121, que estableix que aquestes conserven tot el poder no delegat pel text al govern federal i el que expressament s'ha reservat segons els pactes especials al temps de la seva incorporaci\u00f3.\n\n\n=== estructura constitucional ===\nla constituci\u00f3 argentina estableix una separaci\u00f3 de poders definida dins un sistema presidencialista. el poder executiu \u00e9s exercit per un ciutad\u00e0 amb el t\u00edtol de president de la naci\u00f3 argentina, el qual \u00e9s elegit amb el vicepresident per sufragi directe en dues voltes. la segona volta electoral es realitza entre les dues opcions m\u00e9s votades si en la primera cap opci\u00f3 no hagu\u00e9s aconseguit el 45% dels vots v\u00e0lids, o si en ser la segona opci\u00f3 m\u00e9s votada havent-hi aconseguit entre el 40 i el 45% dels vots, hi hagu\u00e9s una difer\u00e8ncia amb la segona opci\u00f3 menor al 10%. el per\u00edode de mandat del president i vicepresident \u00e9s de quatre anys, i poden ser reelegits per un per\u00edode de m\u00e9s. el president designa un gabinet de ministres encap\u00e7alat pel cap del gabinet de ministres encarregat de la gesti\u00f3 del pa\u00eds i responsable davant el congr\u00e9s.\nel poder legislatiu \u00e9s exercit pel congr\u00e9s de la naci\u00f3 argentina, integrat per dues cambres. la cambra de diputats reuneix als representants directes de la poblaci\u00f3. s\u00f3n elegits mitjan\u00e7ant la representaci\u00f3 proporcional (regla d'hondt), en qu\u00e8 cada prov\u00edncia i la ciutat aut\u00f2noma de buenos aires formen districtes electorals. hi s\u00f3n elegits per un per\u00edode de quatre anys. la meitat de la cambra es renova cada dos anys, i els representants poden ser elegits indefinidament. el senat de la naci\u00f3 argentina reuneix, al seu torn, als representants de les vint-i-tres prov\u00edncies i la ciutat aut\u00f2noma de buenos aires; a ra\u00f3 de dos senadors per cadascuna, amb un total de 72 membres. s\u00f3n elegits per vot directe, mitjan\u00e7ant l'escrutini uninominal majoritari, per un per\u00edode de sis anys, amb possibilitat de reelecci\u00f3 indefinida. el senat es renova per ter\u00e7os cada dos anys.el congr\u00e9s dels diputats inclou el defensor del poble de la rep\u00fablica argentina, c\u00e0rrec independent sense rebre instruccions de cap autoritat. el seu prop\u00f2sit \u00e9s defensar els drets humans, constitucionals i legals que poden ser afectats per l'administraci\u00f3.\na partir de la llei 24.012 de 1991, es va establir una quota femenina per als c\u00e0rrecs p\u00fablics obligant als partits pol\u00edtics a fer que entre els seus candidats les dones constitueixen un ter\u00e7 del total. des d'aleshores, la participaci\u00f3 de les dones en la pol\u00edtica s'ha incrementat notablement; l'argentina \u00e9s el pa\u00eds sud-americ\u00e0 amb el major nombre de dones en el poder legislatiu, i entre els primers deu a nivell mundial.finalment, el poder judicial est\u00e0 encap\u00e7alat per la cort suprema de just\u00edcia de la naci\u00f3 argentina, integrada per cinc jutges avocats nomenats pel president de la naci\u00f3 amb l'aprovaci\u00f3 de dos-ter\u00e7os del senat. els tribunals inferiors estan encarregats de resoldre els conflictes regulats per la legislaci\u00f3 federal del pa\u00eds i tamb\u00e9 per la legislaci\u00f3 comuna de la ciutat aut\u00f2noma de buenos aires. el president de la naci\u00f3 en designa els jutges, basant-se en una terna integrada per candidats seleccionats en un concurs p\u00fablic del consell de la magistratura, \u00f2rgan de composici\u00f3 multisectorial, encarregat del control directe dels jutges i l'administraci\u00f3 del poder judicial. els jutges romanen en el c\u00e0rrec \"mentre duri llur bona conducta\" i nom\u00e9s poden ser destitu\u00efts en casos de greus infraccions per un jurat d'enjudiciament.\n\n\n== divisi\u00f3 administrativa ==\n\nla rep\u00fablica argentina \u00e9s una rep\u00fablica federal integrada per vint-i-tres prov\u00edncies i una ciutat aut\u00f2noma, buenos aires, que \u00e9s la capital de la federaci\u00f3. les prov\u00edncies tenen tots els poders que no han estat expl\u00edcitament delegats al govern federal en la constituci\u00f3 nacional. les prov\u00edncies s\u00f3n encarregades d'impartir just\u00edcia i de gestionar els afers relacionats amb l'educaci\u00f3 prim\u00e0ria i d'assegurar el r\u00e8gim municipal.\nles prov\u00edncies argentines s'organitzen internament en un sistema congressual, elegint els representants del poder legislatiu i el governador de la prov\u00edncia (poder executiu) de manera separada. te\u00f2ricament, el president de la naci\u00f3 argentina t\u00e9 la facultat d'intervenir a les prov\u00edncies per assegurar-ne la forma republicana de govern o per defendre el territori de les invasions estrangeres, encara que en la pr\u00e0ctica ha intervingut en diverses ocasions militarment o en casos en qu\u00e8 el govern provincial ha estat acusat de corrupci\u00f3.\nla majoria de les prov\u00edncies del centre i nord del pa\u00eds antecedeixen la creaci\u00f3 de l'argentina com a estat independent (\u00e9s a dir, formaven part dels virregnats espanyols de sud-am\u00e8rica). tanmateix, les prov\u00edncies amb pres\u00e8ncia significativa d'amerindis o amb una baixa poblaci\u00f3 eren territoris nacionals administrats pel govern federal abans de convertir-se en prov\u00edncies aut\u00f2nomes. l'\u00faltim territori a convertir-se en prov\u00edncia ha estat terra del foc, ant\u00e0rtida i illes de l'atl\u00e0ntic sud, el 1991.\nfins al 1825, \u00e8poca en qu\u00e8 les prov\u00edncies unides del riu de la plata comen\u00e7aven a utilitzar oficialment el nom d'\"argentina\", la prov\u00edncia oriental (que el 1829 esdevindria la rep\u00fablica oriental de l'uruguai) i la prov\u00edncia de tarija (que despr\u00e9s formaria part de bol\u00edvia) eren prov\u00edncies constitucionals argentines.\nles vint-i-tres prov\u00edncies argentines s\u00f3n: \n\n\n== economia ==\narticle principal: economia de l'argentinal'argentina es beneficia de grans recursos naturals, una agricultura orientada a les exportacions, i una ind\u00fastria diversificada. en l'actualitat, l'argentina \u00e9s la tercera economia m\u00e9s gran de l'am\u00e8rica llatina despr\u00e9s del brasil i m\u00e8xic. amb un producte interior brut per capita de 13.300, l'est\u00e0ndard de vida dels argentins \u00e9s un dels m\u00e9s alts de la regi\u00f3.\ntot i ser una de les economies m\u00e9s riques del m\u00f3n a principis del segle xx, riquesa basada en l'exportaci\u00f3 de productes agr\u00edcoles (l\u00edders en exportacions de peres) i en la inversi\u00f3 estrangera, sobretot d'origen brit\u00e0nic, l'argentina no aconseguiria el ple desenvolupament econ\u00f2mic. despr\u00e9s de la greu recessi\u00f3 de 1929, que paralitzaria la demanda de productes agr\u00edcoles, i en conseq\u00fc\u00e8ncia, l'habilitat de l'argentina per a importar els productes industrials que no manufacturava, el pa\u00eds va experimentar diversos cicles de recessions econ\u00f2miques. durant la d\u00e8cada de 1980, l'augment del deute extern, i la hiperinflaci\u00f3 van arribar a nivells alarmants; la inflaci\u00f3 arribaria al 200% mensual. el llavors ministre d'economia domingo felipe cavallo, amb el benepl\u00e0cit del govern presidit per carlos menem va establir un sistema de convertibilitat de la moneda, per mitj\u00e0 del qual per cada peso argent\u00ed en circulaci\u00f3 el govern havia de tenir en reserva un d\u00f2lar dels estats units. el sistema va aturar la inflaci\u00f3 i va permetre el creixement econ\u00f2mic i de l'est\u00e0ndard de vida durant la primera meitat de la d\u00e8cada dels noranta. no obstant aix\u00f2, la manca de competitivitat dels preus dels productes argentins en el mercat internacional, causat pel sistema de convertibilitat mateix, aix\u00ed com d'altres balan\u00e7os financers van produir una greu crisi econ\u00f2mica el 2001-2002, la qual va dur a m\u00e9s del 50% de la poblaci\u00f3 sota el nivell de la pobresa.\n\namb una sorprenent reestructuraci\u00f3 del deute extern, el govern de n\u00e9stor kirchner, va assolir importants avan\u00e7os econ\u00f2mics, i l'argentina va cr\u00e9ixer una mitjana anual del 8-9% entre el 2003 i el 2007. aquest creixement econ\u00f2mic, causat principalment per una taxa de canvi subvalorada del pes argent\u00ed i l'augment abrupte dels preus dels aliments a escala mundial, ha produ\u00eft un augment significatiu de les exportacions argentines; nom\u00e9s entre el 2005 i el 2006, les exportacions van cr\u00e9ixer 15,4%. el nivell de la pobresa es va reduir al 26,9% el 2006, i el nivell d'indig\u00e8ncia al 8,7%. la taxa d'atur, que durant la crisi havia superat el 20%, s'ha redu\u00eft al 9,8%.una de les preocupacions m\u00e9s importants del govern actual \u00e9s aturar la inflaci\u00f3, que, oficialment seria del 9,8% el 2006. tanmateix, l'argentina utilitza un sistema variable per calcular la inflaci\u00f3, per mitj\u00e0 del qual si un producte de l'\u00edndex de preus mostra una puja substancial, el producte no es pren a compte en el c\u00e0lcul de la inflaci\u00f3, ans se substitueix per un d'altre. els economistes i les organitzacions internacionals estimen que la inflaci\u00f3 real supera el 30%.l'argentina forma part del bloc regional del mercosur, fundat el 1991 pel tractat d'asunci\u00f3n.\n\n\n== geografia humana i societat ==\n\n\n=== demografia ===\nl'argentina t\u00e9 el percentatge m\u00e9s alt de poblaci\u00f3 urbana d'am\u00e8rica llatina. la majoria dels immigrants europeus, que van arribar especialment entre la primera i la segona guerra mundial) es van establir a les ciutats, les quals oferien feines, educaci\u00f3 i altres oportunitats per a ingressar a la classe mitjana. els treballadors agr\u00edcoles tamb\u00e9 es van a establir a les grans ciutats, especialment a buenos aires que ha centralitzat el creixement del pa\u00eds. des de la d\u00e8cada de 1990, molts pobles rurals han estat despoblats arran de l'aband\u00f3 del servei ferroviari i de la importaci\u00f3 massiva de productes barats importants que van reempla\u00e7ar els productes locals produ\u00efts a petita escala, quan es va introduir el sistema de convertibilitat que mantenia el valor del d\u00f2lar nord-americ\u00e0 artificialment baix. avui dia un ter\u00e7 de la poblaci\u00f3 total del pa\u00eds viu a l'\u00e0rea metropolitana de buenos aires, tamb\u00e9 coneguda com al gran buenos aires. les seg\u00fcents s\u00f3n les \u00e0rees metropolitanes amb poblaci\u00f3 superior al mili\u00f3 d'habitants:\n\nbuenos aires (ciutat: 3 milions, \u00e0rea metropolitana: 13 milions)\nc\u00f3rdoba (1,4 milions)\nrosario (1,3 milions)\nmendoza (1 mili\u00f3)m\u00e9s de 150 ciutats de l'argentina superen els 45.000 habitants.\n\n\n=== etnografia ===\nl'argentina, com la resta dels pa\u00efsos d'am\u00e8rica ha estat la llar de diversos grups \u00e8tnics originaris i d'immigrants de diverses parts del m\u00f3n, principalment d'europa i am\u00e8rica. s'estima que la poblaci\u00f3 d'origen europea representa entre el 89 i el 97% del total. l'\u00faltim cens, el primer en m\u00e9s de 100 anys a considerar etnicitat, i basta en l'autoidentificaci\u00f3 o autoadscripci\u00f3, va reportar una xifra similar, i nom\u00e9s el 2% de la poblaci\u00f3 es va identificar personalment com a ind\u00edgena.tanmateix, tot i que un estudi gen\u00e8tic condu\u00eft per la universitat de calif\u00f2rnia a davis ha mostrat que la contribuci\u00f3 europea al dna argent\u00ed \u00e9s del 79,9%, un altre estudi de la universitat de buenos aires va concloure que el 56% dels argentins tenen almenys un avantpassat ind\u00edgena, sigui per via materna o paterna, i el 10% dels argentins en tenen per via materna i paterna.\n\n\n=== religi\u00f3 ===\nla rep\u00fablica argentina no \u00e9s un estat confessional. al pa\u00eds existeix una \u00e0mplia llibertat de culte, prevista a l'article 14 de la constituci\u00f3 nacional. no obstant aix\u00f2, l'esgl\u00e9sia cat\u00f2lica, que compta amb una circumscripci\u00f3 eclesi\u00e0stica des del 1570, compta amb un estatus jur\u00eddic diferenciat respecte al de la resta d'esgl\u00e9sies i confessions, ja que l'estat nacional la suporta econ\u00f2micament.el 76% dels argentins es consideren cat\u00f2lics i el 9% es consideren protestants hi ha nombroses comunitats jueves i isl\u00e0miques. l'11,3% \u00e9s atea.\n\n\n=== lleng\u00fces ===\nel castell\u00e0 \u00e9s la llengua oficial de l'argentina a escala nacional. per\u00f2, el 2004, la prov\u00edncia de corrientes va declarar la cooficialitat del guaran\u00ed en l'ensenyament i en els actes de govern. a les comunitats ind\u00edgenes es parla tamb\u00e9 el qu\u00edtxua, l'aimara i el mapudungun (la llengua dels maputxes). a m\u00e9s a m\u00e9s, hi ha comunitats on es parlen altres lleng\u00fces europees com el gallec, parlat per l'1,7% de la poblaci\u00f3, el catal\u00e0, parlat pel 0,5% de la poblaci\u00f3 i el gal\u00b7l\u00e8s, parlat per 30.000 persones.\n\n\n=== esports ===\nl'esport nacional \u00e9s el pato, del qual es t\u00e9 not\u00edcies d'en\u00e7\u00e0 el segle xvii. el 1941, es va fundar la federaci\u00f3n argentina de pato i el 1953, durant el govern de per\u00f3n, va ser declarat esport nacional.\nd'altra banda, el futbol \u00e9s l'esport m\u00e9s conegut i amb m\u00e9s afici\u00f3 a l'argentina. membre de la fifa, la selecci\u00f3 de futbol de l'argentina va participar en divuit dels vint-i-dos mundials, aconseguint el campionat dues vegades (argentina, 1978 i m\u00e8xic 1986), a m\u00e9s a m\u00e9s obtenir la segona posici\u00f3 tres vegades (uruguai, 1930, it\u00e0lia 1990 i brasil 2014). tamb\u00e9 va obtenir dos medalles d'or als jocs ol\u00edmpics d'atenes 2004, i jocs ol\u00edmpics de pequ\u00edn 2008, i quinze campionats en la copa am\u00e8rica de futbol. el futbolista diego armando maradona i lionel messi s\u00f3n considerats dels m\u00e9s grans jugadors de la hist\u00f2ria d'aquest esport.\nen boxa, l'argentina t\u00e9 m\u00e9s de trenta t\u00edtols mundials, a banda de set medalles d'or, set d'argent i deu de bronze als jocs ol\u00edmpics. alguns dels m\u00e9s destacats boxejadors argentins van ser carlos monz\u00f3n, campi\u00f3 mitj\u00e0 entre 1970 i 1977, i considerat com un dels m\u00e9s importants boxistes de la seva categoria; pascual p\u00e9rez, campi\u00f3 mundial del pes mosca i campi\u00f3 ol\u00edmpic; nicolino locche, el intocable, campi\u00f3 de pes welter d'extraordin\u00e0ria defensa; v\u00edctor emilo gal\u00edndez, campi\u00f3 mundial del pes semipesant; a 2012, sergio gabriel mart\u00ednez ha guanyat el campionat mundial de mans de julio c\u00e9sar ch\u00e1vez, jr. a m\u00e9s dels campions mundials, a l'argentina tamb\u00e9 han assolit important popularitat alguns boxejadors que no van arribar mai a arribar a dominar la seva categoria. tal \u00e9s el cas de boxejadors com ara luis \u00e1ngel firpo, oscar bonavena o jos\u00e9 mar\u00eda gatica.\nel b\u00e0squet tamb\u00e9 t\u00e9 un passat molt important al pa\u00eds: argentina en fou campiona mundial el 1950. despr\u00e9s, des de 1960 al 1970 fou perdent import\u00e0ncia. amb la creaci\u00f3 e la lliga nacional 1984, l'esport es va recuperar i guanyar popularitat. la irrupci\u00f3 d'emanuel gin\u00f3bili en la nba, i les grans actuacions de la selecci\u00f3 argentina a escala internacional van contribuir a millorar la seva popularitat. el 2002, la selecci\u00f3 dirigida per rub\u00e9n magnano va arribar a la final del campionat mundial a indianapolis, i a la quarta posici\u00f3 en el campionat mundial jap\u00f3 2006. va obtenir la medalla d'or als jocs ol\u00edmpics d'atenes 2004, el t\u00edtol m\u00e9s important de la seva hist\u00f2ria i medalla de bronze als jocs ol\u00edmpics d'estiu de 2008. al campionat mundial de 2019 desenvolupat xina, la selecci\u00f3 va aconseguir novament la final sent derrotada per espanya.\n\n\n=== gastronomia ===\nla gastronomia argentina es destaca fonamentalment per la utilitzaci\u00f3 de la carn i els vins pot considerar-se b\u00e0sicament configurada sobre les cultures aliment\u00e0ries de les civilitzacions precolombines, la gastronomia de la col\u00f2nia i amb l'\u00e8poca moderna la important influ\u00e8ncia de les gastronomies d'it\u00e0lia (en particular de les regions de n\u00e0pols i sic\u00edlia) i d'espanya (en particular de gal\u00edcia), amb algunes influ\u00e8ncies de les cuines germ\u00e0niques (d'alemanya, \u00e0ustria, etc.).\n\n\n== refer\u00e8ncies ==\n\n\n== enlla\u00e7os externs ==\np\u00e0gina oficial del president de l'argentina, en castell\u00e0 arxivat 2010-11-13 a wayback machine."