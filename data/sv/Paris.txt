"paris (franskt uttal: [pa\u0281i] ( lyssna), [pa\u02c8ri\u02d0s]) \u00e4r frankrikes huvudstad och en v\u00e4rldsstad med m\u00e5nghundra\u00e5rig historia som en av v\u00e4rldens mest betydande st\u00e4der. i paris finns huvudkontoren f\u00f6r en rad internationella organisationer, bland andra oecd och unesco. i ingen annan stad i v\u00e4rlden organiseras s\u00e5 m\u00e5nga internationella konferenser, de b\u00e5da storflygplatserna charles-de gaulle och orly g\u00f6r paris till europas n\u00e4st st\u00f6rsta flygcentrum och tack vare ett v\u00e4l utbyggt snabbt\u00e5gsn\u00e4t han paris ses som europas viktigaste j\u00e4rnv\u00e4gsnod.staden \u00e4r bel\u00e4gen vid floden seine och grundades av romarna under namnet lutetia. paris utg\u00f6r ett eget departement i regionen \u00eele-de-france. staden delas in i 20 arrondissement. paris innerstad har cirka 2,2 miljoner inv\u00e5nare och med f\u00f6rorter \u00f6ver 11 miljoner inv\u00e5nare. paris \u00e4r ett av v\u00e4rldens viktigaste aff\u00e4rs- och kulturcentrum. som en av de mest betydelsefulla globala st\u00e4derna \u00e4r paris \u00e4ven ett viktigt politiskt, teknologiskt och konstn\u00e4rligt centrum, samt ansedd som modets och gastronomins huvudstad.\n\n\n== historia ==\nomr\u00e5det som idag kallas paris tros ha varit bebott i minst 4 000 \u00e5r. staden tros ha grundats i mitten av 200-talet f.kr. av den galliska stammen parisier. romarna kallade staden lutetia parisiorum. under julius ceasars galliska krig er\u00f6vrades staden \u00e5r 51 f.kr. och byggdes sedan upp med en rutn\u00e4tsplan enligt romersk modell.under slutet av 400-talet e.kr f\u00f6ll romarriket samman och \u00e5r 486 er\u00f6vrades staden av den frankiske kungen klodvig i, som besegrade galliens sista romerska st\u00e5th\u00e5llare syagrius. paris var d\u00e4refter ett av flera viktiga centra i det v\u00e4xande frankiska riket. 885-886 bel\u00e4grades paris av vikingar som dock inte lyckades inta staden. paris h\u00e4rskare, den karonlingiske greven odo, blev d\u00e4refter vald till kung i det v\u00e4stfrankiska riket och under hans \u00e4ttlingar gjordes paris till centrum f\u00f6r det franska riksstyret kring \u00e5r 1000.under 1100- och 1200-talen \u00f6kade paris betydelse. p\u00e5 h\u00f6gra sidan av floden dominerade handel och hantverk, och den stora marknadsplatsen hallarna anlades d\u00e4r 1183. p\u00e5 v\u00e4stra sidan dominerade universitetet som grundades under tidigt 1100-tal och \u00e4r ett av v\u00e4rldens \u00e4ldsta. den ursprungliga stadsk\u00e4rnan p\u00e5 \u00f6n \u00eele de la cit\u00e9 dominerades av kyrkan, och den stora katedralen notre dame uppf\u00f6rdes d\u00e4r mellan 1163 och 1345. f\u00f6rst i b\u00f6rjan av 1500-talet blev staden permanent kunglig residensstad och kung frans i l\u00e4t p\u00e5b\u00f6rja bygget av kungapalatset louvren p\u00e5 flodens h\u00f6gra sida.under 1600- och 1700-talen var paris europas kulturella huvudstad och hade genom frankrikes stormaktst\u00e4llning \u00e4ven en ledande politisk roll. kring \u00e5r 1800 var befolkningen ungef\u00e4r en halv miljon, varav en sor del bodde i \u00f6verbefolkade slumkvarter. fr\u00e5n 1800-talets mitt genomf\u00f6rdes en genomgripande stadsomvandling ledd av g.e. haussmann. man skapade ett m\u00f6nster av l\u00e5nga, breda och raka boulevarder och avenyer som skar tv\u00e4rs igenom det medeltida gatum\u00f6nstret och m\u00f6ttes vid monumentalt utformade platser. i slutet av 1800-talet blomstrade n\u00e4ringslivet och staden var v\u00e4rd f\u00f6r flera v\u00e4rldsutst\u00e4llningar, bland annat 1889 d\u00e5 eiffeltornet byggdes.paris innerstad \u00e4r fortfarande till stora delar pr\u00e4glad av det sena 1800-talets stadsplanering och arkitektur. f\u00f6r att skapa lokaler f\u00f6r nya verksamheter har man sedan 1958 gradvis byggt en ny kontors- och af\u00e4rsstadsdel, la d\u00e9fense utanf\u00f6r stadsk\u00e4rnan. dess centrala byggnad \u00e4r den 110 meter h\u00f6ga grand arche.\n\n\n=== strider och omv\u00e4lvningar ===\np\u00e5 1200-talet hade k\u00f6pm\u00e4n och hantverkare i paris en relativt stark sj\u00e4lvst\u00e4ndighet i f\u00f6rh\u00e5llande till kungamakten. p\u00e5 13- och 1400-talet skedde flera revolter d\u00e4r borgarna kr\u00e4vde konstitutionella reformer som skulle skydda deras makt, men det ledde i st\u00e4llet till att de f\u00f6rlorade mycket av sitt sj\u00e4lvstyre.franska revolutionen inleddes med stormningen av f\u00e4stningen bastiljen i paris den 14 juli 1789 och ledde till monarkins fall. julirevolutionen 1830 och juniupproret 1832 var f\u00f6rs\u00f6k att st\u00f6rta den \u00e5teretablerade monarkin och innefattade gatustrider och barrikader inne i paris. februarirevolutionen 1848 innebar nya gatustrider och ledde till att monarkin st\u00f6rtades. 1871 skedde ett nytt uppror till f\u00f6ljd av nederlaget i det fransk-preussiska kriget och paris styrdes i drygt tv\u00e5 m\u00e5nader av den revolution\u00e4ra pariskommunen innan upproret slogs ned av regeringstrogna trupper.under andra v\u00e4rldskriget hade den franska motst\u00e5ndsr\u00f6relsen mot den tyska ockupationen 1940\u201344 sitt centrum i paris. staden befriades av motst\u00e5ndsr\u00f6relsen och amerikanska styrkor den 25 augusti 1944.i maj 1986 var paris studenter en drivande kraft i majrevolten och p\u00e5 paris gator skedde sammandrabbningar mellan studenter och polis.\n\n\n== geografi ==\nparis ligger runt floden seine och innerstaden delas in i h\u00f6gra stranden (rive droite) och v\u00e4nstra stranden (rive gauche). i floden finns det tv\u00e5 \u00f6ar som utg\u00f6r stadens historiska k\u00e4rna: \u00eele de la cit\u00e9, d\u00e4r man idag \u00e5terfinner bland annat conciergeriet (justitiepalatset) och katedralen notre-dame de paris, och \u00eele saint-louis, som ligger \u00f6ster om den f\u00f6rra \u00f6n. det finns fler \u00e4n 30 broar i paris.\ndet egentliga paris, det omr\u00e5de som har paris som postort, \u00e4r cirka 11 kilometer i diameter som mest, och d\u00e4r bor omkring 2,2 miljoner m\u00e4nniskor. till skillnad fr\u00e5n m\u00e5nga andra storst\u00e4der har paris kvar sina officiella gr\u00e4nser fr\u00e5n 1860. i storstadsregionen runt paris bor fler \u00e4n 11 miljoner m\u00e4nniskor. innerstaden \u00e4r indelad i tjugo distrikt, s\u00e5 kallade arrondissement. dessa \u00e4r numrerade 1er (premier), 2\u00e8me (deuxi\u00e8me) och s\u00e5 vidare till 20\u00e8me (vingti\u00e8me) och numret anges ofta med romerska siffror. det f\u00f6rsta arrondissementet ligger mitt i staden vid seine, andra arrondissementet ligger rakt norr om f\u00f6rsta, och sedan slingrar sig tredje, fj\u00e4rde och s\u00e5 vidare i en spiralform tv\u00e5 och ett halvt varv medurs. numreringen avspeglar ungef\u00e4r hur paris har vuxit med tiden genom att utanf\u00f6rliggande byar inf\u00f6rlivats.[k\u00e4lla beh\u00f6vs] paris saknar de stora bostadsomr\u00e5den som finns i de flesta st\u00e4der. eftersom staden \u00e4r mycket kompakt och t\u00e4tbefolkad finns restauranger, kaf\u00e9er, aff\u00e4rer och kontor p\u00e5 n\u00e4stan varje gata.\n\n\n=== stadsdelar ===\narrondissementen \u00e4r inte enbart en administrativ angel\u00e4genhet, utan fungerar \u00e4ven i informella sammanhang som positionsangivelser. privata postadresser inom paris har 750xx som postnummer, d\u00e4r xx \u00e4r arrondissementets nummer, exempelvis 75002 och 75014.\nde centralt bel\u00e4gna arrondissementen anses finare och \u00e4r dyrare, medan det arrondissement som hyser flest \u00f6verd\u00e5diga paradv\u00e5ningar \u00e4r det sextonde, bel\u00e4get i sydv\u00e4stra paris mellan seine och bois de boulogne. s\u00f6der om eiffeltornet ligger det folkrikaste arrondissementet, det femtonde, som har drygt 225 000 inv\u00e5nare, medan det f\u00f6rsta har knappt 17 000 inv\u00e5nare. arrondissementen s\u00f6der om floden (v\u00e4nstra stranden) har traditionellt f\u00f6rknippats med intellektuella, akademiker, konst och film, och d\u00e4r ligger latinkvarteren, saint germain-kvarteren och montparnasse. centrala staden norr om floden (h\u00f6gra stranden) f\u00f6rknippas ist\u00e4llet med aff\u00e4rer, och d\u00e4r ligger louvren och de stora shoppingboulevarderna, men \u00e4ven montmartre och place de la bastille.\nparallellt med arrondissementssystemet finns ett antal mer traditionella namn p\u00e5 stadsdelar, som till exempel saint germain, quartier latin, marais, montmartre, montparnasse, belleville och menilmontant.\n\n\n=== parker ===\nparis innerstad berikas av flera parker, till exempel jardin du luxembourg i sj\u00e4tte arrondissementet, jardin des tuileries v\u00e4ster om louvren, parc des buttes chaumont i nittonde arrondissementet och parc montsouris i fjortonde arrondissementet. ut\u00f6ver detta finns det en botanisk tr\u00e4dg\u00e5rd, jardin des plantes, gravplatserna p\u00e8re lachaise och montparnassekyrkog\u00e5rden) samt ett antal \u00f6ppna f\u00e4lt av symmetrisk paradkarakt\u00e4r, exempelvis champs de mars (marsf\u00e4lten) framf\u00f6r eiffeltornet.\ni utkanten av innerstaden, vid gr\u00e4nsen mot de f\u00f6rorter som i rent juridisk bem\u00e4rkelse inte tillh\u00f6r paris, finns tv\u00e5 st\u00f6rre parker, bois de boulogne i v\u00e4ster och bois de vincennes i \u00f6ster.\n\n\n=== klimat ===\nparis har ett maritimt klimat med milda och sm\u00e5 temperaturskillnader mellan \u00e5rstiderna och som s\u00e4llan har extremt h\u00f6ga eller l\u00e5ga temperaturer. somrarna \u00e4r varma med temperaturer p\u00e5 ca 22\u201325 \u00b0c dagtid och nattetid 13\u201316 \u00b0c. p\u00e5 vintrarna sjunker temperaturerna n\u00e4stan aldrig under noll, och ligger som regel runt 3\u20138 \u00b0c. sn\u00f6fall i paris \u00e4r s\u00e4llsynt och sn\u00f6n ligger s\u00e4llan kvar l\u00e4nge.den h\u00f6gsta temperaturen som uppm\u00e4tts i paris var 40 \u00b0c den 28 juli 1947, och den l\u00e4gsta var -24 \u00b0c den 10 december 1873. under den europeiska v\u00e4rmeb\u00f6ljan 2003 hade paris temperaturer p\u00e5 38 \u00b0c under flera dygn, vilket orsakade d\u00f6dsfall bland \u00e4ldre.\n\n\n== styre och politik ==\nefter den omorganisation av paris-regionen som lagstadgades den 10 juli 1964 och tr\u00e4dde i kraft den 1 januari 1968 \u00e4r staden paris p\u00e5 samma g\u00e5ng ett d\u00e9partement och en commune. f\u00f6re denna lag\u00e4ndring r\u00e4knades \u2013 sedan 1790 \u2013 paris som huvudort i departementet seine.\ni motsats till andra franska st\u00e4der finns ingen intercommunalit\u00e9, allts\u00e5 samarbete mellan kommuner, mellan paris och stadens f\u00f6rorter. omr\u00e5det f\u00f6r staden paris t\u00e4cker allts\u00e5 enbart sj\u00e4lva stadsk\u00e4rnan, och inte de omkringliggande omr\u00e5dena.\ndepartementet ville de paris best\u00e5r av en enda kommun, vilken \u00e4r indelad i 20 stadsarrondissement. dessa fastst\u00e4lldes vid den sista markutvidgningen av paris 1860 och ersatte den tidigare indelningen i 12 arrondissement som hade fastst\u00e4llts den 11 oktober 1795.\nbeslutande kommunala organ \u00e4r borgm\u00e4staren (maire de paris) och stadsfullm\u00e4ktige (conseil de paris). varje stadsarrondissement har ocks\u00e5 ett kommunalr\u00e5d (officier municipale), utn\u00e4mnt av borgm\u00e4staren, och ett folkvalt fullm\u00e4ktige.\n\n\n=== paris borgm\u00e4stare ===\njean sylvain bailly: 15 juli 1789 till 18 november 1791\nj\u00e9r\u00f4me p\u00e9tion: 18 november 1791 till 15 oktober 1792\nphilibert borie: 7 till 13 juli 1792 interimsborgm\u00e4stare\nren\u00e9 boucher: 15 oktober till 2 december 1792 interimsborgm\u00e4stare\nhenri lef\u00e8vre d'ormesson: 21 november 1792 drog sig tillbaka\nnicolas chambon: 1 december 1792 till 4 februari 1793\njean-nicolas pache: 14 februari 1793 till 10 maj 1794\njean-baptiste fleuriot-lescot: 10 maj till 17 juli 1794borgm\u00e4starskapet indraget till 1848louis-antoine garnier-pages: 24 februari till 5 mars 1848\narmand marrast: 9 mars till 19 juli 1848borgm\u00e4starskapet indraget till 1870\u00e9tienne arago: 4 september 1870 till 15 november 1870\njules ferry: 15 november 1870 till 5 juni 1871borgm\u00e4starskapet indraget till 1977jacques chirac: 20 mars 1977 till 16 maj 1995\njean tiberi: 22 maj 1995 till 24 mars 2001\nbertrand delano\u00eb: 25 mars 2001 till 5 april 2014\nanne hidalgo: 5 april 2014 - (mandatet p\u00e5g\u00e5r)\n\n\n=== polisprefekten ===\npolisprefekten i paris (pr\u00e9fet de police) \u00e4r en prefekt, motsvarande landsh\u00f6vding, med utvidgade befogenheter i f\u00f6rh\u00e5llande till de vanliga prefekterna i landsorten. polisprefekten har b\u00e5de statliga och kommunala uppgifter och fungerar j\u00e4mte borgm\u00e4staren som verkst\u00e4llande myndighet f\u00f6r paris stadsfullm\u00e4ktige. polisprefekten deltar tillsammans med borgm\u00e4staren i stadsfullm\u00e4ktiges sammantr\u00e4den och kan beg\u00e4ra att stadsfullm\u00e4ktige eller stadsarrondissementsfullm\u00e4ktige sammankallas. polisprefekt sedan 2012 \u00e4r bernard boucault.\nstatliga uppgifter\n\nansvara f\u00f6r huvudstadens s\u00e4kerhet\nansvara f\u00f6r den statliga polisf\u00f6rvaltningen i huvudstaden\nvara chef f\u00f6r kriminalpolisen\npolismyndighet i paris och departementen hauts-de-seine, seine-saint-denis och val-de-marne\nvara civilbef\u00e4lhavare i paris f\u00f6rsvarszon (de \u00e5tta departement som utg\u00f6r \u00eele-de-france)\nansvara f\u00f6r den operativa ledningen av j\u00e4rnv\u00e4gstransports\u00e4kerheten i \u00eele-de-france.kommunala uppgifter\n\nansvara f\u00f6r den kommunala polisf\u00f6rvaltningen.polisprefekturen \u00e4r den f\u00f6rvaltningsmyndighet som bitr\u00e4der polisprefekten med att genomf\u00f6ra sina uppgifter. 43 % av polisprefekturens budget ansl\u00e5s av paris stadsfullm\u00e4ktige. resten ansl\u00e5s av inrikesministeriet.\npolisprefekturens organisation\n\nregional kriminalpolisdirektion\nregional kriminalunderr\u00e4ttelsedirektion\nurban n\u00e4rpolisdirektion\ndirektion f\u00f6r utrycknings- och trafikpolis\nteknisk och logistisk direktion\ngeneralinspektion\nadministrativ polisdirektion\ntrafik- och h\u00e4lsov\u00e5rdsinspektion.\n\n\n== ekonomi och n\u00e4ringsliv ==\n\nstorstadsomr\u00e5det kring paris \u00e4r en av motorerna i den globala ekonomin. stora multinationella bolag som l'or\u00e9al, lvmh, total s.a., axa s.a., soci\u00e9t\u00e9 g\u00e9n\u00e9rale, carrefour och peugeot har sina huvudkontor i stadens aff\u00e4rsdistrikt. sedan brexit har \u00e4ven european banking authority (eba) sitt s\u00e4te i paris.bruttonationalprodukten (bnp) i parisomr\u00e5det \u00eele-de-france ber\u00e4knades 2009 till 552,1 miljarder euro, vilket motsvarade n\u00e4stan 30 procent av hela frankrikes bnp, samtidigt som stadens befolkning utgjorde 18,8 procent av hela landets befolkning. \u00e5r 2016 ber\u00e4knades bnp f\u00f6r parisomr\u00e5det till 681 miljarder euro, vilket motsvarade 31 procent av frankrikes bnp. om paris hade varit ett land s\u00e5 hade det varit v\u00e4rldens femtonde st\u00f6rsta ekonomi.[k\u00e4lla beh\u00f6vs] enligt siffror fr\u00e5n eurostat stod paris f\u00f6r 4,5 procent av bnp i eu (med 25 medlemsstater), samtidigt som befolkningen var 2,45 procent av eu:s totala.[k\u00e4lla beh\u00f6vs] storstadsomr\u00e5det paris \u00e4r v\u00e4rldens tjugof\u00f6rsta st\u00f6rsta metropol befolkningsm\u00e4ssigt och hamnade p\u00e5 en femteplats vid en j\u00e4mf\u00f6relse av dessa metropolers bnp, utf\u00f6rd av pwc.vid 1999 \u00e5rs folkr\u00e4kning var 5 089 170 personer anst\u00e4llda i storstadsomr\u00e5det paris, varav 31,5 procent arbetade i paris innerstad och 16 procent i hauts-de-seine (92) d\u00e4r aff\u00e4rsdistriktet la d\u00e9fense ligger, medan de \u00e5terst\u00e5ende 52,5 procenten arbetade i f\u00f6rorterna.[k\u00e4lla beh\u00f6vs]\n\n\n=== sektorer ===\nparis ekonomi \u00e4r mycket diversifierad och har inte specialiserats. turistindustrin upptog till exempel 3,6 procent av den totala arbetsstyrkan i storstadsomr\u00e5det (1999) och \u00e4r allts\u00e5 ingen huvudgren inom ekonomin. paris ekonomi \u00e4r huvudsakligen en serviceekonomi. tillverkningsindustrin \u00e4r fortfarande viktig, men volymen har minskat under senare tid. det finns en tydlig trend mot f\u00f6r\u00e4dlingstj\u00e4nster, speciellt aff\u00e4rstj\u00e4nster.\nm\u00e5ngfalden i paris ekonomi avspeglade sig i folkr\u00e4kningen 1999 d\u00e4r 16,5 procent av de 5 089 170 personer som var anst\u00e4llda i storstadsomr\u00e5det arbetade inom aff\u00e4rstj\u00e4nster, 13,0 procent inom handel, 12,3 procent med tillverkning, 10,0 procent inom offentlig administration och f\u00f6rsvar, 8,7 procent med sjukv\u00e5rd, 8,2 procent med transporter och kommunikation, 6,6 procent med utbildning och de \u00e5terst\u00e5ende 22 procenten inom \u00f6vriga ekonomiska sektorer. bland tillverkningsindustrin var el- och elektronikindustrin den st\u00f6rsta med 17,9 procent av den totala arbetsstyrkan inom tillverkningsindustrin (1999). f\u00f6rlagsverksamhet och tryckerier anst\u00e4llde 14,0 procent och de \u00e5terst\u00e5ende 68,1 procenten var f\u00f6rdelade mellan olika andra slags industrier.\n\n\n=== turism ===\nparis bes\u00f6ks \u00e5rligen av cirka 30 miljoner utl\u00e4ndska turister. \u00e5r 2019 rankades staden som den andra mest bes\u00f6kta i v\u00e4rlden, efter bangkok. popul\u00e4ra turistattraktioner \u00e4r bland annat eiffeltornet, notre-dame, sacr\u00e9-c\u0153ur, louvren, triumfb\u00e5gen och champs-\u00e9lys\u00e9es. staden \u00e4r \u00e4ven en av v\u00e4rldens dyraste (tv\u00e5a bakom singapore).paris bes\u00f6ks \u00e5rligen av \u00f6ver 30 miljoner turister, vilket g\u00f6r staden till v\u00e4rldens n\u00e4st popul\u00e4raste resm\u00e5l. bland de st\u00f6rsta turistattraktionerna finns kyrkorna notre-dame de paris och sacr\u00e9-c\u0153ur, konstmuseerna louvren och mus\u00e9e d'orsay, liksom slottet i versailles, eiffeltornet, kyrkog\u00e5rden p\u00e8re-lachaise och disneyland resort paris.\n\n\n==== hotell ====\nparis \u00e4r k\u00e4nt f\u00f6r sina eleganta hotell av vilka flera ligger vid tuilerierna och place vend\u00f4me. h\u00e4r finns till exempel hotel ritz, \u201dgeorge v\u201d och hotel intercontinental.\n\n\n==== andra sev\u00e4rdheter ====\ndisneyland resort paris\nfl\u00e8che d'or caf\u00e9\njardin des plantes \u2013 botanisk tr\u00e4dg\u00e5rd\nla petite ceinture \u2013 nedlagd j\u00e4rnv\u00e4g\nsaint-martin-kanalen\nshakespeare and company\nquai saint-bernard\nla d\u00e9fense \u2013 modernt kontorsomr\u00e5de med modern arkitektur\nchamps-\u00e9lys\u00e9es\ncit\u00e9 des sciences et de l'industrie \u2013 teknik- och vetenskapsmuseum/aktivitetspark i stadsdelen vilette\n\n\n== kommunikationer ==\nkollektivtrafiken (pendelt\u00e5g, metro, sp\u00e5rvagnar, bussar med mera) drivs av f\u00f6retaget ratp och kollektivtrafiken i parisregionen samordnas av syndicat des transports d'\u00eele-de-france (stif), tidigare syndicat des transports parisiens (stp).\nen studie publicerad \u00e5r 2015 visade att m\u00e4n hade sexuellt trakasserat n\u00e4ra nog varje fransyska som regelbundet anv\u00e4nder offentliga kommunikationer i paris.\n\n\n=== pendelt\u00e5g ===\nparis har ett omfattande pendelt\u00e5gsn\u00e4t med rer-t\u00e5g. under centrala paris g\u00e5r pendelt\u00e5gen i l\u00e5nga tunnlar med underjordiska stationer, utanf\u00f6r staden g\u00e5r de i markniv\u00e5. linjerna \u00e4r uppkallade efter alfabetet och heter linje a, b, c, d och e. till disneyland utanf\u00f6r paris g\u00e5r pendelt\u00e5gslinje a (r\u00f6d p\u00e5 kartan) mot marne-la-vall\u00e9e. till storflygplatsen charles de gaulle g\u00e5r linje b (bl\u00e5 p\u00e5 kartan). rer-t\u00e5gen a-linje bes\u00f6rjer transport mellan centrala staden till omr\u00e5det la d\u00e9fense.\n\n\n=== metro ===\n\nparis metro \u00e4r ett av v\u00e4rldens st\u00f6rsta tunnelbanen\u00e4t. metron har t\u00e4tt med stationer runt om i paris och man kan ta sig l\u00e4tt till de flesta platser med denna. metron best\u00e5r av 16 linjer varav linje 14 \u00e4r den senast byggda fr\u00e5n 1998. n\u00e5gra av metrolinjerna g\u00e5r utomhus, exempelvis linje 6 mellan stationerna passy och bir-hakeim d\u00e4r en bro leder t\u00e5gen \u00f6ver seine f\u00f6rbi eiffeltornet. ett karakteristiskt drag f\u00f6r metron \u00e4r det system av g\u00e5ngtunnlar som leder trafikanterna till perronger, utg\u00e5ngar och andra linjer. en anledning till detta \u00e4r att r\u00e4lsen \u00e4r placerad i mitten av stationen, med en perrong p\u00e5 vardera sidan, beroende p\u00e5 f\u00e4rdriktning. att byta f\u00e4rdriktning inneb\u00e4r att man m\u00e5ste ta trappor \u00f6ver eller under r\u00e4lsen, n\u00e5got som kan vara snabbt gjort eller medf\u00f6ra en del omv\u00e4gar. att f\u00e4rdas med metro som r\u00f6relsehindrad eller med exempelvis barnvagn \u00e4r sv\u00e5rt, men vissa stationer \u00e4r anpassade f\u00f6r r\u00f6relsehindrade och dessa \u00e4r ibland markerade med en rullstol p\u00e5 metrokartan.\n\n\n=== sp\u00e5rvagn ===\nparis sp\u00e5rv\u00e4gar kallas f\u00f6r tramway och finns enbart ute i paris ytteromr\u00e5den. sp\u00e5rvagnslinjerna knyter samtliga samman ett antal tunnelbane- samt rer-linjer i utkanten av staden.\n\n\n=== t\u00e5g ===\nparis med sina sex st\u00f6rre j\u00e4rnv\u00e4gsstationer (paris nord, paris montparnasse, paris est, paris lyon, paris austerlitz samt paris saint lazare) \u00e4r det centrala navet f\u00f6r de snabba tgv-t\u00e5gen och de vanliga corail-t\u00e5gen. j\u00e4rnv\u00e4gsstationerna \u00e4r sammankopplade med tunnelbanen\u00e4tet och pendelt\u00e5gsn\u00e4tet.\n\n\n=== flyg ===\nparis har fyra flygplatser. paris-charles de gaulle flygplats (som ocks\u00e5 kallas roissy) ligger norr om staden. paris-orly flygplats ligger i de s\u00f6dra f\u00f6rorterna. 75 kilometer norr om staden ligger paris-beauvais flygplats som trafikeras fr\u00e4mst av charter- och l\u00e5gprisflyg. le bourgets flygplats \u00e4r den \u00e4ldsta och anv\u00e4nds numera bara f\u00f6r flyguppvisningar och aff\u00e4rsjetplan/privatflyg.\n\n\n=== v\u00e4gar ===\nkring paris g\u00e5r kringfartsleden p\u00e9riph\u00e9rique som huvudsakligen f\u00f6ljer samma v\u00e4g som 1800-talets bef\u00e4stningar kring staden. p\u00e5- och avfarterna kallas \u201dportes\u201d och motsvarar tidigare portar i bef\u00e4stningen. de flesta av dessa portes har parkeringsplatser och bes\u00f6kare rekommenderas att l\u00e4mna bilarna och ta anslutande metro ist\u00e4llet. trafiken i paris \u00e4r t\u00e4t och det \u00e4r sv\u00e5rt att hitta parkeringsplats inne i staden.\nfr\u00e5n paris utg\u00e5r ett antal viktiga motorv\u00e4gar som n\u00e5r ut till den st\u00f6rsta delen av landet.\n\n\n== demografi ==\n\n\n=== befolkningst\u00e4thet ===\nvid 1999 \u00e5rs folkr\u00e4kning var befolkningst\u00e4theten i paris stad 20 164 inv\u00e5nare per kvadratkilometer. undantaget parkerna bois de boulogne och bois de vincennes var befolkningst\u00e4theten 24 448 inv\u00e5nare per kvadratkilometer. befolkningst\u00e4theten i centrala paris f\u00f6re den industriella revolutionen var mellan 75 000 och 100 000 inv\u00e5nare per kvadratkilometer. idag \u00e4r det t\u00e4tast befolkade arrondissementet i paris det elfte med en befolkningst\u00e4thet p\u00e5 40 672 inv\u00e5nare per kvadratkilometer (1999). vissa kvarter i detta arrondissement har 100 000 inv\u00e5nare per kvadratkilometer.\n\n\n=== stad och storstadsomr\u00e5de ===\nstaden paris utg\u00f6rs av ett av frankrikes departement, med ett inv\u00e5narantal p\u00e5 2 206 488 i januari 2018. ytan t\u00e4cker 105,397 km\u00b2, varav en knapp femtedel (18,469 km\u00b2) upptas av parkerna bois de boulogne och bois de vincennes.\n\nparis urbaniserade omr\u00e5de, unit\u00e9 urbaine de paris, var med sina 10 197 678 inv\u00e5nare i b\u00f6rjan av 2007 europas n\u00e4st folkrikaste, efter moskva. omr\u00e5det t\u00e4cker en yta p\u00e5 2 723,03 km\u00b2 och omfattar totalt 396 kommuner. de st\u00f6rsta f\u00f6rorterna \u00e4r (i storleksordning) boulogne-billancourt, argenteuil, montreuil, saint-denis, versailles, nanterre, cr\u00e9teil, aulnay-sous-bois, vitry-sur-seine och colombes.\nparis hela storstadsomr\u00e5de, aire urbaine de paris, best\u00e5r av 1 584 kommuner. med en yta p\u00e5 14 518,30 km\u00b2 och 11 836 970 inv\u00e5nare i b\u00f6rjan av 2007 \u00e4r parisomr\u00e5det ett av europas folkrikaste storstadsomr\u00e5den, tillsammams med moskva, london och rhen-ruhr-regionen.\n\n\n=== utbildning och forskning ===\nskillnaden mellan paris och resten av landet ser man s\u00e4rskilt p\u00e5 omr\u00e5det utbildning. de mest ansedda l\u00e4ros\u00e4tena i frankrike finns i paris. 1257 grundades sorbonne (paris universitet), som \u00e4r det \u00e4ldsta franska universitetet. \u00e5r 1968 delades universitetet i en reform i tretton oberoende delar som kallas paris 1 till och med paris 13. fem av dessa ligger utanf\u00f6r staden, till exempel universit\u00e9 paris-sud 11 som ligger i orsay. andra h\u00f6gre l\u00e4ros\u00e4ten \u00e4r coll\u00e8ge de france (\u00f6ppnat 1530), institut catholique (\u00f6ppnat 1875) och \u00e9cole du louvre (\u00f6ppnat 1882). \u00e4ven prestigeh\u00f6gskolorna \u00e9cole polytechnique (\u00f6ppnad 1794), \u00e9cole normale sup\u00e9rieure (ens) och \u00e9cole nationale d'administration (ena) har s\u00e4te i paris. \u00e9cole polytechnique flyttade dock 1976 till f\u00f6rorten palaiseau.\nkung ludvig xi p\u00e5b\u00f6rjade anl\u00e4ggandet av paris st\u00f6rsta offentliga bibliotek, biblioth\u00e8que nationale, vilket rymmer fler \u00e4n tio miljoner volymer. i slutet av 1996 invigdes nationalbibliotekets nya byggnad av president jacques chirac. den mycket k\u00e4nda acad\u00e9mie fran\u00e7aise grundades 1635. akademin ing\u00e5r sedan 1803 i institut de france.\n\n\n== kultur och stadsliv ==\n\n\n=== marknader ===\nvarje arrondissement har en egen marknadsplats, ofta utmed en trottoarkant eller liknande. marknadernas sortiment efterf\u00f6ljer s\u00e4songens varor. p\u00e5 morgnarna, vid sextiden, b\u00f6rjar f\u00f6rs\u00e4ljarna packa upp varor och vid \u00e5tta brukar f\u00f6rs\u00e4ljningen av k\u00f6tt, gr\u00f6nsaker och frukt b\u00f6rja. vid ettiden b\u00f6rjar marknaderna t\u00f6mmas f\u00f6r att d\u00e4rp\u00e5 st\u00e4ngas. marknaderna \u00e4ger vanligtvis rum tv\u00e5 eller tre g\u00e5nger i veckan p\u00e5 samma st\u00e4lle. f\u00f6rs\u00e4ljarna betalar en \u00e5rlig avgift till den marknadsplats d\u00e4r de s\u00e4ljer.\np\u00e5 400-talet h\u00f6lls den f\u00f6rsta marknaden i paris, p\u00e5 \u00eele de la cit\u00e9. en av de sedan l\u00e4nge st\u00f6rsta grossistmarknaderna i v\u00e4rlden, hallarna, ligger i staden. under stadssaneringen i slutet av 1960-talet ersattes hallarna av ett stort centra, det idag s\u00e5 kallade \"forum des halles\", medan det f\u00f6re detta hallarna flyttades utanf\u00f6r stadsmurarna. det finns planer p\u00e5 att g\u00f6ra om hela forum des halles.\n\n\n=== n\u00f6jen och nattliv ===\ndisneyland paris - n\u00f6jespark f\u00f6r barnfamiljer\nparc ast\u00e9rix - n\u00f6jespark f\u00f6r barnfamiljerpopul\u00e4ra omr\u00e5den med klubbar och barer \u00e4r bland andra:\n\nch\u00e2telet-les halles (1:a)\nplace de la r\u00e9publique (3:e / 11:e)\nmarais (4:e)\nrue mouffetard (5:e)\nsaint-michel (5:e / 6:e)\nchamps-\u00e9lys\u00e9es (8:e)\npigalle (9:e / 18:e)\ncanal saint-martin (10:e)\nplace de la bastille (11:e)\nrue oberkampf (11:e)\nrue de lappe (11:e)\nla butte-aux-cailles (13:e)\nmontparnasse (14:e)klassiska nattklubbar med scenshower som \u00e4ven \u00e4r stora turistattraktioner:\n\nfolies berg\u00e8re\nle lido\nmoulin rouge\n\n\n=== museer ===\ndet 1793 grundade museet louvren med \u00f6ver 30 000 utst\u00e4llningsf\u00f6rem\u00e5l fr\u00e5n antiken till slutet av 1800-talet r\u00e4knas till de st\u00f6rsta och viktigaste museerna i v\u00e4rlden.\ni en tidigare j\u00e4rnv\u00e4gsbyggnad p\u00e5 v\u00e4nstra sidan av floden seine finns sedan 1986 mus\u00e9e d'orsay, som visar m\u00e5lningar och skulpturer fr\u00e5n mitten av 1800-talet till b\u00f6rjan av f\u00f6rsta v\u00e4rldskriget. flera av impressionismens fr\u00e4msta verk finns att besk\u00e5da.\n1977 grundades centre national d\u2019art et de culture georges-pompidou (centre pompidou), som \u00e4r en mycket k\u00e4nd turistattraktion i staden.\n\u00e5r 1985 \u00f6ppnades picassomuseet som \u00e4r v\u00e4rldens st\u00f6rsta samling av konstverk av denna konstn\u00e4r. museet ligger i h\u00f4tel sal\u00e9.\ni b\u00f6rjan av \u00e5r 1997 \u00f6ppnades mus\u00e9e de la musique.\nandra museer \u00e4r mus\u00e9e rodin och mus\u00e9e des arts et m\u00e9tiers, ett museum f\u00f6r hantverk och yrken d\u00e4r bland annat foucaults pendel finns att se.\n\n\n=== kyrkog\u00e5rdar ===\np\u00e8re-lachaisekyrkog\u00e5rden\nmontmartrekyrkog\u00e5rden\nmontparnassekyrkog\u00e5rden\nparis har \u00e4ven ett flera mil l\u00e5ngt system av katakomber, se paris katakomber\n\n\n=== teater ===\nde viktigaste musikal- och teaterensemblerna i frankrike har sitt s\u00e4te i paris. teatern com\u00e9die-fran\u00e7aise eller th\u00e9\u00e2tre fran\u00e7ais \u00e4r nationalteatern som huvudsakligen spelar klassiska pj\u00e4ser i moli\u00e8res tradition. den grundades 1680 och mycket k\u00e4nda sk\u00e5despelare som sarah bernhardt och jean-louis barrault har varit verksamma vid teatern. andra teatrar \u00e4r moulin rouge, th\u00e9\u00e2tre des bouffes-parisiens, th\u00e9\u00e2tre des champs-elys\u00e9es och th\u00e9\u00e2tre feydeau.\n\n\n=== musik ===\nen g\u00e5ng om \u00e5ret anordnas i hela landet den breda musikfestivalen f\u00eate de la musique. under en dag upptr\u00e4der tusentals artister samtidigt som amat\u00f6rer uppmuntras att spela p\u00e5 ute p\u00e5 gatorna. barer och pubar har ofta n\u00e5gon artist p\u00e5 plats. i paris inneb\u00e4r denna dag, f\u00f6rutom ett \u00f6verfl\u00f6d av musik i n\u00e4st intill varje kvarter och f\u00f6rort, ett enormt tryck p\u00e5 stadens gator och kollektivtrafik, som f\u00f6r 2005 \u00e5rs upplaga exceptionellt l\u00e4t vissa utvalda metrolinjer rulla under natten. evenemanget kan \u00e4ven leda till oroligheter, s\u00e4rskilt kring st\u00f6rre torg och samlingsplatser, och kravallpoliser \u00e4r en vanlig syn.\n\n\n=== sport ===\nparis har tv\u00e5 g\u00e5nger varit v\u00e4rd f\u00f6r de olympiska sommarspelen. f\u00f6rsta g\u00e5ngen var 1900, d\u00e5 spelen h\u00f6lls tillsammans med en stor v\u00e4rldsutst\u00e4llning och ans\u00e5gs d\u00e5ligt arrangerat. andra g\u00e5ngen, 1924, blev det ett betydligt b\u00e4ttre arrangemang. staden har \u00e4ven blivit utsedd till v\u00e4rd f\u00f6r os 2024\nde popul\u00e4raste klubbarna i paris \u00e4r fotbollslaget paris saint-germain (psg), basketlaget paris-levallois basket samt rugbylaget stade fran\u00e7ais. i staden finns fler klubbar med ett stort antal medlemmar ofta ett st\u00f6rre fokus p\u00e5 bredd \u00e4n elit, det g\u00e4ller t.ex. nyss n\u00e4mnda stade fran\u00e7ais samt racing club de france. det finns \u00e4ven fler fotbollsklubbar i paris \u00e4n paris saint-germain, bland annat paris fc, red star, rcf paris och stade fran\u00e7ais paris, de har dock varit betydligt mindre framg\u00e5ngsrika \u00e4n psg. i andra sporter spelar t.ex. paris volley (herrar) och saint-cloud paris stade fran\u00e7ais (damer) p\u00e5 elitniv\u00e5 i volleyboll.\narenan stade de france byggdes inf\u00f6r fotbolls-vm 1998 och rymmer 80 000 \u00e5sk\u00e5dare. p\u00e5 stade de france spelades \u00e4ven finalen i champions league 2005/2006 mellan arsenal och fc barcelona.i paris g\u00e5r \u00e4ven cykelloppet tour de france i m\u00e5l. sedan 1975 avslutar man det alltid p\u00e5 champs-\u00e9lys\u00e9es.\nparis \u00e4r viktig stad inom travsport med den franska huvudbanan vincennesbanan som ligger strax utanf\u00f6r staden i omr\u00e5det joinville-le-pont. v\u00e4rldens st\u00f6rsta travlopp prix d'am\u00e9rique g\u00e5r av stapeln p\u00e5 banan varje \u00e5r i slutet av januari som h\u00f6jdpunkten under det franska vintermeetinget.i paris g\u00e5r \u00e4ven en av v\u00e4rldens mest prestigefulla judot\u00e4vlingar grand slam paris varje \u00e5r i accorhotels arena.\n\n\n=== shopping ===\nm\u00e5nga som bes\u00f6ker paris passar p\u00e5 att handla eller bara str\u00f6va runt och titta p\u00e5 kl\u00e4derna i de olika modevaruhusen; bland de stora m\u00e4rks galeries lafayette, le bon march\u00e9, bazar de l'h\u00f4tel de ville (bhv), la samaritaine och printemps.\n\n\n== sev\u00e4rdheter ==\nparis fr\u00e4msta landm\u00e4rke idag \u00e4r eiffeltornet, som byggdes till v\u00e4rldsutst\u00e4llningen i paris 1889, d\u00e5 hundra\u00e5rsminnet av franska revolutionen firades. eiffeltornet \u00e4r sammansatt av cirka 2,5 miljoner nitar och v\u00e4ger cirka 10 000 ton varav 7 300 ton best\u00e5r av smidesj\u00e4rn.\nandra k\u00e4nda byggnader och monument \u00e4r louvren, b\u00e5de dess gamla byggnader och den nya glaspyramiden p\u00e5 innerg\u00e5rden som fungerar som entr\u00e9 till museet, triumfb\u00e5gen - ett minnesm\u00e4rke med bland annat \u201dden ok\u00e4nde soldatens grav\u201d, avenyn champs-\u00e9lys\u00e9es, kulturhuset centre georges pompidou, d\u00e4r arkitekten placerat alla r\u00f6r f\u00f6r v\u00e4rme, vatten, avlopp med mera p\u00e5 utsidan och dessutom f\u00e4rgkodat dem, den moderna \u201dtriumfb\u00e5gen\u201d best\u00e5ende av kontor, i nya stadsdelen la d\u00e9fense, den lilla frihetsgudinnan i seine, obelisken vid place de la concorde samt les halles.\ni konstn\u00e4rskvarteret montmartre \u00e5terfinns k\u00e4nda kyrkan sacr\u00e9-c\u0153ur samt teaterscenen moulin rouge. k\u00e4nda broar \u00e4r bland andra pont alexandre iii samt pont neuf. till paris mer k\u00e4nda parker h\u00f6r tuilerietr\u00e4dg\u00e5rden, luxembourgtr\u00e4dg\u00e5rden, champ de mars samt bois de boulogne. place des vosges \u00e4r ett torg som liknar en park och \u00e4r v\u00e4lbes\u00f6kt.\n\n\n=== kyrkor ===\nden tidigare klosterkyrkan saint-denis norr om paris var fram till 700-talet begravningsplats f\u00f6r n\u00e4stan alla franska kungar. 1147 p\u00e5b\u00f6rjades nybygget av klosterkyrkan som samtidigt var b\u00f6rjan av konststilen gotik. katedralen notre dame p\u00e5 stads\u00f6n r\u00e4knas allm\u00e4nt som ett av de f\u00f6rsta exemplen p\u00e5 den tidiga gotiska byggnadskonsten. kyrkan byggdes som biskopskyrka under 1100- och 1200-talen med en h\u00f6jd av 69 meter. katedralen var hem och arbetsplats f\u00f6r victor hugos romanfigur quasimodo i ringaren i notre dame. kyrkan sainte-chapelle ligger mittemot notre dame och byggdes omkring \u00e5r 1240 i gotisk stil. de anv\u00e4ndes av kungarna som f\u00f6rvaringsplats f\u00f6r religi\u00f6sa reliker.\ninvaliddomen byggdes under 1600- och 1700-talen. denna praktfulla kupolkyrka tj\u00e4nstgjorde som begravningsplats f\u00f6r betydande franska f\u00e4ltherrar, d\u00e4ribland napoleon i, som 1840 \u00f6verf\u00f6rdes dit. mellan 1876 och 1914 uppf\u00f6rdes i romersk-bysantinsk stil kyrkan sacr\u00e9-c\u0153ur. genom sitt l\u00e4ge p\u00e5 kullen montmartre \u00e4r kyrkan synlig vida kring.\ni quartier latin finns saint-s\u00e9verin-et-saint-nicolas, saint-julien-le-pauvre och saint-\u00e9tienne-du-mont, i marais temple des filles de la visitation sainte-marie, saint-paul-et-saint-louis och saint-gervais-et-saint-protais och i stadsdelen saint-germain-des-pr\u00e9s kyrkorna saint-germain-des-pr\u00e9s och saint-sulpice. andra betydande kyrkor i paris \u00e4r saint-nicolas-des-champs, saint-martin-des-champs, saint-eustache, saint-germain-l'auxerrois, saint-roch, sainte-marie-madeleine, chapelle \u00e9xpiatoire, saint-augustin, sainte-trinit\u00e9, saint-nicolas-du-chardonnet, notre-dame-des-victoires och notre-dame-des-blancs-manteaux.\n\n\n=== andra sev\u00e4rdheter ===\nandra sev\u00e4rdheter \u00e4r chaillotpalatset och h\u00f4tel de ville samt stadsdelen marais. slottet i versailles ligger cirka tv\u00e5 mil sydv\u00e4st om paris centrum.\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n=== noter ===\n\n\n== externa l\u00e4nkar ==\n svenskspr\u00e5kiga wikivoyage om paris\nparis.fr"