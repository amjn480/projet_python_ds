"l'unione sportiva lecce, nota semplicemente come lecce (afi: /\u02c8le\u02a7\u02a7e/), \u00e8 una societ\u00e0 calcistica italiana di lecce. milita in serie a, la massima divisione del campionato italiano. \nl'attuale sodalizio, costituito il 16 settembre 1927 dalla fusione tra i club locali della fbc juventus e del gladiator, fa risalire la propria origine al 1908, anno di fondazione del primo club cittadino, lo sporting club lecce, attivo fino al 1923. i colori ufficiali del club sono il giallo e il rosso; il suo simbolo \u00e8 una lupa che si trova sotto il leccio, emblema della citt\u00e0 di lecce. la squadra disputa le proprie gare interne allo stadio via del mare, che, inaugurato nel 1966 e ammodernato nel 1985, ha una capienza di 40 670 posti, di cui attualmente 31 461 omologati. dal 2015 la propriet\u00e0 del club appartiene ad un gruppo di soci guidati da saverio sticchi damiani, attuale presidente.terzo club dell'italia meridionale peninsulare per numero di campionati disputati nelle prime due serie professionistiche, conta 18 partecipazioni alla serie a, categoria nella quale ha esordito nella stagione sportiva 1985-1986, e 29 partecipazioni alla serie b, categoria in cui ha debuttato nella stagione sportiva 1929-1930. il miglior piazzamento del lecce in massima serie \u00e8 il nono posto, raggiunto nel campionato 1988-1989. la squadra ha vinto una coppa ali della vittoria come prima classificata nel campionato di serie b 2009-2010, una coppa nexus come prima classificata nel campionato di serie b 2021-2022 e una coppa italia di serie c nel 1975-1976, mentre in ambito internazionale ha vinto una coppa italo-inglese semiprofessionisti nel 1976.figura al 24\u00ba posto nella graduatoria dei club italiani per tradizione sportiva e, tra i club che hanno militato in serie a, occupa il 27\u00ba posto nella classifica perpetua dal 1929.\n\n\n== storia ==\n\nil 15 marzo 1908 nasce lo sporting club lecce, attivo nell'atletica, nel ciclismo e nel calcio. il primo presidente del club \u00e8, nel corso di quell'anno, francesco marangi. nel 1922 lo sporting partecipa (nel girone pugliese) al campionato nazionale di seconda divisione, in cui si aggiudica la prima promozione nella storia del calcio leccese. nel 1923 partecipa alla prima divisione. con l'avvento del fascismo, il 16 settembre 1927 nasce l'us lecce dalla fusione di fbc juventus, sc lecce e gladiator. i colori adottati dalla nuova societ\u00e0 sono il bianco e il nero, che lasciano spazio al giallo e al rosso nel 1929, quando i giallorossi ottengono la promozione in serie b per la prima volta nella loro storia. tra gli anni trenta e gli anni quaranta il club sospende pi\u00f9 volte l'attivit\u00e0. tornato in serie b nel 1946, dopo tre anni di cadetteria, dal 1949 attraversa una fase di crisi, che ha l'apice nel 1955 con la retrocessione in iv serie, da cui i giallorossi risaliranno in c nel 1958.\ni salentini, spostatisi nel 1966 allo stadio via del mare, risalgono in seconda serie al termine dell'annata 1975-1976, vincendo campionato, coppa italia di serie c, nella cui finale superano per 1-0 il monza, e coppa italo-inglese semiprofessionisti, dopo aver ribaltato con un 4-0 la sconfitta esterna rimediata contro lo scarborough (1-0 in inghilterra). in questo periodo la compagine leccese stabilisce una serie di primati per la categoria e anche alcuni record assoluti, come quello del 1974-1975, quando il portiere emmerich tarabocchia resta imbattuto per 1791 minuti, tuttora record italiano nelle prime tre categorie del campionato.\ndopo alcune salvezze sofferte in serie cadetta nei primi anni ottanta, nella stagione 1983-1984, sotto la guida di eugenio fascetti, la squadra del presidente franco jurlano si piazza al quarto posto in un torneo segnato dalla tragica scomparsa in un incidente automobilistico, il 2 dicembre 1983, dei calciatori giallorossi michele lorusso e ciro pezzella. lorusso \u00e8 tuttora il primatista di presenze del lecce con 418 partite giocate in maglia giallorossa. la stagione 1984-1985 \u00e8 quella della promozione in serie a: in casa del monza, il 16 giugno 1985, la partita termina 1-1, risultato che consente al lecce di fascetti di vincere il campionato insieme al pisa, con 50 punti ottenuti in 38 partite, e di approdare per la prima volta in massima serie. nel 1985-1986 il lecce retrocede in cadetteria, ma alla penultima giornata, gi\u00e0 retrocesso aritmeticamente, batte clamorosamente la roma all'olimpico (prima vittoria salentina in trasferta in serie a), privandola dello scudetto, che va alla juventus dopo la vittoria al via del mare contro i salentini nel turno successivo.\ntra la met\u00e0 degli anni ottanta e gli anni duemiladieci il lecce fa la spola tra serie b e serie a, militando in un'occasione (1995-1996) in terza serie. si segnala la stagione 1988-1989, quando, sotto la guida di carlo mazzone, i giallorossi ottengono la prima salvezza in serie a e uno storico nono posto finale (31 punti). retrocesso in serie c1 nel 1995, nel biennio 1995-1997, sotto la guida di gian piero ventura, il lecce ottiene due promozioni consecutive, passando dalla terza alla massima serie nel giro di due anni, per poi retrocedere nuovamente nel 1998 e ottenere una nuova promozione in a l'anno dopo. nei primi anni duemila il club salentino continua l'altalena tra a e b: nella stagione 2004-2005, in serie a, sotto la guida di zden\u011bk zeman, chiude all'11\u00ba posto con il secondo miglior attacco del campionato (sempre in quella stagione \u00e8 il club che, per la prima volta nella storia della serie a, non retrocede pur avendo la difesa pi\u00f9 battuta del campionato).\nnella stagione 2009-2010, per la prima volta nella propria storia, il club salentino vince il campionato di serie b e alza al cielo la coppa ali della vittoria. dopo due stagioni in serie a, al termine dell'annata 2011-2012 il lecce, retrocesso in serie b sul campo, viene declassato in lega pro prima divisione per illecito sportivo; poco dopo la propriet\u00e0 del club passa, dopo 18 anni, dalla famiglia semeraro alla famiglia tesoro, la cui gestione dura tre anni segnati da vani tentativi di promozione in serie cadetta, pi\u00f9 volte sfiorata dai giallorossi. rilevato nel 2015 dalla cordata di imprenditori leccesi guidata dall'avvocato saverio sticchi damiani, il club ritrova la serie b vincendo il campionato di serie c nel 2017-2018. nella stagione successiva, per la seconda volta nella propria storia, il lecce riesce, sotto la guida di fabio liverani, nel doppio salto dalla serie c alla serie a, per poi tornare in serie cadetta. nella stagione 2021-2022 i giallorossi vincono il campionato di serie b e si aggiudicano il trofeo nexus, tornando cos\u00ec in massima serie, dove ottengono la salvezza.\n\n\n== cronistoria ==\n\n\n== colori e simboli ==\n\n\n=== colori ===\n\ni colori della squadra salentina sono attualmente il giallo e il rosso e sono stati utilizzati per la prima volta nel 1928, un anno dopo la nascita dell'unione sportiva lecce, quando i colori sociali erano ancora il bianco e il nero. per il vecchio sporting club lecce, fondato nel 1908 fino al 1923, i colori erano il rosso e nero con pantaloncini bianchi e calzettoni neri, con una stella bianca cucita sulla parte sinistra della maglia.\n\n\n=== simboli ufficiali ===\n\n\n==== stemma ====\nil simbolo del lecce \u00e8 la lupa che si trova sotto il leccio, albero tipico della puglia; questo \u00e8 anche il simbolo della citt\u00e0.gli stemmi che ha utilizzato la societ\u00e0 hanno subito trasformazioni nel tempo. nei primi anni di vita, lo sporting club lecce indossava una maglietta a strisce rosse e nere, con una stella bianca cucita sulla parte sinistra della maglia. \nsuccessivamente si adott\u00f2 un logo con l'aspetto di uno scudetto rosso, con il simbolo della citt\u00e0 su sfondo bianco.lo storico stemma del lecce, usato fino al 1981, presenta i colori sociali della societ\u00e0, ben visibili nel logo, che \u00e8 met\u00e0 giallo e met\u00e0 rosso, con al suo interno il simbolo della citt\u00e0 e un pallone di calcio.il successivo stemma (quello esistente nel periodo 1981-2001) raffigurava la classica lupa, nascosta dietro l'albero, con un pallone da calcio sotto una zampa. questo logo era racchiuso in un cerchio, dove alla base dell'albero sono raffigurati i colori giallo e rosso.l'attuale stemma societario \u00e8 stato adottato per la prima volta nella stagione agonistica 2001-2002 ed \u00e8 la sua versione pi\u00f9 moderna. ha una forma somigliante a quella di uno scudo, con sfondo blu scuro e bordino in oro, cos\u00ec come le scritte u.s. lecce 1908 e la lupa, rappresentata nella parte centrale del simbolo.\n\n\n==== inno ====\nnella sua storia il lecce ha avuto diversi inni. in occasione della prima storica promozione in serie a furono composti tre brani, lecce grande amore (vinile 33 giri del 1985), lecce cha cha cha di chaly albert e lecce \u00e8 il cuore di sparapano-gemma, cantata da n. missoni. un altro storico inno \u00e8 arcu te pratu del cantautore leccese bruno petrachi, che ha composto anche, in onore del lecce, le canzoni forza lecce, lecce ... cuore mio, dedicata alla promozione in serie a ottenuta al termine del campionato di serie b 1996-1997, e stornellando, dedicata alla promozione in serie b ottenuta al termine del campionato di serie c1 1995-1996. sono, invece, cantati dal figlio enzo petrachi, fratello dell'ex calciatore gianluca, i brani forza lecce miu e grande lecce al\u00e9.\ndal 2001 al 2003 fu adottato l'inno giallurussu dei sud sound system, inciso per la prima volta nel novembre del 1999. il 26 agosto 2014 fu presentato in piazza sant'oronzo, a lecce, un nuovo inno dei sud sound system, dal titolo lu core pe tie scalpita, in uso per una sola stagione.l'attuale inno ufficiale, riprodotto dai diffusori dello stadio, \u00e8 quello realizzato nel 1999 da sergio 'gioy' rielli, con il titolo giallorossi per sempre, che \u00e8 stato l'inno del lecce dal 2003 al 2012, per poi tornare ufficialmente dalla stagione 2015-2016.\n\n\n==== mascotte ====\nla mascotte ufficiale dell'unione sportiva lecce \u00e8 wolfy, un lupo in maglia giallorossa. il lupo \u00e8, infatti, il simbolo storico sia della citt\u00e0 salentina sia della squadra e compare sullo stemma societario. la mascotte in peluche \u00e8 presente a bordo campo nelle partite casalinghe disputate al via del mare dal 25 settembre 1999, in occasione del vittorioso match con la juventus (2-0). wolfy \u00e8 stato anche protagonista del progetto scuola, una serie di incontri tra calciatori giallorossi e scolaresche salentine.\n\n\n== strutture ==\n\n\n=== stadio ===\n\nil lecce gioca le partite casalinghe presso lo stadio via del mare, situato nel capoluogo salentino lungo la via che conduce al mare, la strada statale 543 per san cataldo. la capienza dello stadio \u00e8 di 40 670 posti, di cui attualmente 31 559 omologati.a causa della crescita del fenomeno della violenza negli stadi, negli anni 2000, per motivi di sicurezza, una parte della curva sud \u00e8 stata chiusa e il numero dei posti omologati \u00e8 stato ridotto a 36.827. il 31 gennaio 2013, con la caduta del lecce in lega pro, \u00e8 stata chiusa la curva sud e sono stati ridotti i posti disponibili negli altri settori, per un totale di 14 287 posti omologati. il 31 ottobre 2016 il numero di posti utilizzabili \u00e8 stato aumentato a 20.373, con la riapertura della curva sud e l\u2019utilizzo di ulteriori sub-settori, precedentemente interdetti al pubblico, della tribuna centrale superiore e inferiore. dalla stagione 2019-2020, in seguito al ritorno in serie a del club e a lavori di adeguamento e restyling della struttura, la capienza dello stadio \u00e8 stata aumentata a 31 559 spettatori.\nnell'ospitare le partite del lecce, il via del mare sostitu\u00ec lo stadio carlo pranzo, antico impianto intitolato alla memoria di un giovane leccese caduto durante la seconda guerra mondiale. in precedenza l'impianto era intitolato ad achille starace, il gerarca fascista che ne aveva voluto la costruzione nel 1924.il via del mare fu inaugurato l'11 settembre 1966 con la partita amichevole lecce-spartak mosca. il 2 ottobre ospit\u00f2 la prima partita tra squadre italiane (lecce-taranto 1-0). con la prima storica promozione del lecce in serie a, nel 1985, venne parzialmente distrutto e ampliato a circa 55 000 posti. la prima gara che si disput\u00f2 nell'impianto fu lecce-torino (0-0) del 22 settembre 1985, valevole per la terza giornata del campionato di serie a 1985-86.\n\n\n=== centro di allenamento ===\n\nla sede degli allenamenti della prima squadra \u00e8, stabilmente dal 2020, il golf resort di acaya. occasionali sedute di allenamento vengono svolte presso il campo sportivo di san pietro in lama, a pochi chilometri dal capoluogo. \ndal 2019 al 2020 il lecce si \u00e8 allenato presso il resort ristoppia di lequile, comprendente un'area polifunzionale con campi pi\u00f9 piccoli, palestre, un campo in sintetico da calcio a 6 e un altro campo in erba naturale. in precedenza i giallorossi si sono allenati stabilmente a calimera, martignano e squinzano.\nil settore giovanile si allena presso il centro sportivo kick off, situato a castromediano, alle porte di lecce. il kick off \u00e8 un impianto sportivo che ospita tutte l\u2019attivit\u00e0 del settore giovanile giallorosso e, all\u2019occorrenza, anche a disposizione della prima squadra. \u00e8 una struttura all\u2019avanguardia, dotata di un campo da calcio in erba sintetica (con tribunetta), due da calcio a otto e tre da calcio a cinque, oltre a campi da paddle, palestra e pista di atletica.\n\n\n== societ\u00e0 ==\nla squadra di calcio maschile del lecce, fondata il 15 marzo 1908 come associazione con il nome sporting club lecce, \u00e8 attualmente una societ\u00e0 per azioni costituita il 25 maggio 1975 con la denominazione ufficiale unione sportiva lecce, assunta fin dal 1940. la societ\u00e0, avente sede legale in via c.a. costadura 3 a lecce e iscritta alla camera di commercio della stessa citt\u00e0, risulta avere, al 2023, 111 dipendenti e un capitale sociale di 2 174 000 euro.dal 1\u00b0 luglio 2022 il club \u00e8 controllato dall'avvocato italiano saverio sticchi damiani, che esercita il controllo tramite il possesso a titolo personale del 54,6% del capitale del club. il rimanente capitale azionario del 45,40% \u00e8 suddiviso tra il gruppo boris collardi (10,00%, tra i quali figurano come soci l'imprenditore indonesiano alvin sariaatmadja e lo svizzero pascal picci, gi\u00e0 presidente di sauber f1 team), luciano barbetta (10,00%), famiglia carofalo (10,00%), corrado liguori (7,80%), la winner corporation s.r.l. (di cui fanno parte anche gli stessi sticchi damiani, liguori e carofalo, al 6,64%) e alessandro adamo (1,60%).la societ\u00e0 giallorossa \u00e8 inoltre la capogruppo del \"gruppo u.s. lecce s.p.a.\", del quale fanno parte anche le seguenti controllate: m908 s.r.l. (al 60%) che si occupa di merchandising; s.s.d. a.r.l. women soccer (al 51 %) che si occupa della squadra femminile di calcio.\nil club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\nla sede sociale si trova dal 2016 al civico 3 di via colonnello archimede costadura, nel capoluogo salentino. in precedenza, durante la presidenza di franco jurlano, la sede si trovava in viale ugo foscolo, poi, periodo della gestione di giovanni semeraro, fu ospitata per 18 anni in via templari, nel centro di lecce; infine, nel 2012, la sede fu trasferita in piazza mazzini, dopo il passaggio delle quote societarie alla famiglia tesoro.\n\n\n=== organigramma societario ===\nil governo societario dell'unione sportiva lecce s.p.a., al 2023, prevede un sistema tradizionale formato dall'assemblea degli azionisti, dal consiglio di amministrazione (cda) e dal collegio sindacale. il cda, rinnovato nel 2022, \u00e8 composto da nove membri, nominati dall'assemblea degli azionisti e indicati dai vari soci; saverio sticchi damiani, maggiore singolo azionista, ricopre la carica di presidente del consiglio di amministrazione, assunta il 15 dicembre 2017, mentre sandro mencucci \u00e8 l'amministratore delegato, nominato il 16 maggio 2022. il collegio sindacale, rinnovato l'11 gennaio 2019, \u00e8 composto da tre membri sempre indicati dai soci, dei quali giuseppe tamborrino assume il ruolo di presidente.dal sito internet ufficiale della societ\u00e0.\n\n\n=== sponsor ===\ndi seguito l'elenco degli sponsor tecnici e ufficiali del lecce.\n\n\n=== impegno nel sociale ===\nil lecce \u00e8 attivo nel campo sociale e umanitario. in ambito sanitario ha stipulato una partnership con la fondazione sandri per sensibilizzare alla donazione del sangue e supporta il progetto \"io posso\", rivolto a persone affette da sclerosi laterale amiotrofica e altre disabilit\u00e0 motorie. inoltre viene favorito l'ingresso allo stadio a disabili e disagiati, mettendo a disposizione biglietti gratuiti e ambulanze con assistenza medica, grazie alla collaborazione con l'associazione emergenza salento.il lecce ha contribuito anche ad iniziative di solidariet\u00e0 internazionale, collaborando con l'associazione umanitaria internazionale actionaid, impegnata nella lotta alla fame e alla povert\u00e0 nel mondo.\nnella stagione 2009-2010 i salentini, come sponsor ufficiale dalla 23\u00aa alla 26\u00aa giornata, hanno inserito sulle divise di gioco la dicitura: haiti - sms 48541, con il numero per gli aiuti dopo il terremoto del 2010.il club salentino ha collaborato anche all'affermazione della lealt\u00e0 sportiva e lotta al razzismo, sostenendo l'associazione imbriani non mollare.\n\n\n=== settore giovanile ===\nil settore giovanile del lecce, il cui responsabile \u00e8 gennaro delvecchio, si compone di nove squadre: primavera, berretti, under 17, under 16, under 15, giovanissimi regionali, giovanissimi provinciali, esordienti e pulcini.la primavera del lecce si \u00e8 aggiudicata 7 trofei: 3 campionati primavera (nel 2002-2003 in finale contro l'inter, nel 2003-2004 in finale sempre contro l'inter e nel 2022-2023 in finale contro la fiorentina), 2 coppe italia primavera (nel 2001-2002 e nel 2004-2005) e 2 supercoppe primavera (nel 2004 contro la juventus e nel 2005 contro la roma). l'allenatore di quella squadra era roberto rizzo, anch'egli nato e cresciuto calcisticamente nel lecce, alla guida della primavera del 2002 al 2006 prima di venire promosso in prima squadra.tra gli allenatori della primavera giallorossa, oltre a rizzo si ricorda antonio toma, che alla guida della berretti vinse nel campionato 2012-2013 ben 15 gare su 15, convincendo il presidente savino tesoro a chiamarlo in prima squadra il 21 gennaio 2013.\nnel settore giovanile del lecce sono cresciuti molti importanti calciatori, che hanno trovato fortuna nella propria carriera. tra gli altri si ricordano franco causio, campione del mondo nel 1982, sergio brio, antonio conte, francesco moriero, cristian ledesma, mirko vu\u010dini\u0107, valeri bo\u017einov e graziano pell\u00e8. molti di questi calciatori sono stati scoperti da pantaleo corvino, direttore sportivo del lecce dal 1998 al 2005 e dal 2020. corvino, segnalatosi come abile talent-scout, ha portato alla ribalta nazionale e internazionale giovani cresciuti nel vivaio giallorosso.\ntra i leccesi cresciuti nel lecce, conte esord\u00ec con i giallorossi in serie a a 16 anni, il 6 aprile 1986, in lecce-pisa (1-1) del campionato 1985-1986, moriero esord\u00ec con il lecce in serie b a 17 anni, il 15 marzo 1987, in bari-lecce (2-0) del campionato di serie b 1986-1987, andrea esposito debutt\u00f2 con i giallorossi a 17 anni, il 25 gennaio 2004, in lecce-lazio (0-1) del campionato di serie a 2003-2004 e fece parte della pluridecorata formazione primavera allenata da rizzo, mentre graziano pell\u00e8 milit\u00f2 nelle giovanili del copertino dal 1995 al 2002, anno in cui si trasfer\u00ec nella primavera del lecce guidata da roberto rizzo, per poi esordire con la prima squadra dei giallorossi l'11 gennaio 2004 in lecce-bologna (1-2) del campionato di serie a 2003-2004.\n\n\n=== sezione femminile ===\ndopo aver acquisito il controllo della societ\u00e0 calcistica femminile asd salento women soccer, gi\u00e0 attiva dal 2000, nella stagione 2019-2020 il club ha istituito una propria formazione calcistica femminile, la women lecce, iscritta al campionato di serie c e militante anche nei campionati giovanili under-17 e under-15.\n\n\n== diffusione nella cultura di massa ==\nil lecce ha trovato spazio in numerosi film e fiction che hanno fatto la storia del cinema e della televisione italiana.fra i pi\u00f9 importanti si ricorda il celebre film al bar dello sport, pellicola cult del 1983, con protagonisti lino banfi e jerry cal\u00e0. nella scena in cui banfi ascolta alla radiolina i risultati della domenica, tra le varie partite si sente nominare anche lecce-pescara 2-0.si fa riferimento al lecce anche in benvenuti al nord, commedia del 2012 diretta da luca miniero, con claudio bisio e alessandro siani. in una scena ambientata a casa di alberto (claudio bisio), questi cerca di sentire la partita milan-lecce alla radio, mentre il suo amico napoletano mattia volpe (alessandro siani) guarda napoli-juventus sul divano con chicco, il figlio di alberto (la partita \u00e8 del 9 gennaio 2011, vinta per 3-0 dal napoli con la tripletta di edinson cavani): a un certo punto viene fischiato un calcio di rigore per il lecce, ma la trasmissione si interrompe, per poi riprendere in seguito con l'annuncio del vantaggio dei salentini.in una puntata della popolare serie tv italiana i cesaroni, giulio (claudio amendola), ezio (max tortora) e cesare (antonello fassari) sono sul divano e si preparano a guardare la loro roma, che gioca in trasferta a lecce. la televisione inquadra lo stadio via del mare dalla tribuna centrale, fornendo cos\u00ec un'ampia visione del campo da gioco.anche in eccezzziunale veramente - capitolo secondo... me, film del 2006 con diego abatantuono, si cita il lecce, quando il camionista juventino detto \"tirzan\" si sta recando con l'amico beniamino al via del mare per assistere a lecce-juventus, ma un incidente ne impedisce l'arrivo allo stadio.nel videogioco captain tsubasa v: hasha no sh\u014dg\u014d campione, del 1994, il personaggio principale, oliver hutton, gioca nel lecce.\nin ambito musicale numerosi sono le canzoni e gli inni dedicati al lecce.\n\n\n== allenatori ==\n\ndi seguito \u00e8 riportato l'elenco degli allenatori del lecce.\n\n\n== presidenti ==\n\ndi seguito \u00e8 riportato l'elenco dei presidenti del lecce.\n\n\n== calciatori ==\n\n\n=== capitani ===\nla lista dei capitani del lecce.\n\n\n=== vincitori di titoli ===\npedro pasculli, durante la sua militanza nel lecce, si \u00e8 laureato, a messico 1986, campione del mondo con la nazionale argentina capitanata da diego armando maradona. ha realizzato il gol decisivo agli ottavi di finale del mondiale (argentina-uruguay 1-0). con l'argentina conta 20 presenze e 5 reti e nel 1987 ha disputato la coppa america.\n\ncampioni del mondo  pedro pasculli (messico 1986)campioni europei under-21  cesare bovo (germania 2004)\n\n\n=== contributo alle nazionali ===\n\n\n==== nazionale italiana ====\nquesta sezione riporta un elenco dei calciatori italiani convocati nella nazionale maggiore e nazionale under-21 durante la loro militanza nel lecce.\nil primo calciatore del lecce a ottenere la convocazione in nazionale maggiore fu marco cassetti, che esord\u00ec in maglia azzurra nell'amichevole giocata allo stadio euganeo di padova contro l'islanda il 30 marzo 2005. lo stesso ct ct azzurro marcello lippi convoc\u00f2 il giallorosso vincenzo sicignano come terzo portiere nella gara contro la moldavia, disputata a lecce il 12 ottobre 2005. vanta una convocazione in nazionale anche il salentino (e giocatore del lecce) andrea esposito, chiamato da lippi per la partita amichevole contro l'irlanda del nord del 6 giugno 2009, nella quale non fu impiegato.per quello che riguarda gli azzurrini, fra i giocatori con pi\u00f9 presenze che ha militato nel lecce c'\u00e8 cesare bovo, che ha fatto parte della nazionale under-21, di cui \u00e8 stato anche capitano, vincendo il campionato europeo under-21 nel 2004, nel quale ha anche segnato il gol del momentaneo 2-0 all'81', in finale contro la serbia e montenegro.\ndi seguito sono riportati i nomi dei calciatori che hanno vestito la maglia della nazionale italiana durante la militanza nel lecce, con accanto indicati il numero di presenze e reti in nazionale.\nnazionale maggioremarco cassetti (3 convocazioni, 2 presenze, 2005)\nvincenzo sicignano (1 convocazione, 2005)\nandrea esposito (1 convocazione, 2009)\nwladimiro falcone (1 convocazione, 2023)nazionale under-21nazionale under-23simone altobelli, (3 presenze)nazionale militarepietro de santis (3 presenze)\n\n\n==== altre nazionali ====\nl'elenco che segue indica tutti i giocatori stranieri che contano almeno una presenza nelle proprie rispettive nazionali maggiori durante la loro militanza nel lecce.\n\n\n== palmar\u00e8s ==\n\n\n== statistiche e record ==\n\n\n=== partecipazione ai campionati ===\nil lecce ha disputato 85 stagioni sportive a livello nazionale; ha militato per 2 stagioni nel direttorio divisioni inferiori sud (c). il lecce sospese qualsiasi attivit\u00e0 tra il 1932 e il 1934.\n\n\n=== statistiche di squadra ===\nil lecce ha disputato 85 stagioni sportive a livello nazionale (dal 1908 al 1927 la squadra si chiamava sporting club lecce). le attivit\u00e0 sono state sospese tra il 1943 e il 1944 per la guerra.\nnella classifica della tradizione sportiva, che tiene conto di tutte le 67 squadre di calcio che hanno militato almeno una volta nella massima serie nazionale, il lecce si colloca al 24\u00ba posto in italia con 535 punti, quinta societ\u00e0 del mezzogiorno d'italia in ordine di graduatoria, mentre nella classifica perpetua nazionale si piazza al 27\u00ba posto, sesta societ\u00e0 del mezzogiorno d'italia in ordine di graduatoria.\nl'esordio del lecce in serie a risale alla stagione 1985-1986, mentre l'esordio in serie b \u00e8 avvenuto nella stagione 1929-1930. la squadra conta 18 partecipazioni al campionato di serie a, l'ultima delle quali nella stagione 2023-2024. il miglior piazzamento in serie a \u00e8 il 9\u00ba posto della stagione 1988-1989. il maggior numero di punti del lecce in serie a (44) \u00e8 invece risalente al campionato 2004-2005. i peggiori piazzamenti in massima serie sono il 18\u00ba posto della stagione 1993-1994 (campionato a 18 squadre) e il 20\u00ba posto della stagione 2008-2009 (campionato a 20 squadre). il minor numero di punti ottenuti \u00e8 11 (quando la formula dei punti era di due a vittoria e non tre), totalizzati nella stagione 1993-1994.\na livello internazionale il lecce ha vinto nel 1976 la coppa italo-inglese semiprofessionisti, superando la squadra inglese dello scarborough in due gare (sconfitta per 1-0 all'andata in trasferta e vittoria per 4-0 al ritorno in casa). tale competizione metteva di fronte i vincitori della coppa italia semiprofessionisti (oggi coppa italia serie c) e della football conference inglese (oggi national league).\nnella stagione 1994-1995 i giallorossi hanno partecipato alla coppa anglo-italiana, venendo eliminati nella fase a gironi.\n\n\n=== statistiche individuali ===\nil primatista di presenze con la maglia del lecce \u00e8 michele lorusso, con 418 gare disputate in maglia giallorossa. subito dietro lorusso figura guillermo giacomazzi, con 316 presenze. seguono carmelo miceli (291), ruggero cannito (249), giuseppe materazzi (228), salvatore di somma (222) e pedro pablo pasculli (214). l'uruguaiano giacomazzi \u00e8 attualmente il giocatore pi\u00f9 presente in serie a con la maglia del lecce, con 197 gare in massima divisione.\nconsiderando le sole gare di campionato (play-off esclusi), il migliore cannoniere del lecce \u00e8 anselmo bislenghi, autore di 87 gol in 163 presenze (nella stagione 1951-1952 realizz\u00f2 ben 32 reti in 34 gare, laureandosi capocannoniere della serie c). il secondo bomber in questa classifica \u00e8, con 67 gol, franco cardinali, che ha formato insieme a bislenghi la coppia pi\u00f9 prolifica nella storia del lecce. a seguire pietro de santis (57), mentre al quarto posto figura l'uruguaiano ernesto chevant\u00f3n, che ha realizzato con il lecce 53 gol in 116 presenze. chevant\u00f3n \u00e8 inoltre il miglior marcatore del lecce in serie a con 32 reti e detentore del record di gol segnati in una singola stagione in massima serie (19 nel -2003-2004) insieme a mirko vu\u010dini\u0107, che eguagli\u00f2 il record dell'uruguaiano nel 2004-2005.\nil portiere emmerich tarabocchia detiene attualmente il record italiano di imbattibilit\u00e0 nelle prime tre categorie (1790 minuti), stabilito con il lecce nel campionato di serie c 1974-1975.\ndi seguito sono i primi 10 giocatori per presenze e reti, relativi ai soli campionati disputati dal lecce. in grassetto eventuali giocatori ancora in attivit\u00e0 con la maglia giallorossa.\ndati aggiornati al 1\u00ba settembre 2023 e relativi al solo campionato.\n\n\n== tifoseria ==\n\n\n=== storia ===\n\nil lecce \u00e8 molto popolare in tutto il salento. sostengono la squadra anche i numerosi emigranti salentini residenti nell'italia centrale e settentrionale o all'estero.\nla sede storica dei sostenitori organizzati del lecce, gli ultr\u00e0 lecce (gruppo ultras nato nel 1996), \u00e8 la curva nord dello stadio via del mare, la parte pi\u00f9 passionale della tifoseria giallorossa. un altro gruppo storico \u00e8 la giovent\u00f9, che ha sede nella curva sud.\nmemorabile rimane la trasferta al riviera delle palme di san benedetto del tronto l'8 luglio 1987 per lo spareggio valevole la promozione in serie a contro il cesena, con l'esodo di circa 10 000 sostenitori salentini. lo spareggio premi\u00f2 i romagnoli, che vinsero l'incontro per 2-1.\nil 18 settembre 2004 l'unione sportiva lecce, nella persone dell'allora presidente quirico semeraro, dedic\u00f2 la maglia numero 12 ai supporter salentini. la maglia fu consegnata ai tifosi da tutta la squadra di quella stagione, capitanata da cristian ledesma. i tifosi del lecce rappresentano simbolicamente il dodicesimo uomo in campo.in seguito alla retrocessione del club salentino in serie b del 13 maggio 2012 maturata dopo la sconfitta a verona contro il chievo, i tifosi del lecce non smisero di applaudire i giocatori che si trovavano sotto il settore ospiti del bentegodi, in lacrime al termine della gara. l'episodio fu sottolineato da dario massara, telecronista di sky, ed ebbe risalto sui media nazionali.\n\n\n=== gemellaggi e amicizie ===\n\ni tifosi del lecce sono gemellati da molti anni con i tifosi del palermo. spesso in nome di tale vicinanza i tifosi delle due squadre espongono bandiere della compagine amica durante le partite. l'esempio pi\u00f9 eclatante del grande gemellaggio tra i leccesi e i palermitani \u00e8 l'ultima partita del campionato di serie b 2002-2003, decisiva per la promozione in serie a. la sfida, che vide i leccesi vittoriosi per 3-0 e promossi in serie a, avrebbe potuto promuovere in massima serie anche i palermitani in caso di vittoria esterna: malgrado la sconfitta, i tifosi ospiti festeggiarono con i sostenitori avversari e il gemellaggio rimase intatto. negli anni 1980 forte era il gemellaggio con il taranto, che si ruppe in seguito al gemellaggio dei salentini con i supporter del verona, finito per\u00f2 dopo breve tempo.rapporti di amicizia legano i tifosi giallorossi a quelli del genoa. la simpatia reciproca nacque nella stagione 2010-2011 di serie a, quando i giallorossi ebbero la meglio sull'altra squadra di genova, la sampdoria, che retrocesse in cadetteria. amicizia sussiste tra i sostenitori giallorossi e i sostenitori della cavese.\n\n\n=== rivalit\u00e0 ===\nla rivalit\u00e0 sportiva pi\u00f9 accesa riguarda il bari, con il quale il lecce gioca il cosiddetto derby di puglia, disputatosi per la prima volta l'8 dicembre 1929 in serie b a lecce, dove la squadra di casa si impose sul bari per 1-0. da quel momento il derby si gioc\u00f2 in pi\u00f9 occasioni anche in serie c e coppa italia, ma soprattutto in serie a. il primo derby tra lecce e bari giocato nella massima serie risale al 27 ottobre 1985, quando, allo stadio della vittoria di bari, i padroni di casa si imposero per 2-0. l'ultimo derby giocato in massima serie risale al 15 maggio 2011, quando allo stadio san nicola di bari i salentini vinsero per 2-0 contro il bari gi\u00e0 retrocesso, festeggiando il raggiungimento della salvezza con un turno di anticipo rispetto alla fine del campionato di serie a 2010-2011. la partita fu poi messa sotto inchiesta dalla giustizia sportiva, che emise delle condanne per illecito sportivo.altre rivalit\u00e0 sentite sono quelle con napoli, sampdoria, torino, salernitana, pescara, catania, reggina, cosenza, nocerina, trapani, brescia, casertana (sampdoria, salernitana e reggina sono gemellate con il bari). le rivalit\u00e0 regionali, invece, riguardano il taranto, il brindisi, la fidelis andria e il casarano.\n\n\n== organico ==\n\n\n=== rosa 2023-2024 ===\naggiornata all'11 settembre 2023.\n\n\n=== staff tecnico ===\naggiornato al 1\u00ba luglio 2023.\n\n\n== note ==\n\n\n== bibliografia ==\nper la sezione cronistoria: il libro del calcio italiano, corriere dello sport-stadio, ottobre 2000\n\na sud di maradona (2015) - andrea ferreri - ed. bepress\nil primo secolo di calcio a lecce 1908-2008 (2008) - vittorio renna\nlecce cento (2007) - enzo bianco, antonio corcella - ed. del grifo\nil profeta pantaleo (2006) - beppe longo - limina\nla storia del lecce: dalle origini ai giorni nostri attraverso ricordi, curiosit\u00e0, aneddoti, statistiche e immagini (1999) - michele santoro - miesse\nalmanacco del calcio salentino (dal 2004) - salvatore costa - studio g.g.\ntuttocalcio lecce (annuale) - ludovico malorgio - ed. salentina\nus lecce amore del salento - aavv - primerano\nlecce ottant'anni d'amore (1985) - enzo bianco, antonio corcella - ed. del grifo\n\n\n== voci correlate ==\nlecce\nil calcio in italia\nderby di puglia\nstatistiche e record dell'unione sportiva lecce\n\n\n== altri progetti ==\n\n wikimedia commons contiene immagini o altri file su us lecce\n\n\n== collegamenti esterni ==\n\n sito ufficiale, su uslecce.it. \n unione sportiva lecce, su legaseriea.it, lega nazionale professionisti serie a. \n(de, en, it) unione sportiva lecce, su transfermarkt, transfermarkt gmbh & co. kg. \n unione sportiva lecce, su int.soccerway.com, perform group. \n unione sportiva lecce, su smr.worldfootball.net, heim:spiel medien gmbh."