"wojew\u00f3dztwo mazowieckie \u2013 jednostka podzia\u0142u administracyjnego polski, najwi\u0119ksze pod wzgl\u0119dem powierzchni i ludno\u015bci wojew\u00f3dztwo, znajduj\u0105ce si\u0119 w \u015brodkowej i wschodniej cz\u0119\u015bci polski. obejmuje obszar o powierzchni 35 558,47 km\u00b2. wed\u0142ug danych z 31 grudnia 2019 r. mia\u0142o oko\u0142o 5,4 mln mieszka\u0144c\u00f3w. siedzib\u0105 w\u0142adz wojew\u00f3dztwa jest warszawa.\nwojew\u00f3dztwo zosta\u0142o utworzone 1 stycznia 1999 roku.\n\n\n== historia ==\nhistorycznie wojew\u00f3dztwo mazowieckie istnia\u0142o w latach 1526\u20131795 i 1816\u20131837.\nobecne wojew\u00f3dztwo mazowieckie zosta\u0142o utworzone w 1999 roku z wojew\u00f3dztw poprzedniego podzia\u0142u administracyjnego:\n\nwarszawskiego (w ca\u0142o\u015bci)\nostro\u0142\u0119ckiego (opr\u00f3cz gminy rozogi)\nradomskiego (opr\u00f3cz gmin drzewica i gowarcz\u00f3w)\nciechanowskiego (opr\u00f3cz gmin powiatu dzia\u0142dowskiego)\nsiedleckiego (opr\u00f3cz gmin powiatu \u0142ukowskiego i gminy k\u0142oczew)\np\u0142ockiego (opr\u00f3cz gmin powiat\u00f3w kutnowskiego i \u0142\u0119czyckiego oraz gminy kiernozia)\nskierniewickiego (gminy powiat\u00f3w \u017cyrardowskiego i sochaczewskiego bez gmin i\u0142\u00f3w i broch\u00f3w oraz 3 gminy powiatu grodziskiego: baran\u00f3w, jaktor\u00f3w i \u017cabia wola)\nbialskopodlaskiego (tylko gminy powiatu \u0142osickiego)\n\u0142om\u017cy\u0144skiego (tylko gminy: andrzejewo, boguty-pianki, nur, szulborze wielkie i zar\u0119by ko\u015bcielne).\n\n\n== geografia ==\n\n\n=== powierzchnia ===\nwed\u0142ug danych z 1 stycznia 2014 r. powierzchnia wojew\u00f3dztwa wynosi\u0142a 35 558,47 km\u00b2, co stanowi 11,4% powierzchni polski. mazowieckie jest najwi\u0119kszym wojew\u00f3dztwem w polsce.\nwed\u0142ug danych z 31 grudnia 2012 r. w wojew\u00f3dztwie mazowieckim lasy obejmowa\u0142y powierzchni\u0119 815,0 tys. ha, co stanowi\u0142o 22,9% jego powierzchni. 26,9 tys. ha las\u00f3w znajdowa\u0142o si\u0119 w obr\u0119bie park\u00f3w narodowych.\n\n\n=== po\u0142o\u017cenie administracyjne ===\nwojew\u00f3dztwo jest po\u0142o\u017cone w \u015brodkowo-wschodniej polsce i graniczy z wojew\u00f3dztwami:\n\n kujawsko-pomorskim na d\u0142ugo\u015bci 187,4 km na p\u00f3\u0142nocnym zachodzie\n lubelskim na d\u0142ugo\u015bci 362,6 km na po\u0142udniowym wschodzie\n \u0142\u00f3dzkim na d\u0142ugo\u015bci 314,4 km na po\u0142udniowym zachodzie\n podlaskim na d\u0142ugo\u015bci 345,7 km na p\u00f3\u0142nocnym wschodzie\n \u015bwi\u0119tokrzyskim na d\u0142ugo\u015bci 200,3 km na po\u0142udniu\n warmi\u0144sko-mazurskim na d\u0142ugo\u015bci 210,9 km na p\u00f3\u0142nocy\n\n\n=== po\u0142o\u017cenie matematycznogeograficzne i rozci\u0105g\u0142o\u015b\u0107 ===\nwsp\u00f3\u0142rz\u0119dne geograficzne skrajnych punkt\u00f3w:\n\np\u00f3\u0142nocny: 53\u00b028\u203255\u2033 szer. geogr. pn \u2013 pn. naro\u017cnik dzia\u0142ki ewidencyjnej nr 970 (powiat ostro\u0142\u0119cki),\npo\u0142udniowy: 51\u00b000\u203247\u2033 szer. geogr. pd \u2013 pd.-zach. naro\u017cnik dzia\u0142ki ewidencyjnej nr 309 (powiat lipski),\nzachodni: 19\u00b015\u203233\u2033 d\u0142. geogr. wsch. \u2013 zach. naro\u017cnik dzia\u0142ki ewidencyjnej nr 44/1 (powiat gostyni\u0144ski),\nwschodni: 23\u00b007\u203242\u2033 d\u0142. geogr. wsch \u2013 nurt bugu we wsch. naro\u017cniku dzia\u0142ki ewidencyjnej nr 1017 (powiat \u0142osicki).w wymiarze p\u00f3\u0142noc-po\u0142udnie wojew\u00f3dztwo rozci\u0105ga si\u0119 na d\u0142ugo\u015bci 274 km, co w mierze k\u0105towej daje 2\u00b028\u203208\u2033. w wymiarze wsch\u00f3d-zach\u00f3d rozci\u0105g\u0142o\u015b\u0107 wojew\u00f3dztwa wynosi 265 km, to jest 3\u00b052\u203209\u2033.\n\n\n=== po\u0142o\u017cenie fizycznogeograficzne ===\nwojew\u00f3dztwo po\u0142o\u017cone jest w wi\u0119kszo\u015bci na obszarze ni\u017cu \u015brodkowoeuropejskiego, tylko jego niewielkie wschodnie fragmenty le\u017c\u0105 na terenie ni\u017cu wschodnioba\u0142tycko-bia\u0142oruskiego, a po\u0142udniowe na terenie wy\u017cyn polskich. obszar wojew\u00f3dztwa zawiera si\u0119 w 11 makroregionach fizycznogeograficznych i 34 mezoregionach.\n\n\n=== ukszta\u0142towanie powierzchni ===\nniziny mazowieckie sk\u0142adaj\u0105 si\u0119 z rozleg\u0142ych wysoczyzn, kt\u00f3re oddzielone s\u0105 dolinami du\u017cych rzek. po\u015brodku terytorium znajduje si\u0119 kotlinowe obni\u017cenie, nizina \u015brodkowomazowiecka, z kotlin\u0105 warszawsk\u0105 w centrum. sp\u0142ywaj\u0105 ku niej wi\u0119ksze rzeki: narew z wkr\u0105, bugiem, pilica, bzura, liwiec, \u015bwider, a wody odprowadza na zach\u00f3d wis\u0142a.\nnajwy\u017cszym punktem jest wierzcho\u0142ek altany \u2013 408 m n.p.m., na po\u0142udniowym skraju wojew\u00f3dztwa, na kra\u0144cu wy\u017cyny kieleckiej.\n\n\n=== po\u0142o\u017cenie historycznogeograficzne i etnograficzne ===\nmimo \u017ce wojew\u00f3dztwo mazowieckie jest cz\u0119sto okre\u015blane jako mazowsze, nie jest nim w ca\u0142o\u015bci. wschodnia cz\u0119\u015b\u0107 wojew\u00f3dztwa to region podlaski (w znacznie mniejszym stopniu ni\u017c geograficznie), natomiast po\u0142udniowa cz\u0119\u015b\u0107 to ziemia sandomierska b\u0119d\u0105ca cz\u0119\u015bci\u0105 ma\u0142opolski. r\u00f3\u017cnice historyczno-kulturowe widoczne s\u0105 w wielu aspektach, m.in. w architekturze wiejskiej, sposobie zwijania snop\u00f3w siana czy strojach ludowych. natomiast cz\u0119\u015b\u0107 historycznego mazowsza (wi\u0119kszo\u015b\u0107 by\u0142ego wojew\u00f3dztwa \u0142om\u017cy\u0144skiego z miastami: \u0142om\u017ca, zambr\u00f3w, grajewo, kolno i wysokie mazowieckie) le\u017cy poza obecnym terytorium wojew\u00f3dztwa mazowieckiego.\n\n\n== demografia ==\nwed\u0142ug danych z 30 czerwca 2014 r. wojew\u00f3dztwo mazowieckie mia\u0142o 5 324 519 mieszka\u0144c\u00f3w, co stanowi\u0142o 13,7% ludno\u015bci polski. mazowieckie jest wojew\u00f3dztwem o najwi\u0119kszej liczbie ludno\u015bci w polsce.\ndane z 30 czerwca 2014 r.:\n\nze wzgl\u0119du na p\u0142e\u0107 w\u015br\u00f3d ludno\u015bci \u017cyj\u0105cej na mazowszu przewa\u017caj\u0105 kobiety. w 2016 r. ich odsetek w og\u00f3le ludno\u015bci kszta\u0142towa\u0142 si\u0119 na poziomie 52,2%, przy \u015bredniej krajowej wynosz\u0105cej 51,6%. co prawda ch\u0142opc\u00f3w rodzi si\u0119 zazwyczaj nieco wi\u0119cej ni\u017c dziewczynek, ale r\u00f3\u017cnica ta maleje przy przechodzeniu do kolejnych grup wiekowych. w starszych grupach wiekowych (55\u201359 lat) kobiety zaczynaj\u0105 wyra\u017anie przewa\u017ca\u0107 liczbowo, co wi\u0105\u017ce si\u0119 z kr\u00f3tszym przeci\u0119tnym czasem \u017cycia m\u0119\u017cczyzn.\n\npiramida wieku mieszka\u0144c\u00f3w woj. mazowieckiego w 2014 roku.\n\n\n== podzia\u0142 administracyjny ==\nwojew\u00f3dztwo mazowieckie sk\u0142ada si\u0119 z 37 powiat\u00f3w i 5 miast na prawach powiatu. powiaty dziel\u0105 si\u0119 na 314 gmin \u2013 35 miejskich, 60 miejsko-wiejskich i 219 wiejskich.\n\n\n== urbanizacja ==\nw wojew\u00f3dztwie mazowieckim jest 95 miast, w tym 5 miast na prawach powiatu.\n\n\n== podregiony statystyczne ==\nz dniem 1 stycznia 2018 roku wojew\u00f3dztwo mazowieckie zosta\u0142o uj\u0119te w klasyfikacji statystycznej nuts unii europejskiej jako dwa odr\u0119bne regiony nuts 2. podzia\u0142 ten ma umo\u017cliwi\u0107 bardziej szczeg\u00f3\u0142ow\u0105 analiz\u0119 danych ekonomicznych w regionach i zwi\u0105zan\u0105 z tym skuteczniejsz\u0105 alokacj\u0119 funduszy europejskich (mazowsze podzielone na dwa regiony ma wi\u0119ksze mo\u017cliwo\u015bci pozyskania \u015brodk\u00f3w unijnych \u2013 z uwagi na znaczne r\u00f3\u017cnice w wysoko\u015bci wska\u017anik\u00f3w ekonomicznych mi\u0119dzy regionem warszawskim sto\u0142ecznym a regionem mazowieckim regionalnym).\nregion warszawski sto\u0142eczny (pl91) sk\u0142ada si\u0119 z 3 podregion\u00f3w statystycznych nuts 3:\n\nmiasto warszawa (pl911)\npodregion warszawski wschodni (pl911)  \npodregion warszawski zachodni (pl913)  region mazowiecki regionalny (pl92) sk\u0142ada si\u0119 z 6 podregion\u00f3w statystycznych nuts 3:\n\npodregion radomski (pl921)\npodregion ciechanowski (pl922)\npodregion p\u0142ocki (pl923)\npodregion ostro\u0142\u0119cki (pl924)\npodregion siedlecki (pl925)\npodregion \u017cyrardowski (pl926)\n\n\n== administracja i polityka ==\n\n\n=== samorz\u0105d wojew\u00f3dztwa ===\norganem stanowi\u0105cym samorz\u0105du jest sejmik wojew\u00f3dztwa mazowieckiego, sk\u0142adaj\u0105cy si\u0119 z 51 radnych. siedzib\u0105 sejmiku wojew\u00f3dztwa jest warszawa.\nsejmik wybiera organ wykonawczy samorz\u0105du, kt\u00f3rym jest zarz\u0105d wojew\u00f3dztwa, sk\u0142adaj\u0105cy si\u0119 z 5 cz\u0142onk\u00f3w z przewodnicz\u0105cym mu marsza\u0142kiem.\nbud\u017cet wojew\u00f3dztwa mazowieckiego w 2013 r. zamkn\u0105\u0142 si\u0119 dochodami w wysoko\u015bci 2191,6 mln z\u0142 oraz wydatkami w wysoko\u015bci 2164,7 mln z\u0142. zad\u0142u\u017cenie samorz\u0105du na koniec 2013 r. wynios\u0142o 1587,5 mln z\u0142, co stanowi\u0142o 73,3% wysoko\u015bci wykonywanych dochod\u00f3w samorz\u0105du.\nw 2012 r. przeci\u0119tne zatrudnienie administracji samorz\u0105du wojew\u00f3dzkiego wynosi\u0142o 2903 osoby.\n\nmarsza\u0142kowie wojew\u00f3dztwa mazowieckiego:\n\nadam struzik (od grudnia 2001); (radny wojew\u00f3dzki psl)\nzbigniew ku\u017amiuk od 1 stycznia 1999 do pa\u017adziernika 2001; (radny psl \u2013 zrzek\u0142 si\u0119 mandatu radnego i marsza\u0142kowania, gdy zosta\u0142 pos\u0142em psl)wicemarsza\u0142kowie wojew\u00f3dztwa mazowieckiego:\n\nwies\u0142aw raboszuk\nrafa\u0142 rajkowskicz\u0142onkowie zarz\u0105du wojew\u00f3dztwa mazowieckiego:\n\nel\u017cbieta lanc\njanina orze\u0142owska (radna wojew\u00f3dzka psl)byli wicemarsza\u0142kowie wojew\u00f3dztwa mazowieckiego:\nantoni pietkiewicz od 2002 do 2003\n\ntomasz siemoniak od 24 listopada 2006 do 26 listopada 2007; (od 26 listopada 2007 sekretarz stanu w mswia)\njacek koz\u0142owski od 24 listopada 2006 do 27 listopada 2007; (od 29 listopada 2007 wojewoda mazowiecki)\nstefan kotlewski od 27 listopada 2007 do 2010; (radny wojew\u00f3dzki po)\nludwik rakowski od 2 stycznia 2008 do 2010; (radny wojew\u00f3dzki po)\nmarcin kierwi\u0144ski (po), od 2010 do 2011; (pose\u0142)\nkrzysztof strza\u0142kowski od 2010 do 2014; (radny wojew\u00f3dzki po)\nleszek ruszczyk (po), od 2011 do 2015\njanina orze\u0142owska od 2014 do 2018; (radna wojew\u00f3dzka psl)byli cz\u0142onkowie zarz\u0105du wojew\u00f3dztwa mazowieckiego:\n\nwaldemar roszkiewicz od 24 listopada 2006 do 2010 (rekomendowany przez lpr)\npiotr szprenda\u0142owicz od 24 listopada 2006 do 2010 (rekomendowany przez po)\nleszek ruszczyk (po), od 2010 do 2011\nwies\u0142aw raboszuk od 2011 do 2014, od 2014 do 2015\n\n\n=== administracja pa\u0144stwowa ===\nterenowym organem administracji rz\u0105dowej jest wojewoda mazowiecki, wyznaczany przez prezesa rady ministr\u00f3w. siedzib\u0105 wojewody jest warszawa, gdzie znajduje si\u0119 mazowiecki urz\u0105d wojew\u00f3dzki w warszawie. siedzib\u0105 urz\u0119du i wojewody s\u0105 po\u0142\u0105czone pa\u0142ace komisji rz\u0105dowej przychod\u00f3w i skarbu i ministra skarbu przy placu bankowym 3/5.\nw celu usprawnienia dzia\u0142ania urz\u0119du dzia\u0142a tak\u017ce jego 5 delegatur (plac\u00f3wek zamiejscowych): w ciechanowie, ostro\u0142\u0119ce, p\u0142ocku, radomiu i siedlcach.\ndelegatury urz\u0119du wojew\u00f3dzkiego obejmuj\u0105 swoim zasi\u0119giem dzia\u0142ania:\n\ndelegatura w ciechanowie \u2013 powiaty: ciechanowski, m\u0142awski, pu\u0142tuski, p\u0142o\u0144ski, \u017curomi\u0144ski;\ndelegatura w ostro\u0142\u0119ce \u2013 powiaty: ostro\u0142\u0119cki, makowski, ostrowski, przasnyski i miasto na prawach powiatu ostro\u0142\u0119ka;\ndelegatura w p\u0142ocku \u2013 powiaty: p\u0142ocki, gostyni\u0144ski, sierpecki i miasto na prawach powiatu p\u0142ock;\ndelegatura w radomiu \u2013 powiaty: radomski, bia\u0142obrzeski, gr\u00f3jecki, kozienicki, lipski, przysuski, szyd\u0142owiecki, zwole\u0144ski i miasto na prawach powiatu radom;\ndelegatura w siedlcach \u2013 powiaty: siedlecki, \u0142osicki, garwoli\u0144ski, soko\u0142owski, w\u0119growski i miasto na prawach powiatu siedlce.wojewodowie mazowieccy:\n\nantoni pietkiewicz od 1 stycznia 1999 do 21 pa\u017adziernika 2001\nstanis\u0142aw pietrzak (uw), i wicewojewoda od 1999 do 2000\nandrzej wieczorek (aws), i wicewojewoda od 2000 do 2001\ndariusz krajowski-kukiel (uw), ii wicewojewoda od 1999 do 2001\nleszek mizieli\u0144ski (sld) od 21 pa\u017adziernika 2001 do 10 stycznia 2006\nmaciej sieczkowski, i wicewojewoda od 2001 do 2006\nel\u017cbieta lanc, ii wicewojewoda od pa\u017adziernika od 2001 do 2003\nadam mroczkowski (pl-d), ii wicewojewoda od 12 maja 2003 do 11 stycznia 2006\ntomasz kozi\u0144ski (pis) od 10 stycznia 2006 do 17 stycznia 2007\njacek sasin (pis), i wicewojewoda od 10 stycznia 2006\ncezary pomara\u0144ski, ii wicewojewoda (ds. o\u015bwiaty) od 12 stycznia 2006\nwojciech d\u0105browski (pis) od 18 stycznia 2007 do 1 lutego 2007\njacek sasin (pis), i wicewojewoda\ncezary pomara\u0144ski, ii wicewojewoda (ds. o\u015bwiaty)\njacek sasin (pis) od 15 lutego 2007 do 29 listopada 2007\nmarek martynowski (pis), i wicewojewoda od 19 kwietnia 2007 do 13 listopada 2007\ncezary pomara\u0144ski, ii wicewojewoda (ds. o\u015bwiaty)\njacek koz\u0142owski (po) od 29 listopada 2007 do 8 grudnia 2015\ndariusz pi\u0105tek, i wicewojewoda od 27 grudnia 2007 do 10 grudnia 2015\ncezary pomara\u0144ski, ii wicewojewoda (ds. o\u015bwiaty) do 4 grudnia 2007\nzdzis\u0142aw sipiera (pis) od 8 grudnia 2015 do 11 listopada 2019\ndariusz pi\u0105tek, wicewojewoda od 27 grudnia 2007 do 10 grudnia 2015\nsylwester d\u0105browski, i wicewojewoda od 11 stycznia 2016\nartur standowicz, ii wicewojewoda od 11 stycznia 2016\nkonstanty radziwi\u0142\u0142 od 25 listopada 2019 do 15 marca 2023\nsylwester d\u0105browski, i wicewojewoda\nartur standowicz, ii wicewojewoda\ntobiasz boche\u0144ski od 18 kwietnia 2023 do 13 grudnia 2023\nsylwester d\u0105browski, i wicewojewoda\nartur standowicz, ii wicewojewoda\nmariusz frankowski od 14 grudnia 2023\n\n\n== charakterystyka gospodarki ==\nw 2012 r. produkt krajowy brutto wojew\u00f3dztwa mazowieckiego wynosi\u0142 353,3 mld z\u0142, co stanowi\u0142o 21,9% pkb polski. nale\u017cy jednak podkre\u015bli\u0107, \u017ce 59,1% pkb wojew\u00f3dztwa wytwarza sama warszawa. produkt krajowy brutto na 1 mieszka\u0144ca mazowieckiego wynosi\u0142 66,8 tys. z\u0142 (159,2% \u015bredniej krajowej), co lokowa\u0142o na 1. miejscu wzgl\u0119dem innych wojew\u00f3dztw. wed\u0142ug eurostatu w 2011 r. pkb na 1 mieszka\u0144ca woj. mazowieckiego, wed\u0142ug zestandaryzowanego parytetu si\u0142y nabywczej, wynosi\u0142o 107% \u015bredniego pkb w unii europejskiej, natomiast pkb wojew\u00f3dztwa bez uwzgl\u0119dnienia si\u0142y nabywczej stanowi\u0142o w 2009 r. 55,3% \u015bredniego pkb unii (13 000 euro na mieszka\u0144ca wobec \u015bredniej w unii 23 500 euro).\nw 2010 r. produkcja sprzedana przemys\u0142u w wojew\u00f3dztwie mazowieckim wynosi\u0142a 199,3 mld z\u0142, co stanowi\u0142o 20,2% produkcji przemys\u0142u polski. sprzeda\u017c produkcji budowlano-monta\u017cowej w mazowieckim wynosi\u0142a 37,4 mld z\u0142, co stanowi\u0142o 23,3% tej sprzeda\u017cy polski.\nw radomiu mie\u015bci si\u0119 siedziba jednego z najwi\u0119kszych koncern\u00f3w obronnych w europie \u2013 polskiej grupy zbrojeniowej sa. w p\u0142ocku swoj\u0105 siedzib\u0119 ma pkn orlen (4. w indeksie), najwi\u0119kszy polski koncern paliwowy. w warszawie i w siedlcach dzia\u0142a polimex-mostostal. w przasnyszu swoj\u0105 siedzib\u0119 ma firma kross.\nprzeci\u0119tne miesi\u0119czne wynagrodzenie mieszka\u0144ca wojew\u00f3dztwa mazowieckiego we wrze\u015bniu 2019 r. wynosi\u0142o 6000,45 z\u0142, co lokowa\u0142o je na 1. miejscu wzgl\u0119dem wszystkich wojew\u00f3dztw.\nw ko\u0144cu wrze\u015bnia 2019 liczba zarejestrowanych bezrobotnych w wojew\u00f3dztwie obejmowa\u0142a ok. 123,3 tys. mieszka\u0144c\u00f3w, co stanowi stop\u0119 bezrobocia na poziomie 4,4% do aktywnych zawodowo.\nwed\u0142ug danych z 2011 r. 3,2% mieszka\u0144c\u00f3w w gospodarstwach domowych wojew\u00f3dztwa mazowieckiego mia\u0142o wydatki poni\u017cej granicy ub\u00f3stwa skrajnego (tzn. znajdowa\u0142o si\u0119 poni\u017cej minimum egzystencji), przy czym wska\u017anik dla wojew\u00f3dztwa mazowieckiego bez warszawy obejmowa\u0142 4,5% mieszka\u0144c\u00f3w tego obszaru.\n\n\n== transport ==\n\n\n=== transport drogowy ===\nprzez wojew\u00f3dztwo przebiegaj\u0105 drogi krajowe:\n\ndroga krajowa nr 2, droga ekspresowa s2, autostrada a2 \u2013 \u015bwiecko \u2013 pozna\u0144 \u2013 warszawa \u2013 kukuryki\ndroga krajowa nr 7, droga ekspresowa s7 \u2013 gda\u0144sk \u2013 warszawa \u2013 krak\u00f3w\ndroga krajowa nr 8, droga ekspresowa s8 \u2013 suwa\u0142ki \u2013 warszawa \u2013 wroc\u0142aw\ndroga krajowa nr 17, droga ekspresowa s17 (trasa europejska e372) \u2013 warszawa \u2013 lublin \u2013 hrebenne\ndroga krajowa nr 79, droga ekspresowa s79 \u2013 warszawa \u2013 sandomierz \u2013 krak\u00f3w; lotnisko chopina w warszawie \u2013 a2 w gminie raszyn\ndroga krajowa nr 9 \u2013 radom \u2013 rzesz\u00f3w\ndroga krajowa nr 12, droga ekspresowa s12 \u2013 piotrk\u00f3w trybunalski \u2013 radom \u2013 lublin \u2013 dorohusk\ndroga krajowa nr 19 \u2013 ku\u017anica \u2013 bia\u0142ystok \u2013 \u0142osice \u2013 lublin \u2013 rzesz\u00f3w \u2013 barwinek\ndroga krajowa nr 50, droga ekspresowa s50, autostrada a50 \u2013 tranzytowa obwodnica warszawy.\n\n\n=== transport kolejowy ===\nczynne linie kolejowe na obszarze wojew\u00f3dztwa:\n\nplanowana jest budowa szybkiej kolei \u0142\u0105cz\u0105cej \u0142\u00f3d\u017a z warszaw\u0105, poznaniem i wroc\u0142awiem, tzw. linii \u201ey\u201d.\nlokalny transport kolejowy zapewniaj\u0105 koleje mazowieckie, kt\u00f3rego wojew\u00f3dztwo mazowieckie jest w\u0142a\u015bcicielem. \nwarszawa jest jedynym posiadaj\u0105cym metro miastem w polsce.\n\n\n==== tabor kolejowy ====\nwojew\u00f3dztwo mazowieckie wraz z kolejami mazowieckimi i mazowieck\u0105 sp\u00f3\u0142k\u0105 taborow\u0105 s\u0105 w\u0142a\u015bcicielem 276 pojazd\u00f3w z kt\u00f3rych stanowi\u0105 244 elektryczne zespo\u0142y trakcyjne, 17 spalinowych zespo\u0142\u00f3w trakcyjnych i autobus\u00f3w szynowych, 13 lokomotyw elektrycznych i 59 wagon\u00f3w pi\u0119trowych systemu push-pull zakupionych g\u0142\u00f3wnie przez koleje mazowieckie.\nponadto mazowiecka sp\u00f3\u0142ka taborowa jest w\u0142a\u015bcicielem o\u015bmiu pojazd\u00f3w serii vt627 i vt628 niemieckiej produkcji. natomiast urz\u0105d marsza\u0142kowski wojew\u00f3dztwa mazowieckiego jest w\u0142a\u015bcicielem pi\u0119ciu szynobus\u00f3w polskiej produkcji.\ntabor nieb\u0119d\u0105cy w\u0142asno\u015bci\u0105 kolei mazowieckich\n\n\n=== transport lotniczy ===\nw wojew\u00f3dztwie znajduje si\u0119 najwi\u0119kszy w polsce port lotniczy: lotnisko chopina w warszawie.\nna obszarze wojew\u00f3dztwa zlokalizowane s\u0105 nast\u0119puj\u0105ce lotniska:\n\n\n== nauka i o\u015bwiata ==\nmazowsze, w zakresie rozwoju szkolnictwa wy\u017cszego przewodzi w\u015br\u00f3d polskich wojew\u00f3dztw. w szko\u0142ach wy\u017cszych kszta\u0142ci si\u0119 tu obecnie 270 tys. student\u00f3w, czyli dwa razy tyle, co w wojew\u00f3dztwie dolno\u015bl\u0105skim, oraz p\u00f3\u0142tora razy tyle, co w wojew\u00f3dztwie ma\u0142opolskim. w roku 2018 ok. 67% student\u00f3w kszta\u0142ci si\u0119 na uczelniach publicznych, co w skali kraju stan\u00f3w najwy\u017cszy wynik i jednocze\u015bnie \u015bwiadczy o silnie rozbudowanym rynku szkolnictwa niepublicznego.\nwarszawa jest najwi\u0119kszym skupiskiem uczelni (stolica skupia 75% mazowieckich szk\u00f3\u0142 wy\u017cszych oraz blisko 90% student\u00f3w), ale s\u0105 one r\u00f3wnie\u017c zlokalizowane w innych miastach wojew\u00f3dztwa: (p\u0142ock, pu\u0142tusk, radom, siedlce).\nuczelnie publiczne: (zobacz te\u017c uczelnie w warszawie)\n\nakademia humanistyczna im. aleksandra gieysztora w pu\u0142tusku\nakademia po\u017carnicza\nakademia sztuki wojennej\nakademia pedagogiki specjalnej\nakademia sztuk pi\u0119knych w warszawie\nakademia wychowania fizycznego j\u00f3zefa pi\u0142sudskiego w warszawie\npolitechnika warszawska\nszko\u0142a g\u0142\u00f3wna gospodarstwa wiejskiego w warszawie\nszko\u0142a g\u0142\u00f3wna handlowa\nuniwersytet kardyna\u0142a stefana wyszy\u0144skiego\nuniwersytet muzyczny fryderyka chopina\nuniwersytet przyrodniczo-humanistyczny w siedlcach\nuniwersytet radomski\nuniwersytet warszawski\nwarszawski uniwersytet medyczny\nwojskowa akademia techniczna im. jaros\u0142awa d\u0105browskiego w warszawie\n\n\n== bezpiecze\u0144stwo publiczne ==\nw wojew\u00f3dztwie mazowieckim dzia\u0142aj\u0105 dwa centra powiadamiania ratunkowego, kt\u00f3re znajduj\u0105 si\u0119 w warszawie i radomiu i kt\u00f3re obs\u0142uguj\u0105 zg\u0142oszenia alarmowe kierowane do numer\u00f3w alarmowych 112, 997, 998 i 999.\n\n\n== kultura ==\n\n\n=== zabytki ===\npod wzgl\u0119dem liczby zabytk\u00f3w wojew\u00f3dztwo mazowieckie plasuje si\u0119 tu\u017c za dolno\u015bl\u0105skiem. na mazowszu znajduje si\u0119 najwi\u0119cej w polsce zabytkowych obiekt\u00f3w przemys\u0142owych (294). znaczna jest liczba historycznie warto\u015bciowych rezydencji znajduj\u0105cych si\u0119 w rejestrze zabytk\u00f3w (509).\nwed\u0142ug bada\u0144 polskiej organizacji turystycznej przeprowadzonych w 2014 r. najbardziej rozpoznawalnymi atrakcjami mazowsza s\u0105 przede wszystkim obiekty zabytkowe: pa\u0142ac w wilanowie, \u0142azienki kr\u00f3lewskie oraz warszawska star\u00f3wka.\nna obszarze obecnego wojew\u00f3dztwa mazowieckiego tworzyli i \u017cyli przez wiele lat: juliusz s\u0142owacki, witold gombrowicz, julian tuwim, boles\u0142aw prus, fryderyk chopin, isaac bashevis singer.\n\n\n== j\u0119zyk ==\nwi\u0119kszo\u015b\u0107 ludno\u015bci mazowsza pos\u0142uguje si\u0119 j\u0119zykiem polskim. przed ii wojn\u0105 \u015bwiatow\u0105 w\u015br\u00f3d \u017cyd\u00f3w w u\u017cyciu by\u0142 j\u0119zyk jidisz, obecnie jest on nauczany jedynie na uniwersytecie warszawskim oraz u\u017cywany w teatrze \u017cydowskim w warszawie w niekt\u00f3rych sztukach. na wsi pos\u0142ugiwano si\u0119 dialektem mazowieckim, kt\u00f3ry jednak zanika w ostatnich dziesi\u0119cioleciach.\nwojew\u00f3dztwo mazowieckie charakteryzuje si\u0119 najlepsz\u0105 znajomo\u015bci\u0105 j\u0119zyk\u00f3w obcych w polsce. jest pierwsze pod wzgl\u0119dem znajomo\u015bci j\u0119zyka angielskiego i w\u0142oskiego, drugim pod wzgl\u0119dem znajomo\u015bci francuskiego i niemieckiego oraz sz\u00f3stym pod wzgl\u0119dem znajomo\u015bci hiszpa\u0144skiego.\n\n\n== religia ==\n\nwi\u0119kszo\u015b\u0107 mieszka\u0144c\u00f3w wojew\u00f3dztwa mazowieckiego nale\u017cy do ko\u015bcio\u0142a rzymskokatolickiego. praktykuje jednak mniej ni\u017c po\u0142owa ludno\u015bci. w archidiecezji warszawskiej praktykuje 30% ludno\u015bci, w diecezji p\u0142ockiej 32% i 34% w diecezji warszawsko-praskiej, co sprawia, \u017ce nale\u017c\u0105 one do najbardziej zlaicyzowanych w polsce. w diecezji radomskiej praktykuje 37% ludno\u015bci. najbardziej religijna jest diecezja siedlecka (45%) i diecezja \u0142om\u017cy\u0144ska (44%).\ndrugim co do liczebno\u015bci wyznaniem wojew\u00f3dztwa mazowieckiego s\u0105 mariawici, szczeg\u00f3lnie licznie zamieszkuj\u0105cy okolice p\u0142ocka, warszawy, siedlec i mi\u0144ska mazowieckiego. niemal po\u0142owa polskich mariawit\u00f3w zamieszkuje wojew\u00f3dztwo mazowieckie. kolebk\u0105 mariawityzmu jest p\u0142ock, gdzie \u015bw. maria franciszka koz\u0142owska otrzyma\u0142a objawienia dzie\u0142a wielkiego mi\u0142osierdzia. w p\u0142ocku znajduje si\u0119 \u015bwi\u0105tynia mi\u0142osierdzia i mi\u0142o\u015bci, sanktuarium i siedziba w\u0142adz ko\u015bcio\u0142a starokatolickiego mariawit\u00f3w. parafie tego ko\u015bcio\u0142a rozsiane s\u0105 po ca\u0142ym wojew\u00f3dztwie i administracyjnie nale\u017c\u0105 do dw\u00f3ch diecezji: warszawsko-p\u0142ockiej i lubelsko-podlaskiej. w klasztorze w felicjanowie pod p\u0142ockiem, swoj\u0105 siedzib\u0119 maj\u0105 w\u0142adze zwierzchnie ko\u015bcio\u0142a katolickiego mariawit\u00f3w, kt\u00f3ry sk\u0142ada si\u0119 z dw\u00f3ch kustodii: warszawskiej i p\u0142ockiej.\nwyznawcy prawos\u0142awia z wojew\u00f3dztwa mazowieckiego zamieszkuj\u0105 g\u0142\u00f3wnie warszaw\u0119, gdzie te\u017c mie\u015bci si\u0119 siedziba w\u0142adz polskiego autokefalicznego ko\u015bcio\u0142a prawos\u0142awnego. parafie w wojew\u00f3dztwie nale\u017c\u0105 administracyjnie do trzech diecezji: warszawsko-bielskiej (warszawa, wo\u0142omin, stanis\u0142awowo, p\u0142ock), lubelsko-che\u0142mskiej (siedlce, mi\u0144sk mazowiecki) i \u0142\u00f3dzko-pozna\u0144skiej (radom). ponadto w warszawie dzia\u0142a parafia katedralna prawos\u0142awnego ordynariatu wojska polskiego.\nna terenie wojew\u00f3dztwa dzia\u0142aj\u0105 tak\u017ce synagogi (neoortodoksyjna, reformowana i ortodoksyjna), meczet, sikhowska gurdawara, jedyna wolnostoj\u0105ca kaplica mormon\u00f3w oraz bardzo du\u017co ko\u015bcio\u0142\u00f3w protestanckich. trwaj\u0105 starania o wybudowanie \u015bwi\u0105tyni buddyjskiej.\nhistorycznie, bardzo du\u017ce znaczenie na tych ziemiach mia\u0142 judaizm, gdy\u017c \u017cydzi stanowili do ii wojny \u015bwiatowej mi\u0119dzy 20% a 50% ludno\u015bci mazowieckich miasteczek. na p\u00f3\u0142nocno-wschodnim mazowszu istotny by\u0142 kalwinizm. na terenie wojew\u00f3dztwa dzia\u0142aj\u0105 tak\u017ce \u015bwiadkowie jehowy, tak\u017ce tutaj w miejscowo\u015bci nadarzyn w powiecie pruszkowskim maj\u0105 swoj\u0105 g\u0142\u00f3wn\u0105 siedzib\u0119 na terenie polski.\n\n\n== sport ==\ngra tutaj najbardziej utytu\u0142owany polski klub pi\u0142karski legia warszawa. poza tym graj\u0105 jeszcze polonia warszawa, wis\u0142a p\u0142ock, \u015bwit nowy dw\u00f3r mazowiecki, z\u0105bkovia z\u0105bki, radomiak radom, s\u0119p \u017celech\u00f3w. w polskiej lidze koszyk\u00f3wki gra azs politechnika warszawska oraz rosa radom. w polskiej lidze siatk\u00f3wki gra azs politechnika warszawska oraz czarni radom. w tauronlidze gra dpd i\u0142capital legionovia legionowo. w pgnig superlidze m\u0119\u017cczyzn wyst\u0119puje jeden z najbardziej utytu\u0142owanych klub\u00f3w pi\u0142ki r\u0119cznej w polsce orlen wis\u0142a p\u0142ock.\n\n\n== ochrona \u015brodowiska ==\nwed\u0142ug danych z roku 2000 powierzchnia obszar\u00f3w chronionych w wojew\u00f3dztwie mazowieckim og\u00f3\u0142em wynosi\u0142a 1 053 439,9 ha, co stanowi\u0142o 29,6% powierzchni wojew\u00f3dztwa.na terenie wojew\u00f3dztwa mazowieckiego znajdowa\u0142o si\u0119:\n\n1 park narodowy \u2013 kampinoski park narodowy\n9 park\u00f3w krajobrazowych\nbolimowski park krajobrazowy\nbrudze\u0144ski park krajobrazowy\nchojnowski park krajobrazowy\ngostyni\u0144sko-w\u0142oc\u0142awski park krajobrazowy\ng\u00f3rznie\u0144sko-lidzbarski park krajobrazowy\nkozienicki park krajobrazowy\nmazowiecki park krajobrazowy\nnadbu\u017ca\u0144ski park krajobrazowy\npark krajobrazowy podlaski prze\u0142om bugu\n189 rezerwat\u00f3w przyrody\n62 obszary chronionego krajobrazu\n\n\n== zmiany ==\nrozwa\u017cany by\u0142 projekt wy\u0142\u0105czenia z regionu warszawy jako niezale\u017cnego wojew\u00f3dztwa i przeniesienia stolicy mazowsza do innego miasta np. do p\u0142ocka lub radomia. zwolennicy tego rozwi\u0105zania wskazuj\u0105, \u017ce z powodu wysokiego wska\u017anika pkb per capita w warszawie reszta wojew\u00f3dztwa nie b\u0119dzie mog\u0142a korzysta\u0107 z funduszy strukturalnych ue, gdy pkb dla ca\u0142ego wojew\u00f3dztwa przekroczy wyznaczony przez uni\u0119 europejsk\u0105 wska\u017anik 75% pkb. przeciwnicy zwracaj\u0105 uwag\u0119 na wysokie koszty administracyjne wynik\u0142e z dublowania urz\u0119d\u00f3w i przeprowadzki do innego miasta oraz konieczno\u015bci zmiany wielu system\u00f3w w administracji publicznej. premier donald tusk w swoim expos\u00e9 zapowiedzia\u0142, \u017ce nie przewiduje w czasie swoich rz\u0105d\u00f3w poparcia \u017cadnych inicjatyw w zakresie zmian podzia\u0142u administracyjnego.\n\n\n== zobacz te\u017c ==\nwarszawa (projekt wojew\u00f3dztwa)\nwojew\u00f3dztwo staropolskie\nmazowsze\nvelomazovia \u2013 sie\u0107 szlak\u00f3w rowerowych na mazowszu\nmazowiecka chor\u0105giew harcerzy zhr\n\n\n== przypisy ==\n\n\n== linki zewn\u0119trzne ==\nstrona mazowieckiego urz\u0119du wojew\u00f3dzkiego w warszawie. mazowsze.uw.gov.pl. [zarchiwizowane z tego adresu (2011-04-27)].\nstrona samorz\u0105du wojew\u00f3dztwa mazowieckiego\nwojew\u00f3dztwo mazowieckie w liczbach, polska w liczbach [dost\u0119p 2015-05-18]  (pol.), liczba ludno\u015bci w oparciu o dane gus."