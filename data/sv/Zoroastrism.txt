"zoroastrism (\u00e4ven mazdaism efter namnet p\u00e5 guden ahura mazda), \u00e4r en av v\u00e4rldens \u00e4ldsta monoteistiska (alternativt monolatriska) religioner. zoroastrismen grundades av den iranske filosofen och diktaren zarathustra omkring 1500 f.kr. i det historiska nord\u00f6stra iran (f\u00f6rmodligen i det historiska sogdien eller margiana).\ni indien kallas religionen parsism (\"den persiska religionen\"). zoroastrierna sj\u00e4lva kallar sin religion f\u00f6r behdini (\"den goda religionen\") eller mazdayasna (\"vishetsdyrkan\"). \nzoroastrismen var den dominerande religionen i stor-iran (den iranska v\u00e4rlden) i mer \u00e4n 1500 \u00e5r och har haft ett djupg\u00e5ende inflytande p\u00e5 judendom, manikeism, kristendom, islam och sufism. zoroastrisk tidr\u00e4kning b\u00f6rjade 1738 \u00e5r f\u00f6re kristus. \u00e5r 2023 motsvarar 3761 i den zoroastriska kalendern.\ntill ber\u00f6mda zoroastrier i modern tid h\u00f6r zubin mehta, freddie mercury, ratan tata och trita parsi. indiska zoroastrier kallas ibland parser.\n\n\n== tro och ut\u00f6vande ==\n\n\n=== gyllene regel ===\nzoroastrismens grundprincip eller gyllene regel \u00e4r formulerad p\u00e5 fornavestiska och lyder:\np\u00e5 fornavestiska lyder sentensen: humata h\u016bxta huuar\u0161ta. denna trefaldiga princip har sin grund i zarathustras s\u00e5nger (avestiska: g\u0101th\u0101) och utg\u00f6r stommen i hans filosofi. han menar att varje enskild individ har en fri vilja och en aktiv roll i formandet av sitt beteende.\n\n\n=== mantran ===\nde tv\u00e5 viktigaste mantran i zoroastrismen \u00e4r ashem vohu och yatha ahu vairiyo. de \u00e4r f\u00f6rfattade p\u00e5 fornavestiska och med all sannolikhet utformade av zarathustra sj\u00e4lv. ashem vohu kan \u00f6vers\u00e4ttas som \"sanningen \u00e4r god\" och lyder i svensk \u00f6vers\u00e4ttning:\np\u00e5 fornavestiska lyder mantrat: a\u1e63\u030c\u0259m voh\u016b vahi\u0161t\u0259m ast\u012b / u\u0161t\u0101 ast\u012b u\u0161t\u0101 ahm\u0101i / hyat\u0330 a\u1e63\u030c\u0101i vahi\u0161t\u0101i a\u1e63\u030c\u0259m.\n\n\n=== elden ===\nv\u00f6rdnad f\u00f6r ljuset och elden spelar stor roll i zoroastrismen. elden betraktas som helig, gudomlig och okr\u00e4nkbar. n\u00e4r zoroastrismen hade etablerat sig hade ocks\u00e5 ett pr\u00e4sterskap vuxit fram f\u00f6r att beskydda den heliga elden, jorden och vattnet, f\u00f6r att avv\u00e4rja onda andar och andra kultiska handlingar. \n\n\n=== heliga cypresser ===\ncypresser anses heliga inom zoroastrismen eftersom zarathustra enligt traditionen sj\u00e4lv planterade en cypress i byn kashmar i nord\u00f6stra iran f\u00f6r att \u00e4ra vishtaspa. denna cypress, som h\u00f6ggs ned p\u00e5 order av den abbasidiske kalifen al-mutawakkil, \u00e4r ber\u00f6md som cypressen i kashmar. \nf\u00f6re islamiska er\u00f6vringen av mellan\u00f6stern fanns flera heliga cypresser runtom i iran och afghanistan. av dessa \u00e5terst\u00e5r bara en, cypressen i abarkuh, som \u00e4r omkring 25 meter h\u00f6g och utg\u00f6r ett viktigt pilgrimsm\u00e5l f\u00f6r zoroastrier fr\u00e5n hela v\u00e4rlden.\n\n\n=== viktiga djur ===\ni s\u00e5nger framtr\u00e4der zarathustra till kreaturens r\u00e4ddning och skyddar dem mot den blodiga boskapsslakt som var utbredd i d\u00e5tidens iran. kon symboliserar det goda livet, men ocks\u00e5 den goda v\u00e4rlden.\nkor, h\u00e4star, hundar och andra djur som ans\u00e5gs nyttiga i ett boskapssk\u00f6tande samh\u00e4lle har h\u00f6g status bland zoroastrier. \ni avesta beskrivs ormar, myggor och andra onyttiga djur med neds\u00e4ttande ord.\n\n\n=== kvinnliga pr\u00e4ster och konversion ===\nkvinnliga pr\u00e4ster och konversion till zoroastrismen \u00e4r fr\u00e5gor som \u00e4r kontroversiella bland zoroastrier. medan det iranska zoroastriska samfundet och parser utanf\u00f6r indien \u00e4r positiva till kvinnliga pr\u00e4ster och konversion till zoroastrismen mots\u00e4tter sig en majoritet av de parsiska pr\u00e4sterna i indien dessa fenomen. \nkvinnliga zoroastriska pr\u00e4ster eller mobeder f\u00f6rekommer i iran och i kanada. 2013 utf\u00f6rde mahshad khosraviani navjote-riten i toronto som f\u00f6rsta kvinnliga mobed i kanada.\n\n\n=== traditionellt begravningsskick ===\neftersom eld, jord och vatten tillh\u00f6r den goda, heliga och ljusa sf\u00e4ren fick inte de d\u00f6da begravas eller br\u00e4nnas. liken s\u00e5gs som orena och sattes i st\u00e4llet ut till f\u00e5glarna i torn p\u00e5 h\u00f6jder eller bergstoppar. s\u00e5dana torn (s\u00e5 kallade tystnadens torn) finns fortfarande kvar, dock begraver zoroasterna numera sina d\u00f6da d\u00e5 den h\u00e4rskande religionen (islam) f\u00f6rbjuder denna form av \"begravning\" i iran. detta sker dock i speciella beh\u00e5llare som undviker direkt kontakt mellan liken och jorden under. bland parserna i bombay f\u00f6rekommer det dock fortfarande att man l\u00e4gger sina d\u00f6da p\u00e5 taket av ett \"tystnadens torn\" s\u00e5 att gamarna kan \u00e4ta liken. det mest k\u00e4nda tystnadens torn i bombay, doongerwadi, ligger p\u00e5 en h\u00f6jd p\u00e5 den ber\u00f6mda halv\u00f6n malabar hill.\n\n\n== filosofi ==\nzoroastrisk filosofi utg\u00e5r fr\u00e5n den iranske filosofen och diktaren zarathustra som levde i nord\u00f6stra iran omkring 1500 f.kr.. zarathustras filosofi finns bevarad i hans s\u00e5nger.\nm\u00e5nga av de zoroastriska tankeskolorna utvecklades under den sasanidiska dynastin d\u00e5 iran var en stormakt i v\u00e4stasien. en s\u00e5dan skola var zurvanismen som har sina r\u00f6tter i akemenidisk tid och beskrivs av historieskrivaren theopompos (300-talet f.kr.).\ni dag lever den zoroastriska filosofin framf\u00f6rallt vidare bland zoroastriska t\u00e4nkare i indien, iran och nordamerika.zoroastrisk filosofi har p\u00e5verkat grekisk filosofi genom iranska mager under mediska perioden och akemenidiska perioden.\n\n\n=== centrala id\u00e9er ===\nzoroastrisk filosofi kretsar kring ontologisk dualism (f\u00f6rh\u00e5llandet mellan tanke och materia), etisk dualism (mellan gott och ont) och f\u00f6rh\u00e5llandet mellan tanke och handling.zoroastrisk filosofi ber\u00f6r i huvudsak kunskapsteori, kosmologi och etik.\n\n\n=== etisk dualism ===\nzoroastrismen \u00e4r monoteistisk. d\u00e4remot finns en dualism p\u00e5 individens niv\u00e5, vad forskare kallar en \"etisk dualism\" med ett motsatsf\u00f6rh\u00e5llande mellan sanning och l\u00f6gn, mellan gott och ont, mellan r\u00e4tt och fel. underordnade ahura mazda finns tv\u00e5 \"t\u00e4nkes\u00e4tt\": spenta mainyu och angra mainyu, det konstruktiva respektive det destruktiva t\u00e4nkes\u00e4ttet. genom sitt t\u00e4nkande, sina ord och sina handlingar v\u00e4ljer m\u00e4nniskan mellan dessa tv\u00e5 motsatser. centralt \u00e4r orsakssambandet, det \u00e4r ordningen mellan tanke, ord, handling som \u00e4r avg\u00f6rande. zoroastrier tr\u00e4nas d\u00e4rf\u00f6r att identifiera sig med sina tankar, ord och handlingar snarare \u00e4n att se dem som externa. dualismen \u00e4r strikt etisk. det r\u00e5der olika uppfattningar bland zoroastrier om huruvida zoroastriska v\u00e4rldsuppfattningen \u00e4r monistisk eller dualistisk.\n\n\n=== viktiga filosofiska verk ===\ns\u00e5nger, ca 1500 f.kr.\nd\u0113nkard (\"samvetets handlingar\"), tredje boken, ca 800 e.kr.\nshkand gum\u0101n\u012bg wiz\u0101r  (\"utl\u00e4ggningen som skingrar tvivlet\"), ca 800 e.kr.\n\n\n== historia ==\n\n\n=== zarathustra ===\nzoroastrismens grundare heter zarathustra spitama (grekiska zoroaster, d\u00e4rav det v\u00e4sterl\u00e4ndska namnet p\u00e5 religionen). enligt den tradition de flesta zoroastrier f\u00f6ljer baserad p\u00e5 grekiska historikers ber\u00e4kningar, levde zarathustra 6000 f.kr, men moderna forskare anser i regel att han levde cirka 1200 f.kr.man vet inte exakt var zarathustra f\u00f6ddes, men f\u00f6delseplatsen antas vara n\u00e5gonstans \u00f6ster om kaspiska havet, i nuvarande iran, turkmenistan eller uzbekistan. de enda bevarade uppgifterna om zarathustra finns i den religi\u00f6sa skriften avesta, och d\u00e4r s\u00e4rskilt i de fem s\u00e5nger som \u00e4r betydligt \u00e4ldre \u00e4n det \u00f6vriga inneh\u00e5llet. senantika k\u00e4llor ber\u00e4ttar att han verkade i staden balkh i nuvarande afghanistan. \nn\u00e4r zarathustra framtr\u00e4dde var polyteismen f\u00f6rh\u00e4rskande i den gammaliranska religionen inom stor-iran. zarathustra v\u00e4nde sig emot m\u00e5ngfalden av gudar, dit krigsguden indra h\u00f6rde, djuroffer och det omfattande rituella bruket av droger som haoma-saften. vissa moderna forskare, s\u00e5som jean kellens, anser att zarathustra inte alls avf\u00e4rdade polyteismen utan s\u00f6kte reformera denna i monolatrisk form.zarathustra predikade en religion med ahura mazda (den h\u00f6ga visheten) som h\u00f6gsta gudomlighet. hans l\u00e4ra \u00e4r inte moraliserande \u2013 den saknar till exempel sociala regler \u2013 utan \u00e4r djupt etisk och lyfter fram m\u00e4nniskans frihet, r\u00e4ttsk\u00e4nsla och aktiva deltagande i det fortsatta skapandet av v\u00e4rlden. b\u00e4rande \u00e4r principen om asha, som spelar en  lika central roll inom zoroastrismen som principen om karma g\u00f6r inom hinduismen. asha \u00e4r b\u00e5de den \"vetenskapliga\" sanningen om hur tillvaron fungerar men \u00e4ven den b\u00e4rande etiska principen i zarathustras budskap. att leva i enlighet med asha \u00e4r det viktigaste f\u00f6r alla zoroastrier.\nenligt traditionen b\u00f6rjade zarathustra som ung att f\u00e5 upplysningar av ahura mazda. dessa gudomliga samtal, liksom zarathustras sv\u00e5righeter med att l\u00e4ra ut religionen, beskrivs i s\u00e5nger, en samling av poesi och s\u00e5nger som utg\u00f6r zarathustras egna ord i den heliga skriften avesta. motst\u00e5ndet fr\u00e5n den gammaliranska religionens pr\u00e4sterskap gjorde att zarathustra valde att utvandra. religionen fick bara spridas med fredliga medel. i nuvarande afghanistan fann han till slut en adept i vishtaspa, kungen av baktrien. zarathustras f\u00f6rsta l\u00e4rjunge var vishtaspas hustru atossa (hutaosa). d\u00e4refter b\u00f6rjade hans l\u00e4ra snabbt att f\u00e5 fler anh\u00e4ngare i \u00f6stra delarna av stor-iran. med tiden blev hans filosofi till religion.\n\n\n=== zoroastrismens inflytande ===\nzoroastrismen var den dominerande religionen i centralasien och fr\u00e4mre asien, huvudsakligen dagens iran, afghanistan, kaukasien, tadzjikistan och norra indien, under mer \u00e4n 1200 \u00e5r. detta \u00e4r ett geografiskt omr\u00e5de som motsvarar stor-iran.\nunder det akemenidiska riket n\u00e5dde zarathustras tankar till medelhavsomr\u00e5det, d\u00e4r de sannolikt influerade filosoferna herakleitos, platon och aristoteles. det zoroastriska inflytandet f\u00f6rdjupades efter alexander den stores er\u00f6vringar av det akemenidiska riket \u00e5r 333 f.kr. \nkontakterna mellan perser och judar i babylon och jerusalem efter den akemenidiske kyros den stores er\u00f6vring av babylon 539 f.kr. medf\u00f6rde att persiska religi\u00f6sa f\u00f6rest\u00e4llningar om paradis och helvete och en dualistisk v\u00e4rldsbild p\u00e5verkade judendomen och inlemmades gnostiska tankeg\u00e5ngar. n\u00e4r sedan kristendomen v\u00e4xte fram inf\u00f6rlivades grekisk filosofi och zoroastriska begrepp och tankeg\u00e5ngar, i modifierat skick, i denna religion, och senare \u00e4ven i islam.\n\n\n=== senare historia ===\nzoroastrismen var statsreligion i det persiska riket. n\u00e4r perserna \u00f6vergick till islam p\u00e5 650-talet flyttade zoroastrierna, i synnerhet pr\u00e4sterskapet (mager eller magier), till kina och indien f\u00f6r att slippa det islamiska styret. i indien har denna folkgrupp \u00f6verlevt och finns kvar \u00e4n idag. de kallas parser (d.v.s. perser) och lever till stor del i en isolerad och exklusiv del av bombay. om nutida zoroastrism i bombay, se ocks\u00e5 parsism.\nzoroastrismen har sedan 1970-talet spritts fr\u00e5n sina ursprungliga heml\u00e4nder iran och indien till resten av v\u00e4rlden, inklusive permanenta f\u00f6rsamlingar i usa, kanada, brasilien, venezuela, australien, sydafrika, singapore, hongkong, storbritannien, tyskland, skandinavien, frankrike, ryssland och tadzjikistan. sedan 2007 finns ett europeiskt zoroastriskt center i paris.\nzoroastrismen hade 2010 cirka 2,6 miljoner anh\u00e4ngare, fr\u00e4mst bosatta i iran, indien och usa. fram till omkring 2001\u20132002 uppskattades antalet \u00e5terst\u00e5ende zoroastrier till maximalt drygt 200 000 personer, en uppgift som fortfarande f\u00f6rekommer p\u00e5 webbplatser och i uppslagsverks som inte uppdaterats. efter 11 september-attackerna 2001 och de senare usa-ledda interventionerna i irak, afghanistan och pakistan har det emellertid framkommit att avsev\u00e4rt fler zoroastrier lever i mellan\u00f6stern, men som till f\u00f6ljd av \u00e5rhundraden av f\u00f6rtryck under flera muslimskt dominerade kulturer och stater valt att h\u00e5lla en mycket l\u00e5g profil. i indien har de d\u00e4remot \u00e5tnjutit full religionsfrihet. \nirans ut\u00f6vare av zoroastrismen erk\u00e4nns officiellt som en religi\u00f6s minoritetsgrupp av irans regering, och liksom judar och kristna tilldelas de en plats i det iranska parlamentet.\n\n\n==== zoroastrismen i sverige ====\nzoroastrismen i sverige har knappt 1 500 anh\u00e4ngare, de flesta med iransk invandrarbakgrund, men \u00e4ven flera svenskf\u00f6dda konvertiter. ett zoroastriskt center i sverige finns i g\u00f6teborg, under ledning av kamran jamshidi sedan 1992. jamshidi har genomg\u00e5tt pr\u00e4stutbildning i iran och \u00e4r skandinaviens f\u00f6rsta mobed (zoroastrisk pr\u00e4st).[k\u00e4lla beh\u00f6vs]i juni 2012 \u00f6ppnades det f\u00f6rsta zoroastriska eldtemplet i sverige. templet ligger i sollentuna norr om stockholm och drivs av kurdistans zarathustriska f\u00f6rsamling under ledning av mobed andaz hwaize.\n\n\n== se \u00e4ven ==\nfriedrich nietzsche och s\u00e5lunda talade zarathustra.\nyasna\ns\u00e5nger\neskatologi\n\u00e4nglar\nskydds\u00e4nglar\n\n\n== k\u00e4llor ==\n\n\n=== noter ===\n\n\n=== tryckta k\u00e4llor ===\nsvenska\n\nashk dahl\u00e9n, \"zarathustra och hans s\u00e5nger\", popul\u00e4r poesi, no 46, tran\u00e5s, 2020.\nashk dahl\u00e9n, \"zoroastrismen i det f\u00f6rsta perserriket: var akemeniderna anh\u00e4ngare av zarathustra?\", religion och bibel, vol. 2017-2019, uppsala, 2021, s. 25-56.\nanders hultg\u00e5rd, \"hur uppstod zoroastrismen? nyare forskning kring en gammal fr\u00e5ga\", iran. 4 000 \u00e5r av historia, konst, religion, litteratur och spr\u00e5k, red. ashk dahl\u00e9n och carina jahani. uppsala: uppsala universitet, 2014\nazar mahloujian, vi lyser som guld - ett reportage om zoroastrier i exil, bokf\u00f6rlaget atlas, 2006.\nh.s. nyberg, irans forntida religioner, uppsala, 1937.\nedgar reuterski\u00f6ld, zarathustras religionshistoriska st\u00e4llning, uppsala, 1914.\nmichael stausberg, zarathustra och zoroastrismen, nya doxa, 2005.\nmichael stausberg, \"iran\", antikens religioner - mellan\u00f6sterns och medelhavsomr\u00e5dets religioner, lund, 2015.engelska\n\nboyce, mary, a history of zoroastrianism, vol. 1, leiden: brill; 1996.\nboyce, mary,  a persian stronghold of zoroastrianism. london: oxford university press, 1977.\nboyce, mary, a history of zoroastrianism, vol. 2 (handbuch der orientalistik series). leiden: brill. repr. 1996.\nboyce, mary, a history of zoroastrianism: vol. 3 (handbuch der orientalistik series). with frantz grenet, leiden: brill, 1991.\nboyce, mary,zoroastrianism: its antiquity and constant vigour (columbia lectures on iranian studies, no 7). cosa mesa: mazda, 1992.\nkulke, eckehard. the parsees in india: a minority as agent of social change. m\u00fcnchen: weltforum-verlag. isbn 3-8039-0070-0 \nervad sheriarji dadabhai bharucha. a brief sketch of the zoroastrian religion and customs \ndastur khurshed s. dabu. a handbook on information on zoroastrianism \ndastur khurshed s. dabu. zarathustra an his teachings : a manual for young students \njivanji jamshedji modi. the religious system of the parsis \nr. p. masani. the religion of the good life zoroastrianism \np. p. balsara. highlights of parsi history \nmaneckji nusservanji dhalla (1994). history of zoroastrianism (dritte auflage, 525 p). bombay: k. r. cama, oriental institute \ndr. ervad dr. ramiyar parvez karanjia. zoroastrian religion & ancient iranian art \nadil f. rangoonwalla (2004). five niyaeshes (341 p.) \naspandyar sohrab gotla. guide to zarthostrian historical places in iran \nj. c. tavadia (1999). the zoroastrian religion in the avesta \ns. j. bulsara (1999). the laws of the ancient persians as found in the \"matikan e hazar datastan\" or \"the digest of a thousand points of law\" \nm. n. dhalla (2000). zoroastrian civilization \nmarazban j. giara (2002). global directory of zoroastrian fire temples (2. auflage, 240 p, 1) \nd. f. karaka. history of the parsis including their manners, customs, religion and present position (350 p, illus.) \npiloo nanavatty (1999). the gathas of zarathushtra (73 p, (illus.)) \nroshan rivetna. the legacy of zarathushtra (96 p, (illus.)) \ndr. sir jivanji j. modi. the religious ceremonies and customs of the parsees (550 seiten) \nmani kamerkar, soonu dhunjisha (2002). from the iranian plateau to the shores of gujarat (220 p) \ni.j.s. taraporewala. the religion of zarathushtra (357 p) \njivanji jamshedji modi (2004). a few events in the early history of the parsis and their dates (114 p) \ndr. irach j. s.taraporewala. zoroastrian daily prayers (250 p) \nadil f.rangoonwalla (2003). zoroastrian etiquette (56 p) \nrustom c chothia (2002). zoroastrian religion most frequently asked questions (44 p) \n\n\n== externa l\u00e4nkar ==\nzoroastrismen - goda tankar, goda ord, goda handlingar - introduktion till zoroastrismen och zarathustra p\u00e5 svenska\nzoroastrier mellan persepolis och bombay - artikel i tidningen kulturen\nunesco parsi zoroastrian project - fn projekt i bombay om indiens parser"