"eumetazoa is \u2019n subkoninkryk onder diere. die naam beteken letterlik \"regte n\u00e1 diere\" (grieks: \u03b5\u1f56 eu + \u03bc\u03b5\u03c4\u03ac met\u00e1 + \u03b6\u1ff7\u03bf\u03bd zoon). dit bevat alle groot diergroepe buiten sponse, placozoa en verskeie ander uitgestorwe of obskure lewensvorme. kenmerkend van eumetazoa is ware weefsel wat in kiemlae georganiseer is, die teenwoordigheid van neurone en \u2019n embrio wat deur \u2019n gastrula-stadium gaan. die groep sluit gewoonlik minstens ctenophora, cnidaria en bilateria in. of mesozoa daarin hoort, word betwis.\n\nsommige filogenetici het al voorgestel dat sponse en eumetazoa apart van eensellige organismes ontwikkel het, wat sou beteken die diereryk vorm nie \u2019n klade (\u2019n volledige groepering van alle organismes wat van \u2019n gemeenskaplike voorouer afstam) nie. genetiese studies en sommige morfologiese eienskappe, soos die gemeenskaplike teenwoordigheid van koanosiete, steun egter die idee van \u2019n gemeenskaplike oorsprong.die eumetazoa het in die neoproteroso\u00efkum (waarskynlik in die kriogenium) ontstaan.\n\n\n== verwysings ==\n\n\n== eksterne skakels ==\n wikispecies het meer inligting verwant aan eumetazoa\n hierdie artikel is vertaal uit die engelse wikipedia"