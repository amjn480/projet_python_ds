L [ell] är den tolfte bokstaven i det moderna latinska alfabetet.


== Betydelser ==


=== Versalt L ===
Talet 50 med romerska siffror.
Auktorsnamn för Linné, betecknande att en art beskrivits och namngivits av denne – "Blåbär (Vaccinium myrtillus L.)". Carl von Linné är den ende som internationellt betecknas med en enda bokstav på detta sätt.
Nationalitetsbeteckning för motorfordon från Luxemburg.
Inom bibliotekens klassifikationssystem SAB beteckning för biografi med genealogi, se SAB:L.
Tidigare länsbokstav, för det förutvarande Kristianstads län.
Den statistiska kategorin förlust i baseboll.
Partiförkortning för Liberalerna.


=== Gement l ===
Förkortning för volymenheten liter.
I IPA-alfabetet en alveolar lateral approximant.
Förkortning av latinets liquidus som beskriver ett flytande ämne och som skrivs efter kemiska beteckningar. (ex. H₂O(l) )


== Historia ==
Bokstaven L motsvaras av den grekiska bokstaven lambda, som i sin tur härstammar från den feniciska bokstaven "lamedh", vilken ursprungligen föreställde en stav, som man drev fram boskap med, eller en herdestav.


== Datateknik ==
I datorer lagras L samt förkomponerade bokstäver med L som bas och vissa andra varianter av L med följande kodpunkter:

I ASCII-baserade kodningar lagras L med värdet 0x4C (hexadecimalt), l med värdet 0x6C (hexadecimalt) och # med värdet 0x23 (hexadecimalt).
I EBCDIC-baserade kodningar lagras L med värdet 0xD3 (hexadecimalt), l med värdet 0x93 (hexadecimalt) och # med värdet 0x7B (hexadecimalt).
Övriga varianter av L lagras med olika värden beroende på vilken kodning som används, om de alls kan representeras.