"v\u00e4nsterpartiet (v) \u00e4r ett svenskt socialistiskt och feministiskt parti p\u00e5 ekologisk grund. p\u00e5 partiets valsedlar anges partibeteckningen v\u00e4nsterpartiet. partiledare \u00e4r sedan den 31 oktober 2020 nooshi dadgostar.\nv\u00e4nsterpartiet antog sitt nuvarande namn 1990 som ersatte det tidigare v\u00e4nsterpartiet kommunisterna som anv\u00e4nts fr\u00e5n 1967, dessf\u00f6rinnan sveriges kommunistiska parti fr\u00e5n 1921 och sveriges socialdemokratiska v\u00e4nsterparti fr\u00e5n 1917. v\u00e4nsterpartiet har, likt socialdemokraterna, sitt tidiga ursprung i den socialistiska arbetarr\u00f6relsen. bolsjevikernas makt\u00f6vertagande i ryssland 1917 innebar grundandet av den kommunistiska v\u00e4rldsr\u00f6relsen och den svenska arbetarr\u00f6relsen delades d\u00e4rmed i en reformistisk och en revolution\u00e4r del. i sverige har den kommunistiska delen av arbetarr\u00f6relsen historiskt varit relativt svag medan socialdemokraterna, i j\u00e4mf\u00f6relse med andra l\u00e4nder, har varit starka. socialdemokraterna har historiskt betraktat v\u00e4nsterpartiet som splittrare av arbetarr\u00f6relsen och har i perioder st\u00f6tt sig p\u00e5 deras passiva st\u00f6d i riksdagen.\nmellan 1998 och 2006 agerade v\u00e4nsterpartiet tillsammans med milj\u00f6partiet st\u00f6dparti till den socialdemokratiska minoritetsregeringen. inf\u00f6r riksdagsvalet i sverige 2010, mellan december 2008 och den 26 oktober 2010, samarbetade partiet tillsammans med socialdemokraterna och milj\u00f6partiet som de r\u00f6dgr\u00f6na. fr\u00e5n riksdagsvalet 2014 till 2019 samarbetade v\u00e4nsterpartiet med regeringen l\u00f6fven, best\u00e5ende av socialdemokraterna och milj\u00f6partiet, om budgeten. detta samarbete upph\u00f6rde med januariavtalet 2019.\npartiet \u00e4r det fj\u00e4rde st\u00f6rsta i riksdagen, med 24 mandat av 349, efter att ha f\u00e5tt 6,75 procent av r\u00f6sterna i riksdagsvalet 2022.\ni europaparlamentsvalet 2019 erh\u00f6ll v\u00e4nsterpartiet 6,80 procentenheter av v\u00e4ljarnas r\u00f6ster och fick d\u00e4rmed ett mandat i parlamentet. i parlamentet \u00e4r v\u00e4nsterpartiet en del av v\u00e4nstergruppen. partiet \u00e4r inte medlem av europeiska v\u00e4nsterpartiet.\npartiet har inte l\u00e4ngre n\u00e5gon nomineringsgrupp i svenska kyrkan, utan har ersatts av v\u00e4nsterns religi\u00f6sa n\u00e4tverk (vrg) som har nomineringsgruppen v\u00e4nstern i svenska kyrkan (visk).\n\n\n== historia ==\n\n\n=== sammanfattning ===\nv\u00e4nsterpartiet bildades 1917 av v\u00e4nsteroppositionen inom socialdemokratiska arbetarepartiet (sap) samt merparten av d\u00e5varande dess ungdomsf\u00f6rbund, socialdemokratiska ungdomsf\u00f6rbundet (sduf). h\u00f6gerfalangen inom ungdomsf\u00f6rbundet som leddes av per albin hansson l\u00e4mnade f\u00f6rbundet till f\u00f6rm\u00e5n f\u00f6r moderpartiet, och var med i bildandet av ett nytt ungdomsf\u00f6rbund, nuvarande sveriges socialdemokratiska ungdomsf\u00f6rbund (ssu). detta kom av en strid mot sap:s partilednings ultimatum om total lojalitet genom bland annat den s\u00e5 kallade munkorgsstadgan som v\u00e4nsterfalangen och ungdomsf\u00f6rbundet kritiskt menade var till f\u00f6r att tysta oppositionen inom partiet. det nya partiet som bildades genom partisplittringen, sveriges socialdemokratiska v\u00e4nsterparti (ssv), var senare med och grundade komintern 1919. partiet kantades inledningsvis av h\u00e4ftiga falangstrider och medlemmar utesl\u00f6ts eller l\u00e4mnade partiet, f\u00f6r att bilda nya socialistiska f\u00f6rbund. under tiden i komintern styrdes partiet av det sovjetiska kommunistpartiet, som d\u00e5 i sverige s\u00e5gs som landets fr\u00e4msta politiska fiende.partiet var det enda i riksdagen som inte ingick i andra v\u00e4rldskrigets svenska samlingsregering. trots att partiet aldrig ingick i n\u00e5got regeringssamarbete kunde sap tillgodor\u00e4kna sig v\u00e4nsterpartiets parlamentariska st\u00f6d. \u00e4ven efter att komintern uppl\u00f6stes var partiet n\u00e4ra knutet till sovjetunionen, n\u00e5got som \u00e4ndrades f\u00f6rst p\u00e5 1960-talet med en f\u00f6rnyelse av partiledningen, en utveckling som fortsatte under 1970-talet efter intryck av eurokommunismen, d\u00e5 partiet blev mer sj\u00e4lvst\u00e4ndigt och det f\u00f6rsta kommunistiska partiet att principiellt acceptera politisk demokrati. partiet fortsatte emellertid kontakterna med ett flertal socialistiska folkrepubliker \u00e4nda tills j\u00e4rnrid\u00e5n f\u00f6ll 1989 och sovjetunionen kollapsade 1991.\nd\u00e4refter under 1990-talet kom partiet att reformeras av de s\u00e5 kallade \"f\u00f6rnyarna\" och kom att beteckna sig som ett socialistiskt, feministiskt och milj\u00f6t\u00e4nkande parti, snarare \u00e4n kommunistiskt, med aktivt samarbete med de socialdemokratiska regeringarna. i b\u00f6rjan av 2000-talet led \"f\u00f6rnyarna\" n\u00e5got av ett nederlag i maktkampen med de s\u00e5 kallade \"traditionalisterna\", vilket ledde till att \"f\u00f6rnyarna\" bildade v\u00e4gval v\u00e4nster. under 2010-talet n\u00e4rmade sig partiet milj\u00f6partiet och socialdemokraterna, f\u00f6rst inom det r\u00f6dgr\u00f6na samarbetet och sedan i budgetsamarbete, samtidigt som traditionalisterna marginaliserades och f\u00f6rnyarna \u00e5tertog kontrollen.\n\n\n=== b\u00f6rjan ===\nde europeiska socialdemokratiska organisationerna var anslutna till den socialistiska andra internationalen som bildades 1889. man bildade de f\u00f6rsta fackf\u00f6rbunden och k\u00e4mpade f\u00f6r allm\u00e4n och lika r\u00f6str\u00e4tt. internationella arbetarr\u00f6relsen splittrades n\u00e4r f\u00f6rsta v\u00e4rldskriget br\u00f6t ut 1914 d\u00e5 man inte uppn\u00e5dde en enad front mot kriget.\narbetarr\u00f6relsen hade nu en skiljelinje mellan reformister, som i flera nationer ingick i nationella regeringar och f\u00f6respr\u00e5kade socialism med reformer, medan de revolution\u00e4ra menade att man skulle forts\u00e4tta med den socialistiska revolutionen. de revolution\u00e4ra falangerna b\u00f6rjade nu kalla sig kommunister.\n\n\n=== 1910-talet ===\n\ni sverige kom splittringen i socialdemokratiska arbetarepartiet (sap) 1917. v\u00e4nsteroppositionen, som inspirerades av lenins bolsjeviker och frihetliga socialister, ans\u00e5g att partiet hade g\u00e5tt f\u00f6r l\u00e5ngt \u00e5t h\u00f6ger. p\u00e5 den tionde partikongressen som h\u00f6lls i februari inledde partiordf\u00f6randen, hjalmar branting, med att det skulle bli \"en uppg\u00f6relsens dag\". v\u00e4nsteroppositionen utesl\u00f6ts och n\u00e4stan samtliga medlemmar i ungdomsf\u00f6rbundet, socialdemokratiska ungdomsf\u00f6rbundet (sduf), ansl\u00f6t sig till den revolution\u00e4ra organisationen. den nya gruppen bildade sverges socialdemokratiska v\u00e4nsterparti (ssv) 13 maj 1917. de ledande initiativtagarna var bland andra ture nerman, kata dalstr\u00f6m, carl lindhagen, karl kilbom, zeth h\u00f6glund och fredrik str\u00f6m. de tre sistn\u00e4mnda deltog p\u00e5 den kommunistiska internationalens kongresser d\u00e4r bland andra vladimir lenin och lev trotskij deltog.\n\n\n=== 1920-talet ===\nssv intog en antimilitaristisk och internationell h\u00e5llning. tillsammans med andra v\u00e4nstersocialistiska partier var man med och grundade tredje internationalen (komintern) 1919. de ryska bolsjevikerna som i oktoberrevolutionen tagit makten och bildat sovjetryssland blev ledande parti. \u00e5r 1921 bytte ssv namn till sveriges kommunistiska parti (skp) och anammade kominterns 21 teser. n\u00e4r detta skedde br\u00f6t sig en grupp reformister ledda av ivar vennerstr\u00f6m ur partiet och tog med sig namnet till det av dem startade sverges socialdemokratiska v\u00e4nsterparti. \u00e5r 1924 br\u00f6t sig \u00e4nnu en minoritet ut ur partiet tillsammans med ledargestalterna zeth h\u00f6glund och fredrik str\u00f6m efter en dispyt med kominterns ordf\u00f6rande grigorij zinovjev och den \u00f6kande centraliseringen i komintern.\n\u00e5r 1926 organiserade skp en fackf\u00f6reningskonferens med ledam\u00f6ter som representerade 80 000 arbetare.\n\n\n==== partisplittring 1929 ====\n\u00e5r 1929 kom den st\u00f6rsta splittringen i partiets historia d\u00e5 karl kilbom och st\u00f6rre delen av medlemmarna utesl\u00f6ts av komintern, och flera medlemmar l\u00e4mnade partiet. kilbom drev tillsammans med nils flyg och partimajoriteten ett eget skp. sverige hade nu ett skp i komintern och ett utanf\u00f6r. det kominterntrogna partiet reorganiserades och leddes av hugo sill\u00e9n och fick tre procent av r\u00f6sterna i andrakammarvalet 1932 medan det gamla kommunistiska partiet som leddes av kilbom fick 5,32 procent. partierna kallades f\u00f6r enkelhetens skull efter respektive ledare; sill\u00e9narna och kilbomarna. 1934 bytte kilboms parti namn till socialistiska partiet och under 1930-talet hade det st\u00f6rre st\u00f6d \u00e4n sill\u00e9ns parti, men uppl\u00f6stes s\u00e5 sm\u00e5ningom under 1940-talet efter att under flygs ledning ha valt en tyskv\u00e4nlig h\u00e5llning under andra v\u00e4rldskriget.\n\n\n=== 1930-talet ===\nde politiska f\u00f6r\u00e4ndringarna i europa under b\u00f6rjan av 1930-talet f\u00f6ranledde en kurs\u00e4ndring i kominterns politiska linje. kominterns sista kongress h\u00f6lls 1935 och d\u00e4r fastslog man en enad front med samtliga partier som motsatte sig fascism, det som kom att kallas folkfront. det fr\u00e4msta samarbetet var emellertid \"enhetsfronten\" som enbart skulle best\u00e5 av arbetarklassen som representerades av socialistiska och kommunistiska organisationer. en del av dessa folkfronter deltog i val och bildade regering, till exempel i frankrike och i spanien.\nfolkfronten segrade i valen som h\u00f6lls 1936 i spanien, i frankrike satt en v\u00e4nsterkoalition best\u00e5ende av franska kommunistpartiet, socialistpartiet och ett radikalt socialistiskt i regeringsst\u00e4llning 1936\u20131938, likaledes i chile 1932\u20131952.\nspanska inb\u00f6rdeskriget br\u00f6t ut 1936 n\u00e4r konservativa, fascistiska och nationalistiska krafter under milit\u00e4ren francisco franco ledde en revolt f\u00f6r att krossa republikens folkfront med v\u00e5ld. frivilliga internationella brigader \u00e5kte ned till spanien f\u00f6r att f\u00f6rsvara republiken, d\u00e4ribland uppemot 500 svenskar.\n\n\n=== 1940-talet ===\nandra v\u00e4rldskriget var en sv\u00e5r period f\u00f6r partiet. skp var den enda politiska kraften i sverige som st\u00f6dde den sovjetiska sidan i finska vinterkriget och var enda riksdagspartiet som inte fick sitta med i per albin hanssons samlingsregering. liksom resten av den kommunistiska r\u00f6relsen gjorde skp 1939 analysen att kriget var ett imperialistiskt krig, en analys som i m\u00e5ngt och mycket pr\u00e4glades av molotov\u2013ribbentrop-pakten som sovjetunionen undertecknat med tyskland.\ndessutom internerades m\u00e5nga av partiets medlemmar i arbetsl\u00e4ger, som storsien i norrbotten, med motiveringen att de kunde t\u00e4nkas planera statsfientlig verksamhet. den 2 mars 1940 utf\u00f6rdes det st\u00f6rsta politiska terrord\u00e5det under 1900-talet i sverige i och med attentatet mot partiets tidning norrskensflamman, d\u00e5 redaktionen bombades av personer med anknytning till h\u00f6gertidningen norrbottens-kuriren och milit\u00e4ren. fem m\u00e4nniskor dog.\nskp under ledning av sven linderot kom starkt tillbaka i andrakammarvalet 1944 d\u00e4r man fick rekordh\u00f6ga 10,3 procent, delvis beroende p\u00e5 sovjetiska arm\u00e9ns milit\u00e4ra framg\u00e5ngar och medverkande i att befria europa fr\u00e5n nazism. partiet fick d\u00e4rf\u00f6r en allt mer betydande roll i den svenska arbetarr\u00f6relsen.\n\u00e5r 1945 ledde kommunisterna metallarbetarstrejken som varade fr\u00e5n februari fram till juli och omfattade 120 000 verkstadsarbetare.\ninnan partikongressen 1944 v\u00e4xte nya linjer inom partiet fram, man antog det socialdemokratiska efterkrigsprogrammet och str\u00f6k begreppet proletariatets diktatur fr\u00e5n partiprogrammet. fr\u00e5n och med nu skulle man inte vara lika distanserade till socialdemokraterna och de icke-kommunistiska fackliga representanter som valdes p\u00e5 arbetsplatserna. man f\u00f6respr\u00e5kade ist\u00e4llet en enad arbetarr\u00f6relse.\nmedlemsantalet inf\u00f6r partikongressen 1946 \u00f6kade till runt 48 000 medlemmar fr\u00e5n 21 234 medlemmar 1940.\n\u00e5r 1946 fick skp 11,2 procent i de kommunala valen.\u00e5r 1948 skedde pragkuppen och partiets ledare ser h\u00e4ndelserna i tjeckoslovakien som en positiv f\u00f6rebild f\u00f6r sveriges utveckling. partiets ledning uttalar i en riksdagsdebatt att demokrati som styrelseskick inte har ett egenv\u00e4rde.\n\n\n=== 1950-talet ===\ndet stora inflytandet skp f\u00e5tt i fackf\u00f6rbunden och genom metallarbetarstrejken 1945 minskade dock drastiskt n\u00e4r tage erlander p\u00e5 1950-talet uttalade fackf\u00f6reningarnas roll som slagf\u00e4lt mot kommunisterna. \u00e5rtiondet blev en nedg\u00e5ng f\u00f6r skp. \n\u00e5r 1951 blev hilding hagberg ny partiledare. hagberg f\u00f6rde en utrikespolitik som pr\u00e4glades av lojalitet mot sovjetunionen, men f\u00f6respr\u00e5kade ett n\u00e4rmande till socialdemokratin p\u00e5 det inrikespolitiska planet och en ideologisk utveckling f\u00f6r en fredlig v\u00e4g till socialismen. n\u00e4rmande till socialdemokratin var kontroversiellt inom skp och ledde till intern strid. set persson, en av v\u00e4nsterfalangens fr\u00e4msta f\u00f6retr\u00e4dare, borgarr\u00e5d i stockholm fram till 1950 och medlem i partistyrelsen, kritiserade denna attityd gentemot det regerande partiet och f\u00f6respr\u00e5kade en h\u00e5rdare linje mot socialdemokratin vid partikongressen 1953. emellertid fick persson kongressen emot sig och blev starkt kritiserad. i och med detta beg\u00e4rde han sitt uttr\u00e4de ur partiet, och bildade i juli 1956 sveriges kommunistiska arbetarf\u00f6rbund (ska), som f\u00f6respr\u00e5kade en stalinistisk linje och kritiserade nikita chrusjtjovs reformer i sovjetunionen.f\u00f6r att undvika att bli beroende av kommunisterna i riksdagen och ha ett bredare regeringsunderlag valde erlander att bilda en koalitionsregering med bondef\u00f6rbundet mellan 1951 och 1957. dock var de tv\u00e5 koalitionspartnerna delade i fr\u00e5gan om pensionerna, d\u00e4r socialdemokraterna stod n\u00e4rmare skp. detta ledde bland annat till en gemensam kampanj i folkomr\u00f6stningen 1957 om atp-fr\u00e5gan tillsammans med socialdemokraterna f\u00f6r linje 1 om allm\u00e4n och obligatorisk tj\u00e4nstepension finiansierad med arbetsgivaravgifter, som totalt samlade 46,4% av r\u00f6sterna. kommunisternas r\u00f6ster samt folkpartisten ture k\u00f6nigson nedlagda r\u00f6st blev avg\u00f6rande vid omr\u00f6stningen i andra kammaren.trots att partiet tagit starkt st\u00e4llning mot oms\u00e4ttningsskatten och att delade uppfattningar fanns inom arbetarr\u00f6relsen sl\u00e4pptes det socialdemokratiska f\u00f6rslaget fram vid de b\u00e5da kammarnas gemensamma votering 1959 efter avg\u00e5ngshot fr\u00e5n d\u00e5varande statsministern erlander och risk f\u00f6r ett maktskifte. enligt kommunisterna, lo och delar av socialdemokratin skulle den nya skatten drabba arbetare. denna skiljelinje g\u00e4llande indirekt beskattning p\u00e5 konsumtion f\u00f6rblev \u00e5terkommande mellan partierna trots likartade f\u00f6rdelningspolitiska m\u00e5l, d\u00e5 socialdemokratin str\u00e4vade efter att balansera statsbudgeten f\u00f6r att m\u00f6jligg\u00f6ra riktade insatser medan kommunisterna ans\u00e5g att den regressiva skatten drabbade personer med  begr\u00e4nsade ekonomiska resurser h\u00e5rdast.under 1950-talet och en bit in p\u00e5 1960-talet fick partiet ekonomiskt st\u00f6d fr\u00e5n sovjetunionens kommunistiska parti. de fick \u00e5rligen en summa som varierade mellan 20 000 usd \u00e5r 1951 till 70 000 usd \u00e5r 1962, det st\u00f6rsta beloppet var 150 000 dollar \u00e5r 1963 och 1964.partiet startade flera frontorganisationer f\u00f6r att indirekt kunna verka f\u00f6r sovjetunionen och dess satellitstater. p\u00e5 ordf\u00f6randeposten brukade en socialdemokrat placeras, men organisationen drevs av kommunister. n\u00e4mnas kan svenska fredskommitt\u00e9n, f\u00f6rbundet sverige\u2013ddr och f\u00f6rbundet sverige\u2013sovjetunionen. \u00e5r 1961 grundades dessutom resebyr\u00e5n folkturist som specialiserade sig p\u00e5 resor till \u00f6ststaterna.\n\n\n=== 1960\u20132000-talet ===\n1960-talet blev en f\u00f6r\u00e4ndringarnas tid f\u00f6r skp. sedan det omv\u00e4lvande \u00e5ret 1956 med nikita chrusjtjovs tal d\u00e4r han kritiserade josef stalin och ungernrevolten hade ett allt st\u00f6rre internt missn\u00f6je v\u00e4xt mot partiledningens inslagna politik. m\u00e5nga yngre medlemmar, bland andra c.-h. hermansson, sture ring, lars werner, kjell e. johanson, b\u00f6rjade reagera och kr\u00e4vde f\u00f6r\u00e4ndringar av partiet. kongressen 1964 blev en seger f\u00f6r f\u00f6rnyarna i partiet. c.-h. hermansson blev partiets ordf\u00f6rande och b\u00f6rjade successivt f\u00f6r\u00e4ndra partiet och fj\u00e4rma sig fr\u00e5n de stalinistiska kvarlevorna och den okritiska h\u00e5llningen till sovjetunionen. avsikten var att g\u00f6ra partiet anpassat till svenska f\u00f6rh\u00e5llanden d\u00e4ribland att acceptera den svenska parlamentariska demokratin fullt ut.med ekonomiskt st\u00f6d fr\u00e5n direkt\u00f6ren f\u00f6r svenska sovjetfilm ab k\u00f6pte skp 1964 det som idag \u00e4r v\u00e4nsterpartiets kursg\u00e5rd i syninge i norrt\u00e4lje.den 16 maj 1967 bytte skp namn till v\u00e4nsterpartiet kommunisterna (vpk). namnskiftet sammantr\u00e4ffade med att en internationellt orienterad v\u00e4nstersocialism v\u00e4xte fram inom partiet. det nya namnet syftade till att kompromissa mellan \"traditionalisterna\" och \"modernisterna\". enligt j\u00f6rgen hermansson, professor p\u00e5 statsvetenskapliga institutionen vid uppsala universitet, f\u00f6rhindrade omvandlingen av partiet \"tillkomsten av en ny v\u00e4nstersocialistisk partibildning av det slag som uppstod i norge och danmark\".partiet var starkt kritiskt till det p\u00e5g\u00e5ende vietnamkriget och anordnade insamlingar till fnl. \u00e5r 1968, ironiskt nog samtidigt som v\u00e4nstervindarna bl\u00e5ste som starkast i sverige, gjorde partiet ett av sina s\u00e4msta val n\u00e5gonsin och fick bara tre procent av r\u00f6sterna. f\u00f6rklaringen kan delvis bero p\u00e5 h\u00e4ndelserna i tjeckoslovakien detta \u00e5r. den sovjetledda inmarschen i landet och krossandet av f\u00f6rs\u00f6ket att demokratisera det kommunistiska systemet i tjeckoslovakien, hade skakat omv\u00e4rlden. hermansson tog mycket tydligt avst\u00e5nd fr\u00e5n inmarschen, men hans trov\u00e4rdighet skadades av att flera av den \u00e4ldre generation \u00f6ppet och h\u00f6gljutt f\u00f6rsvarade den sovjetiska inmarschen (d\u00e4ribland den f\u00f6rre partiledaren hilding hagberg). under 1970-talet f\u00f6r\u00e4ndrades attityden till sovjetunionen inom flera av de europeiska kommunistpartierna under intryck av eurokommunismen.\n\n\n==== partisplittringar 1967\u20131977 ====\n\u00e5r 1967 br\u00f6t sig en mindre grupp ut och bildade kommunistiska f\u00f6rbundet marxist-leninisterna (kfml), den f\u00f6rsta \"ny-v\u00e4nster\"-organisationen i sverige som inspirerats av maoismen. kfml splittrades i sin tur ytterligare och bytte 1973 namn till vpk:s gamla namn sveriges kommunistiska parti.\npartiets nuvarande ungdomsf\u00f6rbund bildades 1970, sedan det gamla ungdomsf\u00f6rbundet tidigare samma \u00e5r hade brutit med partiet.\nden senaste st\u00f6rre splittringen kom 1977 n\u00e4r den mer moskvatrogna \"gammelkommunistiska\"-fraktionen tr\u00f6ttnade p\u00e5 partiets f\u00f6r\u00e4ndringsprocess. ungef\u00e4r en fj\u00e4rdedel av medlemmarna och tv\u00e5 av dess riksdagsledam\u00f6ter skapade utbrytarpartiet arbetarpartiet kommunisterna (apk). detta kan ha bidragit till att den borgerliga regeringen fick sitta kvar efter det ytterligt j\u00e4mna riksdagsvalet 1979; utbrytarna kom inte in i sveriges riksdag, men om deras r\u00f6ster tillfallit vpk hade det socialistiska blocket kunnat f\u00e5 majoritet. trots splittringen fortsatte oklarheten g\u00e4llande avsaknaden av demokrati inom \u00f6stblocket att k\u00e4nneteckna den interna debatten inom vpk, d\u00e5 delar av partiet ans\u00e5g att sovjetunionen och l\u00e4nderna med planekonomi varit en socialistisk motkraft mot imperialism och kapitalism.\n\n\n==== lars werner ====\ntv\u00e5 \u00e5r innan splittringen hade lars werner tagit \u00f6ver partiledarposten. werner s\u00e5gs som en kompromisskandidat men det kunde allts\u00e5 inte hejda splittringen. men \u00e4nd\u00e5 blev det en viss tillbakag\u00e5ng i partiets inst\u00e4llning till de statsb\u00e4rande kommunistpartierna. officiellt ville man betona sitt oberoende, men p\u00e5 ett n\u00e5got ambivalent s\u00e4tt bibeh\u00f6lls och \u00e5terupptogs de v\u00e4nskapliga f\u00f6rbindelserna till broderpartier inom sovjetunionens intressesf\u00e4r och i synnerhet till sovjetunionens kommunistiska parti. vpk kritiserade \u00f6ppet sidor av den sovjetiska politiken som exempelvis warszawapaktens invasion av tjeckoslovakien 1968 och invasionen av afghanistan. \nenligt dokument fr\u00e5n sukp centralkommitt\u00e9s arkiv fick vpk trots detta fortfarande inofficiellt bist\u00e5nd i form av betalda tj\u00e4nster som skulle synas mindre i r\u00e4kenskaperna, enligt ett arkiverat m\u00f6tesprotokoll fr\u00e5n d\u00e5 vpk:s partisekreterare bo hammar m\u00f6tte ambassadr\u00e5det jevgenij rymko. detta bestod av bist\u00e5nd i form av betalda resekostnader till vietnams kommunistpartis kongress, sjukhusv\u00e5rd i sovjetunionen f\u00f6r en av vpk:s partimedlemmar och fiktiva best\u00e4llningar av produkter fr\u00e5n f\u00f6retag som \u00e4gdes av vpk. dessa f\u00f6rbindelser odlades fram till sovjetunionens uppl\u00f6sning. en r\u00e4dsla f\u00f6r att utbrytarna i apk, fr\u00e5n 1977 och fram\u00f6ver ta \u00f6ver kontakterna med partierna i de kommunistiskt styrda l\u00e4nderna spelade in som en drivande orsak till den \u00e4ndrade h\u00e5llningen.[k\u00e4lla beh\u00f6vs] under 80-talet hade vpk goda f\u00f6rbindelser med regimen i nordkorea och man utv\u00e4xlade telegram med gratulationer. 1983 bes\u00f6kte lars werner och bo hammar nordkorea. 1987 skickade werner och vpk gratulationer till kim il-sung p\u00e5 dennes 75-\u00e5rsdag.under folkomr\u00f6stningen om k\u00e4rnkraften 1980 kampanjade vpk f\u00f6r linje 3, som f\u00f6respr\u00e5kade k\u00e4rnkraftens avveckling inom 10 \u00e5r. kampanjen leddes av lennart dal\u00e9us och genomf\u00f6rdes tillsammans med k\u00e4rnkraftskritiska centerpartiet och kds, men f\u00f6rlorade omr\u00f6stningen med endast 38,7% av r\u00f6sterna, mot 39,1% f\u00f6r linje 2 som f\u00f6respr\u00e5kade en successiv avveckling.i riksdagspolitiken br\u00f6ts den tidigare isoleringen av d\u00e5varande vpk 1982 i och med att partiet sade nej till den f\u00f6reslagna momsh\u00f6jningen som f\u00f6reslogs av den d\u00e5varande socialdemokratiska regeringen palme f\u00f6r att finansiera vall\u00f6ftena. ist\u00e4llet fick partiet efter f\u00f6rhandlingar mellan palme och werner fr\u00e5n riksdagens talarstol igenom h\u00f6jda livsmedelssubventioner som kompensation f\u00f6r momsh\u00f6jningen samt h\u00f6jd tobaksskatt f\u00f6r att finansiera dessa subventioner.werner var popul\u00e4r bland v\u00e4ljarna, och i en opinionsunders\u00f6kning 1988 gav 25% av de tillfr\u00e5gade h\u00f6gsta po\u00e4ng till honom bland sveriges d\u00e5varande partiledare. detta ledde dock enbart till tv\u00e5 nya mandat i 1988 \u00e5rs riksdagsval d\u00e5 partiet erh\u00f6ll 5,84% av r\u00f6sterna.vid regeringskrisen 1990 r\u00f6stade partiet tillsammans med de borgerliga ned den sittande s-regeringen:s f\u00f6rslag, som innebar ett krispaket med bland annat strejkf\u00f6rbud och l\u00f6nestopp. detta fick till f\u00f6ljd att regeringen avgick, men med tanke p\u00e5 att det inte fanns n\u00e5got underlag f\u00f6r en borgerlig trepartiregering, p\u00e5 grund av riksdagens socialistiska majoritet, avl\u00f6stes denna regering efter fjorton dagar av en ny s-regering, som vpk st\u00f6dde i riksdagen vid regeringsbildningen.efter realsocialismens sammanbrott i \u00f6steuropa str\u00f6k partiet 1990 kommunismen ur partinamnet och partiprogrammet. i valet 1991 efter namnbytet gick partiet tillbaka till endast 4,51% av r\u00f6sterna, det l\u00e4gsta valresultatet sedan 1968, och socialdemokraterna f\u00f6rlorade regeringsmakten till de borgerliga, vilket gjorde att v\u00e4nsterpartiet f\u00f6rlorade det inflytande partiet haft sedan 1982.\n\n\n==== gudrun schyman ====\ni januari 1993 valdes gudrun schyman till lars werners eftertr\u00e4dare. vid riksdagsvalet 1994 gick partiet fram\u00e5t och fick 6,16%, samtidigt som riksdagen \u00e5terigen fick en socialistisk majoritet, och v\u00e4nsterpartiet kunde d\u00e4rmed inleda ett budgetsamarbete med socialdemokraterna som \u00e4nnu en g\u00e5ng bildat regering. partiet fick d\u00e5 igenom en h\u00f6jd fastighetsskatt, h\u00f6gre skatt p\u00e5 koldioxidutsl\u00e4pp, k\u00e4rnkraft och vattenkraft, samt ekonomisk kompensation f\u00f6r mindre jordbruk som drabbades av de h\u00f6jda fastighetsskatten. i utbyte mot dessa eftergifter sl\u00e4pptes krav p\u00e5 h\u00f6jd bolagsskatt och h\u00f6gre skatt f\u00f6r h\u00f6ginkomsttagare. dock blev budgetsamarbetet kortvarigt d\u00e5 finansminister g\u00f6ran persson valde att ist\u00e4llet g\u00f6ra upp med centerpartiet v\u00e5ren 1995. 1997 ingick partiet i en energiuppg\u00f6relse med socialdemokraterna och centerpartiet som innebar att b\u00e5da reaktorerna i barseb\u00e4ck st\u00e4ngdes 1999 respektive 2005.gudrun schyman var partiledare f\u00f6r v\u00e4nsterpartiet n\u00e4r sverige 1994 folkomr\u00f6stade om att g\u00e5 med i eu eller inte. v\u00e4nsterpartiet stod p\u00e5 nej-sidan och skrev bland annat i sitt valmanifest att ett medlemskap skulle urholka demokratin och hota en politik f\u00f6r v\u00e4lf\u00e4rd och social r\u00e4ttvisa. folkomr\u00f6stningen om svenskt medlemskap gav till slut en seger f\u00f6r ja-sidan med drygt 52 procent av r\u00f6sterna mot nej-sidans knappa 47 procent.v\u00e4nsterpartiet v\u00e4xte sedan under gudrun schymans partiledarskap till sveriges tredje st\u00f6rsta politiska parti. vid riksdagsvalet 1998 erh\u00f6ll det 12 procent av v\u00e4ljarnas r\u00f6ster. schyman positivt s\u00e4rbehandlade vidare de f\u00f6rnyare inom partiet som inte s\u00e5g sig sj\u00e4lva som kommunister. 2000 h\u00f6ll schyman ett tal som bland annat inneh\u00f6ll formuleringen \"vi har en g\u00e5ng f\u00f6r alla brutit med den kommunistiska traditionen. vi avvisar lenins parti- och statsteori. vi avvisar de kommunistiska teorierna om den v\u00e4pnade revolutionen, partiets ledande roll och enpartiv\u00e4lde och planekonomi\". talet kom att kallas \"kommunismen \u00e4r d\u00f6d-talet\" och skapade stor splittring inom partiet och schyman hamnade p\u00e5 kollisionskurs med flera ledande partif\u00f6retr\u00e4dare, d\u00e4ribland d\u00e5varande partisekreterare lars ohly.\nefter att under decennier ha varit ett passivt st\u00f6dparti till socialdemokraterna blev v\u00e4nsterpartiet allt ifr\u00e5n 1998 ett mer aktivt st\u00f6dparti, och kunde tillsammans med milj\u00f6partiet sluta formella samarbetsavtal om den ekonomiska politiken med den socialdemokratiska regeringen persson. partiet kunde d\u00e4rmed 1998\u20132002 infria 47 procent av 115 explicita l\u00f6ften, och delvis genomf\u00f6ra (genom minst en motion) ytterligare 40 procent.i januari 2003 avgick den popul\u00e4ra gudrun schyman efter en uppm\u00e4rksammad skattetvist, och hon eftertr\u00e4ddes tillf\u00e4lligt av ulla hoffmann. samma \u00e5r publicerades ett upprop under rubriken v\u00e4gval v\u00e4nster i partiets interntidning v\u00e4nsterpress, som en del av den interna maktkampen mellan s\u00e5 kallade f\u00f6rnyare och traditionalister. flera av dem som undertecknade uppropet hade riksdagsuppdrag och andra ledande positioner inom partiet, som till exempel johan l\u00f6nnroth, d\u00e5varande ledamot i programkommitt\u00e9n.\nmot slutet av schymans partiledarskap hade v\u00e4nsterpartiet b\u00f6rjat backa i opinionen. schyman l\u00e4mnade v\u00e4nsterpartiet den 7 december 2004 och satt fram till valet 2006 som politisk vilde i riksdagen. gudrun schyman gick sedan \u00f6ver till det nybildade partiet feministiskt initiativ som grundades i april 2005.\n\n\n==== ulla hoffman ====\nefter att gudrun schyman avg\u00e5tt 2003 eftertr\u00e4ddes hon av ulla hoffmann som var tillf\u00f6rordnad partiledare till dess att lars ohly tilltr\u00e4dde 2004.hoffman ledde partiet under folkomr\u00f6stningen om inf\u00f6rande av euron i sverige 2003, som blev en seger f\u00f6r nej-sidan som v\u00e4nsterpartiet tillh\u00f6rde. under valr\u00f6relsen var v\u00e4nsterpartiets kommande ledare jonas sj\u00f6stedt partiets kampanjledare.ulla hoffmann har skrivit boken som en sk\u00e4nk fr\u00e5n ovan \u2013 politiken bakom pensionssveket. hoffmann var medlem i den grupp som regeringen uts\u00e5g att ta fram ett f\u00f6rslag till ett nytt pensionssystem. i boken kritiserar hon det nya pensionssystemet tillkomst och skildrar hur beslutet att reformera pensionssystemet drevs igenom.\n\n\n==== lars ohly ====\np\u00e5 kongressen i februari 2004 led \"f\u00f6rnyarna\" ett svidande nederlag. de f\u00f6rlorade omr\u00f6stningen om partiprogrammet och m\u00e5nga av dem som ursprungligen undertecknat uppropet blev inte omvalda. samtidigt valdes lars ohly till partiledare. senare avsl\u00f6jade tidningen flamman ett hemligt strategidokument, plan b, som bland annat riksdagsledamoten karin svensson smith officiellt sagt sig ha varit med och tagit fram. i mitten av maj 2004 bildade man den ekonomiska f\u00f6reningen v\u00e4gval v\u00e4nster, med s\u00e4te i uddevalla, ordf\u00f6rande blev johan l\u00f6nnroth.2006 sammantr\u00e4dde en ny partikongress. i sitt \u00f6ppningsanf\u00f6rande p\u00e5 kongressen p\u00e5talade lars ohly att fraktionsbildarna i v\u00e4gval v\u00e4nster skadade partiet med sina ageranden och \u00f6ppna strid i media. kongressen ans\u00e5gs konsolidera partiet genom att markera slutpunkten f\u00f6r de interna striderna samtidigt som partiets v\u00e4nsterprofil st\u00e4rktes med antagandet av en valplattform som bland annat inneh\u00f6ll krav om \u00f6kade satsningar p\u00e5 den offentliga sektorn. riksdagsvalet 2006 blev en tillbakag\u00e5ng f\u00f6r partiet med endast 5,85% och ledde till ett maktskifte, vilket fick till f\u00f6ljd att partiet f\u00f6rlorade sitt tidigare inflytande.\n\u00e5r 2008\u20132010 samarbetade v\u00e4nsterpartiet med socialdemokraterna och milj\u00f6partiet i det r\u00f6dgr\u00f6na samarbetet. m\u00e5let med samarbetet var att byta regering i valet 2010. partiet gick dock tillbaka med endast 5,60% av r\u00f6sterna, utan att lyckas avs\u00e4tta reinfeldt och den borgerliga alliansregeringen.\ni januari 2018 l\u00e4mnade lars ohly v\u00e4nsterpartiet i protest efter att anklagelser om sexuella trakasserier riktats mot honom.\n\n\n=== 2010-talet ===\nden 5 juli 2011 meddelade jonas sj\u00f6stedt att han st\u00e4ller upp som kandidat till partiledarposten i v\u00e4nsterpartiet. den 10 december 2011 f\u00f6reslog valberedningen honom som partiledare och den 6 januari 2012 valdes sj\u00f6stedt till ny ordf\u00f6rande i partiet. i sitt avslutningstal vid kongressen f\u00f6rkunnade sj\u00f6stedt att v\u00e4nsterpartiets m\u00e5l \u00e4r den demokratiska socialismen. valet av sj\u00f6stedt blev en seger f\u00f6r f\u00f6rnyarna d\u00e5 den nya partiledaren sedan tidigare gjort sig k\u00e4nd som en s\u00e5dan.valet av jonas sj\u00f6stedt hade f\u00f6reg\u00e5tts av en valprocess under h\u00f6sten 2011 d\u00e4r fyra kandidater \u00f6ppet meddelat att de kandiderade till att bli ny partiledare. ut\u00f6ver jonas sj\u00f6stedt kandiderade \u00e4ven rossana dinamarca, ulla andersson och hans linde. den \u00f6ppna valprocessen, \u00e4ven milj\u00f6partiet och centerpartiet genomf\u00f6rde liknande partiledarval, v\u00e4lkomnades av m\u00e5nga debatt\u00f6rer, i j\u00e4mf\u00f6relse med exempelvis socialdemokraterna d\u00e4r valet av h\u00e5kan juholt som ny partiledare i mars 2011 hade f\u00f6reg\u00e5tts av en mer sluten process.den 4 februari 2012 valdes aron etzler till ny partisekreterare. etzler var tidigare chefredakt\u00f6r f\u00f6r den socialistiska tidningen flamman. samma \u00e5r bildade partiet ett eget kvinnon\u00e4tverk med syftet att st\u00e4rka feminismen inom partiet och lyfta upp de feministiska fr\u00e5gorna p\u00e5 den politiska dagordningen. ida gabrielsson, som tidigare lett ung v\u00e4nster, har sedan starten varit ordf\u00f6rande f\u00f6r kvinnon\u00e4tverket. efter valet 2014 tillsatte v\u00e4nsterpartiets mer \u00e4n 50 procent kvinnor bland ledam\u00f6ter p\u00e5 alla niv\u00e5er i kommun, landsting och riksdag. 57,9 procent kvinnor i landstingsfullm\u00e4ktige, 50,7 procent i kommunfullm\u00e4ktige och 57 procent i riksdagsgruppen. inf\u00f6r valet var det ocks\u00e5 ett uttalat m\u00e5l efter att partiet satt helt j\u00e4mst\u00e4llda listor p\u00e5 alla niv\u00e5er, samtidigt som \u00e4ven partistyrelsen och det verkst\u00e4llande utskottet hade en majoritet kvinnor.i riksdagsvalet 2014 fick v\u00e4nsterpartiet 5,7 procent av r\u00f6sterna, en \u00f6kning med 0,1 procentenheter fr\u00e5n valet fyra \u00e5r tidigare. i partiets egna valutv\u00e4rdering s\u00e5gs resultatet som en besvikelse, men samtidigt gjorde partiet ett starkare resultat i kommun- och landstingsvalen. under valkampanjen lyfte partiet framf\u00f6rallt fram fr\u00e5gan om vinster i v\u00e4lf\u00e4rden, vilket ledde till intern kritik. i landstinget landade rikssnittet p\u00e5 7,08 procent i v\u00e4ljarst\u00f6d och i kommunvalet r\u00f6stade 6,44 procent p\u00e5 v\u00e4nsterpartiet.\nefter riksdagsvalet 2014 beh\u00f6vde den nyvalda regeringen med socialdemokraterna och milj\u00f6partiet st\u00f6d f\u00f6r att f\u00e5 igenom sin politik i riksdagen och v\u00e4nde sig till v\u00e4nsterpartiet, som inte fick ing\u00e5 i sj\u00e4lva regeringssamarbetet. men f\u00f6r att partiet skulle f\u00f6rhandla med regeringen om kommande budgetar kr\u00e4vde v\u00e4nsterpartiet en \u00f6verenskommelse om en v\u00e4lf\u00e4rd utan vinstintresse. regeringen gick med p\u00e5 det och i december 2017 skrev ali esbati (v) och ardalan shekarabi (s) p\u00e5 dn debatt att skattepengar i v\u00e4lf\u00e4rden inte ska g\u00e5 till vinstjakt. d\u00e4rf\u00f6r ska regeringen tillsammans med v\u00e4nsterpartiet l\u00e4gga en proposition i riksdagen \"om tillst\u00e5nd f\u00f6r att motta offentliga medel inom skolv\u00e4sendet, inklusive vuxenutbildningen och inom socialtj\u00e4nstens omr\u00e5den, exempelvis inom \u00e4ldre- och funktionshinderomsorgen\". partierna kom ocks\u00e5 \u00f6verens om att tills\u00e4tta en utredning som ska f\u00f6resl\u00e5 hur man ska se till att skattemedel anv\u00e4nds till det de \u00e4r avsedda f\u00f6r inom h\u00e4lso- och sjukv\u00e5rdssektorn, skrev shekarabi och esbati i debattartikeln. propositionen lades fram i mars 2018. men en majoritet av riksdagens partier var emot f\u00f6rslaget om vinstbegr\u00e4nsningar och efterlyste ist\u00e4llet skarpare kvalitetskrav i v\u00e4lf\u00e4rden.fr\u00e5n 2014 till 2019 f\u00f6rhandlade v\u00e4nsterpartiet med regeringen l\u00f6fven om budgeten. under mandatperioden 2014-2018 fick partiet igenom flera reformer, som till exempel tio \u00e5rliga miljarder f\u00f6r att f\u00f6rst\u00e4rka v\u00e4lf\u00e4rden i kommuner och landsting, csn-l\u00e5n till k\u00f6rkort och glas\u00f6gonbidrag till barn- och unga. samarbetet tog slut i och med att socialdemokraterna och milj\u00f6partiet sl\u00f6t januariavtalet med centerpartiet och liberalerna.fr\u00e5n 2011 till december 2012 st\u00f6ttade bist\u00e5ndsorganisation v\u00e4nsterns internationella forum, vif, som \u00e4r knuten till v\u00e4nsterpartiet, den ukrainska organisationen borotba som enligt vif var ett antinazistiskt och feministiskt v\u00e4nsterparti. enligt foi \u00e4r organisationen knuten till vladimir putins maktspel med betydande inslag av separatism och sovjetnostalgi. \nprojektet avslutades formellt december 2014, d\u00e5 sida-projektet avslutades, och det framg\u00e5r att vif blev lurade av borotbas grundare.\n\n\n=== 2020-talet ===\nden 31 oktober 2020 uts\u00e5gs nooshi dadgostar enh\u00e4lligt till ny partiordf\u00f6rande.\n\n\n== partisymbol ==\np\u00e5 partikongressen 2006 presenterades v\u00e4nsterpartiets nya symbol/logotyp: ett vitt v i en r\u00f6d, stiliserad nejlika med texten 'v\u00e4nsterpartiet' undertill. b\u00e5de den r\u00f6da f\u00e4rgen och nejlikan \u00e4r symboler som sedan l\u00e4nge f\u00f6rknippats med den politiska v\u00e4nstern. efter kongressen 2012 uppdaterades symbolen genom att byta typsnitt p\u00e5 bokstaven, samt ta bort texten 'v\u00e4nsterpartiet'.\nden r\u00f6da f\u00e4rgens betydelse som symbol f\u00f6r frihet och kamp g\u00e5r tillbaka till antiken. den ses ocks\u00e5 som livets, k\u00e4rlekens och upprorets f\u00e4rg. under 1848 \u00e5rs revolution\u00e4ra r\u00f6relser ans\u00e5gs den r\u00f6da f\u00e4rgen representera j\u00e4mlikhet och social r\u00e4ttvisa. det \u00e5terspeglade i viss m\u00e5n den borgerliga franska revolutionens krav fr\u00e5n 1789 med dess devis frihet, j\u00e4mlikhet, broderskap.\nde revolution\u00e4ra arbetarkvinnorna inom arbetarr\u00f6relsen, som f\u00f6rst uppges ha valt den r\u00f6da rosen som symbol, \u00f6vergick snart till den r\u00f6da nejlikan d\u00e5 den var ett enklare och billigare alternativ f\u00f6r det fattiga proletariatet. \u00e5r 1889 besl\u00f6ts att den 1 maj skulle vara arbetarr\u00f6relsens h\u00f6gtidsdag. att kvinnorna smyckade sig med den r\u00f6da nejlikan torde ha bidragit till att ge f\u00f6rsta maj dess pr\u00e4gel av h\u00f6gtid och fest. med b\u00f6rjan i de tyskspr\u00e5kiga delarna av europa blev, mot 1800-talets slut, anv\u00e4ndningen av den r\u00f6da nejlikan utbredd i de ursprungliga socialdemokratiska och socialistiska partierna.\ni v\u00e5r tid har socialdemokrater/socialister p\u00e5 flera h\u00e5ll beh\u00e5llit nejlikan som symbol, inte minst i den fackliga r\u00f6relsen, trots att bruket av den r\u00f6da rosen nu har \u00e5tertagits av m\u00e5nga socialdemokratiska partier.\ni sverige introducerades den r\u00f6da nejlikan som symbol \u00e5r 1913 av det d\u00e5varande socialdemokratiska ungdomsf\u00f6rbundet (sduf), nuvarande ung v\u00e4nster. n\u00e4r v\u00e4nsterpartiet senare bildades f\u00f6ljde traditionen med nejlikan som demonstrationsm\u00e4rke med. fr\u00e5n och med 1 maj 1918 blev den i tyg tillverkade nejlikan, v\u00e4nsterns och kommunisternas demonstrationsm\u00e4rke och den traditionen skulle best\u00e5 \u00e4nda fram till 1941. p\u00e5 grund av textilransoneringen under andra v\u00e4rldskriget m\u00e5ste man sedan \u00f6verg\u00e5 till m\u00e4rken av metall.\nden r\u00f6da nejlikan var ocks\u00e5 v\u00e4nsterns symbol i kampen mot fascismen i europa. ett tydligt exempel \u00e4r den r\u00f6da nejlikans sj\u00e4lvklara roll vid fascismens fall i portugal 1974. i denna nejlikornas revolution f\u00f6renades den demokratiska och sociala kampen med befrielsen fr\u00e5n fascismen och uppl\u00f6sningen av portugals kolonialv\u00e4lde.\n\n\n== ideologi och politik ==\nv\u00e4nsterpartiet ser sig som en del av den internationella arbetar-, kvinno- och fredsr\u00f6relsen och baserar sin politik p\u00e5 tv\u00e5 teoretiska grundpelare \u2013 socialism och feminism p\u00e5 ekologisk grund. partiet ser de marxistiska och feministiska analysverktygen som viktiga f\u00f6r sin politik. v\u00e4nsterpartiet \u00e4r kritiskt till vad man menar \u00e4r den kapitalistiska marknadsekonomins of\u00f6rm\u00e5ga att kunna tillgodose m\u00e4nniskans behov, d\u00e4rf\u00f6r vill man avskaffa kapitalismen men \u00e4ven det man kallar f\u00f6r patriarkatet till f\u00f6rm\u00e5n f\u00f6r ett j\u00e4mlikt socialistiskt samh\u00e4lle. v\u00e4nsterpartiet sammanfattar m\u00e5let f\u00f6r sin politik p\u00e5 f\u00f6ljande s\u00e4tt: att f\u00f6rverkliga ett samh\u00e4lle grundat p\u00e5 demokrati, j\u00e4mlikhet och solidaritet, ett samh\u00e4lle befriat fr\u00e5n klass-, k\u00f6ns- och etniskt f\u00f6rtryck, ett r\u00e4ttvist och ekologiskt h\u00e5llbart samh\u00e4lle d\u00e4r kvinnor och m\u00e4n bygger sin egen framtid i frihet och samverkan. v\u00e4nsterpartiet driver ocks\u00e5 fr\u00e5gan om arbetstidsf\u00f6rkortning genom sex timmars arbetsdag med bibeh\u00e5llen l\u00f6n.feminism som begrepp introducerades i partiprogrammet 1997, men man anser sig alltid ha arbetat f\u00f6r att st\u00e4rka kvinnors r\u00e4ttigheter.v\u00e4nsterpartiet vill skapa ett samh\u00e4lle baserat p\u00e5 en socialistisk och feministisk grund. v\u00e4nsterpartiet f\u00f6respr\u00e5kar bland annat en stor offentlig sektor som bygger p\u00e5 h\u00f6jda skatter f\u00f6r framf\u00f6r allt h\u00f6ginkomsttagare och storf\u00f6retag, samt p\u00e5 kapital. enligt partiet vill de att skattepolitiken ska omf\u00f6rdela resurser fr\u00e5n de rikaste till de fattigaste. de vill att inkomster oavsett k\u00e4lla ska skattas likadant, det vill s\u00e4ga att arbetsinkomster och inkomster fr\u00e5n exempelvis a-kassa ska beskattas p\u00e5 samma s\u00e4tt.v\u00e4nsterpartiet vill f\u00f6rbjuda vinster i v\u00e4lf\u00e4rden och menar att v\u00e4lf\u00e4rdsresurser skall f\u00f6rdelas efter behov.\n\n\n== organisation ==\nv\u00e4nsterpartiets medlemmar \u00e4r organiserade i partif\u00f6reningar som samlas under ett av 27 distrikt som vanligen utg\u00f6rs av partif\u00f6reningarna inom respektive l\u00e4n. partiets h\u00f6gsta beslutande organ \u00e4r kongressen, som sammantr\u00e4der vartannat \u00e5r. mellan kongresserna \u00e4r det partistyrelsen som leder partiet.\n\n\n=== partiledning ===\nmellan 1917 och 1921 hade partiet ingen partiordf\u00f6rande, endast ordf\u00f6rande f\u00f6r arbetsutskottet.[k\u00e4lla beh\u00f6vs] fram till och med kongressen 1964 uts\u00e5gs partiordf\u00f6randen av centralkommitt\u00e9n/partistyrelsen, d\u00e4refter av kongressen.[k\u00e4lla beh\u00f6vs]\n\n\n==== partistyrelsen ====\npartistyrelsen \u00e4r v\u00e4nsterpartiets h\u00f6gsta beslutande instans mellan kongresserna. den leder verksamheten och fattar beslut om partiets politiska inriktning. partistyrelsen best\u00e5r av ledam\u00f6ter och suppleanter. partiordf\u00f6randen \u00e4r direktvald av kongressen. alla andra f\u00f6rtroendeuppdrag utses inom partistyrelsen. verkst\u00e4llande utskottet (vu) best\u00e5r av sju ledam\u00f6ter som utses inom partistyrelsen.partistyrelsens verkst\u00e4llande utskott 2022\u20132024\n\nnooshi dadgostar, ordf\u00f6rande\nida gabrielsson, vice ordf\u00f6rande\naron etzler, partisekreterare\nhanna gedin, bitr\u00e4dande partisekreterare\nali esbati, ekonomisk-politisk talesperson\nmaria forsberg, s\u00f6rmland\nlisa claesson, sk\u00e5ne\ncarolina gustafsson, norrbottenpartistyrelsens \u00f6vriga ledam\u00f6ter 2022\u20132024\n\n\n=== n\u00e4rst\u00e5ende organisationer ===\nung v\u00e4nster \u00e4r v\u00e4nsterpartiets ungdomsf\u00f6rbund. f\u00f6rbundet grundades 1903, men den nuvarande organisationen bildades formellt 1970. f\u00f6rbundet beskriver sin ideologi som socialism och feminism p\u00e5 ekologisk grund.\nv\u00e4nsterns studentf\u00f6rbund (vsf) bildades 1998 och organiserade studenter och doktorander vid universitet och h\u00f6gskolor, samt folkh\u00f6gskoleelever f\u00f6r socialism och feminism. vsf fattade beslut om avveckling 2020. nya studentf\u00f6reningar inom v\u00e4nsterpartiet har d\u00e4refter tillkommit, bland annat inom partidistriktet storstockholm, d\u00e4r v\u00e4nsterns studentf\u00f6rening har valt att beh\u00e5lla f\u00f6rkortningen vsf.\nstiftelsen centrum f\u00f6r marxistiska samh\u00e4llsstudier (cms) bildades 1977 p\u00e5 initiativ av v\u00e4nsterpartiet kommunisterna, men \u00e4r obundet av partiintressen och verkar i en \u00f6ppen anda f\u00f6r att fr\u00e4mja en bred v\u00e4nsterdiskussion.\nstiftelsen fristadsfonden bildades 1995 och finansierar juridiskt st\u00f6d i flykting\u00e4renden.\n\n\n== valresultat ==\n\n\n=== resultat i riksdagsval per kommun ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== landstingsval ===\n2002: 8,3 procent i genomsnitt f\u00f6r alla landsting; 438 136 r\u00f6ster i hela landet.\n\n\n=== kommunfullm\u00e4ktige ===\nv\u00e4nsterpartiet fick i valen till kommunfullm\u00e4ktige 2002 sammanlagt 437 788 r\u00f6ster, vilket motsvarade 8,2 procent av de avlagda r\u00f6sterna. det var en minskning fr\u00e5n 1998 med 2,0 procentenheter.\nv\u00e4nsterpartiet fick i valen till kommunfullm\u00e4ktige 2006 330 098 r\u00f6ster, vilket motsvarade 5,98 procent.\n\n\n=== europaparlamentet ===\n\n\n== folkvalda ==\n\n\n=== riksdagsledam\u00f6ter 2022\u20132026 ===\n\n\n=== europaparlamentariker ===\nbengt hurtig (1995)\nj\u00f6rn svensson (1995\u20131999)\nmarianne eriksson (1995\u20132004)\njonas sj\u00f6stedt (1995\u20132006)\nherman schmid (1999\u20132004)\neva-britt svensson (2004\u20132011)\njens holm (2006\u20132009)\nmikael gustafsson (2011\u20132014)\nmalin bj\u00f6rk (2014\u2013)\n\n\n== socialistiska eller feministiska ledarsidor ==\nv\u00e4nsterpartiet ger sedan 2013 ut tidningen r\u00f6tt, som g\u00e5r ut till partiets medlemmar. den har haft flera f\u00f6reg\u00e5ngare, bland annat v\u00e4nsterpress (1991\u20132012).[k\u00e4lla beh\u00f6vs]den oberoende socialistiska tidningen flamman, fr\u00e5n starten 1906 till 1998 med namnet norrskensflamman, var tidigare partiorgan och anses \u00e4ven idag st\u00e5 partiet n\u00e4ra.[k\u00e4lla beh\u00f6vs]\n\n\n== referenser ==\n\n\n=== noter ===\n\n\n=== tryckta k\u00e4llor ===\nhirdman, yvonne (1974). sveriges kommunistiska parti 1939-1945. sverige under andra v\u00e4rldskriget, 99-0108326-5. stockholm: allm\u00e4nna f\u00f6rl. libris 7257729. isbn 91-38-01882-9 \nholmberg, h\u00e5kan (1982). folkmakt, folkfront, folkdemokrati: de svenska kommunisterna och demokratifr\u00e5gan 1943-1977. studia historica upsaliensia, 0081-6531 ; 122. uppsala: univ. libris 8358997. isbn 91-554-1255-6 \nlindkvist, kent (1982). program och parti : principprogram och partiideologi inom den kommunistiska r\u00f6relsen i sverige 1917-72. arkiv avhandlingsserie, 0347-4909 ; 16 [lund political studies ; 38]. lund: arkiv f\u00f6r studier i arbetarr\u00f6relsens historia arkiv f\u00f6rlag. libris 7745673. isbn 91-85118-72-9 \n lik i garderoben? : en rapport om skp/vpks internationella f\u00f6rbindelser (2., ut\u00f6k. uppl.). stockholm: v\u00e4nsterpartiet. 1996. libris 2164852. http://www.marxistarkiv.se/sverige/skp-v/lik_i_garderoben.pdf \nskott, staffan (2000). liken i garderoben lever \u00e4n: undanflykternas m\u00e4stare: om v\u00e4nsterpartiets f\u00f6rflutna 1918 - 1998. hjalmarson & h\u00f6gberg. isbn 91-89080-44-0\n\n\n=== webbk\u00e4llor ===\n\u201dv\u00e4nsterpartiets historia\u201d (tidning). v\u00e4nsterpress. sid. 6-9. http://www.vansterpartiet.se/images/stories/vp_4-2007.pdf. l\u00e4st 23 augusti 2010. \n\n\n== vidare l\u00e4sning ==\nberg, nils j. (1982) (pdf). i kamp f\u00f6r socialismen: kortfattad framst\u00e4llning av det svenska kommunistiska partiets historia (1917-1981). stockholm: arbetarkultur. libris 7590097. isbn 91-7014-148-7. https://www.marxistarkiv.se/sverige/skp-v/i_kamp_for_socialismen.pdf \nhermansson, c.-h. (1993). ch minnen. stockholm: arena. libris 7668315. isbn 91-7843-067-4 \nhermansson, c.-h. (1980). kommunister : en intervjubok. f\u00f6rsta boken (2. uppl.). stockholm: arbetarkultur. libris 180780. isbn 91-7014-121-5 \nhermansson, c.-h. (1980). kommunister : en intervjubok. andra boken (1. uppl.). stockholm: arbetarkultur. libris 180781. isbn 91-7014-122-3 \nsj\u00f6stedt, jonas (2009). masthugget, moskva, madrid : ber\u00e4ttelsen om bengt och greta. stockholm: carlsson. libris 11222784. isbn 978-91-7331-228-8 \nv\u00e4nsterpartiet (2006). fr\u00e5n traditionellt kommunistparti till socialistiskt v\u00e4nsterparti : [rapport. stockholm: v\u00e4nsterpartiet. libris 10330877 \n zimmerwald : socialistisk m\u00e5nadstidskrift. stockholm: frams f\u00f6rlag. 1919-1921. libris 2188291. https://runeberg.org/zimm/ \n\n\n== externa l\u00e4nkar ==\n wikimedia commons har media som r\u00f6r v\u00e4nsterpartiet.\nofficiell webbplats\nv\u00e4nsterpartiets partiprogram\nsvensk nationell datatj\u00e4nst: svenska partiprogram och valmanifest: v\u00e4nsterpartiet"