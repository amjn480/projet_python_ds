"mauro emanuel icardi (rosario, 19 febbraio 1993) \u00e8 un calciatore argentino, attaccante del galatasaray.\ncresciuto nel settore giovanile del barcellona, emerge poi nei primi anni 2010 con la maglia della sampdoria. approdato all'inter nel 2013, si afferma come uno dei migliori attaccanti del panorama internazionale, vincendo il titolo di capocannoniere della serie a nel 2014-2015 e nel 2017-2018; della squadra interista \u00e8 stato anche capitano dal 2015 al 2019. nello stesso anno si trasferisce al paris saint-germain, con cui ha vinto due campionati francesi, due coppe di francia, due supercoppe di francia e una coppa di lega francese. dal 2022 milita nel galatasaray, con cui si \u00e8 aggiudicato un campionato turco.\n\u00e8 stato nominato miglior calciatore aic nel 2018, oltre ad essere stato inserito nella squadra dell'anno aic nel 2015 e nel 2018.\n\n\n== biografia ==\nprimogenito di juan, di origini piemontesi (il suo bisnonno era di carmagnola), e analia rivero, possiede il doppio passaporto. nel maggio 2014 si \u00e8 sposato con wanda nara, ex moglie di maxi l\u00f3pez (suo compagno di squadra alla sampdoria), da cui ha avuto due figlie, nate rispettivamente nel 2015 e nel 2016.\u00e8 comparso al fianco di lionel messi nella copertina dell'edizione italiana del videogioco fifa 16. nel 2016 ha pubblicato la sua autobiografia, sempre avanti, scritta con paolo fontanesi.\n\n\n== caratteristiche tecniche ==\nsoprannominato el ni\u00f1o del partido (in italiano \"il ragazzo della partita\"), icardi \u00e8 un classico centravanti, forte fisicamente nonch\u00e9 dotato di fiuto del gol. da iniziale centravanti puro qual era, ha saputo in seguito trasformarsi anche in attaccante di manovra, spesso uomo-assist per i compagni di reparto, pur restando pi\u00f9 avvezzo a finalizzare che a contribuire al gioco corale della squadra.\n\n\n== carriera ==\n\n\n=== club ===\n\n\n==== gli inizi ====\nviene iscritto all'et\u00e0 di cinque anni al club infantil sarratea, piccola squadra di quartiere della zona nord di rosario. nel 2002, per via della crisi economica argentina, la famiglia icardi si trasferisce in spagna, nelle canarie, precisamente nel comune di las palmas, ed \u00e8 tesserato dal vecindario. qui icardi segna 384 gol in sei anni, prima di chiedere alla famiglia di trasferirsi in catalogna dove, a partire dal 2008, si aggrega alle giovanili del barcellona. nella cantera dei blaugrana segna 38 gol in due anni, ma non riesce ad approdare in prima squadra a causa dell'opposizione dell'allenatore pep guardiola, il quale nel gennaio 2011 ne approva la cessione.\n\n\n==== sampdoria ====\ncon la formula di un prestito l'argentino si trasferisce cos\u00ec in italia, nelle file della sampdoria, venendo interamente riscattato dal club genovese nel luglio seguente. inizialmente inserito nelle file della formazione primavera, durante la stagione 2011-2012 \u00e8 capocannoniere del campionato di categoria; debutta in prima squadra il 12 maggio 2012, in serie b, nella trasferta contro la juve stabia, subentrando nel secondo tempo a bruno fornaroli e realizzando la rete del successo blucerchiato (2-1). la vittoria qualifica i doriani ai play-off che, una volta vinti ai danni del varese, li riportano in serie a dopo una sola stagione.promosso definitivamente nei ranghi della prima squadra, esordisce nella massima serie italiana il 26 settembre 2012, nel pari sul campo della roma (1-1). segna la prima rete il successivo 18 novembre, nel derby di genova vinto per 3-1 dai blucerchiati: nell'occasione, all'et\u00e0 di 19 anni e 273 giorni, diviene il pi\u00f9 giovane marcatore nella stracittadina, battendo il primato del genoano galante che resisteva dal 1994. il 27 gennaio 2013 \u00e8 protagonista con una quaterna nel 6-0 sul pescara. in questo campionato le sue reti alla juventus (3 fra andata e ritorno) permettono inoltre alla sampdoria di essere l'unica a sconfiggere i campioni d'italia in entrambe le gare (2-1 a torino e 3-2 a genova). chiude il suo primo campionato da professionista, e il suo ultimo in liguria, a quota 10 reti, emergendo tra le maggiori rivelazioni della stagione.\n\n\n==== inter ====\n\n\n===== 2013-2017 =====\nnell'estate 2013 icardi passa all'inter per la cifra di 13 milioni di euro. il primo gol in nerazzurro \u00e8 nuovamente contro la juventus, nell'1-1 interno del 14 settembre. la sua prima annata in nerazzurro, in cui realizza 9 reti, \u00e8 condizionata da alcuni problemi fisici, tra cui un'ernia alla regione inguinale per la quale viene operato.nel corso della stagione successiva, con l'inter qualificata in europa league, icardi prende parte per la prima volta a una competizione uefa per club e vince la classifica marcatori della serie a (in coabitazione con luca toni del verona) grazie alle 22 realizzazioni all'attivo.nella stagione 2015-2016, all'et\u00e0 di ventidue anni, viene nominato capitano della squadra dall'allenatore roberto mancini: si conferma sotto porta realizzando 16 gol in campionato.l'annata 2016-2017 \u00e8 abbastanza tribolata in casa inter, con l'addio di mancini nel precampionato, il breve interregno di frank de boer e il definitivo arrivo in panchina di stefano pioli; nonostante ci\u00f2 icardi non fa mancare il suo contributo, rimanendo tra i pochi punti fermi di questa transitoria fase nerazzurra. tra i vari, il 18 settembre 2016 un altro suo gol alla juventus vale la vittoria per 2-1: i milanesi, in a, non vincevano il derby d'italia a san siro dal 2010. invece il 15 aprile 2017 segna per la prima volta in un derby della madonnina, poi terminato 2-2. infine la tripletta realizzata contro la fiorentina alla 33\u00aa giornata gli permette di superare il suo precedente primato di reti in un campionato, arrivando a 24.\n\n\n===== 2017-2019 =====\nla stagione 2017-2018, che vede l'attaccante stavolta agli ordini di luciano spalletti, si rivela la migliore della carriera sul piano realizzativo. icardi entra nella top ten dei migliori marcatori interisti della storia, prima in serie a e poi in assoluto; tocca inoltre quota 100 gol nella massima serie italiana e in partite ufficiali con la maglia nerazzurra. la squadra termina il campionato al quarto posto, qualificandosi in champions league dopo sei anni di assenza, mentre icardi si laurea capocannoniere del torneo, a pari merito con il laziale ciro immobile: le 29 reti realizzate, tra cui spiccano la tripletta che permette all'inter di battere il milan per 3-2 e la quaterna nel 5-0 esterno sulla sampdoria, costituiscono il suo record personale di marcature in campionato e lo rendono il primo giocatore nerazzurro a raggiungere tale soglia dai tempi di antonio angelillo (autore di 33 gol nel torneo 1958-59).nelle battute iniziali della stagione 2018-2019, il 18 settembre 2018, segna all'esordio in champions league, realizzando il momentaneo pareggio nella partita casalinga vinta per 2-1 in rimonta contro il tottenham; va a segno anche nella successiva vittoria, con eguale punteggio, sul campo del psv, diventando il primo giocatore dell'inter ad andare a segno nelle sue prime due gare in champions dai tempi di adriano. il prosieguo dell'annata appare tuttavia controverso: l'inizio del 2019 \u00e8 segnato sia da una striscia di partite senza andare in rete, sia da sopraggiunte frizioni con la dirigenza nerazzurra. quest'ultimo si rivela l'aspetto pi\u00f9 problematico, tant'\u00e8 che nel successivo febbraio gli vengono revocati i gradi di capitano, fatto a cui seguono varie settimane ai margini della rosa: tra infortuni e mancate convocazioni, resta lontano dal campo per 53 giorni. nonostante le vicissitudini extracampo e un finale di stagione deludente, riesce a chiudere anche quest'annata in doppia cifra, a quota 17 reti.\nnonostante il reintegro nella rosa interista, nell'estate 2019 icardi viene estromesso dal progetto tecnico sia dalla dirigenza sia dal nuovo allenatore antonio conte.\n\n\n==== paris saint-germain ====\nil 2 settembre 2019 l'attaccante viene ceduto in prestito con diritto di riscatto ai francesi del paris saint-germain. dopo l'esordio da subentrante, avvenuto il 14 dello stesso mese in occasione della vittoria interna per 1-0 contro lo strasburgo, trova la sua prima rete parigina il successivo 1\u00ba ottobre, siglando il decisivo 1-0 nella trasferta di champions league contro il galatasaray. il 5 ottobre realizza il primo gol in ligue 1 nel 4-0 all'angers; il 22 dello stesso mese, durante la partita contro il club bruges, segna la sua prima doppietta in champions league e, contestualmente, con la maglia rouge et bleue. il 30 aprile 2020, con la conclusione anticipata del campionato a causa della pandemia di covid-19 in francia, vince il suo primo titolo da professionista, a cui contribuisce con un bottino di 12 gol.\nil successivo 31 maggio, il paris saint-germain riscatta il cartellino dell'attaccante per una cifra stimata in circa 50 milioni di euro. alla ripresa della stagione calcistica francese nel mese di luglio successivo, conquista anche la coppa di francia e la coppa di lega francese. \nle successive due stagioni (2020-2021 e 2021-2022) in terra parigina risultano altalenanti per icardi, che realizza 18 reti in 58 presenze, molte da subentrato, vincendo solo un campionato nell'ultimo anno.\n\n\n==== galatasaray ====\nfinito ai margini della squadra francese, l'8 settembre 2022 viene ceduto in prestito al galatasaray. al termine della stagione vince il campionato turco, successo a cui contribuisce con 22 reti che gli valgono la piazza d'onore nella classifica capocannonieri, alle spalle di enner valencia. terminato il prestito, torna inizialmente a parigi dove rimane fino al 28 luglio 2023, quando il galatasaray lo acquista a titolo definitivo.\n\n\n=== nazionale ===\n\n\n==== nazionali giovanili ====\nil 20 aprile 2012 l'italia under-19 lo convoca per la partita contro i pari et\u00e0 dell'ungheria, ma l'attaccante decide di rifiutare la chiamata, preferendo attendere quella della selezione della madrepatria. la convocazione dell'argentina arriva il 26 luglio, quando il ct dell'under-20 marcelo trobbiani lo convoca per l'amichevole contro la germania del 14 agosto a francoforte, e per il torneo di alc\u00fadia disputato a valencia dal 16 al 23 dello stesso mese.il 19 agosto segna la sua prima rete con la maglia albiceleste dell'under-20, nella vittoria 2-0 sul giappone; la sua prima doppietta invece si concretizza tre giorni dopo, nella gara contro la turchia vinta 2-1. il 23 agosto l'argentina si aggiudica il torneo di alc\u00fadia e icardi viene premiato, grazie alle sue tre marcature, come capocannoniere della manifestazione.il 29 novembre viene convocato dall'under-20 per disputare il campionato sudamericano di categoria in programma in argentina, a mendoza e san juan, dal 9 gennaio al 3 febbraio 2013; tuttavia in dicembre l'allora suo club, la sampdoria, gli nega il permesso su spinta del tecnico delio rossi, il quale vuole puntare sul giocatore per sopperire all'assenza di maxi l\u00f3pez.\n\n\n==== nazionale maggiore ====\nil 1\u00ba ottobre 2013 viene convocato dal ct alejandro sabella per la prima volta in nazionale maggiore, esordendo il 16 dello stesso mese contro l'uruguay in una gara persa 3-2 e valida per le qualificazioni al campionato del mondo 2014, subentrando all'82' a fern\u00e1ndez; rimane successivamente escluso dalla rosa argentina per la fase finale della competizione in brasile.\nil 19 maggio 2017, a distanza di 3 anni e mezzo dalla sua prima e fin l\u00ec unica partita con l'albiceleste, \u00e8 richiamato una prima volta in nazionale, e il successivo 31 agosto torna a giocare una partita ufficiale, sempre contro l'uruguay (0-0), nell'ambito delle qualificazioni al campionato del mondo 2018.nonostante l'ottima stagione disputata con l'inter, viene tuttavia escluso dal selezionatore jorge sampaoli dalla rosa argentina dei 23 per la fase finale del torneo in russia.il 19 agosto 2018 viene richiamato nella selecci\u00f3n dal nuovo ct lionel scaloni, e il 21 novembre seguente mette a referto la prima rete in nazionale maggiore, sbloccando il risultato nel 2-0 in amichevole contro il messico. tuttavia, a causa delle vicissitudini extracampo con il club e dello scarso rendimento nel finale di stagione, non viene inserito nella lista dei convocati per la copa am\u00e9rica 2019.\n\n\n== statistiche ==\n\n\n=== presenze e reti nei club ===\nstatistiche aggiornate al 20 dicembre 2023.\n\n\n=== cronologia presenze e reti in nazionale ===\n\n\n== palmar\u00e8s ==\n\n\n=== club ===\n coppa di lega francese: 1paris saint-germain: 2019-2020 campionato francese: 2paris saint-germain: 2019-2020, 2021-2022 coppa di francia: 2paris saint-germain: 2019-2020, 2020-2021 supercoppa francese: 2paris saint-germain: 2020, 2022 campionato turco: 1galatasaray: 2022-2023\n\n\n=== individuale ===\ncapocannoniere del campionato primavera: 12011-2012 (girone a, 19 gol)premio nazionale andrea fortunato nella categoria calciatori: 12013capocannoniere della serie a: 22014-2015 (22 gol, a pari merito con luca toni), 2017-2018 (29 gol, a pari merito con ciro immobile)gran gal\u00e0 del calcio aic: 4squadra dell'anno: 2015, 2018\nmiglior calciatore assoluto: 2018\ngol dell'anno: 2018 (sampdoria-inter, 18 marzo 2018)gazzetta sports awards: 1best performance dell'anno: 2018capocannoniere della coppa di lega francese: 12019-2020 (3 gol)\n\n\n== opere ==\n sempre avanti, con paolo fontanesi, milano, sperling & kupfer, 2016, isbn 978-88-200-6092-3.\n\n\n== note ==\n\n\n== altri progetti ==\n\n wikiquote contiene citazioni di o su mauro icardi\n wikimedia commons contiene immagini o altri file su mauro icardi wikinotizie contiene l'articolo ufficiale: icardi all'inter fino al 2019, 5 giugno 2015\n\n\n== collegamenti esterni ==\n\n sito ufficiale, su icardimauro.com. \n mauro icardi, su uefa.com, uefa. \n mauro icardi, su legaseriea.it, lega nazionale professionisti serie a. \n mauro icardi, su tuttocalciatori.net, tuttocalciatori.net. \n(en) mauro icardi, su national-football-teams.com, national football teams. \n(de, en, it) mauro icardi, su transfermarkt, transfermarkt gmbh & co. kg. \n mauro icardi, su it.soccerway.com, perform group. \n mauro icardi, su smr.worldfootball.net, heim:spiel medien gmbh. \n(en) mauro icardi, su soccerbase.com, racing post. \n(fr) mauro icardi, su lequipe.fr, l'\u00e9quipe 24/24. \n(de) mauro icardi, su fussballdaten.de, fussballdaten verlags gmbh. \n(en, es, ca) mauro icardi, su bdfutbol.com. \n mauro icardi, su aic.football.it, associazione italiana calciatori. \n(es) mauro icardi, su as.com. \n(en) mauro icardi, su imdb, imdb.com. \n mauro icardi, su inter.it (archiviato dall'url originale il 14 agosto 2019)."