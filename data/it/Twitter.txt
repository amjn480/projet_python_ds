"twitter (pronuncia in inglese: [\u02c8tw\u026at.\u0259], italianizzata in [tw\u02c8itter]),, ufficialmente noto come x, \u00e8 una rete sociale e social media sviluppato da x corp. con sede a san francisco (stati uniti) e con filiali a san antonio e boston. \ntwitter, inc. fu originariamente creato in california, ma nel 2007 pass\u00f2 sotto la giurisdizione dello stato del delaware. da quando jack dorsey lo cre\u00f2 nel marzo 2006 e lanci\u00f2 nel luglio dello stesso anno, la rete ha guadagnato popolarit\u00e0 in tutto il mondo. a oggi si stima abbia un totale di 1,3 miliardi di utenti, di cui 400 milioni attivi, che generano 65 milioni di tweet al giorno, e gestisca pi\u00f9 di 800 000 richieste di ricerca giornaliere. \u00e8 stato anche soprannominato \"l'sms di internet\".la rete consente di postare messaggi di testo di breve lunghezza con un massimo di 280 caratteri (originariamente 140), chiamati tweet, che vengono visualizzati nella pagina principale dell'utente. gli utenti possono \"seguire\" altri utenti per poter visualizzare i loro tweet nella pagina home del sito, ovvero una bacheca in cui vengono elencati i tweet selezionati per l'utente. una volta che si \"segue\" un profilo si \u00e8, in gergo, suo seguace, follower e talvolta tweep (twitter + peeps: seguaci alle prime armi che non hanno ancora fatto molti tweet).\nper impostazione predefinita i tweet sono pubblici e possono essere trasmessi privatamente, mostrandosi solo a determinati seguaci. gli utenti possono twittare dal sito web del servizio con applicazioni esterne ufficiali (come per gli smartphone) o tramite il servizio sms (short message service) disponibile in alcuni paesi. sebbene il servizio sia gratuito, accedervi tramite sms comporta tariffe di supporto stabilite dal gestore di telefonia mobile. twitter utilizza e contribuisce a numerosi progetti open source. dopo il rebranding in x, i cosiddetti tweet sono sostituiti con i post. questa sostituzione ha scatenato un dibattito tra gli utenti.nel 2012 ha raggiunto i 500 milioni di iscritti e 200 milioni di utenti attivi che accedono almeno una volta al mese. nel 2013 era uno dei dieci siti pi\u00f9 visitati; nel 2018 twitter contava oltre 321 milioni di utenti attivi mensilmente e fatturava oltre 2,5 miliardi di dollari all'anno, con un valore di mercato superiore a 10 miliardi di dollari.il 27 ottobre 2022 twitter \u00e8 stato acquistato da elon musk, ceo di spacex e tesla, che il 23 luglio 2023 ha annunciato il cambio di denominazione in \"x\".\n\n\n== storia ==\n\n\n=== creazione e sviluppo ===\nla nascita di twitter risale al 2006, dopo un lungo brainstorming tra i membri di odeo, una societ\u00e0 californiana che stava per lanciare una particolare piattaforma di creazione e gestione dei podcast dal funzionamento molto simile a quello di una casella vocale. l'idea della piattaforma per i podcast non venne mai alla luce perch\u00e9 di l\u00ec a poco, con il lancio del primo iphone, apple avrebbe lanciato una nuova versione totalmente rivoluzionata di itunes, che avrebbe capillarmente diffuso in tutti i telefoni e gli ipod di nuova generazione una piattaforma integrata per la sottoscrizione e la gestione dei podcast. trovatisi a un binario morto, i membri di odeo iniziarono a cercare un'altra idea originale che li salvasse da un fallimento sicuro. un giorno, seduto su un'altalena al parco mentre mangiava cibo messicano, jack dorsey ebbe l'idea di un servizio che permettesse a un individuo di comunicare con un ristretto numero di persone attraverso degli sms.il primo nome del progetto fu twttr, nome ispirato all'allora gi\u00e0 fortunato flickr e ai 5 caratteri di lunghezza dei numeri brevi per l'invio degli sms negli usa. gli sviluppatori scelsero inizialmente il numero \"10958\" come codice breve per l'invio dei messaggi, numero che fu presto rimpiazzato dal pi\u00f9 semplice \"40404\". lo sviluppo del progetto inizi\u00f2 ufficialmente il 21 marzo 2006 quando dorsey alle 9.50 pm (pst) pubblic\u00f2 il primo tweet: \u00abjust setting up my twttr\u00bb.\ndorsey in seguito ha spiegato l'origine del nome twitter, avvenuta durante la ricerca in un dizionario di una parola che si potesse adattare:\n\nil primo prototipo della piattaforma \u00e8 stato testato internamente fra gli impiegati di odeo, mentre la versione finale \u00e8 stata lanciata e aperta al pubblico il 15 luglio 2006. a ottobre del 2006 biz stone, evan williams, noah glass, jack dorsey e alcuni altri membri di odeo hanno creato la obvious corporation, assorbendo odeo e riscattando tutti i suoi progetti (inclusi odeo.com e twitter.com) dagli investitori e dagli azionisti della precedente societ\u00e0. nell'aprile del 2007 twitter si \u00e8 costituita come societ\u00e0 indipendente.\n\n\n=== fortuna e popolarit\u00e0 ===\nla popolarit\u00e0 di twitter ha visto una svolta con l'edizione del 2007 del south by southwest festival: nei giorni dell'evento l'uso di twitter \u00e8 triplicato passando da 20 000 a oltre 60 000 tweet al giorno. all'evento erano presenti due grandi schermi 60 pollici utilizzati esclusivamente per far scorrere lo stream dei tweet pubblici. il festival fu un grande evento pubblicitario per il servizio e lo staff ricevette il web award prize.\nla societ\u00e0 che gestisce il servizio \u00e8 quotata al nyse dal 2013. in precedenza, investitori esterni, avevano valutato la societ\u00e0 circa un miliardo di dollari. nel giugno 2009 a twitter \u00e8 stata dedicata la copertina di time e un articolo di steven berlin johnson sull'innovazione portata da questo servizio.dall'11 dicembre 2009 le lingue attive in twitter sono il francese, l'italiano, il tedesco e lo spagnolo insieme all'inglese e al giapponese che erano presenti fin dall'inizio.\nil 22 gennaio 2010 \u00e8 stato il giorno del primo tweet inviato dallo spazio: l'autore \u00e8 stato l'astronauta della nasa timothy creamer dalla stazione spaziale internazionale. a partire dalla fine di novembre dello stesso anno diversi altri astronauti della nasa hanno iniziato a inviare aggiornamenti tramite un account comune: @nasa_astronauts. nello stesso periodo l'astronauta italiano paolo nespoli, tornato nella stazione spaziale internazionale per una missione dell'esa, ha cominciato a inviare tramite il suo account personale aggiornamenti costanti e foto della terra vista dallo spazio. l'astronauta \u00e8 inoltre uno dei celebri protagonisti del video con cui twitter a marzo del 2011 ha celebrato i 5 anni dal lancio del servizio.\nda aprile 2010, twitter ha introdotto la possibilit\u00e0 di creare tweet sponsorizzati, chiamati \"promoted tweet\". per il momento sono disponibili solo a un numero ristretto di account.in italia, il 29 gennaio 2012 twitter ha per la prima volta battuto una notizia di rilevanza istituzionale con largo anticipo rispetto ai media tradizionali: la morte del presidente emerito oscar luigi scalfaro \u00e8 stata infatti twittata da un professore universitario, alberto gambino, suo amico e collaboratore, con un messaggio su twitter ben 45 minuti prima delle agenzie di stampa, dando vita a un vivace dibattito in rete.il 28 febbraio del 2012 \u00e8 stata twittata una foto del pilota nascar brad keselowski scattata da lui stesso in pista, durante un'interruzione della corsa a causa di un incidente, per testimoniare e inviare al mondo quei minuti in cui tutti i piloti in gara si trovavano fermi in attesa della ripartenza al daytona international speedway.\nalla fine di settembre 2013 twitter ha superato 230 milioni di utenti attivi mensili.\nil 29 aprile 2018, l'azienda solstar ha stato pubblicato il primo tweet commerciale dallo spazio, al di fuori della linea di k\u00e1rm\u00e1n, durante il decollo del vettore spaziale new shepard.twitter ha subito una crescita notevole durante la pandemia di covid-19. la piattaforma \u00e8 stata la pi\u00f9 utilizzata per la diffusione di disinformazione legata alla pandemia. twitter ha iniziato a contrassegnare i tweet contenenti informazioni fuorvianti e ad aggiungere link a fact-checker. nel maggio 2020, i moderatori di twitter hanno contrassegnato due tweet dell'allora presidente degli stati uniti, donald trump, come \"potenzialmente fuorvianti\" e hanno fornito un collegamento a una verifica dei fatti. trump ha risposto promulgando un ordine esecutivo per limitare la responsabilit\u00e0 dei social network per la moderazione dei contenuti. successivamente all'assalto al campidoglio degli stati uniti d'america del 6 gennaio 2021, twitter ha bloccato l'account personale di donald trump a causa di vari tweet dove quest'ultimo inneggiava all'insurrezione e alla violenza.il 5 giugno 2021, il governo della nigeria ha vietato twitter nel paese dopo che la piattaforma aveva rimosso un tweet del presidente nigeriano muhammadu buhari. il divieto della nigeria \u00e8 stato criticato da amnesty international.nel 2021, twitter ha anche lanciato twitter spaces, che permette di avere conversazioni audio in diretta, ascoltate da spettatori.\n\n\n=== collaborazioni ===\njack dorsey \u00e8 stato il primo amministratore delegato dell'azienda. il 16 ottobre 2008, dorsey \u00e8 diventato presidente e williams ha preso il suo posto come ceo. il 4 ottobre 2010, dick costolo, ex direttore operativo, \u00e8 divenuto amministratore delegato. jack dorsey \u00e8 tornato a lavorare per twitter nel marzo del 2010 dividendosi tra l'azienda della ormai consolidata piattaforma sociale di microblogging e square, azienda nella quale ricopre il ruolo di amministratore delegato e i cui uffici sono a pochi passi di distanza da quelli di twitter a san francisco. nel 2015 costolo si \u00e8 dimesso e jack dorsey ha ripreso l'incarico di ceo. nel 2021 dorsey si dimette lasciando l'incarico da amministratore delegato a parag agrawal.\n\n\n=== nuova propriet\u00e0 ===\nil 25 aprile 2022 il consiglio di amministrazione di twitter ha concordato un'acquisizione da 44 miliardi di dollari da parte di elon musk, ceo di spacex e tesla. l'8 luglio musk ha dichiarato che stava rescindendo l'accordo, sostenendo che la societ\u00e0 di social media non aveva fornito informazioni sugli account falsi presenti nella piattaforma. il 27 ottobre elon musk \u00e8 tornato sui suoi passi, completando l'operazione di acquisto di twitter per 44 miliardi di dollari. la prima decisione presa da musk in quanto nuovo proprietario della compagnia \u00e8 stata il licenziamento di almeno quattro top manager, tra cui il ceo parag agrawal. il 4 novembre musk annuncia il licenziamento di met\u00e0 del personale di twitter, ovvero circa 3 750 dipendenti.\n\n\n== caratteristiche e novit\u00e0 ==\nil servizio \u00e8 diventato estremamente popolare, anche come avversario di facebook, grazie alla semplicit\u00e0 e immediatezza di utilizzo. esistono diversi esempi in cui twitter \u00e8 stato usato dagli utenti per diffondere notizie, come strumento di giornalismo partecipativo. per esempio, nel caso del terremoto dell'aquila del 6 aprile 2009, gli utenti twitter hanno segnalato la notizia prima dei media tradizionali. twitter deve la sua semplicit\u00e0 anche alla mancanza di alcune funzioni tipicamente riscontrabili in reti sociali come facebook. tuttavia esistono molti servizi esterni che possono aiutare a potenziare twitter e ad arricchirlo con funzionalit\u00e0 tipiche di facebook.\nl'insieme dei post pubblicati su twitter dagli utenti costituisce un'enorme quantit\u00e0 di materiale, che pu\u00f2 essere utilizzata anche dalle aziende: per esempio dell ha aperto un canale di comunicazione con i propri clienti su twitter e molti servizi offrono il monitoraggio della reputazione dei marchi su twitter. anche in italia alcune aziende, universit\u00e0, scuole e pubbliche amministrazioni utilizzano twitter a scopi didattici.\nda quanto riferito nel luglio 2009 da james halton, capo-marketing della societ\u00e0 microsoft, twitter e facebook avrebbero fatto parte di un servizio online della xbox 360 prima del natale dello stesso anno.\n\n\n=== tecnologia ===\nl'interfaccia web di twitter \u00e8 scritta in ruby on rails e i messaggi sono conservati su un server che funziona con software programmato in scala e ha anche un'api aperta per tutti i tipi di sviluppatori, il che \u00e8 un grande vantaggio per tutti coloro che desiderano integrare twitter come servizio sia in altre applicazioni web sia in applicazioni desktop o mobili. secondo biz stone, oltre il 50 percento del nostro traffico arriva attraverso la nostra api. tuttavia, a causa dei suoi problemi tecnici e di scalabilit\u00e0, twitter avrebbe potuto abbandonare ruby on rails come framework di sviluppo per avviarne uno nuovo basato su php. tuttavia, evan williams ha presto negato queste informazioni in un post (allora tweet) del 1\u00ba maggio 2008.\ntwitter \u00e8 stato confrontato con i client web basati su internet relay chat (irc), per\u00f2 diversamente da facebook o altri social network, su twitter non esiste una chat o l'invio di file allegati e non \u00e8 consentito inviare messaggi a persone che non sono follower; i messaggi possono essere ricevuti solo se il destinatario \u00e8 un following del mittente, mentre per inviare un messaggio diretto \u00e8 sufficiente avere il destinatario come follower.\n\n\n=== tweet ===\ni tweet (dal 30 luglio 2023 ufficialmente denominati post) sono visibili pubblicamente per impostazione predefinita, ma i mittenti possono limitare la consegna dei messaggi ai propri seguaci. gli utenti possono twittare tramite il sito web di twitter, applicazioni esterne compatibili (come per gli smartphone) o tramite short message service (sms) disponibile in alcuni paesi. gli utenti possono iscriversi agli account di altri utenti, e gli abbonati sono noti come \"seguaci\" o \"tweep\", un portmanteau di twitter e peeps (sbirciare). i singoli tweet possono essere inoltrati da altri utenti al proprio feed, un processo noto come \"retweet\". gli utenti possono anche mettere \"mi piace\" (precedentemente li si aggiungeva ai \"preferiti\") i singoli tweet. twitter consente agli utenti di aggiornare il proprio profilo tramite il proprio telefono cellulare tramite messaggi di testo o app commercializzate per determinati smartphone e tablet. twitter \u00e8 stato paragonato ai client irc (internet relay chat) basato su web. in un saggio della rivista time del 2009, l'autore steven berlin johnson descrive la meccanica di base di twitter come \"molto semplice\":\n\ni messaggi sono impostati su un massimo di 140 caratteri per la compatibilit\u00e0 con i messaggi sms, introducendo la notazione abbreviata e il gergo di internet comunemente utilizzati negli sms. il limite di 140 caratteri ha anche portato alla proliferazione di servizi di riduzione degli url, come bit.ly, goo.gl e tr.im, e di siti web di hosting di materiali come twitpic, memozu.com e notepub per il caricamento di materiale multimediale e testi di oltre 140 caratteri. l'11 giugno 2015, twitter ha annunciato che questa limitazione di carattere sarebbe stata rimossa nei messaggi privati a partire da luglio dello stesso anno, lasciando il limite fissato a 10 000 caratteri. il limite \u00e8 stato esteso a 280 caratteri nel 2017.\nnel maggio 2016, la societ\u00e0 ha rivoluzionato il funzionamento della piattaforma, facendo s\u00ec che nomi degli utenti, link delle immagini non vengano conteggiati nei 140 caratteri canonici. inoltre, i tweet che iniziano con una menzione sono visibili a tutti e non solamente all'utente menzionato. nel settembre 2017 twitter ha raddoppiato la lunghezza dei messaggi, portandola a 280 caratteri.\ntwitter utilizza un proprio accorciatore di collegamenti, t.co, che \u00e8 anche una misura di sicurezza per prevenire lo spam.\nsecondo una ricerca pubblicata ad aprile 2014, circa il 44% degli account presenti su twitter non ha mai twittato.\nil primo tweet \u00e8 stato pubblicato da jack dorsey (il creatore) alle 12:50 utc-8 del 21 marzo 2006, che recita \"just setting up my twttr\" ovvero: \"sto semplicemente impostando il mio twitter\".\ndopo il rebranding in x, dal 31 luglio 2023 i cosiddetti tweet sono stati rinominati post.\n\n\n=== hashtag ===\n\ni messaggi brevi di twitter possono essere etichettati con l'uso di uno o pi\u00f9 hashtag: parole o combinazioni di parole concatenate precedute dal simbolo cancelletto (\"#\"). etichettando un messaggio con un hashtag si crea un collegamento ipertestuale a tutti i messaggi recenti che citano lo stesso hashtag.\nallo stesso modo, \"@\" (chiocciola) seguito da un nome utente viene utilizzato per menzionare o rispondere ad altri utenti. per ripubblicare un messaggio da un altro utente e condividerlo con i seguaci stessi, la funzione di retweet \u00e8 contrassegnata da un \"rt\" nel messaggio.alla fine del 2009 \u00e8 stata aggiunta l'opzione elenco, che consente di seguire (nonch\u00e9 menzionare e rispondere a) elenchi di utenti anzich\u00e9 singoli utenti.nel 2010 twitter ha introdotto nella prima pagina le tendenze, ossia l'elenco degli hashtag estremamente utilizzati. nel 2012 sono state introdotte le tendenze in base alla posizione, che permettono la visualizzazione degli hashtag pi\u00f9 popolari per ogni paese o citt\u00e0.\nin occasione del mondiale di calcio di sudafrica 2010, twitter ha introdotto gli hashflag: quando si scrive come hashtag la sigla di una nazione, compare la relativa bandiera. essi sono poi stati riproposti a brasile 2014 e, con forme diverse, in occasione dell'eurovision song contest 2015 (la forma di cuore), del mondiale di calcio femminile in canada (foglia d'acero), della copa am\u00e9rica 2015 (la stella logo dell'evento), di euro 2016 (palloni) e prima delle elezioni parlamentari del regno unito.\n\n\n==== implementazione di ideogrammi nel testo ====\na met\u00e0 2014, da quando twitter ha implementato la dipendenza open source di ideogrammi, \u00e8 stata aggiunta la possibilit\u00e0 di inserire messaggi (a parte il semplice testo) per aggiungere nuovi strumenti per il testo come le \"emoji\", rivoluzionando cos\u00ec il modo di comunicare su tale social network.\nda giugno 2016, la societ\u00e0 ha implementato un altro nuovo sistema per incoraggiare il pubblico a continuare a utilizzare gli emoji per i contenuti web di twitter, ovvero una funzione per aggiungere \"adesivi\" alle immagini caricate dagli utenti.\n\n\n=== utilizzo via sms ===\ntramite sms, gli utenti possono comunicare tramite cinque numeri di gateway brevi, per stati uniti, canada, india, nuova zelanda e un codice per l'isola di man per uso internazionale. esiste anche un codice funzione per il regno unito accessibile solo se si utilizza vodafone, o2 e orange. in india, poich\u00e9 twitter supporta solo tweet scritti dall'operatore bharti airtel, \u00e8 stata creata una piattaforma alternativa chiamata smstweet per essere utilizzata su tutte le piattaforme. esiste una piattaforma simile chiamata gladlycast per l'uso a singapore, in malesia e nelle filippine.\n\n\n=== autenticazione ===\ndal 31 agosto 2010, le applicazioni twitter di terze parti devono utilizzare oauth, un metodo di identificazione che non richiede all'utente di fornire la propria password all'applicazione. in precedenza, l'identificazione oauth era facoltativa, ora \u00e8 obbligatoria e il metodo di autenticazione nome utente/password \u00e8 stato deprecato e non \u00e8 pi\u00f9 funzionale. twitter ha dichiarato che il passaggio a oauth significherebbe \"maggiore sicurezza e un'esperienza migliore\".\n\n\n=== twitter ads ===\n\u00e8 il servizio pubblicitario a pagamento di twitter che consente alle aziende di pubblicare tweet specifici per clienti definiti all'interno di un determinato target o pubblico, pagando in base all'obiettivo perseguito dall'inserzionista.\n\n\n=== spaces e newsletter ===\nnel marzo del 2021 twitter ha lanciato due nuove funzioni in versione beta, rendendole disponibili solo ad alcuni utenti.\ncon i twitter spaces gli utenti android hanno la possibilit\u00e0 di costruire delle chat vocali come su clubhouse, a queste possono partecipare come speaker o anche solo come ascoltatori. inoltre, con l'acquisizione della piattaforma revue, il social ha lanciato un suo servizio di newsletter.\n\n\n=== note della collettivit\u00e0 ===\nle note della collettivit\u00e0 permettono agli utenti di twitter di \"aggiungere contesto\" alla veridicit\u00e0 di un tweet, un'immagine o un video. la funzione \u00e8 stata lanciato nel 2021. al novembre 2023, era estesa ad oltre 50 paesi, con circa 130.000 collaboratori. le note vengono pubblicate da un algoritmo che non si basa sulla regola della maggioranza, ma sull'accordo da parte degli utenti che hanno precedentemente espresso disaccordo tra loro. le note sono valutate in base alla loro utilit\u00e0 e applicate a contenuti potenzialmente fuorvianti.\n\n\n=== momenti ===\n\u00e8 una funzionalit\u00e0 di twitter lanciata nel 2015 ma disponibile a tutti gli utenti da ottobre 2016. consiste in una scheda all'interno dell'applicazione, identificata da un fulmine, che consente all'utente di vedere da solo i tweet degli account che seguono in base alla \"pertinenza personalizzata\". questa scheda richiede la configurazione manuale da parte dell'utente, in base ai suoi gusti e interessi, ed espone le storie pi\u00f9 rilevanti per ogni particolare account. viene aggiornato in tempo reale proprio come il feed di notizie dell'applicazione.\n\n\n=== strumenti per aggiungere e seguire il contenuto ===\nesistono molti strumenti per aggiungere contenuti, monitorare messaggi e conversazioni, tra cui tweetdeck, salesforce, hootsuite, metricool, postcron o twitterfeed. meno della met\u00e0 dei tweet viene inviata utilizzando il sito web del servizio con la maggior parte degli utenti che twittano da applicazioni di terze parti (sulla base di un'analisi di 500 milioni di tweet di sysomos).\n\n\n=== servizi e applicazioni correlati ===\nesistono molti servizi e applicazioni che funzionano con twitter. molti sono progettati per consentire un facile accesso a twitter da dispositivi specifici, come iphone o android, mentre altri sono progettati per consentire agli utenti di accedere e aggiornare facilmente il proprio account twitter.\ndal fenomeno twitter, sono state create molte applicazioni come tweepi, tweetfeed, postcron e ha dato origine a molte teorie sull'evoluzione e sul trattamento di follow-up da parte degli influencer su twitter.\n\n\n== utenti ==\nmolti utenti di twitter hanno creato piccole comunit\u00e0 attorno a questo sistema di nanoblogging, che si sono materializzate nel mondo reale. gli utenti di una localit\u00e0 o di una regione tengono di tanto in tanto riunioni in cui, oltre a conoscersi, si scambiano opinioni, hobby e molte altre cose. attualmente, ci sono anche altri eventi che coinvolgono non solo la socializzazione, ma anche il fatto di promuovere, comunicare e diffondere il loro uso.\nun esempio sono stati i commenti relativi a un possibile default del debito degli stati uniti alla fine di luglio 2011, tutti i tipi di speculazioni sono stati intrecciati attorno all'evento.l'impatto di twitter come mezzo di segnalazione ha portato ad account che trasformano i messaggi in post anonimi (informer), creati principalmente per le universit\u00e0 e, a causa dell'impatto sociale che hanno avuto, c'\u00e8 stato un ampliamento del loro utilizzo in altre comunit\u00e0.\n\n\n=== contenuto dei post ===\nla societ\u00e0 di investigazione di mercato pear analytics, con sede a san antonio, in texas, analizz\u00f2 2000 post (dagli stati uniti e in inglese) in un periodo di due settimane dalle 11:00 alle 17:00 (cst) ad agosto 2009 e li suddivise in sei categorie:\n\nconversazioni senza senso - 40.1%\nconversazioni - 37.6%\nretweet (rt) o messaggi ripetuti - 8.7%\nautopromozione - 5.9%\nmessaggi indesiderati (spam) - 3.8%\nnotizie - 3.6%l'investigatrice di reti sociali danah boyd rispose allo studio, argomentando che un nome migliore per quello che gli investigatori di pear chiamavano \"conversazioni insignificanti\" potrebbe essere \"tolettatura sociale\" o \"sensibilizzazione periferica\" (che spiega come le persone \"vogliono sapere cosa pensano, fanno e sentono le persone intorno ad esse, anche quando la presenza non \u00e8 praticabile\").\n\n\n=== visite ===\nnell'agosto 2010 twitter figurava tra i dieci siti web pi\u00f9 visitati al mondo secondo i calcoli sviluppati da alexa internet. le stime giornaliere per un utente possono variare in quanto la societ\u00e0 non pubblica statistiche su account attivi. al febbraio 2009, il blog compete.com classific\u00f2 twitter come la terza rete sociale pi\u00f9 visitata basandosi sul contenuto di 6 milioni di visitatori unici e 55   milioni di visite mensili. a marzo 2009, nielsen.com classific\u00f2 twitter come uno dei siti web con la maggior crescita stimata per febbraio 2009. twitter \u00e8 cresciuto del 1382% all'anno, passando da 475 000 visitatori unici a febbraio 2008 a 7 milioni a febbraio 2009.fu seguito da zimbio con un aumento del 240% e facebook con il 228%. tuttavia, twitter ha un tasso di ritenzione degli utenti del 40%.\n\n\n=== demografia ===\ndurante i primi due anni della sua esistenza, la piattaforma attir\u00f2 utenti di et\u00e0 pari o superiore a 35 anni, da ambienti professionali, commerciali e di notizie, solo fino a quando twitter inizi\u00f2 a guadagnare popolarit\u00e0 e il pubblico aument\u00f2 (esattamente a maggio 2009), il numero dei giovani adulti aument\u00f2 e con questo la fascia d'et\u00e0 tra gli utenti \u00e8 cambiata a 35 anni e pi\u00f9 giovani.la maggior parte degli utenti che usano twitter sono adulti pi\u00f9 anziani che non hanno mai usato un altro sito social prima, ha affermato jeremiah owyang, un analista industriale incaricato di studiare i media di comunicazione sociale . \"gli adulti stanno recuperando il passo su ci\u00f2 che i giovani hanno fatto per anni\", ha detto.\nsolo l'11% degli utenti di twitter ha dai 12 ai 17 anni, secondo comscore .\nil sito web comscore attribuisce questo ai \"primi passi\" di twitter quando il microblogging guadagn\u00f2 popolarit\u00e0 nei contesti di business e media, inizialmente adottando un profilo molto maturo. tuttavia, comscore ha recentemente notato che twitter ha iniziato a \"diventare pi\u00f9 pubblicizzato, insieme ad esso \u00e8 arrivata una cultura di celebrit\u00e0 come ashton kutcher, paris hilton e shaquille o'neal, che hanno aderito i ranghi del twitterati.\nsecondo uno studio condotto da semiocast nel 2012, analizzando 383 milioni di account creati prima di quell'anno, i paesi con il maggior numero di utenti twitter erano gli stati uniti (107,7 milioni), il brasile (33,3 milioni), il giappone (29,9 milioni), regno unito (23 milioni), indonesia (19 milioni), india (12 milioni), messico (10,5 milioni), filippine (8 milioni), spagna (7,9 milioni) e canada (7,5 milioni).d'altra parte, i paesi con la pi\u00f9 alta penetrazione della rete sociale sono arabia saudita, indonesia, spagna, venezuela e argentina.\n\n\n=== i twitstars ===\nda quando twitter \u00e8 diventato pi\u00f9 popolare, molte celebrit\u00e0 da personaggi di spicco ad alcuni attori di hollywood si sono uniti al microblogging. da l\u00ec, i tweeter pi\u00f9 noti (un termine popolare usato per indicare un utente di twitter) sono chiamati twitstar e, di conseguenza, sono utenti altamente letti e influenti.\ntale popolarit\u00e0 tra gli utenti consente loro di capitalizzare i propri tweet attraverso siti come klout, che calcola automaticamente l'impatto delle persone sul web attraverso algoritmi basati sul numero di seguaci su twitter e sulle connessioni che vengono effettuate. con facebook, e quindi essere in grado di vendere le informazioni a potenziali inserzionisti o aziende che cercano persone che influenzano online. allo stesso modo, gli inserzionisti e le aziende pagano i tweeter famosi per promuovere i loro marchi.alcuni giornalisti e scrittori si sono uniti alla tendenza di twitter, orientando gli strumenti del microblogging a favore di notizie, poesie o narrativa stessa. \u00e8 il caso di jk rowling, mateo cuenca, roderick gordon, nach reinaldo, anne rice, paulo coelho, luca chiaramello, arturo p\u00e9rez-reverte, laura gallego, federico moccia ed ernesto fucile, scelti come miglior scrittore nei \"twitter awards 2011\" insieme alla casa editrice \"libros del zorro rojo\" e al sito letterario \"qu\u00e9 leer\".\nnel maggio del 2012 la scrittrice jennifer egan ha utilizzato questo strumento per pubblicare il suo racconto di 8 500 parole dal titolo scatola nera (black box), composto da una serie di frasi pubblicate al ritmo di una al minuto sull'account twitter della rivista the new yorker. all'esperimento \u00e8 seguita la pubblicazione dell'opera in formato cartaceo.\nla stragrande maggioranza dei twitstars cattura l'attenzione degli utenti di twitter e si distingue nella barra laterale dei temi del momento, a differenza dei tweeter che scrivono la loro vita quotidiana ogni minuto e sono generalmente persone che non hanno troppi seguaci.\n\n\n== uso e impatto sociale ==\ntwitter \u00e8 stato utilizzato per vari scopi in diversi settori e situazioni. per esempio, \u00e8 stato utilizzato per organizzare proteste, a volte denominate \"rivoluzioni di twitter\", tra cui la rivoluzione egiziana del 2011, la rivoluzione tunisina, le proteste elettorali in iran del 2009 e le proteste antigovernative in moldavia del 2009. i governi di iran ed egitto bloccarono il servizio per rappresaglia. il servizio \u00e8 stato utilizzato anche come forma di disobbedienza civile: nel 2010, gli utenti si indignarono per il twitter joke trial, dove paul chambers scherz\u00f2 sul lancio di una bomba all'aeroporto robin hood doncaster sheffield e nel dibattito privato britannico nello stesso paese l'anno successivo, dove diverse celebrit\u00e0 che avevano preso ordini anonimi, in particolare il giocatore ryan giggs del manchester united, dove furono identificati da migliaia di utenti per protestare contro il giornalismo tradizionale censurato.sebbene il suo scopo e la sua utilit\u00e0 siano messi in dubbio il suo numero crescente di seguaci ha dimostrato che twitter \u00e8 uno dei leader nel settore del microblogging, tra gli altri servizi come jaiku (servizio offerto da google e chiuso nel 2012). gli usi pi\u00f9 noti sono: seguire eventi dal vivo, la trasmissione di discorsi e presentazioni a cui poche persone hanno accesso, lo scambio di opinioni durante un evento in cui la gente partecipa come pubblico o anche commenti su film o dibattiti trasmessi in televisione. per esempio, in spagna il dibattito tra rodr\u00edguez zapatero e rajoy durante le elezioni generali in spagna del 2008 fu seguito da vicino con uno scambio di opinioni tramite twitter. in messico, nel 2010 si tennero veri e propri dibattiti via twitter, per esempio tra il segretario del lavoro, javier lozano alarc\u00f3n e il deputato luis videgaray. una volta gli abitanti di edmon, oklahoma, stati uniti si riunirono e in questa rete pubblicarono le coordinate di un tornado che passava attraverso questa citt\u00e0 il 31 marzo 2008.\nla rete pu\u00f2 anche essere utilizzata per condurre interviste, come quella condotta con john mccain, ex candidato presidenziale degli stati uniti. in spagnolo, diariomedico.com realizza \"twitterviews\" in inglese e spagnolo dal dicembre 2008, di cui pubblica successivamente un riepilogo (sempre in spagnolo).\n\nl'uso di twitter \u00e8 aumentato nel mondo della televisione, rendendolo pi\u00f9 interattivo e sociale. a volte questo effetto viene definito \"congelatore virtuale\" o una televisione sociale. twitter \u00e8 stato usato con successo per incoraggiare le persone a guardare la televisione per eventi dal vivo, come gli oscar e gli mtv video music awards. tuttavia, questa strategia \u00e8 stata testata in modo meno efficace con i normali programmi televisivi. le promozioni incrociate dirette sono state bandite dalla televisione francese a causa delle norme contro la pubblicit\u00e0 sotto copertura.a maggio 2008, il the wall street journal scrisse che le reti sociali come twitter \u201cscatenano sentimenti contrastanti nelle persone esperte di tecnologia che sono state presenti fin dai primi tempi. i fan affermano di essere riusciti a rimanere in contatto con amici impegnati. tuttavia, alcuni utenti stanno iniziando a sentirsi \"troppo\" connessi, come gestire i messaggi di check-in in qualsiasi momento, aumenti della fatturazione mobile e la necessit\u00e0 di contare i conoscenti per smettere di annunciare quello che stanno mangiando a cena\u00bblo scrittore di tecnologia bruce sterling nel 2007 afferm\u00f2 che l'uso di twitter per \"comunicazione di culto\" \u00e8 \"probabile come accendere una radio di banda cittadina o ascoltare un ragazzo recitare l'iliade. a settembre 2008, la giornalista clive thompson riport\u00f2 sul new york times magazine che il servizio aveva ampliato il narcisismo in \"un'espressione nuova e super metabolica di una generazione di giovani celebrit\u00e0 che credono che le loro diverse dichiarazioni siano affascinanti e che dovrebbero essere condivise con il mondo\". al contrario, l'editorialista di vancouver sun, steve dotto, opin\u00f2 che questa parte interessante di twitter \u00e8 una sfida nel tentativo di pubblicare messaggi fortemente limitati, e jonathan zittrain, professore di diritto su internet presso la harvard law school, afferm\u00f2 che \"le qualit\u00e0 che fanno sembrare twitter insensato sono quelle che lo rendono pi\u00f9 potente.nel 2009, nielsen online rifer\u00ec che twitter avesse una velocit\u00e0 per mantenere l'utente fino al 40%. molte persone smettono di utilizzare il servizio dopo un mese, quindi il sito poteva potenzialmente raggiungere circa il 10% di tutti gli utenti di internet. nel 2009 twitter vinse il webby award come \"breakout of the year\". durante una discussione a febbraio 2009 nell'edizione settimanale della national public radio, il giornalista daniel schorr dichiar\u00f2 che gli account twitter non avessero affidabilit\u00e0 sui fatti e altri miglioramenti. in risposta, andy carvin diede a schorr due esempi di storie nuove che furono recitate su twitter e afferm\u00f2 che gli utenti preferiscono account di prima mano e storie a volte screditate. la rivista time riconobbe il crescente livello di influenza sulla sua lista 2010 time 100 per determinare l'influenza delle persone, utilizzando statistiche basate su famose reti sociali come twitter e facebook. l'elenco va da barack obama e oprah winfrey a lady gaga e ashton kutcher.dopo che i media affermarono che gli hashtag #wikileaks e #occupywallstreet fossero stati censurati perch\u00e9 all'epoca non erano presenti nell'elenco degli argomenti del sito, twitter rispose affermando che non censurasse gli hashtag a meno che non contengano oscenit\u00e0.nel campo scientifico, \u00e8 stato segnalato l'uso di twitter per diffondere articoli scientifici e promuovere la connessione tra professionisti, nonch\u00e9 un uso crescente nelle conferenze mediche.il presidente degli stati uniti d'america, donald trump, ha annunciato un decreto per limitare la protezione delle reti sociali e il lassismo di cui godono per la pubblicazione dei contenuti. il decreto mira a consentire alle autorit\u00e0 di regolamentazione di decidere in merito alle politiche di moderazione dei contenuti, dopo che twitter ha collegato un messaggio di trump con informazioni verificate che contraddicevano ci\u00f2 che il presidente aveva pubblicato.\n\n\n== problemi della piattaforma ==\n\n\n=== sovraccarico ===\nin precedenza, quando la rete era sovraccarica, veniva visualizzato l'avviso fail whale (letteralmente \"fallimento della balena\", termine di uso comune per indicare un fallimento di vaste proporzioni), un messaggio di errore creato dall'artista yiying lu che mostrava alcuni uccelli rossi mentre sollevavano dall'oceano con delle corde una balena, e sotto il testo twitter is over capacity (in italiano \"twitter \u00e8 sovraccarico\"); questo messaggio \u00e8 stato scartato e sospeso nel 2013.uno dei problemi si \u00e8 presentato durante la macworld conference & expo 2008, dove migliaia di media hanno approfittato di questo sistema di microblogging per far conoscere a tutti ci\u00f2 che stava accadendo l\u00ec, lasciandolo offline.\nil 12 giugno 2009, l'identificatore univoco associato a ciascun tweet super\u00f2 il limite di 32 bit. mentre twitter stesso non fu interessato, alcuni client di terze parti non erano pi\u00f9 in grado di accedere agli ultimi tweet. le patch furono rilasciate rapidamente, anche se alcune app per iphone dovettero attendere l'approvazione dall'app store. il 22 settembre l'identificatore super\u00f2 i 32 bit e interess\u00f2 nuovamente i client di terze parti.\ntwitter ha subito il suo maggior sovraccarico il 26 giugno 2009 a causa della morte di michael jackson, che caus\u00f2 la cifra di circa 456 tweet al secondo (pi\u00f9 di 27 000 tweet al minuto), stabilendo un nuovo record al momento e rendendo impossibile la connessione permanente a twitter.il 6 agosto 2009, twitter e facebook riscontrarono errori nei loro servizi e il sito web di twitter rimase inattivo per diverse ore. fu successivamente confermato che gli attacchi erano diretti contro i pro-georgia, durante l'anniversario della guerra dell'ossezia del sud del 2008, e non nei siti summenzionati.\n\n\n=== infezione da virus di massa ===\nil 21 settembre 2010 si \u00e8 verificato un massiccio attacco su twitter da parte di un worm chiamato rainbow (il nome \u00e8 dovuto all'attacco derivante da un account creato con questo nome), che colpiva gli utenti che operavano attraverso il sito web twitter.com utilizzando una vulnerabilit\u00e0 xss (cross-site scripting) per rubare i cookie. la procedura era la seguente: veniva ricevuto un messaggio con una strana stringa e, quando si passava sopra il puntatore, si verificavano varie possibilit\u00e0, come l'invio della stessa stringa a tutti i seguaci, presenza di caselle nere anzich\u00e9 la finestra di dialogo o veniva reindirizzato chiunque visitava il proprio profilo a un'altra pagina web. quest'ultimo punto era il pi\u00f9 pericoloso, dal momento che, dopo il reindirizzamento a un altro sito web, il computer dell'utente poteva essere infettato (poteva essere eseguito un rt del codice e quindi l'url in questione utilizzava le tecniche del drive-by-download).\n\n\n== logo e carattere ==\ntwitter \u00e8 diventato identificabile a livello internazionale con il suo logo dell'uccello, detto twitter bird. il logo originale, che era semplicemente la parola \"twitter\", era in uso dal suo lancio nel marzo 2006. era accompagnato da un'immagine di un uccello che in seguito fu scoperto essere un pezzo di clip art creato dal graphic designer britannico simon oxley.si \u00e8 dovuto ridisegnare il logo, azione compiuta dal fondatore biz stone con l'aiuto del designer philip pascuzzo, che ha portato a un uccello pi\u00f9 simile a un cartone animato nel 2009. questa versione era stata soprannominata \"larry the bird\", in particolare intitolata a larry bird dei boston celtics della nba. nel giro di un anno, il logo larry the bird \u00e8 stato ridisegnato da stone e pascuzzo per eliminare le caratteristiche dei cartoni animati, lasciando una solida silhouette di larry the bird che \u00e8 stata utilizzata dal 2010 al 2012. \nil 14 settembre 2010, a quasi 5 anni dal lancio, twitter ha lanciato una nuova interfaccia completamente rivisitata con una migliore integrazione delle funzionalit\u00e0 via via introdotte durante gli anni e ha cambiato il suo logo. nel 2012, douglas bowman ha creato un'ulteriore versione semplificata di larry the bird, mantenendo la silhouette solida ma rendendola pi\u00f9 simile a un uccello azzurro di montagna. questo nuovo logo \u00e8 stato chiamato semplicemente \"twitter bird\" e da allora \u00e8 stato utilizzato come marchio dell'azienda.il 30 aprile 2009, twitter ha cambiato la sua interfaccia web con l'aggiunta di una barra di ricerca e i trending topics. \u00abogni aggiornamento pubblico inviato a twitter da qualsiasi parte del mondo pu\u00f2 essere immediatamente indicizzato e utilizzato per la ricerca in tempo reale\u00bb, dice biz stone. \u00abcon questa funzione che twitter ha recentemente lanciato, \u00e8 diventato, a sorpresa, un motore di ricerca per trovare ci\u00f2 che sta accadendo ora\u00bb.\nil 30 maggio 2014, twitter ha annunciato \"a partire da oggi, stiamo implementando un nuovo font su twitter.com, passando da helvetica neue a gotham\".per ragioni non spiegate, il 3 aprile 2023 il logo dell'uccello di twitter \u00e8 stato sostituito con un'immagine del doge meme. alcuni hanno ipotizzato che potesse trattarsi di un pesce d'aprile pubblicato in ritardo. il logo dell'uccello blu \u00e8 tornato il 7 aprile 2023.dal luglio 2023, insieme al cambio del nome del sito in seguito all'acquisto da parte della societ\u00e0 di elon musk, anche il simbolo del sito \u00e8 stato modificato, con un logo rappresentante una x che ha preso il posto di quello storico dell'uccello azzurro.\n\n\n== profilo aziendale ==\nla societ\u00e0, fondata nel luglio 2006 da jack dorsey, biz stone ed evan williams, ha guadagnato $35 milioni da vari investitori, principalmente da capitali di rischio. il nuovo conferimento di capitale si aggiunge ai 5 milioni di dollari raccolti nel 2006 o ai 15 milioni di dollari nel luglio 2007, che porta i fondi ricevuti dalla sua fondazione a $55 milioni. per quanto riguarda alcune delle entit\u00e0 fondatrici dell'azienda, questa \u00e8 stata guidata da benchmark capital e institutional venture partners, anche se ha riunito spark capital union, square ventures, charles river ventures e digital garage che hanno ripetuto in questo nuovo round di finanziamenti che consentiranno di affrontare la fase di crescita esplosiva dell'azienda.le sue azioni persero il 62% del loro valore originale da quando \u00e8 stato reso pubblico alla fine del 2013, fino a marzo 2017.\n\n\n== twitter in altre lingue ==\nla lingua di base di twitter era originariamente l'inglese americano e il francese canadese sviluppato dal team di twitter. le altre lingue sono state oggetto di traduzione da parte degli utenti in modo disinteressato e senza fini di lucro attraverso il progetto di traduzione fino a quando twitter non ha assunto lo sviluppo nel 2017.\n\n\n== controversie ==\n\n\n=== terrorismo e social media ===\n\nsecondo diversi studi, twitter \u00e8 stato utilizzato come strumento di propaganda da parte di organizzazioni terroristiche come lo stato islamico.\n\n\n=== bot e celebrit\u00e0 artificiale ===\nsecondo una ricerca pubblicata sul the new york times condotta dall'informatico andrea stroppa e carlo de micheli, il mercato della vendita di falsi seguaci, \"follower\" di celebrit\u00e0, brand e politici \u00e8 un mercato multi-milionario.\n\n\n== censura ==\nla censura di twitter \u00e8 avvenuta in iran, turchia, cina, egitto, e corea del sud.\na ottobre 2017, twitter proibisce tutta la pubblicit\u00e0 dagli account appartenenti alla televisione rt e all'agenzia di stampa russa sputnik. i servizi segreti statunitensi avevano accusato i media russi di aver tentato di influenzare le elezioni presidenziali statunitensi.\n\n\n=== iran ===\nnel paese le reti sociali sono bloccate dal 2009. pertanto, mentre il presidente dell'iran ha un account twitter ufficiale in cui commenta tutte le attivit\u00e0 del suo governo, i cittadini del suo stesso paese non possono leggere ci\u00f2 che scrive.\n\n\n=== cina ===\ntwitter \u00e8 bloccato in cina. nel 2010, una donna cinese, cheng jianping, \u00e8 stata condannata a 1 anno di lavoro in campagna per aver pubblicato un commento ironico sul web.\n\n\n=== turchia ===\ntwitter \u00e8 stato bloccato in turchia la seconda settimana di aprile 2015 quando sono state rivelate le foto del procuratore distrettuale di istanbul mehmet selim kiraz minacciato da sostenitori estremisti. alla fine twitter ha accettato di rimuovere le immagini e cancellare gli account che hanno diffuso la presa di ostaggi dove il difensore \u00e8 stato ucciso. in questo contesto, il governo turco ha adottato misure controverse per censurare messaggi, foto e video su twitter, inclusa la disposizione votata dal parlamento turco che autorizza il governo a bloccare account o siti web senza il permesso della giustizia.\n\n\n=== egitto ===\ntwitter era inaccessibile in egitto il 25 gennaio 2011 durante la rivoluzione egiziana del 2011. alcuni media accusarono il governo egiziano di averlo bloccato; e vodafone egitto, il pi\u00f9 grande operatore di telefonia mobile egiziano, affermarono che non era loro intenzione. tuttavia, i comunicati stampa di twitter non hanno affermato che la compagnia credesse di aver formato il blocco. il 26 gennaio, twitter conferm\u00f2 che il servizio era ancora bloccato in egitto.\n\n\n=== corea del sud ===\nad agosto 2010, il governo sudcoreano tent\u00f2 di bloccare alcuni contenuti su twitter a causa dell'apertura di un account nel servizio governativo nordcoreano. l'account nordcoreano creato il 12 agosto, @uriminzok, tradotto liberamente per indicare \"il nostro popolo\" in coreano, raccolse 4.500 follower su twitter in meno di una settimana. il 19 agosto 2010, la commissione per le comunicazioni dello stato sudcoreano blocc\u00f2 l'account per l'emissione di \"informazioni illegali\". secondo la bbc, gli esperti affermarono che la corea del nord avesse investito in \"informazioni tecnologiche per pi\u00f9 di 20 anni\" con la conoscenza di come utilizzare i social network al suo potere. questo non sembra essere \"nulla di nuovo\" per la corea del nord, poich\u00e9 il paese ha sempre pubblicato propaganda nella sua stampa, di solito contro i suoi vicini del sud, chiamandoli \"guerrieri caldi\". con solo 36 messaggi, l'account accumul\u00f2 9000 follower. a oggi, la commissione sudcoreana ha vietato 65 siti, incluso questo account twitter.\n\n\n=== presunta censura di twitter su wikileaks ===\na dicembre 2010, diversi media affermarono che twitter stava cercando di impedire che i tweet relativi a wikileaks rendessero il web un argomento del momento, nonostante il fatto che un gran numero di tweet fosse inviato parlando di wikileaks a causa della perdita di documenti diplomatici degli stati uniti. tuttavia, twitter respinse qualsiasi accusa affermando che \"wikileaks e la fuga sono state questioni globali o regionali del momento\".\n\n\n== regolamentazione dei contenuti ==\ntwitter non consente di pubblicare:\n\nnudo e pornografia\nviolenza, minacce e incitamento all'odio\nrapporti sessuali\nincidenti\nscontri fisici\nabuso fisico su minori\nfluidi corporei, per esempio il sangue\ngravi lesioni fisiche, n\u00e9 di umani n\u00e9 di animali\nmateriale che infranga il copyright\ninformazioni private di altre persone senza autorizzazione\nprofili ingannevoli con informazioni personali false\nspamming\npost di vendita, acquisto o favoreggiamento di transazioni di beni o servizi illegalinel caso di violazione di queste norme il contenuto viene rimosso e il profilo dell'utente pu\u00f2 essere rimosso in caso di nuove violazioni.\nnel giugno 2023 la vicepresidente della commissione europea v\u011bra jourov\u00e0 ha invitato twitter al rispetto del digital services act sul tema della circolazione di fake news quando il social ha abbandonato il codice di condotta sulla disinformazione.\nil commissario ue al mercato interno thierry breton ha chiesto che twitter si allinei al digital services act entro il 25 agosto 2023.\n\n\n== note ==\n\n\n== voci correlate ==\nclient twitter\nx (azienda)\n\n\n== altri progetti ==\n\n wikiquote contiene citazioni di o su twitter\n wikinotizie contiene notizie di attualit\u00e0 su twitter\n wikimedia commons contiene immagini o altri file su twitter\n\n\n== collegamenti esterni ==\n\n(mul) sito ufficiale, su twitter.com. \n(en) blog ufficiale, su blog.twitter.com. \n(en) blog ufficiale, su blog.twitter.com. \n(en) blog ufficiale, su blog.twitter.com. \n(en) blog ufficiale, su blog.twitter.com. \n(en) blog ufficiale, su blog.twitter.com. \n(ja) blog ufficiale, su blog.twitter.com. \n(fr) blog ufficiale, su blog.twitter.com. \n(pt) blog ufficiale, su blog.twitter.com. \n(ko) blog ufficiale, su blog.twitter.com. \n(id) blog ufficiale, su blog.twitter.com. \n(es) blog ufficiale, su blog.twitter.com. \n(ar) blog ufficiale, su blog.twitter.com. \n twitter (canale), su youtube. \n twitter, su treccani.it \u2013 enciclopedie on line, istituto dell'enciclopedia italiana. \n(en) x, su enciclopedia britannica, encyclop\u00e6dia britannica, inc. \n(en) twitter, su github. \n repository sorgenti di twitter, su github.com."