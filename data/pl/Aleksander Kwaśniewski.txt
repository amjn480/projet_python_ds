"aleksander kwa\u015bniewski (ur. 15 listopada 1954 w bia\u0142ogardzie) \u2013 polski polityk i dziennikarz. prezydent rzeczypospolitej polskiej w latach 1995\u20132005.\nw latach 1985\u20131989 minister-cz\u0142onek rady ministr\u00f3w w rz\u0105dach zbigniewa messnera i mieczys\u0142awa rakowskiego, w latach 1985\u20131990 cz\u0142onek prezydium rady ochrony pami\u0119ci walk i m\u0119cze\u0144stwa, w latach 1988\u20131991 prezes polskiego komitetu olimpijskiego. za\u0142o\u017cyciel socjaldemokracji rzeczypospolitej polskiej, w latach 1991\u20131995 pose\u0142 na sejm i i ii kadencji.\n\n\n== \u017cyciorys ==\n\n\n=== rodzina, wykszta\u0142cenie i praca zawodowa ===\nurodzi\u0142 si\u0119 15 listopada 1954 w bia\u0142ogardzie. jest synem zdzis\u0142awa kwa\u015bniewskiego i aleksandry z domu ba\u0142asz. jego ojciec mieszka\u0142 w wilnie, po przesiedleniu z po\u0142owy lat 40. pracowa\u0142 pocz\u0105tkowo w urz\u0119dzie repatriacyjnym. uko\u0144czy\u0142 medycyn\u0119, by\u0142 chirurgiem i kierownikiem przychodni kolejowej w bia\u0142ogardzie, a tak\u017ce s\u0119dzi\u0105 pi\u0142karskim. matka aleksandra kwa\u015bniewskiego wychowa\u0142a si\u0119 w wilnie w rodzinie rosyjskoj\u0119zycznej i prawos\u0142awnej, kt\u00f3ra po ii wojnie \u015bwiatowej zamieszka\u0142a w dojlidach. by\u0142a piel\u0119gniark\u0105, po zawarciu zwi\u0105zku ma\u0142\u017ce\u0144skiego zajmowa\u0142a si\u0119 rodzin\u0105 i nie pracowa\u0142a zawodowo. jej bratem by\u0142 bia\u0142ostocki architekt sakralny micha\u0142 ba\u0142asz. m\u0142odsza siostra aleksandra kwa\u015bniewskiego na pocz\u0105tku lat 80. osiedli\u0142a si\u0119 w szwajcarii, gdzie podj\u0119\u0142a prac\u0119 jako okulistka.\naleksander kwa\u015bniewski uko\u0144czy\u0142 liceum og\u00f3lnokszta\u0142c\u0105ce im. bogus\u0142awa x w bia\u0142ogardzie. uprawia\u0142 lekkoatletyk\u0119 w pierwszoligowym klubie bks iskra bia\u0142ogard, trenuj\u0105c u henryka m\u0142ynarczyka. w latach 1973\u20131977 studiowa\u0142 handel zagraniczny na wydziale ekonomiki transportu uniwersytetu gda\u0144skiego. pod koniec studi\u00f3w nie podszed\u0142 do dw\u00f3ch egzamin\u00f3w, nie zaliczy\u0142 jednego przedmiotu oraz nie z\u0142o\u017cy\u0142 pracy magisterskiej (pt. rola korporacji mi\u0119dzynarodowych w afryce); zosta\u0142 p\u00f3\u017aniej skre\u015blony z listy student\u00f3w.\nby\u0142 redaktorem naczelnym tygodnika studenckiego \u201eitd\u201d (od listopada 1981 do lutego 1984), nast\u0119pnie zosta\u0142 redaktorem naczelnym \u201esztandaru m\u0142odych\u201d (by\u0142 nim w latach 1984\u20131985). wsp\u00f3\u0142tw\u00f3rca pierwszego polskiego czasopisma po\u015bwi\u0119conego komputeryzacji \u201ebajtek\u201d, kt\u00f3re za\u0142o\u017cono w 1985.\n\n\n=== dzia\u0142alno\u015b\u0107 polityczna w prl ===\nw m\u0142odo\u015bci by\u0142 aktywist\u0105 socjalistycznych studenckich organizacji prorz\u0105dowych. pe\u0142ni\u0142 funkcj\u0119 przewodnicz\u0105cego rady uczelnianej socjalistycznego zwi\u0105zku student\u00f3w polskich w latach 1976\u20131977, wiceprzewodnicz\u0105cego zarz\u0105du wojew\u00f3dzkiego w gda\u0144sku w latach 1977\u20131979 oraz cz\u0142onka w\u0142adz naczelnych szsp od 1977 do 1982.\nw 1977 wst\u0105pi\u0142 do polskiej zjednoczonej partii robotniczej. pe\u0142ni\u0142 funkcj\u0119 ministra-cz\u0142onka rady ministr\u00f3w ds. m\u0142odzie\u017cy w rz\u0105dzie zbigniewa messnera w latach 1985\u20131987, a nast\u0119pnie przewodnicz\u0105cego komitetu m\u0142odzie\u017cy i kultury fizycznej (1987\u20131990). w gabinecie mieczys\u0142awa rakowskiego by\u0142 ministrem bez teki i przewodnicz\u0105cym komitetu spo\u0142eczno-politycznego rady ministr\u00f3w w okresie od pa\u017adziernika 1988 do sierpnia 1989. w latach 1988\u20131991 sta\u0142 na czele polskiego komitetu olimpijskiego. w latach 1985\u20131990 by\u0142 cz\u0142onkiem prezydium rady ochrony pami\u0119ci walk i m\u0119cze\u0144stwa (do 1988 rada ochrony pomnik\u00f3w walki i m\u0119cze\u0144stwa). w latach 1986\u20131988 by\u0142 cz\u0142onkiem prezydium spo\u0142ecznego komitetu odnowy starego miasta w zamo\u015bciu.\nod lutego do kwietnia 1989 by\u0142 uczestnikiem obrad plenarnych okr\u0105g\u0142ego sto\u0142u oraz obrad w zespole do spraw pluralizmu zwi\u0105zkowego (wsp\u00f3\u0142przewodnicz\u0105cy zespo\u0142u wraz z tadeuszem mazowieckim i romualdem sosnowskim), w zespole do spraw reform politycznych i w podzespole do spraw stowarzysze\u0144 i samorz\u0105du terytorialnego. w wyborach parlamentarnych w 1989 kandydowa\u0142 do senatu w wojew\u00f3dztwie koszali\u0144skim, przegrywaj\u0105c z kandydatami komitetu obywatelskiego \u201esolidarno\u015b\u0107\u201d (uzyska\u0142 przy tym 38,5% g\u0142os\u00f3w, procentowo najwi\u0119cej spo\u015br\u00f3d wszystkich kandydat\u00f3w pzpr do senatu w kraju).\n\n\n=== dzia\u0142alno\u015b\u0107 polityczna w iii rp do 1995 ===\nw styczniu 1990 wraz z leszkiem millerem i j\u00f3zefem oleksym zosta\u0142 wsp\u00f3\u0142tw\u00f3rc\u0105 socjaldemokracji rzeczypospolitej polskiej, kt\u00f3rej przewodniczy\u0142 do 1995. uczestniczy\u0142 te\u017c w organizowaniu wyborczej koalicji pod nazw\u0105 sojusz lewicy demokratycznej przed wyborami w 1991. w latach 1991\u20131995 sprawowa\u0142 mandat pos\u0142a na sejm i i ii kadencji, wybieranego w okr\u0119gach z okr\u0119g\u00f3w warszawskich: nr 1 (1991\u20131993) i nr 1 (1993\u20132001) z listy sld (w 1993 uzyska\u0142 najwi\u0119ksz\u0105 liczb\u0119 g\u0142os\u00f3w w kraju, tj. 148 553 g\u0142osy). w obu tych kadencjach pe\u0142ni\u0142 funkcj\u0119 przewodnicz\u0105cego klubu parlamentarnego sld.\nw i kadencji sejmu zasiada\u0142 w komisji spraw zagranicznych, komisji sprawiedliwo\u015bci, trzech komisjach nadzwyczajnych. w ii natomiast uczestniczy\u0142 w posiedzeniach komisji polityki gospodarczej, bud\u017cetu i finans\u00f3w, komisji spraw zagranicznych i dw\u00f3ch komisjach nadzwyczajnych. od listopada 1993 do listopada 1995 przewodniczy\u0142 komisji konstytucyjnej zgromadzenia narodowego.\n\n\n=== kampanie wyborcze w 1995 i 2000 ===\n\n\n==== wybory prezydenckie w 1995 ====\nw 1995 wystartowa\u0142 w wyborach prezydenckich jako kandydat sld z has\u0142ami \u201ewybierzmy przysz\u0142o\u015b\u0107\u201d i \u201ewsp\u00f3lna polska\u201d. podczas kampanii wyborczej kontrowersje wzbudzi\u0142a kwestia wykszta\u0142cenia aleksandra kwa\u015bniewskiego, kt\u00f3ry w ankietach sejmowych podawa\u0142, \u017ce legitymuje si\u0119 wykszta\u0142ceniem wy\u017cszym. taka sama informacja zosta\u0142a zamieszczona w oficjalnym obwieszczeniu pa\u0144stwowej komisji wyborczej. potwierdza\u0142 to tak\u017ce sam aleksander kwa\u015bniewski w kolejnych wywiadach. 16 listopada 1995, profesor brunon synak, prorektor uniwersytetu gda\u0144skiego, o\u015bwiadczy\u0142, \u017ce 5 pa\u017adziernika 1978 aleksander kwa\u015bniewski zosta\u0142 skre\u015blony z listy student\u00f3w wydzia\u0142u ekonomiki i transportu uniwersytetu gda\u0144skiego. potwierdzi\u0142 to tak\u017ce rektor ug zbigniew grzonka. aleksander kwa\u015bniewski kolejny raz powt\u00f3rzy\u0142 tez\u0119 o swoim wy\u017cszym wykszta\u0142ceniu w wywiadzie dla \u201efrankfurter rundschau\u201d z 24 listopada 1995, nazywaj\u0105c odmienne stwierdzenie rektora \u201emanewrem wyborczym\u201d.\nw drugiej turze wybor\u00f3w przeprowadzonej 19 listopada 1995 zmierzy\u0142 si\u0119 z ubiegaj\u0105cym si\u0119 o reelekcj\u0119 lechem wa\u0142\u0119s\u0105. wygra\u0142, uzyskuj\u0105c 51,7% g\u0142os\u00f3w.\n2 grudnia 1995 ju\u017c jako prezydent elekt przyzna\u0142 na \u0142amach \u201epolityki\u201d, \u017ce nie zrobi\u0142 magisterium, lecz my\u015bla\u0142, i\u017c ma wykszta\u0142cenie wy\u017csze, poniewa\u017c rzekomo zda\u0142 wszystkie egzaminy na studiach. \u015bledztwo w tej sprawie zosta\u0142o umorzone przez prokuratora w 1996 wobec braku znamion przest\u0119pstwa. s\u0105d najwy\u017cszy uchwa\u0142\u0105 z 9 grudnia 1995 podj\u0119t\u0105 stosunkiem g\u0142os\u00f3w 12:5 uzna\u0142, \u017ce nieprawdziwe informacje podane przez kandydata w o\u015bwiadczeniu dla pkw nie mog\u0142y wp\u0142yn\u0105\u0107 na wynik wybor\u00f3w, oddalaj\u0105c zg\u0142aszane protesty i uznaj\u0105c tym samym wybory za wa\u017cne.\n\n\n==== wybory prezydenckie w 2000 ====\nw wyborach prezydenckich w 2000 ubiega\u0142 si\u0119 o reelekcj\u0119. w trakcie kampanii wyborczej korzysta\u0142 z pomocy francuskiego specjalisty od marketingu politycznego jacques\u2019a s\u00e9gu\u00e9li. startowa\u0142 pod has\u0142em \u201edom wszystkich \u2013 polska\u201d. taki te\u017c tytu\u0142 mia\u0142a wydana przez niego w\u00f3wczas ksi\u0105\u017cka publicystyczna.\nw trakcie kampanii wyborczej jako kandydat na prezydenta rp z\u0142o\u017cy\u0142 w trybie wyborczym o\u015bwiadczenie lustracyjne, w kt\u00f3rym o\u015bwiadcza\u0142, \u017ce nie by\u0142 \u015bwiadomym lub tajnym wsp\u00f3\u0142pracownikiem organ\u00f3w bezpiecze\u0144stwa prl. wyrokiem z 12 lipca 2000 s\u0105d apelacyjny w warszawie uzna\u0142, \u017ce z\u0142o\u017cone o\u015bwiadczenie jest zgodne z prawd\u0105, o co wnosi\u0142 tak\u017ce rzecznik interesu publicznego bogus\u0142aw nizie\u0144ski. od 2000 pojawia\u0142y si\u0119 tak\u017ce informacje (wyg\u0142aszane m.in. w sejmie przez ministra janusza pa\u0142ubickiego), i\u017c z materia\u0142\u00f3w posiadanych przez instytut pami\u0119ci narodowej wynika, \u017ce aleksander kwa\u015bniewski w latach 1983\u20131989 by\u0142 zarejestrowany jako tajny wsp\u00f3\u0142pracownik s\u0142u\u017cby bezpiecze\u0144stwa o pseudonimie \u201ealek\u201d. niemal ca\u0142a dokumentacja wytworzona przez funkcjonariuszy sb dotycz\u0105ca aleksandra kwa\u015bniewskiego zosta\u0142a zniszczona.\nw tej samej kampanii wyborczej sztab wyborczy mariana krzaklewskiego przedstawi\u0142 nagranie z wizyty prezydenta w kaliszu z 17 wrze\u015bnia 1997, na kt\u00f3rym zarejestrowano, jak przy opuszczaniu \u015bmig\u0142owca prezydencki minister marek siwiec kre\u015bli w powietrzu znak krzy\u017ca w kierunku witaj\u0105cych go urz\u0119dnik\u00f3w i dzia\u0142aczy partyjnych. wychodz\u0105cy za nim aleksander kwa\u015bniewski pyta w\u00f3wczas czy minister siwiec ca\u0142owa\u0142 ju\u017c ziemi\u0119 kalisk\u0105?, na co ten szef biura bezpiecze\u0144stwa narodowego kl\u0119ka i wykonuje gest ca\u0142owania ziemi. zachowanie to zosta\u0142o przez cz\u0119\u015b\u0107 komentator\u00f3w uznane za parodiowanie papie\u017ca jana paw\u0142a ii.\nw g\u0142osowaniu z 8 pa\u017adziernika 2000 zdoby\u0142 53,9% g\u0142os\u00f3w, uzyskuj\u0105c reelekcj\u0119 ju\u017c w pierwszej turze.\n\n\n=== prezydent rzeczypospolitej polskiej ===\n23 grudnia 1995 aleksander kwa\u015bniewski zosta\u0142 zaprzysi\u0119\u017cony na urz\u0105d prezydenta rzeczypospolitej polskiej, nast\u0119pnego dnia po zako\u0144czeniu kadencji lecha wa\u0142\u0119sy. tego samego dnia z\u0142o\u017cy\u0142 \u015blubowanie jako zwierzchnik si\u0142 zbrojnych w 1. pu\u0142ku lotnictwa my\u015bliwskiego \u201ewarszawa\u201d w mi\u0144sku mazowieckim. na drug\u0105 kadencj\u0119 przed zgromadzeniem narodowym aleksander kwa\u015bniewski zosta\u0142 zaprzysi\u0119\u017cony 23 grudnia 2000. tego samego dnia na okr\u0119cie muzeum orp b\u0142yskawica w gdyni ponownie formalnie obj\u0105\u0142 zwierzchnictwo nad si\u0142ami zbrojnymi rp.\n\n\n==== polityka zagraniczna ====\n\n\n===== wizyty zagranicznych g\u0142\u00f3w pa\u0144stw w polsce =====\njako prezydent podejmowa\u0142 w polsce m.in. prezydent\u00f3w stan\u00f3w zjednoczonych billa clintona (w lipcu 1997) oraz george\u2019a w. busha (w czerwcu 2001 i w maju 2003), przebywaj\u0105cego z pielgrzymkami w polsce papie\u017ca jana paw\u0142a ii (w czerwcu 1997, w czerwcu 1999 i w sierpniu 2002), cesarza japonii akihito (w lipcu 2002), kr\u00f3low\u0105 brytyjsk\u0105 el\u017cbiet\u0119 ii (w marcu 1996).\n\n\n===== wizyty zagraniczne =====\nwizyta w charkowie w 1999we wrze\u015bniu 1999 bra\u0142 udzia\u0142 w obchodach 59. rocznicy zbrodni katy\u0144skiej. w czasie wizyty na cmentarzu ofiar totalitaryzmu na piatichatkach w charkowie aleksander kwa\u015bniewski by\u0142 blady i si\u0119 chwia\u0142. wed\u0142ug cytowanej przez \u201egazet\u0119 polsk\u0105\u201d dzia\u0142aczki federacji rodzin katy\u0144skich prezydent by\u0142 w\u00f3wczas pijany. przedstawiciele kancelarii prezydenta rp uznali to za insynuacj\u0119, a zachowanie aleksandra kwa\u015bniewskiego uzasadniano \u201epourazowym zespo\u0142em przeci\u0105\u017ceniowym goleni prawej\u201d. spo\u015br\u00f3d obecnych na uroczysto\u015bciach medi\u00f3w materia\u0142 filmowy ukazuj\u0105cy zachowanie prezydenta jako jedyna po kilku dniach od zdarzenia wyemitowa\u0142a stacja telewizyjna tvn. pod koniec 2005 w udzielonym wywiadzie ust\u0119puj\u0105cy ju\u017c prezydent przyzna\u0142 si\u0119 do spo\u017cywania alkoholu przed tymi uroczysto\u015bciami, t\u0142umacz\u0105c to go\u015bcinno\u015bci\u0105 zapraszaj\u0105cych.\n\nudzia\u0142 w pomara\u0144czowej rewolucji na ukrainie w 2004pod koniec 2004, podczas tzw. pomara\u0144czowej rewolucji na ukrainie, zosta\u0142 z inicjatywy \u0142eonida kuczmy mediatorem. bra\u0142 aktywny udzia\u0142 w rozmowach pomi\u0119dzy wiktorem juszczenk\u0105 i wiktorem janukowyczem.\n\ninne wizyty zagranicznelipiec 1996: obecno\u015b\u0107 prezydenta podczas igrzysk olimpijskich w atlancie\nwrzesie\u0144 2000: obecno\u015b\u0107 prezydenta podczas igrzysk olimpijskich w sydney\nczerwiec 2002: wizyta w korei po\u0142udniowej, na meczu polska-korea po\u0142udniowa podczas mistrzostw \u015bwiata w pi\u0142ce no\u017cnej\nstycze\u0144 2004: wizyta w waszyngtonie, spotkanie z george\u2019em bushem\nsierpie\u0144 2004: obecno\u015b\u0107 prezydenta podczas igrzysk olimpijskich w atenach\n8 kwietnia 2005: udzia\u0142 w ceremonii pogrzebowej jana paw\u0142a ii\n24 kwietnia 2005: udzia\u0142 w uroczysto\u015bciach inauguracji pontyfikatu benedykta xvi\n8\u20139 maja 2005: obecno\u015b\u0107 wraz z wojciechem jaruzelskim na uroczysto\u015bciach 60. rocznicy zako\u0144czenia ii wojny \u015bwiatowej w moskwie\n\n\n===== relacje polsko-\u017cydowskie =====\n10 lipca 2001 w czasie obchod\u00f3w 60. rocznicy pogromu w jedwabnem, w obecno\u015bci ambasadora izraela szewacha weissa, oficjalnie, \u201ew imieniu swoim i tych polak\u00f3w, kt\u00f3rych sumienie jest poruszone tamt\u0105 zbrodni\u0105\u201d, przeprosi\u0142 za ni\u0105 oraz odda\u0142 ho\u0142d pomordowanym. opr\u00f3cz aprobaty szerokich \u015brodowisk, w tym \u017cydowskich, spotka\u0142o si\u0119 to tak\u017ce z krytyk\u0105 \u015brodowisk niepoczuwaj\u0105cych si\u0119 do odpowiedzialno\u015bci polak\u00f3w za zbrodni\u0119, jak i tych podkre\u015blaj\u0105cych, \u017ce prezydent nie ma prawa przeprasza\u0107 \u201ew imieniu ca\u0142ego narodu\u201d.\n\n\n===== relacje z ko\u015bcio\u0142em katolickim =====\n23 lutego 1998 aleksander kwa\u015bniewski (w warszawie) i papie\u017c jan pawe\u0142 ii (w watykanie) podpisali dokumenty ratyfikacyjne konkordatu mi\u0119dzy stolic\u0105 apostolsk\u0105 i rzecz\u0105pospolit\u0105 polsk\u0105, kt\u00f3ry wszed\u0142 w \u017cycie 25 kwietnia 1998. wcze\u015bniej, w latach 90., opowiada\u0142 si\u0119 zdecydowanie przeciwko ratyfikacji podpisanego przez rz\u0105d hanny suchockiej dokumentu, motywuj\u0105c to konieczno\u015bci\u0105 wcze\u015bniejszego uchwalenia konstytucji.\ndziewi\u0119ciokrotnie by\u0142 przyjmowany przez jana paw\u0142a ii na audiencjach w watykanie, a trzykrotnie go\u015bci\u0142 papie\u017ca podczas jego pielgrzymek do polski. 8 kwietnia 2005 przewodniczy\u0142 polskiej delegacji pa\u0144stwowej podczas pogrzebu jana paw\u0142a ii w rzymie. dosz\u0142o w\u00f3wczas do jego pojednania z lechem wa\u0142\u0119s\u0105. z papie\u017cem benedyktem xvi jako prezydent spotka\u0142 si\u0119 dwukrotnie, podczas inauguracji pontyfikatu 24 kwietnia 2005 i 9 grudnia 2005 w watykanie na audiencji po\u017cegnalnej.\n\n\n===== akcesja do nato i ue =====\n26 lutego 1999 ratyfikowa\u0142 akcesj\u0119 polski do organizacji paktu p\u00f3\u0142nocnoatlantyckiego (nato) w trakcie wsp\u00f3lnej ceremonii z prezydentem czech v\u00e1clavem havlem. z jego inicjatywy w warszawie w listopadzie 2001 w ramach koalicji antyterrorystycznej zosta\u0142a zorganizowana mi\u0119dzynarodowa konferencja przyw\u00f3dc\u00f3w pa\u0144stw europy \u015brodkowej, wschodniej i po\u0142udniowo-wschodniej, po\u015bwi\u0119cona wzmocnieniu dzia\u0142a\u0144 regionu w zwalczaniu \u015bwiatowego terroryzmu.\n16 kwietnia 2003 sta\u0142 na czele polskiej delegacji pa\u0144stwowej na szczycie unii europejskiej w atenach, podczas kt\u00f3rego dosz\u0142o do podpisania traktatu akcesyjnego przez w\u0142a\u015bciwych cz\u0142onk\u00f3w rz\u0105du (premiera leszka millera oraz ministr\u00f3w w\u0142odzimierza cimoszewicza i danut\u0119 h\u00fcbner).\nuczestniczy\u0142 w kampanii na rzecz akcesji polski do unii europejskiej przed referendum z 8 i 9 czerwca 2003. 23 lipca tego samego roku dokona\u0142 ratyfikacji traktatu o przyst\u0105pieniu rp do ue.\n1 maja 2004 wraz z premierem leszkiem millerem w dublinie wzi\u0105\u0142 udzia\u0142 w symbolicznym zawieszeniu polskiej flagi przed siedzib\u0105 prezydenta irlandii, kt\u00f3ra w\u00f3wczas sprawowa\u0142a prezydencj\u0119 w unii europejskiej.\n\n\n===== interwencja w iraku w 2003 =====\n17 marca 2003 na wniosek premiera leszka millera wyda\u0142 postanowienie o u\u017cyciu polskiego kontyngentu wojskowego w sile do 200 \u017co\u0142nierzy w sk\u0142adzie si\u0142 koalicji mi\u0119dzynarodowej dla przyczynienia si\u0119 do wyegzekwowania realizacji przez republik\u0119 iraku rezolucji rady bezpiecze\u0144stwa organizacji narod\u00f3w zjednoczonych nr 1441 z 8 listopada 2002 oraz zwi\u0105zanych z ni\u0105 wcze\u015bniejszych rezolucji rady bezpiecze\u0144stwa onz. planowany rejon dzia\u0142a\u0144 obejmowa\u0142 arabi\u0119 saudyjsk\u0105, bahrajn, jordani\u0119, katar, kuwejt, irak oraz zatok\u0119 persk\u0105, morze czerwone i ocean indyjski.\nna mocy postanowienia prezydenta rp wydanego na wniosek premiera od 3 wrze\u015bnia 2003 na terenie iraku stacjonowa\u0142 polski kontyngent wojskowy w sile od 1000 do 2000 \u017co\u0142nierzy. jego misja zosta\u0142a zako\u0144czona 30 pa\u017adziernika 2008 z inicjatywy premiera donalda tuska.\n\n\n==== polityka krajowa ====\n\n\n===== kancelaria prezydenta rp =====\naleksander kwa\u015bniewski podczas dw\u00f3ch kadencji prezydenckich powo\u0142ywa\u0142 czterech szef\u00f3w kancelarii prezydenta rp: kolejno danut\u0119 waniek, danut\u0119 h\u00fcbner, ryszarda kalisza i jolant\u0119 szymanek-deresz.\n\n\n===== wybrane nominacje i powo\u0142ania =====\nrada ministr\u00f3wpodczas swoich dw\u00f3ch kadencji sze\u015bciokrotnie desygnowa\u0142 prezes\u00f3w rady ministr\u00f3w, odbieraj\u0105c przysi\u0119g\u0119:\n\n7 lutego 1996 od rz\u0105du w\u0142odzimierza cimoszewicza,\n31 pa\u017adziernika 1997 od rz\u0105du jerzego buzka,\n19 pa\u017adziernika 2001 od rz\u0105du leszka millera,\n2 maja 2004 i 11 czerwca 2004 odpowiednio od pierwszego i drugiego rz\u0105du marka belki,\n31 pa\u017adziernika 2005 od rz\u0105du kazimierza marcinkiewicza.prezesi najwy\u017cszych organ\u00f3w w\u0142adzy s\u0105downiczejna stanowisko prezesa trybuna\u0142u konstytucyjnego 5 listopada 1998 powo\u0142a\u0142 marka safjana.\nna stanowisko prezesa naczelnego s\u0105du administracyjnego 21 maja 2004 powo\u0142a\u0142 janusza trzci\u0144skiego.\nna stanowisko pierwszego prezesa s\u0105du najwy\u017cszego dwukrotnie (17 pa\u017adziernika 1998 i 18 pa\u017adziernika 2004) powo\u0142ywa\u0142 lecha gardockiego.prezes narodowego banku polskiegojako prezydent przedstawia\u0142 sejmowi kandydatury na prezesa narodowego banku polskiego:\n\nhanny gronkiewicz-waltz wybranej przez sejm na kolejn\u0105 kadencj\u0119 19 lutego 1998,\nleszka balcerowicza wybranego przez sejm 10 stycznia 2001.\n\n\n===== rada gabinetowa =====\n27 stycznia 1998: pierwsze posiedzenie rady gabinetowej. w posiedzeniu udzia\u0142 wzi\u0119li: prezes rady ministr\u00f3w jerzy buzek oraz cz\u0142onkowie rz\u0105du w sk\u0142adzie konstytucyjnym. aleksander kwa\u015bniewski przedstawi\u0142 rz\u0105dowi g\u0142\u00f3wne kierunki dzia\u0142a\u0144 prezydenta w 1998, za\u015b premier zapozna\u0142 prezydenta rp z podstawowymi za\u0142o\u017ceniami reform koalicji aws-uw. tematem obrad by\u0142a kwestia przygotowania polskich si\u0142 zbrojnych do pe\u0142nej integracji ze strukturami nato.\n4 wrze\u015bnia 2001: posiedzenie rady gabinetowej po\u015bwi\u0119cone sytuacji finans\u00f3w publicznych.\n21 lutego 2002: posiedzenie rady gabinetowej po\u015bwi\u0119cone programowi gospodarczemu rz\u0105du leszka millera, walce z bezrobociem, akcesji polski do struktur unii europejskiej.\n12 czerwca 2002: posiedzenie rady gabinetowej po\u015bwi\u0119cone sytuacji finansowej i gospodarczej pa\u0144stwa oraz mo\u017cliwo\u015bci wsp\u00f3\u0142dzia\u0142ania mi\u0119dzy rz\u0105dem a rad\u0105 polityki pieni\u0119\u017cnej i narodowym bankiem polskim.\n6 listopada 2002: posiedzenie rady gabinetowej po\u015bwi\u0119cone strategii rozwoju polski w aspekcie planowanego zako\u0144czenia negocjacji z ue na szczycie w grudniu 2002.\n20 marca 2003: posiedzenie rady gabinetowej po\u015bwi\u0119cone ocenie sytuacji mi\u0119dzynarodowej i bezpiecze\u0144stwa w zwi\u0105zku z interwencj\u0105 sojusznicz\u0105 wojsk ameryka\u0144skich w iraku.\n6 listopada 2003: posiedzenie rady gabinetowej po\u015bwi\u0119cone raportowi przygotowanemu przez uni\u0119 europejsk\u0105 oceniaj\u0105cemu poziom przygotowa\u0144 polskiego prawa do regulacji europejskich.\n29 marca 2004: posiedzenie rady gabinetowej po\u015bwi\u0119cone ocenie ostatecznego stanu przygotowa\u0144 do cz\u0142onkostwa polski w unii europejskiej z dniem 1 maja 2004.\n\n\n===== relacje z parlamentem =====\naleksander kwa\u015bniewski wsp\u00f3\u0142tworzy\u0142 projekt i uczestniczy\u0142 w kampanii do referendum konstytucyjnego z 25 maja 1997 na rzecz przyj\u0119cia konstytucji rzeczypospolitej polskiej, kt\u00f3r\u0105 podpisa\u0142 16 lipca 1997.\nw i kadencji zawetowa\u0142 \u0142\u0105cznie 11 ustaw, a 13 skierowa\u0142 do trybuna\u0142u konstytucyjnego. wni\u00f3s\u0142 tak\u017ce 20 projekt\u00f3w ustaw. w ii kadencji zawetowa\u0142 \u0142\u0105cznie 24 ustawy, a 12 skierowa\u0142 do trybuna\u0142u konstytucyjnego. wni\u00f3s\u0142 tak\u017ce 24 projekty ustaw. zawetowa\u0142 m.in. ustaw\u0119 wprowadzaj\u0105c\u0105 nowy podzia\u0142 administracyjny polski na 15 wojew\u00f3dztw, domagaj\u0105c si\u0119 przywr\u00f3cenia podzia\u0142u administracyjnego sprzed 1975 z wojew\u00f3dztwami w koszalinie i kielcach (1998), ustaw\u0119 wprowadzaj\u0105c\u0105 liniowy podatek podatku dochodowego od od\u00f3b fizycznych (1999), ustaw\u0119 reprywatyzacyjn\u0105 (2001), motywuj\u0105c to brakiem rekompensat dla nieposiadaj\u0105cych obywatelstwa polskiego.\naleksander kwa\u015bniewski odm\u00f3wi\u0142 stawienia si\u0119 przed sejmow\u0105 komisj\u0105 \u015bledcz\u0105 w sprawie tzw. afery rywina, wcze\u015bniej twierdz\u0105c, \u017ce \u201estawi si\u0119 i zata\u0144czy [przed ni\u0105]\u201d. zapowiedzia\u0142 tak\u017ce, \u017ce nie stawi si\u0119 przed sejmow\u0105 komisj\u0105 \u015bledcz\u0105 w sprawie pkn orlen, gdzie ewentualnie mia\u0142 zeznawa\u0107 na temat znajomo\u015bci z lobbyst\u0105 markiem dochnalem.\n\n\n===== akty \u0142aski =====\naleksander kwa\u015bniewski u\u0142askawi\u0142 w ci\u0105gu dw\u00f3ch kadencji 4245 os\u00f3b, odm\u00f3wi\u0142 u\u0142askawienia 2112 osobom.\nu\u0142askawi\u0142 m.in. s\u0142awomira sikor\u0119, b\u0119d\u0105cego pierwowzorem jednego z bohater\u00f3w filmu d\u0142ug (skazanego za dwa zab\u00f3jstwa), a tak\u017ce petera vogela. tu\u017c przed ko\u0144cem kadencji w grudniu 2005 u\u0142askawi\u0142 wieloletniego dzia\u0142acza pzpr i sld zbigniewa sobotk\u0119, skazanego prawomocnie za udzia\u0142 w tzw. aferze starachowickiej, zamieniaj\u0105c mu orzeczon\u0105 kar\u0119 m.in. 3,5 roku pozbawienia wolno\u015bci na kar\u0119 1 roku pozbawienia wolno\u015bci z warunkowym zawieszeniem jej wykonania na okres pr\u00f3by wynosz\u0105cy 2 lata.\n\n\n=== dzia\u0142alno\u015b\u0107 po prezydenturze ===\n\n\n==== dzia\u0142alno\u015b\u0107 w latach 2005\u20132007 ====\n\nw wyborach prezydenckich w 2005 popiera\u0142 kandydatur\u0119 w\u0142odzimierza cimoszewicza, a po jego rezygnacji z kandydowania, wspar\u0142 marka borowskiego. jako ust\u0119puj\u0105cy prezydent 23 grudnia 2005 uczestniczy\u0142 w posiedzeniu zgromadzenia narodowego odbieraj\u0105cego przysi\u0119g\u0119 od prezydenta elekta lecha kaczy\u0144skiego.\npo odej\u015bciu z urz\u0119du kontynuowa\u0142 dzia\u0142alno\u015b\u0107 w ramach za\u0142o\u017conej w 2004 fundacji aleksandra kwa\u015bniewskiego \u201eamicus europae\u201d.\nod marca 2006 jako visiting professor w edmund a. walsh school of foreign service prowadzi\u0142 wyk\u0142ady na temat demokratyzacji europy wschodniej, wsp\u00f3\u0142czesnej polityki europejskiej i stosunk\u00f3w europejsko-ameryka\u0144skich. na uniwersytecie georgetown opowiada\u0142 m.in. o integracji europejskiej i gazoci\u0105gu p\u00f3\u0142nocnym.\nw 2006 sta\u0142 si\u0119 jednym z bohater\u00f3w tzw. ta\u015bm oleksego, ujawnionych nagra\u0144 j\u00f3zefa oleksego z jego prywatnych rozm\u00f3w z aleksandrem gudzowatym. by\u0142y premier stwierdzi\u0142 w nich, \u017ce aleksander kwa\u015bniewski nigdy nie b\u0119dzie w stanie udowodni\u0107 legalnego pochodzenia swojego maj\u0105tku. w dniu publikacji zapisu tych rozm\u00f3w by\u0142y prezydent nazwa\u0142 j\u00f3zefa oleksego \u201eostatecznym kretynem i zdrajc\u0105\u201d. by\u0142y premier p\u00f3\u017aniej przeprosi\u0142 publicznie za swoje stwierdzenia.\nw 2006 prokurator prowadzi\u0142 post\u0119powania sprawdzaj\u0105ce w sprawie rzekomego po\u015bwiadczenia nieprawdy w kampanii prezydenckiej z 1995 polegaj\u0105cego na informacji o wy\u017cszym wykszta\u0142ceniu oraz nieumieszczeniu w o\u015bwiadczeniu maj\u0105tkowym akcji \u201etowarzystwa ubezpieczeniowo-reasekuracyjnego polisa\u201d posiadanych przez jego \u017con\u0119. post\u0119powania te zosta\u0142y zako\u0144czone bez przedstawienia zarzut\u00f3w.\nw kwietniu 2007 podczas kryzysu politycznego na ukrainie na zaproszenie i pro\u015bb\u0119 wiktora pinczuka, zi\u0119cia by\u0142ego prezydenta ukrainy \u0142eonida kuczmy, przylecia\u0142 do kijowa, gdzie spotka\u0142 si\u0119 z premierem wiktorem janukowyczem, z przewodnicz\u0105cym rady najwy\u017cszej o\u0142eksandrem morozem oraz z jedn\u0105 z lider\u00f3w opozycji, by\u0142\u0105 premier juli\u0105 tymoszenko.\n17 maja 2007 wraz z lechem wa\u0142\u0119s\u0105 pojawi\u0142 si\u0119 na konferencji zorganizowanej z inicjatywy andrzeja olechowskiego.\n\n\n==== kampania wyborcza 2007 ====\nw czerwcu 2007 podczas krajowej konwencji sojuszu lewicy demokratycznej zosta\u0142 wybrany na przewodnicz\u0105cego rady programowej centrolewicowej koalicji lewica i demokraci. w czasie kampanii wyborczej przed wyborami parlamentarnymi w tym samym roku wojciech olejniczak og\u0142osi\u0142, \u017ce kwa\u015bniewski w wypadku zwyci\u0119stwa tego ugrupowania b\u0119dzie kandydatem koalicji na premiera.\nwe wrze\u015bniu 2007 polskie stacje telewizyjne pokaza\u0142y fragmenty wyg\u0142oszonego w tym samym miesi\u0105cu wyk\u0142adu kwa\u015bniewskiego w j\u0119zyku rosyjskim przed studentami z kijowa. na tym odczycie by\u0142y prezydent chwia\u0142 si\u0119 i mia\u0142 k\u0142opoty z mow\u0105. na pytanie dziennikarzy stwierdzi\u0142: mo\u017ce wypi\u0142em jeden kieliszek wina, a mo\u017ce dziesi\u0119\u0107. mam prawo robi\u0107 co chc\u0119, jestem wolnym cz\u0142owiekiem (...). podobny charakter mia\u0142o wyst\u0105pienie podczas przedwyborczej konferencji lid w szczecinie z pa\u017adziernika 2007. kwa\u015bniewski o\u015bwiadczy\u0142, \u017ce jego zachowanie by\u0142o spowodowane lekami mog\u0105cymi wywo\u0142a\u0107 skutek przypominaj\u0105cy spo\u017cycie alkoholu, za\u017cywanymi w zwi\u0105zku z chorob\u0105, kt\u00f3rej mia\u0142 nabawi\u0107 si\u0119 na filipinach. kilka dni p\u00f3\u017aniej by\u0142y prezydent przeprosi\u0142 jednak publicznie \u201eza chwile s\u0142abo\u015bci\u201d.\n21 pa\u017adziernika 2007 po s\u0142abszym od oczekiwanego wyniku wyborczym lewicy i demokrat\u00f3w zapowiedzia\u0142, \u017ce ostatecznie wycofuje si\u0119 z polityki.\n\n\n==== dzia\u0142alno\u015b\u0107 po 2007 ====\nzaanga\u017cowa\u0142 si\u0119 w dzia\u0142alno\u015b\u0107 stowarzyszenia ja\u0142ta\u0144ska strategia europejska, a w 2010 stan\u0105\u0142 na czele zarz\u0105du tej organizacji, dzia\u0142aj\u0105cej na rzecz integracji europejskiej ukrainy i za\u0142o\u017conej przez wiktora pinczuka.\nw 2008 obj\u0105\u0142 funkcj\u0119 przewodnicz\u0105cego europejskiej rady ds. tolerancji i pojednania (ectr), powo\u0142anej przez europejski kongres \u017cyd\u00f3w do zwalczania przejaw\u00f3w rasizmu i antysemityzmu w polsce. w tym samym roku uczestniczy\u0142 w spotkaniu grupy bilderberg.\nzosta\u0142 r\u00f3wnie\u017c cz\u0142onkiem mi\u0119dzynarodowego cia\u0142a doradczego, dzia\u0142aj\u0105cego przy prezydencie kazachstanu nursu\u0142tanie nazarbajewie, a tak\u017ce przewodnicz\u0105cym rady fundacji im. jerzego szmajdzi\u0144skiego.\nw 2013 za\u0142o\u017cy\u0142 wsp\u00f3lnie z pos\u0142em januszem palikotem i eurodeputowanym markiem siwcem ruch europa plus, kt\u00f3ry sta\u0142 si\u0119 stowarzyszeniem i koalicj\u0105 kilku ugrupowa\u0144 politycznych o charakterze lewicowym i centrowym.\nw 2014 zosta\u0142 cz\u0142onkiem rady dyrektor\u00f3w ukrai\u0144skiego przedsi\u0119biorstwa bran\u017cy gazowej burisma holdings, kontrolowanego przez cypryjsk\u0105 sp\u00f3\u0142k\u0119 nale\u017c\u0105c\u0105 do myko\u0142y z\u0142oczewskiego, by\u0142ego ministra energetyki zwi\u0105zanego z parti\u0105 region\u00f3w.\n\n\n== \u017cycie prywatne ==\n23 listopada 1979 o\u017ceni\u0142 si\u0119 z jolant\u0105 konty. w 2005, pod koniec drugiej kadencji prezydenckiej, para wzi\u0119\u0142a \u015blub ko\u015bcielny w kaplicy pa\u0142acowej; ceremonii przewodniczy\u0142 ksi\u0105dz pra\u0142at pu\u0142kownik jan domian. maj\u0105 c\u00f3rk\u0119 aleksandr\u0119.\ndeklaruje si\u0119 jako agnostyk. wspiera\u0142 jednocze\u015bnie zamieszczenie odwo\u0142ania do chrze\u015bcija\u0144stwa w preambule traktatu ustanawiaj\u0105cego konstytucj\u0119 dla europy.\n\n\n== wyniki wyborcze ==\n\n\n== odznaczenia i wyr\u00f3\u017cnienia ==\npolskie orderyaleksander kwa\u015bniewski z tytu\u0142u obj\u0119cia urz\u0119du prezydenta rp sta\u0142 si\u0119:\n\nkawalerem orderu or\u0142a bia\u0142ego, wielkim mistrzem orderu i przewodnicz\u0105cym kapitu\u0142y,\nkawalerem orderu odrodzenia polski i klasy, wielkim mistrzem orderu i przewodnicz\u0105cym kapitu\u0142y.zagraniczne ordery i odznaczeniakrzy\u017c wielki orderu witolda wielkiego (1996) \u2013 litwa\nkrzy\u017c wielki z \u0142a\u0144cuchem orderu \u0142a\u017ani (1996) \u2013 wielka brytania\nkrzy\u017c wielki z \u0142a\u0144cuchem orderu zas\u0142ugi (1996) \u2013 w\u0142ochy\nkrzy\u017c wielki orderu narodowego legii honorowej (1996) \u2013 francja\nkrzy\u017c wielki orderu \u015bw. olafa (1996) \u2013 norwegia\nkrzy\u017c wielki orderu zbawiciela (1996) \u2013 grecja\nkrzy\u017c wielki orderu \u015bw. micha\u0142a i \u015bw. jerzego (gcmg) (1996) \u2013 wielka brytania\nkrzy\u017c wielki z \u0142a\u0144cuchem orderu bia\u0142ej r\u00f3\u017cy (1997) \u2013 finlandia\nkrzy\u017c wielki orderu trzech gwiazd (1997) \u2013 \u0142otwa\nwielka wst\u0119ga z \u0142a\u0144cuchem orderu ksi\u0119cia jaros\u0142awa m\u0105drego (1997) \u2013 ukraina\nwielka wst\u0119ga z \u0142a\u0144cuchem orderu korony kr\u00f3lestwa (1997) \u2013 malezja\nkrzy\u017c wielki orderu lwa niderlandzkiego (1997) \u2013 holandia\norder podw\u00f3jnego bia\u0142ego krzy\u017ca i klasy (1997) \u2013 s\u0142owacja\nwielki \u0142a\u0144cuch orderu ksi\u0119cia henryka (1997) \u2013 portugalia\n\u0142a\u0144cuch orderu krzy\u017ca ziemi maryjnej (1998) \u2013 estonia\nwielka gwiazda odznaki honorowej za zas\u0142ugi (1998) \u2013 austria\n\u0142a\u0144cuch orderu gwiazdy rumunii (1999) \u2013 rumunia\nkrzy\u017c wielki orderu wielkiego ksi\u0119cia giedymina (1999) \u2013 litwa\n\u0142a\u0144cuch orderu zas\u0142ugi (1999) \u2013 chile\nwielka wst\u0119ga orderu leopolda (1999) \u2013 belgia\norder pa\u0144stwa (2000) \u2013 turcja\nwielki order kr\u00f3la tomis\u0142awa (2001) \u2013 chorwacja\nwielki \u0142a\u0144cuch orderu izabeli katolickiej (2001) \u2013 hiszpania\nkrzy\u017c wielki z \u0142a\u0144cuchem orderu zas\u0142ugi (2001) \u2013 w\u0119gry\nwielki \u0142a\u0144cuch orderu krzy\u017ca po\u0142udnia (2002) \u2013 brazylia\nkrzy\u017c wielki klasy specjalnej orderu zas\u0142ugi (2002) \u2013 peru\nkrzy\u017c wielki orderu zas\u0142ugi rfn (2002) \u2013 niemcy\n\u0142a\u0144cuch orderu gwiazdy bia\u0142ej (2002) \u2013 estonia\nwielka wst\u0119ga orderu przyja\u017ani (2002) \u2013 kazachstan\nwielka wst\u0119ga orderu najwy\u017cszego chryzantemy (2002) \u2013 japonia\nz\u0142oty order wolno\u015bci (2002) \u2013 s\u0142owenia\nkrzy\u017c wielki z \u0142a\u0144cuchem orderu narodowego zas\u0142ugi (2002) \u2013 malta\nkrzy\u017c wielki orderu wiernej s\u0142u\u017cby (2003) \u2013 rumunia\norder lwa bia\u0142ego i klasy z \u0142a\u0144cuchem (2004) \u2013 czechy\nkrzy\u017c wielki krzy\u017ca uznania (2005) \u2013 \u0142otwa\norder za zas\u0142ugi i stopnia (2005) \u2013 ukraina\nkrzy\u017c wielki ze z\u0142otym \u0142a\u0144cuchem orderu witolda wielkiego (2005) \u2013 litwaniepa\u0144stwoweorder \u015bw. marii magdaleny i stopnia (1998) \u2013 polski autokefaliczny ko\u015bci\u00f3\u0142 prawos\u0142awny\nwielki order \u015bwi\u0105tobliwego patriarchatu ekumenicznego (2000) \u2013 ekumeniczny patriarchat prawos\u0142awny w konstantynopolu\n\u0142a\u0144cuch z\u0142otego orderu olimpijskiego (1997) \u2013 mkol\n\u0142a\u0144cuch znaku honorowego (1998) \u2013 litewski narodowy komitet olimpijski\n\u0142a\u0144cuch z\u0142otego orderu za zas\u0142ugi dla lekkiej atletyki (1999) \u2013 iaaf (mi\u0119dzynarodowej federacji lekkiej atletyki) (1999)\nthe eoc order of merit (2000) \u2013 stowarzyszenie europejskich komitet\u00f3w olimpijskich (eoc)\norder u\u015bmiechu (2003) \u2013 mi\u0119dzynarodowa kapitu\u0142a orderu u\u015bmiechu w warszawie\nodznaka honorowa wojew\u00f3dztwa \u015bwi\u0119tokrzyskiego (2018)pozosta\u0142e wyr\u00f3\u017cnieniaotrzyma\u0142 nagrod\u0119 \u201ewiktora\u201d za osobowo\u015b\u0107 telewizyjn\u0105 w latach 1993, 1995 i 2000. laureat nagrody kisiela w 1993 i tytu\u0142u cz\u0142owiek roku 1993 wed\u0142ug tygodnika \u201ewprost\u201d. otrzyma\u0142 tak\u017ce tytu\u0142 \u201ecz\u0142owieka roku\u201d forum ekonomicznego (2000). w 2010 wyr\u00f3\u017cniony nagrod\u0105 or\u0142a jana karskiego, a w 2022 nagrod\u0105 im. henryka panasa.\nuhonorowany tytu\u0142ami doktora honoris causa uniwersytetu hebrajskiego w jerozolimie (2004), akademii kijowsko-mohyla\u0144skiej (2005) i uniwersytetu wile\u0144skiego (2005).\nw 1997 wyr\u00f3\u017cniony tytu\u0142em honorowego obywatela kijowa. otrzyma\u0142 te\u017c honorowe obywatelstwo bia\u0142ogardu (1999), kielc (1999), szprotawy (2000), helu (2005), wis\u0142y (2005) oraz warszawy (2010).\n\n\n== post\u0119powania s\u0105dowe ==\nw 1997 na \u0142amach pierwszej edycji dziennika \u201e\u017cycie\u201d (w wydaniach z 22 sierpnia oraz z 23\u201324 sierpnia) zosta\u0142y opublikowane artyku\u0142y wczasy a\u0142ganowa i kwa\u015bniewskiego oraz wakacje z agentem autorstwa jacka \u0142\u0119skiego i rafa\u0142a kasprowa. dotyczy\u0142y one domniemanych spotka\u0144 aleksandra kwa\u015bniewskiego (wtedy przewodnicz\u0105cego kp sld) z rosyjskim szpiegiem w\u0142adimirem a\u0142ganowem w pensjonacie \u201erybitwa\u201d na terenie centralnego o\u015brodka sportu w cetniewie w sierpniu 1994. urz\u0119duj\u0105cy prezydent zaprzeczy\u0142, by spotyka\u0142 si\u0119 z w\u0142adimirem a\u0142ganowem, na co \u201e\u017cycie\u201d opublikowa\u0142o zdj\u0119cia, na kt\u00f3rych aleksander kwa\u015bniewski znajdowa\u0142 si\u0119 obok w\u0142adimira a\u0142ganowa.\naleksander kwa\u015bniewski wytoczy\u0142 pow\u00f3dztwo o naruszenie d\u00f3br osobistych dziennikarzom oraz redaktorowi naczelnemu \u017cycia, tomaszowi wo\u0142kowi. by\u0142 to pierwszy proces cywilny w polsce urz\u0119duj\u0105cego prezydenta przeciwko przedstawicielom medi\u00f3w. w post\u0119powaniu ustalono, \u017ce w sierpniu 1994 aleksander kwa\u015bniewski, mimo \u017ce mia\u0142 wykupiony pobyt w pensjonacie, przebywa\u0142 poza granicami kraju. w 2000 s\u0105d okr\u0119gowy w warszawie uzna\u0142, \u017ce informacje na temat rzekomych spotka\u0144 by\u0142y nieprawdziwe i nakaza\u0142 pozwanym przeproszenie prezydenta, oceniaj\u0105c, i\u017c autorzy tekst\u00f3w dochowali rzetelno\u015b\u0107 przy zbieraniu informacji, jednak uchybili rzetelno\u015bci przy pisaniu artyku\u0142\u00f3w. w 2001 s\u0105d apelacyjny w warszawie nie uwzgl\u0119dni\u0142 apelacji dziennikarzy, jednak orzeczenie s\u0105du drugiej instancji uchyli\u0142 w 2003 s\u0105d najwy\u017cszy na skutek kasacji. przy ponownym rozpoznaniu sprawy w 2004 s\u0105d apelacyjny ponownie oddali\u0142 apelacj\u0119, przyjmuj\u0105c, \u017ce autorzy tekst\u00f3w nie zachowali nale\u017cytej staranno\u015bci ju\u017c podczas zbierania informacji. wyrok ten ponownie zosta\u0142 zaskar\u017cony kasacj\u0105, kt\u00f3rej s\u0105d najwy\u017cszy nie uwzgl\u0119dni\u0142, co ostatecznie zako\u0144czy\u0142o post\u0119powanie.\n\n\n== przypisy =="