"janusz ryszard korwin-mikke, kr\u00f3tko korwin (ur. 27 pa\u017adziernika 1942 w warszawie) \u2013 polski polityk, publicysta i bryd\u017cysta, z wykszta\u0142cenia filozof.\nw czasach prl zajmowa\u0142 si\u0119 aktywizmem, za kt\u00f3ry w latach 60. xx wieku by\u0142 dwukrotnie wi\u0119ziony; potem dzia\u0142a\u0142 m.in. wydawniczo, do lat 80. b\u0119d\u0105c cz\u0142onkiem stronnictwa demokratycznego.\nod pocz\u0105tku iii rp startowa\u0142 w 29 wyborach (w trzech z powodzeniem), w tym pi\u0119ciokrotnie kandydowa\u0142 na urz\u0105d prezydenta rp \u2013 we wszystkich kolejnych g\u0142osowaniach w latach 1995\u20132015. za\u0142o\u017cy\u0142 cztery partie i im przewodniczy\u0142; by\u0142y to kolejno: unia polityki realnej (upr; 1990\u20131997, 1999\u20132002), wolno\u015b\u0107 i praworz\u0105dno\u015b\u0107 (wip; 2009\u20132011), kongres nowej prawicy (knp; 2011\u20132015), koalicja odnowy rzeczypospolitej wolno\u015b\u0107 i nadzieja (korwin; 2015\u20132022). w 2019 zosta\u0142 tak\u017ce jednym z lider\u00f3w federacyjnej partii konfederacja wolno\u015b\u0107 i niepodleg\u0142o\u015b\u0107.\nby\u0142 pos\u0142em na sejm i i ix kadencji (1991\u20131993, 2019\u20132023) oraz pos\u0142em do parlamentu europejskiego viii kadencji (2014\u20132018).\n\n\n== \u017cyciorys ==\n\n\n=== pochodzenie i m\u0142odo\u015b\u0107 ===\ncz\u0119\u015b\u0107 jego rodziny pochodzi\u0142a ze szwecji, nast\u0119pnie zamieszkiwa\u0142a saksoni\u0119; osiedli\u0142a si\u0119 w polsce w czasach saskich. janusz korwin-mikke urodzi\u0142 si\u0119 27 pa\u017adziernika 1942 w okupowanej przez niemc\u00f3w warszawie jako jedyne dziecko ryszarda mikkego (1911\u20131966) oraz marii z rosochackich (1917\u20131944). jego ojciec przed wojn\u0105 by\u0142 kierownikiem wydzia\u0142u konstrukcji silnik\u00f3w w pa\u0144stwowych zak\u0142adach lotniczych. stryjem janusza by\u0142 pu\u0142kownik tadeusz mikke, kt\u00f3ry poleg\u0142 w kampanii wrze\u015bniowej. po \u015bmierci matki podczas powstania warszawskiego jego wychowaniem zaj\u0119\u0142a si\u0119 babka (ojciec zosta\u0142 po wojnie na rok osadzony w wi\u0119zieniu), a nast\u0119pnie macocha.\nuczy\u0142 si\u0119 w vi liceum og\u00f3lnokszta\u0142c\u0105cym im. tadeusza reytana w warszawie, w kt\u00f3rym w 1959 uzyska\u0142 matur\u0119. w szkole \u015bredniej wst\u0105pi\u0142 do 1 warszawskiej dru\u017cyny harcerskiej im. romualda traugutta \u201eczarna jedynka\u201d. po zdaniu egzaminu dojrza\u0142o\u015bci rozpocz\u0105\u0142 studia na wydziale matematyki uniwersytetu warszawskiego i od drugiego roku studi\u00f3w matematycznych zacz\u0105\u0142 ucz\u0119szcza\u0107 na zaj\u0119cia na drugim kierunku \u2013 filozofii \u2013 na wydziale filozofii i socjologii tej samej uczelni. 13 kwietnia 1964 za kolporta\u017c ulotek wzywaj\u0105cych do wiecu przeciwko represjom wobec sygnatariuszy listu 34 zosta\u0142 zatrzymany i nast\u0119pnie tymczasowo aresztowany do 23 kwietnia 1964. po opuszczeniu aresztu okaza\u0142o si\u0119, \u017ce s\u0142u\u017cba bezpiecze\u0144stwa zabra\u0142a z uczelni jego dokumenty. uniemo\u017cliwi\u0142o mu to dalsze studiowanie matematyki, chocia\u017c do uzyskania absolutorium zabrak\u0142o dw\u00f3ch egzamin\u00f3w. otrzyma\u0142 jednak\u017ce drugi indeks i przez kolejne lata zalicza\u0142 przedmioty na kierunkach: prawo, socjologia, psychologia i filozofia. w marcu 1968 w zwi\u0105zku z udzia\u0142em w protestach studenckich zosta\u0142 powt\u00f3rnie aresztowany (przetrzymywany w areszcie do lipca tego\u017c roku) i relegowany z uczelni. dzi\u0119ki wstawiennictwu dziekana wydzia\u0142u filozofii i socjologii klemensa szaniawskiego odzyskano skonfiskowane przez sb dokumenty studenckie. w rezultacie tych dzia\u0142a\u0144 m\u00f3g\u0142 wznowi\u0107 nauk\u0119 w trybie eksternistycznym. w 1969 uzyska\u0142 tytu\u0142 zawodowy magistra filozofii na podstawie pracy pt. metodologiczne aspekty pogl\u0105d\u00f3w stephena toulmina, napisanej pod kierunkiem henryka jankowskiego. pozosta\u0142ych kierunk\u00f3w studi\u00f3w nie doko\u0144czy\u0142.\nw latach 1969\u20131974 by\u0142 pracownikiem naukowym \u2013 najpierw w instytucie transportu samochodowego, nast\u0119pnie na uniwersytecie warszawskim w zespole bada\u0144 nad informacj\u0105 i technik\u0105 podejmowania decyzji kierowanym przez klemensa szaniawskiego. po rozwi\u0105zaniu zespo\u0142u i zwolnieniu wszystkich pracownik\u00f3w przez w\u0142adze uw nie odwo\u0142a\u0142 si\u0119 od tej decyzji, co uczynili jego koledzy, kt\u00f3rzy dzi\u0119ki wsparciu ze strony zwi\u0105zk\u00f3w zawodowych zostali przywr\u00f3ceni do pracy na uczelni. w poszukiwaniu \u017ar\u00f3de\u0142 utrzymania wznowi\u0142 karier\u0119 zawodowego bryd\u017cysty (z gry w bryd\u017ca utrzymywa\u0142 si\u0119 tak\u017ce na studiach). efektem wysokiego poziomu gry by\u0142 awans do kadry narodowej. \u017ar\u00f3d\u0142em dochod\u00f3w by\u0142y r\u00f3wnie\u017c w tym czasie honoraria ze sprzeda\u017cy podr\u0119cznik\u00f3w bryd\u017cowych. w bryd\u017cu uzyska\u0142 tytu\u0142 mistrza krajowego.\nwraz z mistrzem \u015bwiata andrzejem macieszczakiem napisa\u0142 pi\u0119\u0107 podr\u0119cznik\u00f3w bryd\u017cowych pod nazwiskiem janusz mikke. autor felieton\u00f3w publikowanych w miesi\u0119czniku \u201ebryd\u017c\u201d (kt\u00f3re w 1993 ukaza\u0142y si\u0119 w zbiorze pt. pewnego razu...).\n\n\n=== dzia\u0142alno\u015b\u0107 polityczna ===\n\n\n==== prl ====\nw 1957 nale\u017ca\u0142 do zwi\u0105zku m\u0142odzie\u017cy socjalistycznej. w latach 1962\u20131982 nale\u017ca\u0142 do stronnictwa demokratycznego, z kt\u00f3rego wyst\u0105pi\u0142 w okresie stanu wojennego, na znak protestu przeciwko poparciu przez sd w sejmie ustawy o przymusie pracy (tzw. ustawa anty-paso\u017cytnicza).\ndwudziestoletni okres cz\u0142onkostwa \u2013 jako szeregowy cz\u0142onek \u2013 w tej organizacji uzasadnia\u0142 (opr\u00f3cz ch\u0119ci dzia\u0142alno\u015bci politycznej) mo\u017cliwo\u015bci\u0105 dost\u0119pu do wewn\u0119trznego biuletynu informacyjnego (z przedrukami artyku\u0142\u00f3w zagranicznych) oraz tolerowaniem przez w\u0142adze sd jego dzia\u0142alno\u015bci opozycyjnej.\npo nieudanych pr\u00f3bach wp\u0142ywu na ruch \u201esolidarno\u015b\u0107\u201d zacz\u0105\u0142 go krytykowa\u0107.\nw 1978 za\u0142o\u017cy\u0142 officyn\u0119 libera\u0142\u00f3w (wydawnictwo drugiego obiegu). do momentu wprowadzenia stanu wojennego wydawnictwo opublikowa\u0142o oko\u0142o 25 ksi\u0105\u017cek i broszur, niemal wy\u0142\u0105cznie polskich autor\u00f3w, najcz\u0119\u015bciej o tematyce ekonomicznej (w tym ma\u0142o znane dzie\u0142a autorstwa adama heydla oraz ferdynanda zweiga przypominaj\u0105ce tradycje polskiej my\u015bli liberalnej okresu mi\u0119dzywojennego), a tak\u017ce bie\u017c\u0105c\u0105 publicystyk\u0119 polityczn\u0105 (np. prac\u0119 stanis\u0142awa ehrlicha). officyna libera\u0142\u00f3w publikowa\u0142a r\u00f3wnie\u017c ksi\u0105\u017cki sprzedawane w kilku tysi\u0105cach egzemplarzy, np. w cieniu katynia stanis\u0142awa swianiewicza. najwi\u0119ksza liczba pozycji o problemach spo\u0142eczno-politycznych polski zosta\u0142a napisana przez samego janusza korwin-mikkego. tak\u017ce w 1978 rozpocz\u0119\u0142o dzia\u0142alno\u015b\u0107 prywatne seminarium \u201eprawica-liberalizm-konserwatyzm\u201d, kt\u00f3re funkcjonowa\u0142o przez kilka lat w mieszkaniu janusza korwin-mikkego w warszawie. uczestnikami seminarium byli studenci warszawskich uczelni, m.in. piotr aleksandrowicz, a tematyka zaj\u0119\u0107 dotyczy\u0142a zagadnie\u0144 funkcjonowania pa\u0144stwa liberalnego.\nrazem ze swoim stryjem, publicyst\u0105 katolickim jerzym mikkem, pr\u00f3bowa\u0142 przy\u0142\u0105czy\u0107 si\u0119 do tzw. komisji ekspert\u00f3w przy komitecie strajkowym stoczniowc\u00f3w szczeci\u0144skich w sierpniu 1980. szefowie komisji dokooptowali do swego grona tylko stryja, jednocze\u015bnie rezygnuj\u0105c z zaproponowanej przez janusza korwin-mikkego wsp\u00f3\u0142pracy. decyzj\u0119 sw\u0105 uzasadnili jego nieodpowiedzialno\u015bci\u0105 i ekscentryczno\u015bci\u0105 pogl\u0105d\u00f3w. kiedy pr\u00f3bowa\u0142 sprzedawa\u0107 w\u015br\u00f3d strajkuj\u0105cych robotnik\u00f3w swoje wydawnictwa, zosta\u0142 si\u0142\u0105 usuni\u0119ty z terenu zak\u0142adu. w p\u00f3\u017aniejszym czasie zosta\u0142 doradc\u0105 nszz rzemie\u015blnik\u00f3w indywidualnych \u201esolidarno\u015b\u0107\u201d. umo\u017cliwi\u0142o mu to wzi\u0119cie udzia\u0142u w i krajowym zje\u017adzie delegat\u00f3w nszz \u201esolidarno\u015b\u0107\u201d, kt\u00f3ry odby\u0142 si\u0119 we wrze\u015bniu i pa\u017adzierniku 1981 w gda\u0144sku. skrytykowa\u0142 tam decyzje podj\u0119te przez zjazd z powodu uchwalenia jednocze\u015bnie dw\u00f3ch sprzecznych w jego ocenie program\u00f3w gospodarczych: mieszanego modelu planowo-rynkowego autorstwa stefana kurowskiego oraz propozycji utrzymania ekonomiki socjalistycznej zaproponowanej przez ryszarda bugaja i waldemara kuczy\u0144skiego. jego zdaniem ta dwoisto\u015b\u0107 pogl\u0105d\u00f3w \u015bwiadczy\u0142a o s\u0142abo\u015bci ca\u0142ej organizacji. w 1981 opublikowa\u0142 swoje postulaty na xii kongres stronnictwa demokratycznego w broszurze pt. ma\u0142a niebieska ksi\u0105\u017ceczka. wezwa\u0142 cz\u0142onk\u00f3w sd do odrzucenia ideologii pzpr i wprowadzenia w polsce zasad wolnego rynku. nawo\u0142ywa\u0142 r\u00f3wnie\u017c do przyj\u0119cia nowych wzorc\u00f3w ideowych i oparcia programu tej partii na tw\u00f3rczo\u015bci ekonomisty adama krzy\u017canowskiego, dawnego cz\u0142onka sd. podj\u0119cie postulowanych przez niego dzia\u0142a\u0144 mia\u0142o doprowadzi\u0107 \u2013 jego zdaniem \u2013 do przekszta\u0142cenia sd w du\u017c\u0105 parti\u0119 konserwatywno-liberaln\u0105. nowe w\u0142adze sd nie podj\u0119\u0142y \u017cadnego z przedstawionych przez niego postulat\u00f3w. w 1981 powo\u0142a\u0142 do \u017cycia narodow\u0105 federacj\u0119 na rzecz wolnej gospodarki, kt\u00f3rej celem mia\u0142o by\u0107 popularyzowanie idei konserwatywnego liberalizmu w polsce. sygnatariuszami federacji byli m.in. edward lipi\u0144ski, stefan kisielewski, gabriel janowski i jacek maziarski. przygotowania do og\u00f3lnopolskiego zjazdu stowarzyszenia przerwa\u0142o wprowadzenie stanu wojennego.\nw marcu 1982 zosta\u0142 zatrzymany za kolporta\u017c wydawnictw drugiego obiegu, a nast\u0119pnie internowany w bia\u0142o\u0142\u0119ce na okres od 9 kwietnia do 13 lipca 1982. w czasie pobytu w o\u015brodku odosobnienia pozna\u0142 si\u0119 ze stanis\u0142awem michalkiewiczem. po zwolnieniu z internowania podpisa\u0142 tzw. deklaracj\u0119 lojalno\u015bci. w okresie stanu wojennego kontynuowa\u0142 dzia\u0142alno\u015b\u0107 officyny libera\u0142\u00f3w. znakiem firmowym wydawnictwa by\u0142a seria \u201ebiblioteczka laureat\u00f3w nobla\u201d, w ramach kt\u00f3rej ukazywa\u0142y si\u0119 m.in. publikacje ekonomist\u00f3w liberalnych: friedricha von hayeka oraz miltona friedmana. w 1984 postanowi\u0142 wznowi\u0107 niejawn\u0105 dzia\u0142alno\u015b\u0107 polityczn\u0105 i za\u0142o\u017cy\u0142 wraz ze stefanem kisielewskim parti\u0119 libera\u0142\u00f3w \u201eprawica\u201d, jednak przedsi\u0119wzi\u0119cie to zako\u0144czy\u0142o si\u0119 niepowodzeniem. w 1986 janusz korwin-mikke rozpocz\u0105\u0142 wydawanie kwartalnika konserwatywno-liberalnego \u201esta\u0144czyk\u201d. zacz\u0119li w nim publikowa\u0107 autorzy wywodz\u0105cy si\u0119 z kilku o\u015brodk\u00f3w my\u015bli konserwatywno-liberalnej w kraju (w tym miros\u0142aw dzielski), co sprzyja\u0142o wymianie pogl\u0105d\u00f3w oraz integracji tych \u015brodowisk i wkr\u00f3tce doprowadzi\u0142o do powstania nowej organizacji politycznej. w 1987 zosta\u0142 koordynatorem nowo powsta\u0142ego ruchu polityki realnej (w 1989 przekszta\u0142conego w uni\u0119 polityki realnej). 14 listopada 1987 list\u0119 sygnatariuszy rpr podpisa\u0142o 15 os\u00f3b, m.in.: krzysztof b\u0105kowski, ryszard czarnecki, tomasz gabi\u015b, stefan kisielewski, andrzej ma\u015bnica, stanis\u0142aw michalkiewicz, janusz korwin-mikke, andrzej sadowski oraz robert smoktunowicz. za najwy\u017csz\u0105 warto\u015b\u0107 uczestnicy rpr uznali wolno\u015b\u0107. zadeklarowali, i\u017c pragn\u0105, aby rpr sta\u0142 si\u0119 koalicj\u0105 konserwatyst\u00f3w, libera\u0142\u00f3w, ludowc\u00f3w, monarchist\u00f3w i narodowc\u00f3w. w 1988 janusz korwin-mikke otrzyma\u0142 zaproszenie jako przedstawiciel rpr (razem z robertem smoktunowiczem) do wzi\u0119cia udzia\u0142u w odbywaj\u0105cym si\u0119 w pizie kongresie mi\u0119dzynarod\u00f3wki liberalnej.\nprzyst\u0105pi\u0142 do powo\u0142anego 18 grudnia 1988 komitetu obywatelskiego przy lechu wa\u0142\u0119sie. w 1989 wzi\u0105\u0142 udzia\u0142 w konkursie og\u0142oszonym przez centralny urz\u0105d planowania na projekt systemu podatkowego w polsce i zdoby\u0142 w nim i nagrod\u0119. system by\u0142 oparty na podatkach: olborze, podymnym, \u0142anowym i pog\u0142\u00f3wnym. w wyborach parlamentarnych w tym samym roku kandydowa\u0142 do senatu w wojew\u00f3dztwie wroc\u0142awskim (konkuruj\u0105c m.in. z kandydatami wspieranymi przez komitet obywatelski i \u201esolidarno\u015b\u0107\u201d). w g\u0142osowaniu zaj\u0105\u0142 9. miejsce spo\u015br\u00f3d 11 kandydat\u00f3w.\n\n\n==== iii rp ====\n28 paw 1990 za\u0142o\u017cy\u0142 tygodnik \u201enajwy\u017cszy czas!\u201d, kt\u00f3rego wydawc\u0105 by\u0142 do pa\u017adziernika 2007 i w kt\u00f3rym publikowa\u0142 swoje felietony. w pocz\u0105tkach pa\u017adziernika 1990 dosz\u0142o w upr do roz\u0142amu. podczas konwentu partyjnego cz\u0119\u015b\u0107 dzia\u0142aczy pr\u00f3bowa\u0142a dokona\u0107 zmiany na stanowisku prezesa i odwo\u0142a\u0107 janusza korwin-mikkego. po nieudanej pr\u00f3bie secesjoni\u015bci og\u0142osili powstanie nowej partii o podobnej nazwie na czele z biznesmenem s\u0142awomirem jarug\u0105. pozostali delegaci wybrali janusza korwin-mikkego ponownie na stanowisko prezesa oraz udzielili mu poparcia w starcie do prezydentury. nie zdo\u0142a\u0142 on jednak\u017ce zebra\u0107 wymaganej liczby podpis\u00f3w poparcia, by wystartowa\u0107 w wyborach prezydenckich. do kolejnego roz\u0142amu w upr dosz\u0142o w 1995, gdy grupa konserwatywnych dzia\u0142aczy skrytykowa\u0142a janusza korwin-mikkego za nieudzielenie poparcia lechowi wa\u0142\u0119sie w drugiej turze wybor\u00f3w prezydenckich. na zje\u017adzie partii doprowadzili oni do usuni\u0119cia go z funkcji prezesa i powo\u0142ali na to stanowisko wiceprezesa upr mariusza dzier\u017cawskiego. kiedy w\u0142adze upr nie zatwierdzi\u0142y tego wyboru, frakcja konserwatywna, w\u015br\u00f3d kt\u00f3rych by\u0142o kilku za\u0142o\u017cycieli upr, postanowi\u0142a opu\u015bci\u0107 parti\u0119 i powo\u0142a\u0107 w styczniu 1996 nowe ugrupowanie pod nazw\u0105 stronnictwo polityki realnej.\nkonserwatywno-liberaln\u0105 parti\u0105 upr janusz korwin-mikke kierowa\u0142 do 1997, kiedy to z\u0142o\u017cy\u0142 rezygnacj\u0119 z funkcji prezesa, przyjmuj\u0105c odpowiedzialno\u015b\u0107 za pora\u017ck\u0119 opartego na tym ugrupowania komitetu wyborczego w wyborach do sejmu. jednocze\u015bnie wskaza\u0142 na swojego nast\u0119pc\u0119 dotychczasowego wiceprezesa upr stanis\u0142awa michalkiewicza. w 1999 ponownie obj\u0105\u0142 t\u0119 funkcj\u0119, ust\u0119puj\u0105c tym razem ze stanowiska w 2002 po nieudanych dla upr wyborach samorz\u0105dowych. swoj\u0105 powt\u00f3rn\u0105 dymisj\u0119 uzasadni\u0142 ch\u0119ci\u0105 przekazania w\u0142adzy w partii w r\u0119ce dzia\u0142aczy m\u0142odszego pokolenia.\nw latach 1991\u20131993 janusz korwin-mikke by\u0142 pos\u0142em z okr\u0119gu pozna\u0144skiego na sejm i kadencji. trzyosobowe ko\u0142o parlamentarne upr (pierwotnie okre\u015blane jako klub) w sejmie przed\u0142o\u017cy\u0142o kilkana\u015bcie projekt\u00f3w ustaw, w\u015br\u00f3d nich m.in. projekt konstytucji (autorstwa stanis\u0142awa michalkiewicza), wi\u0119kszo\u015bciow\u0105 ordynacj\u0119 wyborcz\u0105, ustaw\u0119 o radzie stanu, ustaw\u0119 reprywatyzacyjn\u0105 oraz ustaw\u0119 o zmianie pozycji prawnej zwi\u0105zk\u00f3w zawodowych, z kt\u00f3rych \u017cadna nie zosta\u0142a uchwalona w toku procesu legislacyjnego. jedyn\u0105 skuteczn\u0105 inicjatyw\u0105 parlamentarzyst\u00f3w upr by\u0142o przeg\u0142osowanie przez sejm w dniu 28 maja 1992 uchwa\u0142y lustracyjnej os\u00f3b zajmuj\u0105cych wysokie stanowiska pa\u0144stwowe, skutkuj\u0105c\u0105 utworzeniem tzw. listy macierewicza. janusz korwin-mikke by\u0142 jednym z najbardziej aktywnych m\u00f3wc\u00f3w sejmu i kadencji. czasami zachowywa\u0142 si\u0119 jednak jak m\u00f3wca wiecowy \u2013 du\u017co nieprzychylnych komentarzy wywo\u0142a\u0142y u\u017cyte przez niego w trakcie debaty bud\u017cetowej s\u0142owa \u201erz\u0105d r\u017cnie g\u0142upa\u201d albo nazwanie strajkuj\u0105cych nauczycieli \u201ezdesperowanym mot\u0142ochem\u201d. przez wi\u0119kszo\u015b\u0107 pos\u0142\u00f3w uznawany by\u0142 za ekscentryka i skandalist\u0119 o utopijnych pogl\u0105dach.\nkandydowa\u0142 bez powodzenia w kolejnych wyborach parlamentarnych w 1993, 1997 i 2001, w wyborach do pe w 2004 oraz w 2004 dwukrotnie w wyborach uzupe\u0142niaj\u0105cych do senatu.\nw trakcie kampanii w 2001, b\u0119d\u0105c kandydatem na senatora z ramienia koalicji blok senat 2001, popad\u0142 w konflikt z gazet\u0105 \u201ewiecz\u00f3r wroc\u0142awia\u201d, na \u0142amach kt\u00f3rej opublikowano artyku\u0142 pt. za hitlera by\u0142o lepiej, sugeruj\u0105cy, \u017ce janusz korwin-mikke podczas spotkania z wyborcami we wroc\u0142awiu popiera\u0142 dzia\u0142ania adolfa hitlera. w reakcji dzia\u0142acze wsp\u00f3\u0142tworz\u0105cej blok unii wolno\u015bci zaapelowali do popieraj\u0105cej kandydata platformy obywatelskiej o wycofanie jego kandydatury. janusz korwin-mikke pozwa\u0142 redakcj\u0119 gazety. s\u0105d okr\u0119gowy we wroc\u0142awiu uwzgl\u0119dni\u0142 jego pow\u00f3dztwo, nakazuj\u0105c przeproszenie i sprostowanie.\nw 2002 bezskutecznie kandydowa\u0142 z listy upr do sejmiku mazowieckiego. w 2005 zainicjowa\u0142 parti\u0119 platforma janusza korwin-mikke w celu startu z jej komitetu kandydat\u00f3w upr w wyborach parlamentarnych w tym samym roku. sam nie przyst\u0105pi\u0142 w\u00f3wczas do nowej partii, lecz jako cz\u0142onek upr z jej listy kandydowa\u0142 po raz kolejny do sejmu w okr\u0119gu warszawskim. w 2006 zdecydowa\u0142 si\u0119 na start w wyborach samorz\u0105dowych jako kandydat na prezydenta miasta sto\u0142ecznego warszawa. wybory przegra\u0142, zajmuj\u0105c 4. miejsce za kazimierzem marcinkiewiczem, hann\u0105 gronkiewicz-waltz i markiem borowskim z wynikiem 2,3%. kandydowa\u0142 w tych wyborach bez powodzenia tak\u017ce do sejmiku mazowieckiego, a w maju 2007 w przedterminowych wyborach wojew\u00f3dzkich w podlaskim.\nw przedterminowych wyborach parlamentarnych w 2007 bezskutecznie ubiega\u0142 si\u0119 o mandat poselski z pierwszego miejsca na li\u015bcie ligi polskich rodzin w okr\u0119gu gda\u0144skim w ramach porozumienia lpr, upr i prawicy rzeczypospolitej pod nazw\u0105 liga prawicy rzeczypospolitej. w trybie wyborczym wygra\u0142 spraw\u0119 z zygmuntem wrzodakiem, kt\u00f3ry zarzuci\u0142 mu popieranie aborcji. w trybie wyborczym zosta\u0142 pozwany r\u00f3wnie\u017c przez parti\u0119 kobiet, za nazwanie jej \u201eparti\u0105 ekshibicjonistek\u201d, s\u0105d apelacyjny w warszawie rozstrzygn\u0105\u0142 spraw\u0119 na jego korzy\u015b\u0107.\n17 pa\u017adziernika 2009 wyst\u0105pi\u0142 z upr, motywuj\u0105c to swoim sprzeciwem wobec udzielenia absolutorium prezesowi tego ugrupowania, boles\u0142awowi witczakowi. przyst\u0105pi\u0142 tak\u017ce do platformy jkm (przekszta\u0142conej nast\u0119pnie w wolno\u015b\u0107 i praworz\u0105dno\u015b\u0107) i stan\u0105\u0142 na jej czele. w 2010 ponownie kandydowa\u0142 na prezydenta warszawy. zaj\u0105\u0142 4. miejsce spo\u015br\u00f3d 11 kandydat\u00f3w z wynikiem 3,9% g\u0142os\u00f3w. r\u00f3wnocze\u015bnie bezskutecznie kandydowa\u0142 do sejmiku mazowieckiego.\nkandydowa\u0142 w mi\u0119dzyczasie tak\u017ce czterokrotnie na urz\u0105d prezydenta rzeczypospolitej polskiej. w 1995 i 2000 z ramienia upr, w 2005 jako kandydat platformy jkm z poparciem upr, w 2010 jako kandydat partii wolno\u015b\u0107 i praworz\u0105dno\u015b\u0107. w drugiej turze wybor\u00f3w w 2010 zasugerowa\u0142 poparcie jaros\u0142awa kaczy\u0144skiego.\n25 marca 2011 zosta\u0142a zarejestrowana partia unia polityki realnej \u2013 wolno\u015b\u0107 i praworz\u0105dno\u015b\u0107 (powo\u0142ana przez dzia\u0142aczy wolno\u015bci i praworz\u0105dno\u015bci oraz grupy dzia\u0142aczy upr), kt\u00f3rej janusz korwin-mikke zosta\u0142 prezesem. dzie\u0144 wcze\u015bniej dosz\u0142o do zako\u0144czenia prawnej likwidacji wip, wyrejestrowanej 6 pa\u017adziernika 2010. 12 maja 2011 upr-wip przyj\u0119\u0142a nazw\u0119 kongres nowej prawicy. w 2013 janusz korwin-mikke by\u0142 kandydatem knp w wyborach uzupe\u0142niaj\u0105cych do senatu w okr\u0119gu rybnickim, uzyskuj\u0105c 7,9%.\nw 2014 kierowany przez niego knp w wyborach do europarlamentu zaj\u0105\u0142 4. miejsce z wynikiem 7,2% g\u0142os\u00f3w. janusz korwin-mikke wywalczy\u0142 jeden z czterech mandat\u00f3w przypadaj\u0105cych temu ugrupowaniu, otrzymuj\u0105c w okr\u0119gu \u015bl\u0105skim 67 928 g\u0142os\u00f3w.\n5 stycznia 2015 zosta\u0142 zast\u0105piony na funkcji prezesa knp przez micha\u0142a marusika. kilkana\u015bcie dni p\u00f3\u017aniej og\u0142osi\u0142 powstanie nowej partii pod nazw\u0105 koalicja odnowy rzeczypospolitej wolno\u015b\u0107 i nadzieja (korwin), kt\u00f3rej zosta\u0142 prezesem (w 2021 cz\u0142on \u201ekoalicja\u201d w nazwie partii zast\u0105piono cz\u0142onem \u201ekonfederacja\u201d).\nzosta\u0142 po raz pi\u0105ty z rz\u0119du kandydatem swojego \u00f3wczesnego ugrupowania w wyborach prezydenckich w 2015. poparli go r\u00f3wnie\u017c dzia\u0142acze partii dzielny tata. w przeprowadzonych 10 maja 2015 wyborach zaj\u0105\u0142 4. miejsce, zdobywaj\u0105c 486 084 g\u0142osy, co stanowi\u0142o 3,3% g\u0142os\u00f3w wa\u017cnych. zapowiedzia\u0142, \u017ce nie poprze \u017cadnego z kandydat\u00f3w, kt\u00f3rzy weszli do drugiej tury. w wyborach parlamentarnych w tym samym roku otwiera\u0142 list\u0119 wyborcz\u0105 partii korwin w warszawie, nie uzyskuj\u0105c mandatu (ugrupowaniu zabrak\u0142o \u0107wier\u0107 punktu procentowego do przekroczenia progu).\nw styczniu 2018 zapowiedzia\u0142 rezygnacj\u0119 z mandatu europos\u0142a. w europarlamencie viii kadencji zasiada\u0142 do 1 marca 2018. zwolniony przez niego mandat w parlamencie europejskim obj\u0105\u0142 dobromir so\u015bnierz. ubiega\u0142 si\u0119 o stanowisko prezydenta warszawy w wyborach samorz\u0105dowych w tym samym roku, zaj\u0105\u0142 7. miejsce na 14 kandydat\u00f3w. w tych samych wyborach kandydowa\u0142 tak\u017ce na radnego miejskiego, nie zdobywaj\u0105c mandatu radnego. w grudniu 2018 zawar\u0142 w imieniu partii korwin koalicj\u0119 powo\u0142an\u0105 na wybory do parlamentu europejskiego w 2019 z ruchem narodowym, kt\u00f3ra w lutym 2019 przyj\u0119\u0142a nazw\u0119 konfederacja korwin braun liroy narodowcy. kandydowa\u0142 z jej listy ponownie do pe, formacja ta nie przekroczy\u0142a progu wyborczego i nie uzyska\u0142a \u017cadnych mandat\u00f3w.\nw wyborach parlamentarnych w 2019 zosta\u0142 wybrany do sejmu z okr\u0119gu sto\u0142ecznego z listy konfederacji (funkcjonuj\u0105cej ju\u017c jako federacyjna partia konfederacja wolno\u015b\u0107 i niepodleg\u0142o\u015b\u0107). wzi\u0105\u0142 nast\u0119pnie udzia\u0142 w zorganizowanych przez t\u0119 parti\u0119 prawyborach maj\u0105cych wy\u0142oni\u0107 jej kandydata w wyborach prezydenckich w 2020 (nie uzyska\u0142 nominacji). 15 pa\u017adziernika 2022 ust\u0105pi\u0142 z funkcji prezesa partii korwin (zast\u0105pi\u0142 go s\u0142awomir mentzen), zosta\u0142 w\u00f3wczas wybrany przez aklamacj\u0119 na honorow\u0105 funkcj\u0119 prezesa-za\u0142o\u017cyciela partii (kt\u00f3ra w nast\u0119pnym miesi\u0105cu przyj\u0119\u0142a nazw\u0119 nowa nadzieja).\nw wyborach parlamentarnych w 2023 kandydowa\u0142 do sejmu jako lider listy konfederacji z okr\u0119gu numer 20 obejmuj\u0105cego obszar powiat\u00f3w grodziskiego, legionowskiego, nowodworskiego, otwockiego, piaseczy\u0144skiego, pruszkowskiego, warszawskiego zachodniego i wo\u0142omi\u0144skiego (wojew\u00f3dztwo mazowieckie). na finiszu kampanii kontrowersje wzbudzi\u0142y jego wypowiedzi o pedofilii. ostatecznie zdobywaj\u0105c 9939 g\u0142os\u00f3w nie uzyska\u0142 reelekcji.\npo wyborach zosta\u0142 zawieszony w prawach cz\u0142onka konfederacji oraz wykluczony z rady lider\u00f3w partii. wsp\u00f3\u0142przewodnicz\u0105cy partii krzysztof bosak okre\u015bli\u0142 kroki podj\u0119te wobec mikkego jako \u201edope\u0142nienie zmiany pokoleniowej w \u015brodowisku konserwatywno-liberalnym\u201d. 28 pa\u017adziernika 2023 po kongresie partii nowa nadzieja, jej prezes s\u0142awomir mentzen, poinformowa\u0142, \u017ce korwin-mikke nie b\u0119dzie kandydowa\u0142 z list konfederacji w kolejnych wyborach. \n13 grudnia na konferencji prasowej zapowiedzia\u0142 on utworzenie nowej partii politycznej (jej nazwa nie jest jeszcze znana). \n\n\n=== dzia\u0142alno\u015b\u0107 spo\u0142eczna ===\nw 2000 by\u0142 jednym z dw\u00f3ch kandydat\u00f3w na prezesa polskiego zwi\u0105zku szachowego (zg\u0142oszonym przez andrzeja filipowicza), przegra\u0142 ze stanis\u0142awem \u0142obaziewiczem. w tym samym roku uczestniczy\u0142 w rozegranej w radomiu symultanie by\u0142ego mistrza \u015bwiata anatolija karpowa (parti\u0119 podda\u0142 po 19 posuni\u0119ciach).\nw 2007 za\u0142o\u017cy\u0142 fundacj\u0119 indywidualnego kszta\u0142cenia. zosta\u0142 cz\u0142onkiem honorowym klubu zachowawczo-monarchistycznego.\n\n\n=== dzia\u0142alno\u015b\u0107 publicystyczna ===\nteksty publicystyczne janusz korwin-mikke zacz\u0105\u0142 publikowa\u0107 na prze\u0142omie lat 60. i 70. najcz\u0119\u015bciej ukazywa\u0142y si\u0119 one w owym okresie w tygodniku akademickim \u201estudent\u201d oraz w tygodniku stowarzyszenia \u201epax\u201d \u2013 \u201ekonfrontacje\u201d, a tak\u017ce sporadycznie w czasopismach: \u201epolityka\u201d, \u201ekultura\u201d, \u201etygodnik kulturalny\u201d, \u201eproblemy\u201d, \u201e\u017cycie literackie\u201d, \u201etygodnik demokratyczny\u201d, \u201etygodnik powszechny\u201d oraz \u201eliteratura na \u015bwiecie\u201d. pocz\u0105tkowo tw\u00f3rczo\u015b\u0107 dotyczy\u0142a g\u0142\u00f3wnie problematyki nauki i szkolnictwa wy\u017cszego, systemu o\u015bwiaty oraz spraw zwi\u0105zanych z rodzin\u0105. publicystyk\u0119 spo\u0142eczno-polityczn\u0105 oraz ekonomiczn\u0105 rozpocz\u0105\u0142 w drugiej po\u0142owie lat 70., publikuj\u0105c we w\u0142asnym wydawnictwie officyna libera\u0142\u00f3w teksty m.in. krytykuj\u0105ce system powszechnych ubezpiecze\u0144 spo\u0142ecznych (ubezpieczenia) oraz manifest programowy potencjalnej partii konserwatywno-liberalnej (program libera\u0142\u00f3w). w latach 1980\u20131982 przedstawi\u0142 w szeregu artyku\u0142\u00f3w swoj\u0105 wizj\u0119 odbudowy i wyj\u015bcia polskiej gospodarki z etatyzmu. w kolejnych artyku\u0142ach opublikowanych w pierwszej po\u0142owie lat 80. wskazywa\u0142 \u017ar\u00f3d\u0142a wzrostu ekonomicznego i krytykowa\u0142 niewystarczaj\u0105ce jego zdaniem dzia\u0142ania w\u0142adz reformuj\u0105cych gospodark\u0119. w swojej \u00f3wczesnej publicystyce stara\u0142 si\u0119 udowodni\u0107, i\u017c g\u0142\u00f3wny konflikt pomi\u0119dzy w\u0142adz\u0105 a spo\u0142ecze\u0144stwem nie sprowadza si\u0119 do dylematu autokracja \u2013 demokracja, lecz etatyzm \u2013 wolno\u015b\u0107 gospodarcza, tak wi\u0119c przysz\u0142y sp\u00f3r o kszta\u0142t ustrojowy pa\u0144stwa rozegra si\u0119 pomi\u0119dzy etatystami a libera\u0142ami. przyj\u0105\u0142 r\u00f3wnie\u017c zasad\u0119, aby publikowa\u0107 jak najwi\u0119cej swoich pogl\u0105d\u00f3w w oficjalnej prasie w celu dotarcia z nimi do maksymalnej liczby odbiorc\u00f3w, nawet wbrew zarzutom \u015brodowisk opozycyjnych o wsp\u00f3\u0142prac\u0119 z w\u0142adzami. pod koniec lat 80. nast\u0105pi\u0142 wzrost zainteresowania czytelnik\u00f3w i wydawc\u00f3w publicystyk\u0105 janusza korwin-mikkego. jego felietony ukazywa\u0142y si\u0119 m.in. w czasopismach: \u201e\u0142ad\u201d, \u201ebrulion\u201d, \u201ewprost\u201d, \u201em\u0142oda polska\u201d, \u201eprzegl\u0105d tygodniowy\u201d, \u201esta\u0144czyk\u201d, \u201enie\u201d oraz \u201etygodnik demokratyczny\u201d. w 1990 zosta\u0142 laureatem dw\u00f3ch nagr\u00f3d: nagrody stowarzyszenia dziennikarzy polskich im. antoniego s\u0142onimskiego (za prowokacje intelektualne) oraz nagrody kisiela (za odwag\u0119, zdecydowane pogl\u0105dy, gotowo\u015b\u0107 bronienia swoich racji i wizjonerstwo).\nw wypowiedziach dotycz\u0105cych ustroju polski szlacheckiej doszukiwa\u0142 si\u0119 jego liberalnych element\u00f3w, m.in. broni\u0105c instytucji liberum veto. wiek xix natomiast jako wiek kapitalizmu uznaje za apogeum rozwoju cywilizacji europejskiej (powo\u0142uj\u0105c si\u0119 na \u00f3wczesny w jego ocenie duch niezale\u017cno\u015bci, przedsi\u0119biorczo\u015bci, odpowiedzialno\u015bci oraz oszcz\u0119dno\u015bci), a tak\u017ce stawiaj\u0105c ten okres w opozycji do czas\u00f3w wsp\u00f3\u0142czesnych, w kt\u00f3rych jego zdaniem dominuje system socjalny. najwi\u0119cej miejsca w swojej publicystyce janusz korwin-mikke po\u015bwi\u0119ca zagadnieniom ekonomicznym.\nwed\u0142ug niego europa sw\u00f3j szczyt cywilizacyjny osi\u0105gn\u0119\u0142a w xix wieku. wsp\u00f3\u0142czesny poziom kultury europejskiej oceni\u0142 jako ni\u017cszy cywilizacyjnie od kraj\u00f3w muzu\u0142ma\u0144skich.\nautor tekst\u00f3w w tygodnikach \u201enajwy\u017cszy czas!\u201d, \u201euwa\u017cam rze\u201d, \u201eangora\u201d i \u201efakty po mitach\u201d, gazetach \u201edziennik polski\u201d i \u201esuper express\u201d, na blogach oraz okazyjnie w innych tytu\u0142ach prasowych (np. dwutygodniku \u201edobry znak\u201d). prowadzi\u0142 tak\u017ce rozmowy na antenie tv biznes.\n\n\n=== dzia\u0142alno\u015b\u0107 medialna i artystyczna ===\nwyst\u0105pi\u0142 w kilku produkcjach filmowych i telewizyjnych:\n\n1993:\nkraj \u015bwiata jako przemawiaj\u0105cy polityk (g\u0142os),\ntylko strach jako polityk w studio telewizyjnym (on sam),\nco si\u0119 sta\u0142o? jako on sam,\n1994:\nnocna zmiana jako on sam,\njest jak jest jako on sam,\n2001:\nwtorek jako on sam.w 1998 nagra\u0142 z krzysztofem skib\u0105 piosenk\u0119 \u201estop podatki!\u201d, kt\u00f3ra znalaz\u0142a si\u0119 na p\u0142ycie w\u0105chole.\nw 2019 jako pierwszy polski polityk wzi\u0105\u0142 udzia\u0142 w roa\u015bcie.\nw 2020 w ramach akcji charytatywnej #hot16challenge2, maj\u0105cej na celu zbi\u00f3rk\u0119 funduszy na rzecz przeciwdzia\u0142ania pandemii covid-19, nagra\u0142 utw\u00f3r \u201ejestem rapu bogiem\u201d, kt\u00f3ry przez cz\u0119\u015b\u0107 komentator\u00f3w zosta\u0142 oceniony jako pod\u017cegaj\u0105cy do nienawi\u015bci. piosenka ta nast\u0119pnie znalaz\u0142a si\u0119 na p\u0142ycie pt. mowa nienawi\u015bci, zawieraj\u0105cej tak\u017ce utwory wykonywane przez innych polityk\u00f3w konfederacji.\n\n\n== pogl\u0105dy ==\nkorwin-mikke od dekad deklaruje konserwatywny liberalizm \u2013 popiera monarchiczne, kapitalistyczne pa\u0144stwo minimum, wzorowane na tych z xix wieku i na liechtensteinie. doktryna korwin-mikkego obejmuje co najmniej kilkadziesi\u0105t postulat\u00f3w; bywa zaliczana do prawicowego libertarianizmu i nazywana korwinizmem. jego sympatycy i zwolennicy, np. wyborcy, bywaj\u0105 znani jako korwini\u015bci lub \u2013 mniej formalnie \u2013 jako kuce. niekt\u00f3rzy politolodzy nazywaj\u0105 korwin-mikkego populist\u0105 i przejawia on cechy kojarzone z tym zjawiskiem, np. wrogo\u015b\u0107 do wi\u0119kszo\u015bci klasy politycznej i jej przywilej\u00f3w; zarzuca jej opresyjno\u015b\u0107, g\u0142osi emancypacj\u0119 od niej i przedstawia swoje postulaty jako szans\u0119 na cud gospodarczy. z drugiej strony g\u0142osi tak\u017ce opinie bardzo niepopularne i jest wyra\u017anym elitaryst\u0105 \u2013 wypowiada\u0142 si\u0119 lekcewa\u017c\u0105co o wi\u0119kszo\u015bci ludu, odrzucaj\u0105c warto\u015b\u0107 jego woli czy interesu.\nswoje opinie propagowa\u0142 przez ksi\u0105\u017cki, czasopisma \u2013 m.in. za\u0142o\u017cony przez siebie tygodnik \u201enajwy\u017cszy czas!\u201d \u2013 oraz wyst\u0105pienia publiczne, blogi, vlogi i media spo\u0142eczno\u015bciowe. wywo\u0142ywa\u0142 tym skandale, np. przez u\u017cywanie wulgaryzm\u00f3w, atak\u00f3w osobistych, odcz\u0142owieczanie przeciwnik\u00f3w ideowych, oskar\u017canie ich o faszyzm, por\u00f3wnania do nazist\u00f3w i wypowiedzi uznawane za dyskryminuj\u0105ce lub uprzedzone, np. rasistowskie, antysemickie, islamofobiczne, seksistowskie, homofobiczne, transfobiczne i ableistyczne, cho\u0107 wspiera\u0142 fundacj\u0119 s\u0142u\u017c\u0105c\u0105 ludziom niepe\u0142nosprawnym. u\u017cywaj\u0105c por\u00f3wna\u0144 do nazizmu, parafrazowa\u0142 przy tym has\u0142a iii rzeszy i wykonywa\u0142 jej charakterystyczne gesty jak salut rzymski, za co by\u0142 dyscyplinowany przez parlament europejski. mimo deklarowania legalizmu \u0142ama\u0142 przepisy polski i ukrainy:\n\nspoliczkowa\u0142 jednego z przeciwnik\u00f3w, za co by\u0142 prawomocnie ukarany grzywn\u0105;\ndosta\u0142 si\u0119 na krym po jego aneksji przez rosj\u0119.publicznie broni\u0142 agresji og\u00f3\u0142em, nie tylko swojej agresji fizycznej. odr\u00f3\u017cnia go to od \u015bci\u015ble rozumianych libertarian, opieraj\u0105cych si\u0119 na aksjomacie nieagresji.\n\n\n=== polityka ===\n\n\n==== konserwatyzm ====\nkorwin-mikke krytykuje wszelkie idee lewicowe; zalicza do nich:\n\ndemokracj\u0119, kt\u00f3r\u0105 uwa\u017ca za \u201enajg\u0142upszy ustr\u00f3j \u015bwiata\u201d;\nfeminizm; nazywa\u0142 feministki, jako og\u00f3\u0142, idiotkami;\nuni\u0119 europejsk\u0105; deklarowa\u0142 nienawi\u015b\u0107 do niej i eurosceptycyzm.g\u0142osi te\u017c inne pogl\u0105dy reakcyjne, np.:\n\npopiera kar\u0119 \u015bmierci, ch\u0142osty oraz kary cielesne na dzieciach\nodrzuca czynne prawo wyborcze u kobiet oraz powszechn\u0105 edukacj\u0119 seksualn\u0105.przez poparcie dla kary \u015bmierci krytykowa\u0142 cz\u0142onkostwo polski w radzie europy zwalczaj\u0105cej t\u0119 praktyk\u0119. tak jak wielu konserwatyst\u00f3w jest za karaniem aborcji, a je\u015bli nie jest karana, to jego zdaniem ojciec dziecka powinien mie\u0107 prawo j\u0105 zawetowa\u0107. nie we wszystkich kwestiach jest maksymalnie prawicowy \u2013 przyk\u0142adowo broni\u0142 prawa do zap\u0142odnienia in vitro u ludzi.\n\n\n==== liberalizm ====\nkorwin-mikke g\u0142osi te\u017c pewne postulaty kojarzone z libertarianizmem \u2013 jego naczelna warto\u015b\u0107 to wolno\u015b\u0107 w rozumieniu negatywnym, przez co odrzuca:\n\nregulacje dost\u0119pu do narkotyk\u00f3w i broni palnej;\nwymogi recept,\nobowi\u0105zki szczepie\u0144 i zapinania pas\u00f3w bezpiecze\u0144stwa w ruchu drogowym,\nkary za posiadanie pornografii dzieci\u0119cej i za niekt\u00f3re formy molestowania dzieci,\np\u0142ac\u0119 minimaln\u0105,\nregulacje klimatyczne.twierdzi, \u017ce chc\u0105cemu nie dzieje si\u0119 krzywda. jest bliski prawicowej odmianie libertarianizmu, poniewa\u017c jego drug\u0105 naczeln\u0105 warto\u015bci\u0105 jest w\u0142asno\u015b\u0107 prywatna. przez to odrzuca:\n\nwi\u0119kszo\u015b\u0107 podatk\u00f3w, zw\u0142aszcza podatki dochodowe i spadkowe\nobowi\u0105zki ubezpiecze\u0144,\nwszelk\u0105 redystrybucj\u0119 dochod\u00f3w, np. zasi\u0142ki,\npieni\u0105dz fiducjarny, zamiast tego proponuj\u0105c parytet z\u0142ota,deklarowa\u0142 blisko\u015b\u0107 ideow\u0105 ruchowi tea party z usa. odwo\u0142uje si\u0119 do xix-wiecznych konserwatywnych libera\u0142\u00f3w takich jak claude fr\u00e9d\u00e9ric bastiat, alexis de tocqueville czy herbert spencer.\n\n\n==== polityka zagraniczna ====\npopiera\u0142 sojusz polski z usa, jednak krytykowa\u0142 cz\u0142onkostwo w nato, stacjonowanie w polsce wojsk usa i sprzeciwia\u0142 si\u0119 konfrontacji z rosj\u0105. popar\u0142 aneksj\u0119 krymu, po czym odwiedzi\u0142 ten p\u00f3\u0142wysep, nie kryj\u0105c si\u0119 z tym. zrobi\u0142 to bez kontroli granicznej ze strony ukrainy, \u0142ami\u0105c jej przepisy. reagowa\u0142a na to ukrai\u0144ska prokuratura, a w odpowiedzi korwin-mikke apelowa\u0142 do niej o realizm. wyst\u0119powa\u0142 w rosyjskiej telewizji, gdzie zarzuca\u0142 polskim w\u0142adzom rusofobi\u0119. po rozpocz\u0119ciu przez rosj\u0119 inwazji z 2022 roku krytykowa\u0142 sankcje, sugerowa\u0142, \u017ce rosja si\u0119 broni i twierdzi\u0142, \u017ce po wojnie ukraina mo\u017ce zaatakowa\u0107 polsk\u0119. wybiela\u0142 rosyjsk\u0105 histori\u0119 i jej dzia\u0142ania, demonizuj\u0105c przy tym ukrain\u0119. te i inne wypowiedzi \u2013 jak podane ni\u017cej teorie spiskowe \u2013 s\u0105 zgodne z rosyjsk\u0105 propagand\u0105, przez co jkm jest pos\u0105dzany o wspieranie rosyjskiego imperializmu.\nz drugiej strony broni\u0142 niepodleg\u0142o\u015bci ukrainy i bia\u0142orusi, uzasadniaj\u0105c tym poparcie dla dyktatury aleksandra \u0142ukaszenki. broni\u0142 tak\u017ce innego autorytaryzmu sprzymierzonego z rosj\u0105: syryjskiego re\u017cimu baszszara al-asada.\n\n\n==== metody ====\nkorwin-mikke dopuszcza wsp\u00f3\u0142prac\u0119 z si\u0142ami o innych pogl\u0105dach, \u201enawet z kanibalami\u201d, jako spos\u00f3b wywierania wp\u0142ywu politycznego. kooperowa\u0142 mi\u0119dzy innymi z platform\u0105 obywatelsk\u0105, lig\u0105 polskich rodzin i ruchem narodowym, nie wykluczaj\u0105c te\u017c koalicji rz\u0105dowej z prawem i sprawiedliwo\u015bci\u0105.\n\n\n=== faktografia ===\n\n\n==== klimat ====\nsw\u00f3j sprzeciw do ochrony klimatu uzasadnia\u0142 w spos\u00f3b pseudonaukowy, przecz\u0105c:\n\nistnieniu l\u0105dolodu na \u015bredniowiecznej grenlandii;\npodnoszeniu si\u0119 poziomu morza na skutek globalnego ocieplenia; opinia korwin-mikkego sugeruje, \u017ce grenlandia i antarktyda nie istniej\u0105 jako l\u0105dy;\nog\u00f3lnej szkodliwo\u015bci ocieplenia klimatu i wzrostu emisji dwutlenku w\u0119gla.\nantropogeniczno\u015bci ocieplenia klimatu;\nkonsensusowi naukowc\u00f3w na ten temat.grupa polskich klimatolog\u00f3w og\u0142osi\u0142a jedn\u0105 jego z wypowiedzi klimatyczn\u0105 bzdur\u0105 roku 2016. w 2014 roku zaj\u0105\u0142 trzecie miejsce w tym plebiscycie.\n\n\n==== gospodarka ====\nsw\u00f3j leseferyzm uzasadnia w spos\u00f3b konsekwencyjny: wierzy, \u017ce wolny rynek, ochrona w\u0142asno\u015bci prywatnej oraz redukcja pa\u0144stwa do niezb\u0119dnego minimum stwarza optymalne szanse na rozw\u00f3j gospodarczy. najwi\u0119ksze zagro\u017cenie dla gospodarki dostrzega w interwencjonizmie pa\u0144stwowym. powo\u0142uje si\u0119 na ekonomist\u00f3w wolnorynkowych jak friedrich von hayek, ludwig von mises czy milton friedman.\n\n\n==== historia ====\nkorwin-mikke komentowa\u0142 te\u017c wydarzenia xx wieku:\n\npopiera\u0142 rewizjonistyczne pogl\u0105dy na holocaust autorstwa davida irvinga. w szczeg\u00f3lno\u015bci negowa\u0142 istnienie dowod\u00f3w na to, \u017ce adolf hitler wiedzia\u0142 o zag\u0142adzie \u017cyd\u00f3w;\ntwierdzi\u0142, \u017ce liczba ofiar masakry w pekinie z 1989 roku jest zawy\u017cana. krytykowa\u0142 przy tym protestuj\u0105cych jako zbyt lewicowych, a pa\u0144stwowych morderc\u00f3w nazwa\u0142 obro\u0144cami wolno\u015bci.na temat wydarze\u0144 z xxi wieku korwin-mikke g\u0142osi\u0142 teorie spiskowe:\n\nna temat euromajdanu \u2013 oskar\u017ca\u0142 w\u0142adze polski i usa o wsp\u00f3\u0142udzia\u0142 w atakach na demonstrant\u00f3w i policjant\u00f3w;\ntwierdzi\u0142, \u017ce oficjalne definicje epidemii by\u0142y nakierowane na zysk firm farmaceutycznych jak pfizer;\nnegowa\u0142 rosyjsk\u0105 odpowiedzialno\u015b\u0107 za rze\u017a w buczy.\n\n\n== kontrowersje ==\nr\u00f3\u017cne wypowiedzi i inne zachowania korwin-mikkego bywa\u0142y stanowczo krytykowane przez osoby publiczne polski i zagranicy, karane przez parlament europejski i sejm oraz prowadzi\u0142y do konflikt\u00f3w z prawem. jak wspomniano we wcze\u015bniejszych sekcjach:\n\nwypowiedzi polityka o pedofilii by\u0142y zg\u0142aszane do polskiej prokuratury;\nprokuratura ukrainy reagowa\u0142a na jego nielegalne wej\u015bcie na krym we wsp\u00f3\u0142pracy z rosj\u0105;\npolski s\u0105d w 2017 roku prawomocnie skaza\u0142 korwin-mikkego na grzywn\u0119 za spoliczkowanie micha\u0142a boniego.\n\n\n=== seksizm ===\nw 1991 janusz korwin-mikke opublikowa\u0142 poradnik dla m\u0119\u017cczyzn pt. vademecum ojca, w kt\u00f3rym zamie\u015bci\u0142 wiele porad, kt\u00f3re zosta\u0142y uznane za kontrowersyjne i seksistowskie (np. twierdzenie, \u017ce niepos\u0142usze\u0144stwo dzieci wynika z niewykonywania przez \u017con\u0119 polece\u0144 m\u0119\u017ca). \u201egazeta wyborcza\u201d w dodatku \u201ewysokie obcasy\u201d nada\u0142a korwin-mikkemu tytu\u0142 szowinisty roku 2007. w 2010 stwierdzi\u0142, \u017ce kobiety powinny by\u0107 pozbawione czynnego prawa wyborczego. sw\u00f3j pogl\u0105d argumentowa\u0142 zbyt ma\u0142ym zaanga\u017cowaniem kobiet w kwestie polityczne.\n1 marca 2017 podczas debaty w parlamencie europejskim na temat r\u00f3\u017cnic w wynagrodzeniach mi\u0119dzy kobietami a m\u0119\u017cczyznami stwierdzi\u0142, \u017ce \u201ekobiety musz\u0105 zarabia\u0107 mniej, bo s\u0105 s\u0142absze, mniejsze i \u015brednio mniej inteligentne\u201d. nadmieni\u0142, \u017ce \u201etakie zdanie nie powinno by\u0107 odbierane jako obra\u017aliwe dla kobiet, podobnie jak nie powinno by\u0107 powodem obrazy dla m\u0119\u017cczyzn stwierdzenie, \u017ce kobiety maj\u0105 lepsz\u0105 pami\u0119\u0107 od m\u0119\u017cczyzn\u201d. wypowied\u017a ta by\u0142a komentowana w mediach zagranicznych.\n\n\n=== ableizm ===\nw 2012, wypowiadaj\u0105c si\u0119 na temat igrzysk paraolimpijskich, stwierdzi\u0142, i\u017c \u201er\u00f3wnie dobrze mo\u017cna by organizowa\u0107 zawody w szachy dla debili\u201d, dodaj\u0105c:\n\n\u201eje\u015bli chcemy, by ludzko\u015b\u0107 si\u0119 rozwija\u0142a, w telewizji powinni\u015bmy ogl\u0105da\u0107 ludzi zdrowych, pi\u0119knych, silnych, uczciwych, m\u0105drych \u2013 a nie zbocze\u0144c\u00f3w, morderc\u00f3w, s\u0142abeuszy, nieudacznik\u00f3w, kiepskich, idiot\u00f3w \u2013 i inwalid\u00f3w, niestety\u201d.\n\n\n=== homofobia i transfobia ===\nw 2019 roku korwin-mikke nazwa\u0142 ruch lgbt wi\u0119kszym zagro\u017ceniem ni\u017c zmiany klimatu.\nnazywa osoby homoseksualne homosiami, a s\u0142owa \u201egej\u201d u\u017cywa w innym znaczeniu ni\u017c to najcz\u0119stsze, obejmuj\u0105c nim tylko cz\u0119\u015b\u0107 homoseksualnych m\u0119\u017cczyzn i nie tylko ich. w 2020 w swoim wpisie w serwisie twitter stwierdzi\u0142, \u017ce chrze\u015bcijanie maj\u0105 obowi\u0105zek domaga\u0107 si\u0119 kamienowania os\u00f3b homoseksualnych. komisja etyki poselskiej ukara\u0142a go za t\u0119 wypowied\u017a nagan\u0105.\nw 2012 okre\u015bli\u0142 transp\u0142ciow\u0105 pos\u0142ank\u0119 ann\u0119 grodzk\u0105 mianem \u201edziwad\u0142a\u201d, kt\u00f3re \u201ewesz\u0142o do sejmu (...) dlatego, \u017ce jest dziwad\u0142em\u201d.\n\n\n=== inne ===\nstosunek korwin-mikkego do seksualno\u015bci by\u0142 krytykowany przez innych dzia\u0142aczy konserwatywno-liberalnych, np. paw\u0142a chojeckiego.\nkorwin-mikke przynajmniej dwukrotnie sfotografowany zosta\u0142 podczas snu w czasie posiedze\u0144, w parlamentarnych salach obrad (sejm rp, oraz parlament europejski).\n\n\n== \u017cycie prywatne ==\nw 1966 janusz korwin-mikke zawar\u0142 zwi\u0105zek ma\u0142\u017ce\u0144ski z ew\u0105 mieczkowsk\u0105, ze zwi\u0105zku tego ma dw\u00f3ch syn\u00f3w: ryszarda (ur. 1968) i krzysztofa (ur. 1971). po rozwodzie w 1973 zwi\u0105za\u0142 si\u0119 z ma\u0142gorzat\u0105 szmit (\u015blub ko\u015bcielny w 1993), z kt\u00f3r\u0105 ma troje dzieci: kacpra (ur. 1974), jacka (ur. 1977) i zuzann\u0119 (ur. 1982). z dw\u00f3ch innych nieformalnych zwi\u0105zk\u00f3w ma c\u00f3rki korynn\u0119 (ur. 1983) i nadziej\u0119 (ur. 2011) oraz syna karola (ur. 2013). w 2016 zawar\u0142 zwi\u0105zek ma\u0142\u017ce\u0144ski z dominik\u0105 sibig\u0105, matk\u0105 dw\u00f3jki swoich najm\u0142odszych dzieci. jego \u017cona bez powodzenia kandydowa\u0142a z list kw konfederacji w wyborach do parlamentu europejskiego w 2019 oraz w wyborach parlamentarnych w 2023.\nma przyrodni\u0105 siostr\u0119 krystyn\u0119 korwin-mikke, t\u0142umaczk\u0119. jego zi\u0119ciem jest polityk bart\u0142omiej pejo.\ndeklaruje jednocze\u015bnie katolicyzm i deizm.\n\n\n== wyniki wyborcze ==\n\n\n== ksi\u0105\u017cki ==\npisma polityczne i spo\u0142eczne\npisma o bryd\u017cu1976: bryd\u017c, wydawnictwo \u201ewatra\u201d.\n1980: bez impasu. elementy logiki i psychologii w bryd\u017cu, m\u0142odzie\u017cowa agencja wydawnicza, isbn 83-203-0213-7.\n1980: bryd\u017c dla pocz\u0105tkuj\u0105cych, wydawnictwo \u201ewatra\u201d, isbn 83-225-0005-x.\n1986: bryd\u017c sportowy, wydawnictwo sport i turystyka, isbn 83-217-2535-x.\n1987: quizy bryd\u017cowe, wydawnictwo \u201ewatra\u201d, isbn 83-225-0170-6.\n1993: pewnego razu..., wydawnictwo doris, isbn 83-85761-03-9.\n\n\n== prace po\u015bwi\u0119cone korwin-mikkemu ==\ntomasz cukiernik, cezary zawalski, korwin. ojciec polskich wolno\u015bciowc\u00f3w, b&t press, 2023, isbn 978-83-9583242-0.\n\n\n== uwagi ==\n\n\n== przypisy ==\n\n\n== bibliografia ==\nnota biograficzna na stronie prywatnej. [dost\u0119p 2016-10-07].\nstrona sejmowa pos\u0142a i kadencji. [dost\u0119p 2016-10-07].\ncezary zawalski: prezes. janusz korwin-mikke \u2013 publicysta i polityk. warszawa: von borowiecky, 2003. isbn 83-87689-53-x.\ntomasz sommer: korwin. wolno\u015bciowiec z misj\u0105. warszawa: 3s media, 2009, seria: biblioteka wolno\u015bci. isbn 978-83-923894-5-3.\n\n\n== linki zewn\u0119trzne ==\njanusz korwin-mikke \u2013 strona prywatna. [dost\u0119p 2022-12-24]."