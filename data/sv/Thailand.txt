"thailand (thai: \u0e1b\u0e23\u0e30\u0e40\u0e17\u0e28\u0e44\u0e17\u0e22, prathet thai, [pra.t\u02b0\u00ea\u02d0t t\u02b0aj] ( lyssna)), officiellt konungariket thailand (thai: \u0e23\u0e32\u0e0a\u0e2d\u0e32\u0e13\u0e32\u0e08\u0e31\u0e01\u0e23\u0e44\u0e17\u0e22, ratcha-anachak thai, [r\u00e2\u02d0t.t\u0361\u0255\u02b0a.\u0294a\u02d0.na\u02d0.t\u0361\u0255\u00e0k t\u02b0aj] ( lyssna)), tidigare k\u00e4nt som siam (thai: \u0e2a\u0e22\u0e32\u0e21, sayam, [sa.j\u01ce\u02d0m]), \u00e4r ett land bel\u00e4get i den centrala delen av den indokinesiska halv\u00f6n (bortre indien), i sydostasien. landet best\u00e5r av 76 provinser och med en area p\u00e5 513 120 km2, \u00e4r thailand v\u00e4rldens 52:a st\u00f6rsta land. det finns lite \u00f6ver 69 miljoner inv\u00e5nare i landet vilket g\u00f6r thailand till v\u00e4rldens 20:e mest befolkade land. bangkok \u00e4r landets huvudstad och st\u00f6rsta stad. thailand gr\u00e4nsar i norr till myanmar (burma) och laos, i \u00f6ster till laos och kambodja, i s\u00f6der till siamviken och malaysia och i v\u00e4ster till andamansj\u00f6n och den sydligaste delen av myanmar. dess havsgr\u00e4nser inkluderar vietnam i siamviken i sydost och indonesien och indien i andamansj\u00f6n i sydv\u00e4st. thailand \u00e4r en enhetsstat och trots att landet symboliskt sett \u00e4r en konstitutionell monarki och parlamentarisk demokrati, s\u00e5 uppr\u00e4ttades en milit\u00e4rdiktatur, ledd under en junta, efter statskuppen 2014.\n\n\n== namn ==\ndet tidigare namnet f\u00f6r thailand var siam. namnbytet fr\u00e5n siam till thailand gjordes tv\u00e5 g\u00e5nger, men i officiell mening bara en g\u00e5ng.\n\n1939 \u00e4ndrades namnet inofficiellt fr\u00e5n siam till thailand.\n1945 \u00e4ndrades namnet inofficiellt tillbaka till siam.\n1949 \u00e4ndrades namnet officiellt till thailand.\n\n\n=== etymologi ===\n\n\n==== etymologi av \"siam\" ====\nlandet har alltid kallats mueang thai av dess inv\u00e5nare. f\u00f6re 1949 var det k\u00e4nt som siam. ordet siam kan ha haft sitt ursprung fr\u00e5n pali (suva\u1e47\u1e47abh\u016bmi, 'landet av guld') eller sanskrit \u0936\u094d\u092f\u093e\u092e (\u015by\u0101ma, 'm\u00f6rk').\n\n\n==== etymologi av \"thailand\" ====\nenligt george c\u0153d\u00e8s betyder ordet thai (\u0e44\u0e17\u0e22) \"fri man\" p\u00e5 det thail\u00e4ndska spr\u00e5ket.\n\n\n== historia ==\n\ndet moderna kungad\u00f6met thailand bildades utifr\u00e5n det \u00e4ldre kungad\u00f6met ayutthaya som i sin tur bildats ungef\u00e4r \u00e5r 1350. fram till \u00e5r 1939 var thailand k\u00e4nt under namnet siam. thailand har sedan 1939 varit det officiella namnet, med undantag f\u00f6r \u00e5ren 1945\u20131949. siam var det enda riket i sydostasien som inte er\u00f6vrades och koloniserades, \u00e4ven om den nuvarande utstr\u00e4ckningen \u00e4r ett resultat av den gr\u00e4nsdragningen som genomf\u00f6rdes av de europeiska kolonialmakterna kring sekelskiftet 1900. en konstitutionell monarki uppr\u00e4ttades 1932 efter en kupp utf\u00f6rd av milit\u00e4rer och \u00e4mbetsm\u00e4n. milit\u00e4ren har sedan dess varit en viktig politisk akt\u00f6r och styret har v\u00e4xlat mellan milit\u00e4rregimer och demokratiskt valda regeringar.jordb\u00e4vningen i indiska oceanen 2004 orsakade en tsunami som drabbade thailands v\u00e4stkust h\u00e5rt. den 19 september 2006 genomf\u00f6rde arm\u00e9n (med kungliga hovets st\u00f6d) en statskupp d\u00e4r premi\u00e4rminister thaksin shinawatras regering ersattes av en milit\u00e4rjunta som uppl\u00f6ste parlamentet och thailands f\u00f6rfattningsdomstol. efter en folkomr\u00f6stning organiserade man nya val 2007, d\u00e4r shinawatras anh\u00e4ngare segrade och bildade en koalitionsregering. men det skedde en ny kupp, nu med hj\u00e4lp av domstol. efter omfattande demonstrationer fr\u00e5n folkalliansen f\u00f6r demokrati tvingade den nytillsatta f\u00f6rfattningsdomstolen regeringen att avg\u00e5 i september 2008. efter avs\u00e4ttning av ytterligare en ny thaksin-v\u00e4nlig regering fick thaksin-motst\u00e5ndare (med kungliga hovets och milit\u00e4rens st\u00f6d) bilda regering.\nyingluck shinawatra,  syster till den omtvistade landsflyktige ex-premi\u00e4rminister miljard\u00e4ren thaksin shinawatra,   blev premi\u00e4rminister 2011 och st\u00f6rtades i en milit\u00e4rkupp 2014. familjen shinawatra blev en politisk maktfaktor 2001 d\u00e5 thaksin tog \u00f6ver styret i landet.thailand \u00e4r en monarki, ett kungarike. kung rama ix, den nionde kungen av chakridynastin, var regent fr\u00e5n 1946 till sin d\u00f6d 2016, vilket gjorde honom till den statschef som suttit l\u00e4ngst och den l\u00e4ngsta regerande monarken i thailands historia. kungen har officiellt titeln statschef, chefen f\u00f6r de v\u00e4pnade styrkorna, uppr\u00e4tth\u00e5llare av den buddhistiska religionen och f\u00f6rsvarare av alla trosriktningar. sedan en statskupp i maj 2014 styrs thailand av en milit\u00e4rjunta. arm\u00e9n i thailand  genomf\u00f6rde en milit\u00e4rkupp och tog kontroll \u00f6ver landets regering under ledning av  arm\u00e9chefen prayut chan-o-cha.maha vajiralongkorn \u00e4r formellt thailands kung fr\u00e5n 1 december 2016 och kommer att f\u00e5 titeln kung rama x. han \u00e4r ende son till framlidne kung bhumibol.\ni mars 2019 fick milit\u00e4rjuntans st\u00f6dparti palang pracharat segern \u00f6ver oppositionspartiet pheu thais i det thail\u00e4ndska valet. milit\u00e4rjuntan och dess st\u00f6dpartier var redan garanterad samtliga platser i en av kamrarna, senaten, efter en grundlags\u00e4ndring efter milit\u00e4rkuppen 2014.  det fanns misstankar om valfusk och r\u00f6stk\u00f6p. den tidigare ledaren f\u00f6r milit\u00e4rjuntan, prayut chan-o-cha, valdes till ny premi\u00e4rminister i juni 2019.\n\n\n== geografi ==\n\nthailand har ett tropiskt monsunklimat, f\u00f6rutom p\u00e5 malackahalv\u00f6n i s\u00f6der d\u00e4r det r\u00e5der ett tropiskt regnskogsklimat. landet utg\u00f6rs i norr av berg och i \u00f6ster breder koratplat\u00e5n ut sig. i de s\u00f6dra delarna finns \u00f6st\u2013v\u00e4stliga h\u00f6jdryggar som har en del h\u00f6ga bergstoppar. centrala delen best\u00e5r av backland och b\u00f6rdiga l\u00e5gsl\u00e4tter. thailandviken, som ligger i s\u00f6der, har p\u00e5 flera st\u00e4llen sandbukter med k\u00e4nda badplatser. den h\u00f6gsta punkten \u00e4r doi inthanon, 2 565 meter \u00f6ver havet.i landet m\u00f6ts tre olika floraomr\u00e5den, vilket har medf\u00f6rt att det finns en artrik flora med 10 000 till 15 000 arter. antalet arter som \u00e4r endemiska \u00e4r dock relativt l\u00e5gt. d\u00e5 det centrala sl\u00e4ttlandet kring floden chao phraya utnyttjas f\u00f6r risodling har det medf\u00f6rt att den ursprungliga sumpskogsvegetationen har f\u00f6rsvunnit. thailands fauna \u00e4r artrik med 270 arter d\u00e4ggdjur (varav 110 arter fladderm\u00f6ss), cirka 600 arter s\u00f6tvattensfiskar, 300 arter kr\u00e4ldjur, 110 arter groddjur och mer \u00e4n 900 arter observerade f\u00e5glar, varav cirka 615 av dem h\u00e4ckar. p\u00e5 grund av skogsavverkningar, annan biotopf\u00f6rst\u00f6relse och h\u00e5rd jakt har djurlivet drabbats mycket h\u00e5rt.\nnaturtillg\u00e5ngarna i thailand \u00e4r bland annat tr\u00e4, bly, gips, volfram, brunkol, tenn, gummi, fisk och naturgas.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== styre och politik ==\nthailand \u00e4r en konstitutionell monarki. landets kung har sedan avskaffandet av den absoluta monarkin 1932 oftast enbart givits ceremoniella uppgifter i de olika f\u00f6rfattningarna, \u00e4ven om regenten har en stor symbolisk makt. till exempel ingrep den tidigare kungen bhumibol adulyadej ett flertal g\u00e5nger vid politiska kriser och hans ekonomiska filosofi haft ett inflytande p\u00e5 thailands utrikespolitik. den nuvarande grundlagen som b\u00f6rjade g\u00e4lla \u00e5r 2017 gav kungen ut\u00f6kad formell makt. sedan kalla kriget har milit\u00e4ren ett stort inflytande \u00f6ver thailands politik och har flera g\u00e5nger tagit makten genom statskupper. till f\u00f6ljd av den politiska turbulensen \u00e4r partiv\u00e4sendet i landet ganska svagt.\nthailands parlament utg\u00f6rs av en senat och ett representanthus. senaten ska enligt den senaste f\u00f6rfattningen best\u00e5 av 250 partipolitiskt obundna senatorer, som utses av landets arm\u00e9 och representanter f\u00f6r alla samh\u00e4llssektorer. mandatperioden i senaten \u00e4r fem \u00e5r. representanthuset best\u00e5r av 500 ledam\u00f6ter som utses i allm\u00e4nna och direkta val. de v\u00e4ljs p\u00e5 fyra\u00e5riga mandatperioder.allm\u00e4nna val h\u00f6lls senaste i mars 2019 efter n\u00e4stan fem \u00e5rs milit\u00e4rstyre. inget av partierna vann en klar majoritet, men i b\u00f6rjan av juni valde parlamentet prayut chan-o-cha till premi\u00e4rminister. han \u00e4r ledare f\u00f6r partiet palang pracharat (folkets statsmaktsparti) som blev det n\u00e4st st\u00f6rsta i representanthuset efter valet med 116 mandat.thailand \u00e4r medlem i den regionala asean och de internationella fn, apec, imf, who, wto och ilo.\n\n\n=== valsystem ===\n\nvalsystemet till det thail\u00e4ndska parlamentet sker enligt principen f\u00f6r enmansvalkretsar och enkel (relativ) majoritet, \u00e4ven kallat \"first past the post\".\n\n\n=== f\u00f6rsvar ===\nthailands f\u00f6rsvarsmakt (thai: \u0e01\u0e2d\u0e07\u0e17\u0e31\u0e1e\u0e44\u0e17\u0e22: kongthap thai) best\u00e5r av f\u00f6rsvarsgrenarna arm\u00e9 (\u0e01\u0e2d\u0e07\u0e17\u0e31\u0e1e\u0e1a\u0e01\u0e44\u0e17\u0e22), flotta (\u0e01\u0e2d\u0e07\u0e17\u0e31\u0e1e\u0e40\u0e23\u0e37\u0e2d\u0e44\u0e17\u0e22, \u0e23\u0e32\u0e0a\u0e19\u0e32\u0e27\u0e35\u0e44\u0e17\u0e22) och flygvapen (\u0e01\u0e2d\u0e07\u0e17\u0e31\u0e1e\u0e2d\u0e32\u0e01\u0e32\u0e28\u0e44\u0e17\u0e22). landet har v\u00e4rnplikt f\u00f6r alla m\u00e4n \u00f6ver 21 \u00e5r, man kan v\u00e4lja mellan en kortare frivillig utbildning eller en l\u00e4ngre utbildning som lottas ut. flottans flaggskepp \u00e4r hangarfartyget htms chakri nareubet \u00e4ven om fartygets flygplan av typen av-8s matador togs ur tj\u00e4nst 2006.\n\n\n=== administrativ indelning ===\n\nthailand \u00e4r indelat i 75 provinser (djangwat, singular och plural) uppdelade p\u00e5 6 regioner. huvudstaden bangkok \u00e4r ett speciellt administrativt omr\u00e5de snarare \u00e4n en provins men r\u00e4knas ofta som en 76:e provins d\u00e5 det \u00e4r p\u00e5 samma administrativa niv\u00e5.\n\n\n== ekonomi ==\n\nthailand upplevde en snabb ekonomisk tillv\u00e4xt mellan 1985 och 1995 och \u00e4r ett nyligen industrialiserat land och export som i h\u00f6g grad bidrar till ekonomin.\n\nunder decenniet fr\u00e5n 1985 till 1995 upplevde thailand v\u00e4rldens h\u00f6gsta ekonomiska tillv\u00e4xt, i genomsnitt en \u00f6kning med 9 procent per \u00e5r. \u00f6kande spekulation mot den thail\u00e4ndska valutan baht f\u00f6rde landet i en ekonomisk kris \u00e5r 1997 som orsakade stora svagheter i finanssektorn. bahten f\u00f6ll dramatiskt i kurs och kollapsen f\u00f6rde i sin tur till en st\u00f6rre finansiell kris i hela den asiatiska regionen. landet stabiliserade ekonomin \u00e5r 1999, huvudsakligen tack vare en stark exportn\u00e4ring (som upplevde en \u00f6kning p\u00e5 20 procent \u00e5r 2000). tillv\u00e4xten \u00e5r 2003 och 2004 n\u00e5dde \u00f6ver sex procent per \u00e5r. \u00e5r 2000 hade thailand en bnp per capita p\u00e5 1 954 amerikanska dollar.\nlandets naturtillg\u00e5ngar innefattar bland annat timmer, bly, gips, zink, naturgas, gummi, tenn och safirer. industrin omfattar elektronik, bilar och textilindustri. skogsproduktion, mestadels teakavverkning var en viktig inkomstk\u00e4lla men 1998 f\u00f6rbj\u00f6ds den eftersom teakbest\u00e5ndet minskade i betydligt h\u00f6gre takt \u00e4n nyplanteringen.\nvalutan baht delas upp i 100 satang.\n\n\n=== turism ===\n\nturismen st\u00e5r f\u00f6r runt 5 procent av thailands bnp. landet har \u00e4ven ett stort och v\u00e4lk\u00e4nt n\u00f6jesliv. detta f\u00f6rekommer fr\u00e4mst i bangkok och de st\u00f6rsta turistorterna, exempelvis pattaya och phuket. viktiga exportvaror \u00e4r ris, fisk och skaldjur, datorer, elektriska apparater, andra l\u00e4ttare industrivaror och kl\u00e4der. thailand \u00e4r v\u00e4rldens st\u00f6rsta export\u00f6r av ris. ungef\u00e4r 55 procent av den odlingsbara arealen anv\u00e4nds f\u00f6r risodling. landets bnp best\u00e5r till 40 procent av industri, till 10,5 procent av jordbruk och till 49,5 procent av service och \u00f6vrigt (2000). med turism, p\u00e5 grund av k\u00e4nda turistm\u00e5l som till exempel ayutthaya, pattaya, bangkok, phuket, krabi, chiang mai och ko samui. \nlandet \u00e4r \u00e4ven v\u00e4ldigt popul\u00e4rt hos backpackers fr\u00e5n bland annat sverige. enkelheten med att ta sig runt, det varma v\u00e4dret och de l\u00e5ga priserna g\u00f6r det attraktivt och enkelt att bes\u00f6ka landet p\u00e5 en stram budget. \n\n\n=== sexturism och prostitution ===\nthailands h\u00e4lsoministerium uppskattar att det finns 250 000 prostituerade i landet, 90% av dem \u00e4r kvinnor. sexindustrin uppstod p\u00e5 1960-talet n\u00e4r usa inr\u00e4ttade flygbasen u-tapao n\u00e4ra pattaya som blev en av de viktigaste baserna f\u00f6r b52-planen som deltog i vietnamkriget. samtidigt blev u-tapao en plats d\u00e4r de us-amerikanska soldaterna vilade upp sig mellan striderna. eftersom soldaterna efterfr\u00e5gade b\u00e5de alkohol och kvinnor uppstod det snart en bar- och prostitutionsindustri p\u00e5 flera platser i thailand. n\u00e4r vietnamkriget tog slut 1975 och usa drog sig tillbaka uppstod ett tomrum som fylldes med utl\u00e4ndska turister. thailands makthavare ins\u00e5g sexindustrins ekonomiska potential och uppmanade d\u00e4rf\u00f6r landets guvern\u00f6rer att anv\u00e4nda denna industri f\u00f6r att locka utl\u00e4ndska turister till thailand. b\u00e5de att s\u00e4lja och k\u00f6pa sex \u00e4r officiellt f\u00f6rbjudet, likas\u00e5 \u00e4r det otill\u00e5tet att g\u00f6ra reklam f\u00f6r prostitution. i praktiken efterlevs dessa lagar dock i v\u00e4ldigt liten utstr\u00e4ckning. enligt journalisten joakim medin beror detta p\u00e5 att m\u00e5nga thail\u00e4ndska m\u00e4n \u00e4r sexk\u00f6pare och att prostitution \u00e4r en v\u00e4ldigt viktig del av turistn\u00e4ringen, dvs. att det finns v\u00e4ldigt starka ekonomiska incitament att uppr\u00e4tth\u00e5lla prostitutionen.\n\n\n=== infrastruktur ===\nthailands snabba ekonomiska tillv\u00e4xt sedan 1980-talet har inneburit att utbyggnaden av trafikleder och annan infrastruktur har varit eftersatt. bangkok var i b\u00f6rjan av 2000-talet en av v\u00e4rldens mest f\u00f6rorenade livsmilj\u00f6er, bland annat p\u00e5 grund av luftf\u00f6roreningar fr\u00e5n en n\u00e4stan stillast\u00e5ende biltrafik. trafikproblemen har under den senare delen av 00-talet minskat genom utbyggnaden av en ny storhamn, ny storflygplats och stadsmotorv\u00e4gar. i landets centrala delar har transportn\u00e4tet h\u00f6g standard och v\u00e4gar och j\u00e4rnv\u00e4gar till alla delar av thailand utg\u00e5r fr\u00e5n bangkok.de statliga j\u00e4rnv\u00e4garna i thailand omfattar n\u00e4stan 4 500 kilometer. i bangkok finns d\u00e4rtill ocks\u00e5 en tunnelbana samt en h\u00f6gbana. f\u00f6r godstransporterna inom landet spelar floderna och kanalerna en viktig roll. tidigare fanns den viktigaste hamnen i bangkok, men d\u00e5 den \u00e4r bel\u00e4gen i den inre delen av ett floddelta \u00e4r den ol\u00e4mplig f\u00f6r st\u00f6rre oceang\u00e5ende fartyg. den st\u00f6rsta hamnen ligger d\u00e4rf\u00f6r i laem chabang vid thailandviken, 100 kilometer sydost om bangkok.bangkok-suvarnabhumis flygplats \u00e4r landets st\u00f6rsta internationella flygplats. den ligger sydost om staden och \u00f6ppnades 2007, d\u00e5 den ersatte den tidigare flygplatsen don mueang som blev en inrikesflygplats. internationella flygplatser finns ut\u00f6ver i bangkok \u00e4ven i chiang mai, chiang rai, hat yai, phuket, udon thani samt i u-tapao vid pattaya. thai airways \u00e4r det statliga bolaget som flyger till runt 50 l\u00e4nder och \u00e4ven driver inrikesflyg. n\u00e5gra mindre flygbolag finns ocks\u00e5 d\u00e4rtill.\n\n\n== demografi ==\nde 65 miljoner inv\u00e5narna i thailand utg\u00f6rs av cirka 80 procent etniska thail\u00e4ndare, 10 procent kineser, 4 procent malaysier och 6 procent \u00f6vriga. landet \u00e4r ett av de minst urbaniserade, n\u00e4ra 50 procent av inv\u00e5narna bor fortfarande p\u00e5 landsbygden.f\u00f6rv\u00e4ntad medellivsl\u00e4ngd vid f\u00f6dsel \u00e4r 72,4 \u00e5r f\u00f6r m\u00e4n och 78,9 \u00e5r f\u00f6r kvinnor (2020).\n\n\n=== spr\u00e5k ===\nlandets officiella spr\u00e5k \u00e4r thai, som talas av \u00f6ver 80 procent av befolkningen som modersm\u00e5l.\n\n\n=== invandring och utvandring ===\ndet finns cirka 2,2 miljoner legala och illegala invandrare i thailand. thailand har ocks\u00e5 lockat ett antal landsf\u00f6rvisade fr\u00e5n utvecklingsl\u00e4nder.\n\n\n=== religion ===\nden st\u00f6rsta religionen i landet \u00e4r buddhism, som ut\u00f6vas av cirka 85 procent av alla thail\u00e4ndare. den dominerande varianten \u00e4r theravada som spreds till landet p\u00e5 200-talet f.kr. ut\u00f6ver buddhismen \u00e4r drygt 6 procent av thail\u00e4ndarna muslimer och drygt 2 procent ut\u00f6var traditionella inhemska religioner, ofta en bland av buddhism, kristendom, daoism och andetro. dessutom \u00e4r 1 procent av befolkning kristna.\n\n\n== kultur ==\n\n\n=== thail\u00e4ndska k\u00f6ket ===\n\nthail\u00e4ndska k\u00f6ket har sin matbas i ris, fisk och gr\u00f6nsaker. thailands l\u00e5nga kust och m\u00e5nga vattendrag har gjort att fisk och skaldjur \u00e4r mer vanliga i matlagningen \u00e4n exempelvis fl\u00e4sk eller n\u00f6tk\u00f6tt. vanliga kryddor i maten \u00e4r l\u00f6k, chili, vitl\u00f6k, galangarot, basilika, koriander, ingef\u00e4ra och sojas\u00e5s. s\u00e4ltan i matr\u00e4tter kommer ofta fr\u00e5n den speciella fisks\u00e5sen. det \u00e4r vanligt med kryddblandningar i form av currypastor, till exempel r\u00f6d eller gr\u00f6n currypasta.\ndet thail\u00e4ndska k\u00f6ket har h\u00e4mtat influenser fr\u00e5n m\u00e5nga l\u00e4nder. exempelvis kommer nudlarna troligen fr\u00e5n kina. fr\u00e5n s\u00e5v\u00e4l kina som indien har m\u00e5nga kryddor h\u00e4mtats. portugiser f\u00f6rde med sig chili fr\u00e5n sydamerika till thailand p\u00e5 1500-talet och det var d\u00e5 den kryddstarka maten b\u00f6rjade tillredas. i nord\u00f6stra thailand finns influenser fr\u00e5n det laotiska k\u00f6ket.\n\nsala thai p\u00e5 sankt eriksplan i stockholm var enligt egen utsago f\u00f6rst i sverige med att servera thaimat, \u00e5ret ska ha varit 1987.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== stridskonst ===\n\nmuay thai (thai: \u0e21\u0e27\u0e22\u0e44\u0e17\u0e22), \u00e4r en thail\u00e4ndsk fullkontakts kampsport. kampsporten har sitt ursprung fr\u00e5n den forntida thail\u00e4ndska arm\u00e9ns n\u00e4rstridssystem, kallat muay boran. sj\u00e4lvf\u00f6rsvar, vapen och s\u00e5 vidare har dock skalats bort under \u00e5ratal av h\u00e5rt urval d\u00e5 stilen optimerats f\u00f6r ringen och de t\u00e4vlingsregler som g\u00e4ller i dag.\n\n\"muay thai \u00e4r en \u00e5ttapunkters kampsport, det vill s\u00e4ga; f\u00f6tter, kn\u00e4n, h\u00e4nder och armb\u00e5gar.\"\ni thailand omges t\u00e4vlingarna av ritualer, som att de t\u00e4vlande framf\u00f6r en dans f\u00f6re matchen som sedan ackompanjeras av thail\u00e4ndsk musik. denna dans kallas wai kru ram muay (boxardans). under dansen har thaiboxarna en huvudbonad som kallas f\u00f6r mongkol, vilken till formen p\u00e5minner lite om en tennisracket utan n\u00e4t. dansen som utf\u00f6rs syfte dels till att driva bort onda andar, dels till att hedra boxarnas l\u00e4rom\u00e4stare.\nen annan ritual som utf\u00f6rs f\u00f6re matchen \u00e4r wai kru, d\u00e4r boxaren hedrar sin kung, sin gud och sin tr\u00e4nare genom att g\u00e5r tre varv runt boxningsringen och sedan buga tre g\u00e5nger.\nwai kru kan se olika ut beroende p\u00e5 vilken camp man t\u00e4vlar f\u00f6r. de flesta campen eller \"klubbarna\" har oftast sina egna wai kru:s och de kan variera mycket i utseende.\nk\u00e4nda ut\u00f6vare: buakaw banchamek, samart payakaroon, dieselnoi chor thanasukarn, apidej sit-hirun, namkabuan nongkee pahuyuth, saenchai. \n\n\n== internationella rankningar ==\n\n\n== se \u00e4ven ==\nthail\u00e4ndsk 6-timmarsklocka\nthail\u00e4ndare i sverige\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r thailand.\n wikinews har nyheter relaterade till thailand.\nthail\u00e4ndska regeringens sida\nthail\u00e4ndska parlamentets sida\nofficiell webbplats f\u00f6r den thail\u00e4ndska turistmyndigheten"