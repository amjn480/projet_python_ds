Taylor Alison Swift, född 13 december 1989 i Reading i Pennsylvania, är en amerikansk popsångare och låtskrivare.
Swifts musikkarriär började i de tidiga tonåren och hon fick tidigt kontakt med musikindustrin. Vid 14 års ålder (2004) flyttade Swift till Nashville på grund av sitt intresse för countrymusik. 
I september 2006 gjorde hon debut på Billboard-countrylistan med debutsingeln "Tim McGraw". Låten hamnade som bäst på sjätte plats. Den var den första av fem singlar från hennes debutalbum Taylor Swift, vilket släpptes i slutet av 2006 och återlanserades 2007. Albumet har enligt RIAA uppnått multiplatina tre gånger och låg på Billboard 200 under 275 veckor. 
Snart hamnade ytterligare en av hennes debutsinglar, ”Teardrops On My Guitar" (#2) på en andraplats. Sex veckor senare toppade hennes "Our Song" listan samtidigt som hennes "Picture to Burn" (#3) låg på en tredjeplats. Ännu en förstaplats skulle senare intas med singeln "Should've Said No". Alla fem singlar från hennes debutalbum hamnade på Topp 40-hits på Billboard Hot 100. Det gjorde även "Change" från AT&T TEAM USA Soundtrack. 
Hennes andra album Fearless släpptes 11 november 2008. Från det albumet heter den första singeln "Love Story", vilken som bäst nådde plats fyra på Billboard Hot 100.


== Skivbolagskontrakt ==
2004 (vid 13 års ålder) Utvecklingskontrakt med RCA Records. Ett år senare valde Swift att lämna skivbolaget då de ville att hon skulle spela in musik skriven av andra, medan hon ville koncentrera sig på sin egen musik.
2005 Detta år skrev hon på ett musikutgivnings-kontrakt med Sony/ATV Music Publishing.
2006 skrev hon på ett skivkontrakt med independentbolaget Big Machine Records.
2018 lämnar Swift Big Machine Records och går till Republic Records
2020 skriver Swift på ett musikutgivningskontrakt med Universal Music Publishing Group och lämnar i och med detta Sony/ATV Music Publishing


=== Konflikt med Big Machine Records ===
2019, i samband med att Scooter Braun genom Ithaca Holdings, tagit över Big Machine Records, inklusive mastrarna till de minst 108 låtar som hon utgivit genom bolaget mellan åren 2006-2017, tillkännagav Taylor Swift att hon skulle återinspela och återutge denna musik. Den första av dessa ”Taylors-version”-utgåvor, Fearless, utkom i april 2021 och det andra, Red, i november samma år. Totalt berör återutgivningen 6 album. Resultatet av återutgivningen kommer att vara, att Taylor Swift kommer att ha äganderätten till de nya mastrarna. Scooter Braun kommer fortfarande att inneha rätten till de gamla originalen, men framtida nyttjare av musiken kommer att kunna välja mellan att köpa Taylors version eller originalutgåvorna, med resultatet, att värdet av originalen kommer att reduceras.


== Biografi ==
Taylor Swift växte upp i  Wyomissing i Pennsylvania. Swift ser sin farmor och LeAnn Rimes som sina förebilder. Trots att hennes farmor är professionell operasångare har Taylors smak alltid varit mot countryhållet och hon utvecklade en kärlek för Patsy Clines och Dolly Partons musik vid tidig ålder. Hon säger också att Dixie Chicks och Shania Twain har spelat en stor roll i hennes musiksmak. När Swift var 10 år gammal började hon uppträda runt sin hemort Wyomissing genom att sjunga i olika karaoketävlingar och på festivaler. Hon började även skriva musik. Hennes första kontakt med musikindustrin var då hon lämnade in en demoskiva till en studio. Vid 11 års ålder gjorde Swift sin första resa till Nashville för att försöka få ett skivkontrakt. Detta gjorde hon genom att dela ut demon, där hon även hade lagt till andra kända sånger som hon hade spelat in. Hon gav demon till alla skivbolag på Music Row. Swift mötte ingen omedelbar acceptans från skivbolagen, och även från hennes vänner kom en del kritik. På frågan om hur hon klarade denna motgång från skivbolagen svarade hon "det var inte alls så smärtsamt som att höra allt negativt från personer runt omkring sig". En av de första sånger som hon skrev var "The Outside" (men den allra första låten hon skrev heter "Lucky You"). Efter att Swift kom tillbaka till Pennsylvania och hade sjungit den amerikanska nationalsången vid en match med Detroit Pistons blev hon tillfrågad om hon ville sjunga vid tennistävlingen US Open, och framförde även där nationalsången. 
Swift började regelbundet besöka Nashville, där hon skrev musik med lokala låtskrivare. Till slut beslutade hennes familj att flytta till Nashville. Taylor Swift uppträdde vid Nashvillepremiären av The Bluebird Café. Många skivbolag var på plats den kvällen samt Scott Borchetta som arbetat för Universal Records. Efter showen på The Bluebird ringde han upp Taylor och sa att han hade både goda och dåliga nyheter. De positiva var att han ville ge henne ett skivkontrakt och att de negativa var att han inte arbetade för Universal längre. Taylor skrev senare med Scotts nybildade skivbolag Big Machine Records på ett kontrakt omfattande fem album samt ett samlingsalbum.
Swift spelar Taylor "Grand Auditorium", en akustisk gitarr gjord av träslaget koa.


== Musikkarriär ==


=== 2006–2007: Debutalbumet Taylor Swift ===
Swifts första singel, "Tim McGraw", släpptes på radio under sommaren 2006, och den 24 oktober samma år släpptes hennes debutalbum, Taylor Swift. Swift skrev eller medverkade vid skrivandet av alla sånger på plattan, som debuterade på plats #19 på Billboard 200 och sålde i mer än 39 000 exemplar under den första veckan. Senare hamnade albumet på första plats på Billboard Top Country Albums och plats #5 på Billboard 200. Skivan låg i 8 veckor på toppen av Top Country Albums charts, och har sålts i över 3 miljoner exemplar.
Swift har fått över 20 miljoner träffar på music streams på MySpace. Hon är för tillfället rankad på plats 15 över flest besökare på MySpace i alla musikgenrer, och topprankad när det gäller Countryartister.
Angående "Tim McGraw" sa Swift: "Jag skrev [sången] under mitt första år på High School. Då jag var tillsammans med en kille som skulle iväg till college. Jag visste att vi skulle göra slut, så jag började tänka på alla saker som jag skulle minnas av honom. Konstigt nog, var det första jag tänkte på min favoritcountryartist Tim McGraw."
"Tim McGraw" toppade på plats #6 på Billboard Hot Country Songs den 27 januari 2007. Musikvideon har satt rekord genom att ha legat på GAC 30 veckor i rad, en lista som rankar de 20 bästa musikvideorna. Videon nådde även första platsen på CMT:s videolista, och vann priset för Breakthrough Video of the Year vid 2007 års CMT Music Awards. Hennes jakt på stjärnstatus inom country var ett hett samtalsämne vid "GAC Short Cuts".
Den 15 maj 2007 framförde Swift låten "Tim McGraw" vid Academy of Country Music Awards. Hon sjöng sången till Tim McGraw som satt i publiken, och presenterade sig själv för första gången för honom. Swift har varit förband till både Tim McGraw och Faith Hill på deras Soul2Soul 2007 tour. Tidigare har hon även öppnat för George Strait, Brad Paisley och Rascal Flatts.
21 augusti 2007, uppträdde Swift live vid säsongsfinalen av America's Got Talent.Den andra singeln från albumet Taylor Swift, "Teardrops on My Guitar", släpptes den 24 februari 2007. Sången är inspirerad av en verklig händelse från hennes tid på high school där hon var förälskad i Drew Hardwick. Enligt Swift såg han endast henne som en vän och som någon från som kunde ge honom råd angående hans relation till sin flickvän. Han vet att sången handlar om honom, enligt Swift.
"Teardrops on My Guitar" nådde sin högsta listposition under sommaren 2007, då den hamnade på #2 på Billboard Country Chart och plats #33 på Billboard Hot 100. Sången återlanserades på Hot 100 och Pop 100 sent under 2007, med en popremix vilket gjorde att den klättrade upp igen, #13 på Hot 100 och #11 på Pop 100. 
I oktober 2007 mottog Swift, som den dittills yngsta artisten, priset Songwriter/Artist of the Year från Nashville Songwriters Association International.7 november 2007 vann Swift 2007 års CMA Horizon Award och uppträdde även med låten "Our Song," den tredje singeln från hennes album, vilken skulle komma att bli hennes första första plats-singel, 22 december 2007. Låten hoppade direkt upp från 6:e plats, det största hoppet till första platsen sedan januari 1998, då Tim McGraws "Just to See You Smile", också hoppade från #6 till #1. "Our Song" låg sex veckor på första platsen på Countrylistan men den fanns även med på Billboard Hot 100 (#16) och Billboard Pop 100 (#24).
Swift spelade även in ett julalbum, Sounds of the Season: The Taylor Swift Holiday Collection, som släpptes exklusivt den 16 oktober 2007, genom Target. Albumet, som inte var lika framgångsrikt som det föregående Taylor Swift, innehöll både klassiska låtar såsom "Last Christmas" och några av Swifts nyskrivna sånger.


=== 2008–2018 ===
Swift nominerades 2008 till en Grammy i kategorin Best New Artist, men titeln gick till Amy Winehouse. Swifts framgångsrika singel, "Picture to Burn", blev den fjärde singeln från hennes debutalbum. Låten debuterade i början på 2008 och hamnade på #3 på Billboard Country Charts under våren 2008.
Swift var på omslaget av Seventeen i juni 2008. Hon var även nummer 52 på Maxims lista över de sexigaste kvinnorna 2008.
Big Machine Records meddelade att man skulle släppa "Should've Said No" måndagen den 19 maj 2008. Denna låt blev den femte och sista singeln från Swifts debutalbum. Hon uppträdde med den vid 43rd Annual Academy of Country Music Awards. Framträdandet började med att hon kom ut i en munktröja och ett par jeans, men senare hade hon en svart kort glimrande klänning under framträdandets sista minut. Sen gick hon upp på scen för att sjunga den sista versen under ett "vattenfall". Swift hade velat framföra ett scenuppträdande med vattenfall och klädbyten sedan hon var 10 år gammal.
2008, släppte Swift Beautiful Eyes, en exklusiv EP, som såldes via Wal-Mart.I juli 2008 tog Swift examen från Aaron Academy, en kristen skola i Hendersonville, Tennessee, en skola som erbjuder distansstudier.
Den 23 augusti 2008 blev Should've Said No hennes andra singel att hamna på första plats.
Swifts tredje studioalbum, Fearless, släpptes i USA den 11 november 2008. Albumet debuterade på #1 på Billboard 200. Det såldes i 592 000 exemplar, det bästa resultatet för ett countryalbum det året. Sex singlar från albumet debuterade på Billboard Hot 100 samma vecka.
"Change", en sång från albumet, blev vald som soundtrack för att stödja det amerikanska laget under OS 2008 i Peking. Sången var även med som soundtrack för NBC:s sändning av spelen. Swift lanserade även huvudsingeln för albumet, "Love Story", den 12 september 2008. Till låten finns en musikvideo som är baserad på Romeo och Julia. Låten har som bäst hamnat på #2 på iTunes Store Top Downloaded Songs och #5 på Billboard Hot 100.
Swift sjöng Star-Spangled Banner vid den tredje matchen av World Series i Philadelphia, 25 oktober 2008.
I början av december 2009 nominerades hon till åtta Grammy Awards, bland annat inom kategorin "Album Of The Year" (Fearless), "Record Of The Year" (You Belong With Me) och "Song Of The Year" (You Belong With Me).Swifts fjärde album gavs ut den 22 oktober 2012 och har titeln Red. Taylor höll en live-chat på YouTube den 13 augusti där hon bjöd in en del fans för att berätta om den nya skivan. Bland annat presenterades datumet då albumet skulle släppas; titeln och albumets omslag visades också upp. Dessutom svarade Taylor på frågor om den nya skivan samt premiärspelade den första singeln "We Are Never Ever Getting Back Together". Sändningen kunde ses live världen över. Swift berättade också att hon jobbat med Max Martin inför denna skiva.
2014 släppte Taylor Swift albumet 1989 som hyllades av kritikerna. Albumet markerade ett skifte från Country till mer poporienterad musik. Under den första veckan såldes albumet i 1,2 miljoner exemplar. I samband med albumsläppet upphovsrättsskyddade Swift flera fraser som förekommer på skivan, däribland uttrycken "Party Like It´s 1989" och "This Sick Beat".Efter Taylors rättegång i augusti 2017 tog hon bort allt från sina sociala medier och började posta ormvideos. Hon släppte även låten Look What You Made Me Do i augusti. Folk blev väldigt förvånade då detta varken var likt den countrymusik man ofta hört Taylor gjort samt den popmusik Swift släppte på skivan 1989. Swift släppte låten ...Ready For It? och hade efter dessa två låtar Secret Sessions som hon även haft för albumet 1989 då hon bjöd hem fans till sitt hus och lät dem ta del av alla nya låtar en månad innan de kom ut. Albumet släpptes den 10 november 2017. Albumet blev väldigt omtyckt av kritikerna samt fansen. Till största del handlar albumet om Swifts pojkvän Joe Alwyn. Albumet spelades in i USA och Sverige.


=== 2019 ===
År 2019 släpptes första singeln (låten ME!) från albumet "Lover", som Swift framför tillsammans med Brendon Urie från bandet Panic! At the Disco. Låten debuterade på plats 100 på Billboard. Den steg ända till plats 2 veckan efter, det längsta någon låt har stigit på Billboard på så kort tid.

I juni 2019 släppte hon den andra singeln "You Need to Calm Down" från albumet "Lover", som debuterade och toppade som nummer två på Billboard Hot 100.Swift tar upp vad förtryck som homofobi innebär och hon uttrycker sitt stöd för LGBTQ -samhället.
I juli 23 släppte hon albumets tredje singel "The Archer".
Titelspåret "Lover", albumets fjärde singel, släpptes 16 augusti 2019.Lover är Taylor Swifts sjunde studioalbum, släppt den 23 augusti 2019, och albumet debuterade på Billboard 200 med 679 000 sålda exemplar under den första veckan, vilket gjorde Swift till den första kvinnliga artisten med sex album som sålts i över 500 000 exemplar under den första veckan.
Julsingeln "Christmas Tree Farm" släpptes 6 december 2019.


=== 2020 ===
Taylor Swift avbryter alla turnéer under 2020 på grund av COVID-19."The Man" är den sista singeln från albumet "Lover", och släpptes 27 januari 2020.Den 23 juli samma år meddelade hon på sociala medier att hon skulle släppa sitt åttonde studioalbum, "Folklore", den 24 juli 2020. Albumet, som skrivits och spelats in under tiden Swift till följd av coronaviruspandemin varit isolerad, innehåller samarbeten med artisterna Bon Iver, Jack Antonoff och Aaron Dessner. En musikvideo med låten "Cardigan" släpptes tillsammans med albumet. "Exile" släpptes som andra singel den 3 augusti 2020.  "Betty" släpptes som den tredje singeln den 17 augusti 2020.Swifts nionde studioalbum, Evermore, släpptes den 11 december 2020. Albumet beskrivs som en "systerplatta" till Folklore, och överraskningsutgåvan inkluderar återigen samarbeten med Bon Iver, Aaron Dessner och Jack Antonoff, liksom med de amerikanska rockbanden Haim och The National.


=== 2022 ===
Den 18 maj 2022 mottog Swift titeln som hedersdoktor (honorary Doctor of Fine Arts) av New York University (NYU) i samband med att hon höll ett tal för avgångsklasserna.
Den 21 oktober 2022 släpper Swift sitt tionde album "Midnights".


== Välgörenhet ==
Den 21 september 2007 lanserade Swift en kampanj för att skydda barn mot brottslingar på internet etc. 
Swift arbetar tillsammans med guvernören av Tennessee, Phil Bredesen för att ta kamp mot sexbrott på Internet.Den årslånga kampanjen lanserades i samarbete med Tennessee Association of Chiefs of Police, vilket ska se till att distribuera information om Internetsäkerhet och material till föräldrar och elever runt omkring i USA.


== Diskografi ==
Detta avsnitt är en sammanfattning av Taylor Swifts diskografi.


=== Studioalbum ===
2006 – Taylor Swift
2008 – Fearless
2010 – Speak Now
2012 – Red
2014 – 1989
2017 – Reputation (stiliserat reputation)
2019 – Lover
2020 – Folklore (stiliserat folklore)
2020 – Evermore (stiliserat evermore)
2022 – Midnights


==== Återutgivningar ====
2021 – Fearless (Taylor's Version)
2021 – Red (Taylor's Version)
2023 – Speak Now (Taylor's Version)
2023 – 1989 (Taylor's Version)


=== EP ===
2007 – Sounds of the Season: The Taylor Swift Holiday Collection
2008 – Beautiful Eyes


== Filmografi (urval) ==


== Utmärkelser och nomineringar ==


=== Academy of Country Music Awards ===
Taylor Swift har nominerats totalt sju gånger, och vunnit tre av dessa utmärkelser. Swift har också fått Crystal Milestone Award. Swift är den yngsta artist i historien att vinna Album Of The Year-priset.


=== Grammy Award ===


=== American Music Awards ===


=== Billboard Music Awards ===


=== BMI Awards ===


=== Country Music Association Awards ===


=== CMT Music Awards ===


=== MTV Awards ===


==== MTV Europe Music Awards ====


==== MTV Video Music Awards ====


==== Los Premios MTV Latinoamérica ====
Los Premios MTV Latinoamérica är latinamerikanska version av MTV Video Music Awards. 


=== Australian Nickelodeon Kids' Choice Awards ===


=== Nashville Songwriters Association International (NSAI) Award ===


=== People's Choice Awards ===


=== Teen Choice Awards ===


=== Young Hollywood Awards ===


=== CMT Online Awards ===


=== Canadian Country Music Association Award ===


=== Nashville Music Awards ===


=== Channel [V] Thailand Music Video Awards ===


== Referenser ==


== Externa länkar ==

 Wikimedia Commons har media som rör Taylor Swift.
Officiell webbplats
Taylor Swift på Myspace

Taylor Swift på Internet Movie Database (engelska)
Taylor Swift Officiella Youtube
Taylor Swift & Abigail Anderson Officiella Youtube