"wayne douglas gretzky, oc, \"the great one\", f\u00f6dd 26 januari 1961 i brantford, ontario, \u00e4r en kanadensisk f\u00f6re detta professionell ishockeyspelare och ishockeytr\u00e4nare som i nordamerika anses vara den b\u00e4sta spelaren under sin tid. gretzky omn\u00e4mns ofta ocks\u00e5 som \"v\u00e4rldens genom tiderna b\u00e4sta hockeyspelare\" av \u00e5tskilliga sportjournalister, spelare, coacher och fans och total hockey: the official encyclopedia of the nhl kallar gretzky \"den mest framg\u00e5ngsrika spelaren n\u00e5gonsin\". f\u00f6rutom m\u00e4ngder av personliga utm\u00e4rkelser och rekord \u00e4r gretzky den enda spelaren som f\u00e5tt sitt tr\u00f6jnummer, 99, pensionerat av alla lag i nhl.   \ngretzky blev professionell 1978, 17 \u00e5r gammal, n\u00e4r han skrev p\u00e5 f\u00f6r indianapolis racers i world hockey association (wha) och spelade efter det n\u00e4stan 20 \u00e5r i nhl. d\u00e4r satte han 40 grunds\u00e4songsrekord, 15 slutspelsrekord, sex nhl all-starrekord, vann fyra stanley cup-trof\u00e9er med edmonton oilers, tilldelades hart memorial trophy nio g\u00e5nger och art ross memorial trophy tio g\u00e5nger. kanadensaren \u00e4r ocks\u00e5 den ende spelaren n\u00e5gonsin som har f\u00e5tt ihop \u00f6ver 200 po\u00e4ng p\u00e5 en enda nhl-s\u00e4song, en prestation som han dessutom lyckades med fyra g\u00e5nger under sin karri\u00e4r. ut\u00f6ver detta noterades han f\u00f6r \u00f6ver 100 po\u00e4ng 15 g\u00e5nger, 13 av dem i str\u00e4ck.  \ngretzky avslutade sin spelarkarri\u00e4r efter s\u00e4songen 1998/1999 och var d\u00e4refter general manager f\u00f6r det kanadensiska ishockeylandslaget under de olympiska vinterspelen 2002 och 2006. i september \u00e5r 2000 blev han del\u00e4gare i phoenix coyotes och efter nhl-lockouten 2004/2005 tog han \u00f6ver som coach f\u00f6r laget som han sedan tr\u00e4nade till september 2009.\nhan \u00e4r \u00e4ldre bror till brent gretzky, som \u00e4ven spelade i nhl en kort period.\n\n\n== de tidiga \u00e5ren och wha ==\ngretzkys farfar immigrerade i b\u00f6rjan av 1900-talet till kanada fr\u00e5n staden mahiljo\u016d i vitryssland. wayne tr\u00e4nades av sin far, walter gretzky, och utm\u00e4rkte sig snart som ett underbarn d\u00e5 han som sex\u00e5ring spelade med barn i tio\u00e5rs\u00e5ldern. vid 10 \u00e5rs \u00e5lder gjorde han 378 m\u00e5l och 139 assist p\u00e5 85 matcher \u2013 n\u00e5got som resulterade i att den f\u00f6rsta artikeln om honom skrevs i tidningen toronto telegram. som fjorton\u00e5ring spelade han med dem i tjugo\u00e5rs\u00e5ldern. han l\u00e4mnade hemstaden brantford och skrev kontrakt med sin f\u00f6rsta spelaragent.\nsam mcmaster, tr\u00e4nare f\u00f6r laget young nationals, uppt\u00e4ckte gretzky och tog med honom till toronto. d\u00e4r spelade han med spelare som paul coffey, darryl evans, tommy macnamee jr. och darren mccarty. mcmaster blev senare general manager i sault ste. marie greyhounds och tog gretzky med sig.\nvid sexton \u00e5rs \u00e5lder spelade gretzky en s\u00e4song i ontario hockey league med sault ste. marie greyhounds. det var fr\u00e5n denna s\u00e4song han regelbundet bar tr\u00f6ja nummer 99, detta d\u00e5 idolen gordie howes nummer 9 redan anv\u00e4ndes av brian gualazzi och tr\u00e4naren muzz macpherson d\u00e4rp\u00e5 ist\u00e4llet f\u00f6reslog det dubbla siffertalet.\u00e5r 1978 blev gretzky som sexton\u00e5ring den yngsta spelaren n\u00e5gonsin i ett jvm vid turneringen i montr\u00e9al. trots att han var jvm:s yngsta spelare utm\u00e4rkte han sig genom att g\u00f6ra flest m\u00e5l, bli framr\u00f6stad till all star-laget och utses till b\u00e4sta forward.national hockey league (nhl) till\u00e4t inte spelare under 18 \u00e5r att skriva kontrakt men d\u00e5 s\u00e5dana regler inte fanns hos konkurrerande world hockey association (wha) skrev gretzky samma \u00e5r p\u00e5 f\u00f6r spel med dem i laget indianapolis racers. gretzky och lagets \u00e4gare nelson skalbania skrev under ett sju\u00e5rskontrakt v\u00e4rt 1,75 miljoner dollar.wha h\u00f6ll p\u00e5 att tappa i anseende och skalbania f\u00f6rstod att det var en mycket b\u00e4ttre aff\u00e4r att \u00e4ga den unge wayne gretzky \u00e4n att \u00e4ga ett wha-lag. efter bara \u00e5tta matcher av s\u00e4songen 1978\u20131979 ins\u00e5g skalbania att han var i behov av pengar och s\u00e5lde gretzky till f\u00f6rra partnern peter pocklington som \u00e4gde wha-laget edmonton oilers. pocklington och skalbania kom \u00f6verens om en \u00f6verg\u00e5ngssumma p\u00e5 $850 000 vilket \u00e4ven inkluderade tv\u00e5 andra indianapolis-spelare, m\u00e5lvakten eddie mio och forwarden peter driscoll.p\u00e5 gretzkys 18-\u00e5rsdag, den 26 januari 1979, skrev han p\u00e5 ett 21-\u00e5rskontrakt med edmonton v\u00e4rt 4-5 miljoner dollar. gretzky vann lou kaplan trophy som b\u00e4sta rookie och slutade p\u00e5 tredje plats i skytteligan (104 po\u00e4ng) under f\u00f6rsta s\u00e4songen. det skulle bli hans enda s\u00e4song i wha d\u00e5 edmonton efter att ha f\u00f6rlorat avco world trophy-finalerna mot winnipeg jets bytte liga till nhl.\n\n\n== nhl-karri\u00e4ren ==\nefter att world hockey association lagts ner 1979 gick edmonton oilers och tre andra lag med i national hockey league. trots att vissa kritiker f\u00f6rutsp\u00e5dde att gretzky skulle f\u00e5 det betydligt tuffare i denna liga fortsatte han att producera.\n\n\n=== edmonton ===\nredan under sin f\u00f6rsta nhl-s\u00e4song 1979/1980 tystade gretzky kritikerna d\u00e5 han bel\u00f6nades med hart memorial trophy som ligans mest v\u00e4rdefulla spelare, en utm\u00e4rkelse han kom att vinna ytterligare sju \u00e5r i rad. dessutom kom han p\u00e5 delad f\u00f6rstaplats i po\u00e4ngligan med marcel dionne p\u00e5 137 po\u00e4ng (51 m\u00e5l och 86 assist) vilket fortfarande \u00e4r po\u00e4ngrekord f\u00f6r en f\u00f6rsta\u00e5rsspelare. d\u00e5 dionne gjort fler m\u00e5l \u00e4n gretzky bel\u00f6nades denne med art ross trophy som b\u00e4sta po\u00e4ngplockare. trots att gretzky kom p\u00e5 delad f\u00f6rstaplats i po\u00e4ngligan och var den yngsta spelaren n\u00e5gonsin som gjort mer \u00e4n 50 m\u00e5l under en nhl-s\u00e4song fick han inte motta calder memorial trophy som b\u00e4sta rookie d\u00e5 han redan spelat ishockey professionellt i wha. den regeln \u00e4ndrades senare.\nframg\u00e5ngarna fortsatte n\u00e4sta s\u00e4song d\u00e5 gretzky slog b\u00e5de phil espositos po\u00e4ngrekord och bobby orrs assistrekord f\u00f6r en s\u00e4song och slutade p\u00e5 totalt 164 po\u00e4ng (55 m\u00e5l och 109 assist). han mottog art ross trophy f\u00f6r f\u00f6rsta g\u00e5ngen (den f\u00f6rsta av sju i rad) och vann \u00e5terigen hart memorial trophy.\ns\u00e4songen 1981/1982 lyckades gretzky g\u00f6ra 50 m\u00e5l p\u00e5 mindre \u00e4n 50 matcher, en prestation som endast tv\u00e5 spelare f\u00f6re honom, maurice richard och mike bossy, klarat av. i sin 39:e match f\u00f6r s\u00e4songen, den 30 december 1981 mot philadelphia flyers, gjorde han fem m\u00e5l. det sista kom med bara sekunder kvar av matchen och var hans femtionde m\u00e5l den s\u00e4songen (matchen slutade 7\u20135 till oilers). senare samma s\u00e4song, den 24 februari 1982, slog han espostitos rekord f\u00f6r flest m\u00e5l under en s\u00e4song (76) i en 6\u20133-vinst mot buffalo sabres d\u00e4r han gjorde fyra av edmontons m\u00e5l. han avslutade s\u00e4songen 1981/82 p\u00e5 92 m\u00e5l, 120 assist och 212 po\u00e4ng p\u00e5 80 matcher och blev d\u00e4rmed den f\u00f6rsta spelaren i nhl:s historia att n\u00e5 200 po\u00e4ng under en s\u00e4song. gretzky blev \u00e4ven den f\u00f6rsta kanadensaren att bli utsedd till \u00e5rets manlige idrottare av associated press. han blev ocks\u00e5 utsedd till \u00e5rets idrottare 1982 av sports illustrated.de f\u00f6ljande s\u00e4songerna skulle gretzky sl\u00e5 sina egna assistrekord tre g\u00e5nger till (125, 135 och 163 assist) och sitt po\u00e4ngrekord en g\u00e5ng till (215 po\u00e4ng). vid slutet av sin karri\u00e4r i edmonton oilers hade eller delade han 49 nhl-rekord vilket ocks\u00e5 det var ett rekord.\nf\u00f6r laget startade inte nhl-karri\u00e4ren lika bra som den gjorde f\u00f6r gretzky. edmonton oilers avslutade wha-karri\u00e4ren med att sluta p\u00e5 f\u00f6rsta plats 1978/79 men det skulle ta fyra \u00e5r innan man var med och k\u00e4mpade om stanley cup. man hade ett v\u00e4ldigt ungt och starkt lag med forwards som mark messier, glenn anderson och jari kurri, backen paul coffey, m\u00e5lvakten grant fuhr och gretzky som kapten. \u00e5r 1983 tog man sig till stanley cup-final men f\u00f6rlorade mot de senaste tre \u00e5rens vinnare new york islanders. \u00e5ret efter m\u00f6tte edmonton islanders i final igen och denna g\u00e5ng vann man sin f\u00f6rsta stanley cup (den f\u00f6rsta av fem p\u00e5 sju \u00e5r). edmonton dominerade nhl i slutet av 1980-talet och vann, med gretzky i laget, stanley cup 1984, 1985, 1987 och 1988 och utan gretzky 1990. \ngretzky blev den 25 juni 1984 utn\u00e4mnd till ledamot av order of canada f\u00f6r \"enast\u00e5ende bidrag till hockeyn\". d\u00e5 ordensceremonierna alltid \u00e4gde rum under hockeys\u00e4songen tog det 13 \u00e5r, sju m\u00e5nader och tv\u00e5 generalguvern\u00f6rer innan han kunde motta utm\u00e4rkelsen.\n\n\n=== \"bytet\" ===\nden 9 augusti 1988 skedde ett lika dramatiskt som ov\u00e4ntat byte som \u00e4ndrade hela dynamiken i nhl d\u00e5 gretzky, tillsammans med marty mcsorley och mike krushelnyski, byttes till los angeles kings i utbyte mot jimmy carson, martin gelinas, 15 miljoner dollar och kings f\u00f6rstaval i draften 1989 (jason soules), 1991 (tyler wright) och 1993 (jason arnott). \"the trade\" (bytet) som aff\u00e4ren kom att kallas uppr\u00f6rde kanadensarna till den grad att politikern nelson riis fr\u00e5n new democratic party kr\u00e4vde att regeringen skulle stoppa den samtidigt som bilder av oilers \u00e4gare pocklington sattes i brand. gretzky s\u00e5gs av vissa kanadensare som en f\u00f6rr\u00e4dare f\u00f6r att han v\u00e4nt ryggen \u00e5t sin hemstad, sin hemmaprovins och sitt eget land. samtidigt gick rykten om att orsaken till klubbytet var att gretzkys fru ville fullf\u00f6lja sin dr\u00f6m om en sk\u00e5despelarkarri\u00e4r. andra trodde att det var pocklington som insisterade p\u00e5 bytet f\u00f6r att sj\u00e4lv kunna tj\u00e4na p\u00e5 aff\u00e4ren. efter bytet sj\u00f6nk gretzkys popularitet i kanada men det skulle visa sig vara endast tempor\u00e4rt.\nresultatet av gretzkys flytt till los angeles kings m\u00e4rktes tydligt redan f\u00f6rsta s\u00e4songen, b\u00e5de sportsligt och ekonomiskt med stora \u00f6kningar i publik. kings tog sig till stanley cup-slutspel och fick i f\u00f6rsta omg\u00e5ngen m\u00f6ta gretzkys gamla lag, regerande m\u00e4starna edmonton oilers. trots 1\u20133-underl\u00e4ge i matcher v\u00e4nde kings och vann slutligen med 4\u20133 i matcher, mycket tack vare gretzky sj\u00e4lv. kings slogs dock ut i n\u00e4sta runda av blivande m\u00e4starna calgary flames. trots den relativt tidiga sortin var s\u00e4songen en stor succ\u00e9 f\u00f6r laget och f\u00f6r gretzky personligen. kings slutade p\u00e5 en fj\u00e4rde plats i grundserien och hemmaarenan great western forum s\u00e5ldes ut ett flertal g\u00e5nger. gretzky kom tv\u00e5a i po\u00e4ngligan med 168 po\u00e4ng (54 m\u00e5l och 114 assist; vinnaren mario lemieux slutade p\u00e5 199 po\u00e4ng) och vann sin nionde och sista hart trophy. \nefter att ha tvingats se halva s\u00e4songen 1992/1993 fr\u00e5n l\u00e4ktaren p\u00e5 grund av en ryggskada kom gretzky tillbaka och gjorde ett hat-trick i sjunde och avg\u00f6rande matchen i campbell conference-finalen mot toronto maple leafs som tog kings till deras f\u00f6rsta stanley cup-final. f\u00f6r motst\u00e5ndet stod montreal canadiens men trots vinst i f\u00f6rsta matchen f\u00f6rlorade man de n\u00e4stkommande fyra och titeln gick till canadiens. gretzky hade missat halva s\u00e4songen men likafullt blev det den b\u00e4sta f\u00f6r kings under hans vistelse d\u00e4r (det var f\u00f6r \u00f6vrigt enda g\u00e5ngen gretzky inte slutade etta i sitt lags interna po\u00e4ngliga). trots att man de kommande \u00e5ren gjorde flera spektakul\u00e4ra spelar- och coachbyten uteblev framg\u00e5ngarna och man kvalificerade sig \u00e5ter inte f\u00f6r slutspel f\u00f6rr\u00e4n s\u00e4songen 1998. gretzky hade f\u00f6r l\u00e4nge sedan tr\u00f6ttnat och b\u00f6rjat leta efter en ny klubb. p\u00e5 egen beg\u00e4ran blev han i februari 1996 bortbytt till st. louis blues.\ngretzkys vistelse i kalifornien satte djupa sp\u00e5r i hockeyamerika och i kalifornien (d\u00e4r folk traditionellt inte varit speciellt hockeyintresserade) startades tv\u00e5 nya nhl-lag (mighty ducks of anaheim, numera anaheim ducks, 1993 och san jose sharks, 1991) \u2013 n\u00e5got gretzky ofta f\u00e5r \u00e4ran f\u00f6r. \u00e5r 1990 utn\u00e4mnde associated press honom till decenniets manliga idrottare.\n\n\n=== ett stopp i st. louis ===\n\u00e4nda sedan st. louis blues \u00e5r 1992 bytte bort adam oates hade man letat efter en ny kedjekompis till m\u00e5lmaskinen brett hull utan att lyckas. n\u00e4r blues i februari 1996 bytte bort patrice tardif, roman vopat, craig johnson och ett antal draftval mot sj\u00e4lvaste wayne gretzky trodde alla att blues gjort ett kap. succ\u00e9n uteblev dock och p\u00e5 de 31 matcher (grundserie och slutspel) gretzky spelade med laget gjorde han \"endast\" 37 po\u00e4ng. blues var visserligen n\u00e4ra att n\u00e5 conference-finalen n\u00e4r man f\u00f6rlorade den sjunde och avg\u00f6rande matchen mot detroit red wings p\u00e5 \u00f6vertid men gretzky fick aldrig kemin att fungera helt med lagkamraterna och det t\u00e4nkta radarparet gretzky-hull blev aldrig s\u00e5 framg\u00e5ngsrikt som m\u00e5nga hade trott. sommaren samma \u00e5r skrev gretzky som free agent p\u00e5 f\u00f6r new york rangers.\n\n\n=== \u00e5terf\u00f6rening i new york ===\ni juni 1996 skrev gretzky p\u00e5 f\u00f6r rangers och \u00e5terf\u00f6renades d\u00e4rmed med sin gamla lagkamrat fr\u00e5n tiden i oilers, mark messier. det blev tre s\u00e4songer i laget innan han avslutade karri\u00e4ren. h\u00f6jdpunkten var n\u00e4r rangers n\u00e5dde eastern conference-finalerna 1997 d\u00e4r man dock f\u00f6rlorade mot philadelphia flyers.\n1998 samlade tidningen the hockey news ihop en kommitt\u00e9 av 50 hockeyexperter best\u00e5ende av f\u00f6re detta nhl-spelare, journalister, tv-bolag, coacher och styrelsemedlemmar f\u00f6r att g\u00f6ra en lista \u00f6ver de 100 b\u00e4sta spelarna i nhl:s historia. experterna r\u00f6stade fram gretzky som nummer ett \u2013 f\u00f6re de en g\u00e5ng s\u00e5 oj\u00e4mf\u00f6rbara bobby orr och gordie howe.\nden 16 april 1999 spelade gretzky sin sista nhl-match p\u00e5 kanadensisk mark. hans sista match \u00f6verhuvudtaget kom att bli en 2\u20131-f\u00f6rlust p\u00e5 \u00f6vertid mot pittsburgh penguins (jaromir jagr gjorde det avg\u00f6rande m\u00e5let) den 18 april samma \u00e5r. gretzky gjorde sin sista po\u00e4ng i karri\u00e4ren i n\u00e4mnda match n\u00e4r han assisterade fram brian leetch till rangers m\u00e5l. i b\u00e5da dessa matcher blev gretzky utn\u00e4mnd till 1:a, 2:a och 3:e \"star of the game\". han hyllades ytterligare genom att nationals\u00e5ngernas text i sista matchen \u00e4ndrades. ist\u00e4llet f\u00f6r att sjunga \"o canada, we stand on guard for thee\" under den kanadensiska nationals\u00e5ngen sj\u00f6ng bryan adams \"we're going to miss you wayne gretzky\". amerikanska nationals\u00e5ngen som sj\u00f6ngs av john amirante, \u00e4ndrades fr\u00e5n \"the land of the free\" till \"the land of wayne gretzky\".\nn\u00e4r gretzky slutade var han den n\u00e4st sista f\u00f6re detta wha-spelaren som fortfarande spelade professionell ishockey, den sista kvarvarande var lagkamraten mark messier.\n\n\n== landslagskarri\u00e4r ==\ngretzkys 61 landskamper best\u00e5r till absolut st\u00f6rsta delen av matcher i canada cup, i nhl deltog hans lag oftast i slutspel och os var under st\u00f6rsta delen av hans tid som spelare inte \u00f6ppet f\u00f6r nhl. hans st\u00f6rsta meriter fr\u00e5n internationell ishockey \u00e4r tre guld fr\u00e5n canada cup, 1984, 1987 och 1991.\n\n\n=== canada cup 1981 ===\ni canada cup 1981 m\u00f6nstrade kanada ett relativt ungt lag som inkluderade bland annat en 20-\u00e5rig wayne gretzky och 21-\u00e5riga ray bourque. trots gretzkys orutin lyckades han vinna po\u00e4ngligan p\u00e5 12 po\u00e4ng (5 m\u00e5l och 7 assist) p\u00e5 7 matcher f\u00f6re rutinerade namn som mike bossy, bryan trottier, guy lafleur och sergei makarov. trots detta blev han inte uttagen i turneringens all star-lag. gretzky spelade i en mycket produktiv kedja tillsammans med guy lafleur och gilbert perreault. kanada tog sig till final d\u00e4r man m\u00f6tte sovjetunionen som visade sig vara f\u00f6r starka och krossade kanadensarna med hela 8-1.\n\n\n=== vm 1982 ===\nvm i finland 1982 var det enda v\u00e4rldsm\u00e4sterskapet p\u00e5 seniorniv\u00e5 som gretzky deltog i. han vann turneringens po\u00e4ngliga p\u00e5 14 po\u00e4ng (6 m\u00e5l och 8 assist) p\u00e5 10 matcher, och blev \u00e4ven uttagen till turneringens all star-lag tillsammans med bill barber, vilket var f\u00f6rsta g\u00e5ngen sedan 1968 som tv\u00e5 kanadensare kom med i all star-laget i vm. kanada tog brons i denna turnering, deras f\u00f6rsta medalj i vm sedan 1978.\n\n\n=== canada cup 1984 ===\ntre \u00e5r senare var gretzky i storform i nhl. han kom fr\u00e5n tre s\u00e4songer med 212, 196 respektive 205 po\u00e4ng och revanschlustan var stor. efter att ha slagit ut sovjetunionen i semifinalen v\u00e4ntade final mot sverige. nytt f\u00f6r den h\u00e4r upplagan av canada cup var att finalen avgjordes i b\u00e4st av tre matcher. kanada slog sverige i tv\u00e5 raka matcher och gretzky vann \u00e5terigen po\u00e4ngligan: 12 po\u00e4ng (5 m\u00e5l och 7 assist) p\u00e5 8 matcher. \n\n\n=== canada cup 1987 ===\nunder canada cup 1987 bildade gretzky tillsammans med mario lemieux ett sylvasst anfallspar. hela gretzkys femma (med lemieux, mark messier, ray bourque och paul coffey) bestod av spelare som idag anses som legendarer i ishockeyv\u00e4rlden. efter tre rafflande finalmatcher stod kanada som segrare och sovjet fick n\u00f6ja sig med silvret. f\u00f6rsta matchen slutade med en 6\u20135-vinst f\u00f6r ryssarna efter f\u00f6rl\u00e4ngning. den andra matchen hann g\u00e5 till femte perioden (tv\u00e5 \u00f6vertidsperioder) innan lemieux avgjorde med sitt tredje m\u00e5l, p\u00e5 pass fr\u00e5n gretzky (en av fem assist fr\u00e5n honom i matchen). den tredje och avg\u00f6rande matchen s\u00e5g l\u00e4nge ut att g\u00e5 till f\u00f6rl\u00e4ngning ocks\u00e5 den n\u00e4r gretzky och lemieux kom i ett 2-mot-1 l\u00e4ge med drygt en och en halv minut kvar. gretzky passade till lemieux som satte ett handledsskott \u00f6ver axeln p\u00e5 m\u00e5lvakten. kanada hade vunnit vad som ofta kallas en av de b\u00e4ttre turneringarna i hockeyhistorien. \ngretzky vann po\u00e4ngligan p\u00e5 hela 21 po\u00e4ng (3 m\u00e5l och 18 assist) p\u00e5 9 matcher; m\u00e5nga av assisten var till lemieux som hamnade tv\u00e5a i po\u00e4ngligan p\u00e5 18 po\u00e4ng (11 m\u00e5l och 7 assist). gretzky blev uttagen i all star-laget och dessutom utn\u00e4mnd till turneringens b\u00e4sta spelare. \n\n\n=== canada cup 1991 ===\nsovjetunionens fall gjorde att ryssland och tjeckien kom mycket f\u00f6rsvagade till turneringen och kanada lyckades ta sig till final med bara tv\u00e5 \u201dsuperstj\u00e4rnor\u201d i laget, wayne gretzky och mark messier. saknades gjorde bland annat mario lemieux, ray bourque, steve yzerman, adam oates, joe sakic, patrick roy och cam neely. i finalen besegrade kanada usa i tv\u00e5 raka matcher. gretzky missade den sista finalmatchen p\u00e5 grund av en cross-checking fr\u00e5n usa:s gary suter i den f\u00f6rsta finalmatchen. trots detta vann han f\u00f6r fj\u00e4rde g\u00e5ngen i rad canada cups po\u00e4ngliga, nu med 12 po\u00e4ng (4 m\u00e5l och 8 assist) p\u00e5 sju matcher. han blev \u00e4ven uttagen i all star-laget.\n\n\n=== world cup 1996 ===\ncanada cup hade bytts ut mot world cup. gretzky var en besvikelse po\u00e4ngm\u00e4ssigt och lyckades f\u00f6r f\u00f6rsta g\u00e5ngen i sin landslagskarri\u00e4r under turneringar inte g\u00f6ra mer \u00e4n en po\u00e4ng per match. han slutade turneringen p\u00e5 7 po\u00e4ng (3 m\u00e5l och 4 assist) p\u00e5 8 matcher. kanada f\u00f6rlorade ocks\u00e5 \u00f6verraskande finalen mot \u201dlillebror\u201d usa med 2-1 i matcher.\n\n\n=== os i nagano 1998 ===\ntrots avsaknaden av mario lemieux, med vilken gretzky hade gjort succ\u00e9 i canada cup 1987, och flera andra storstj\u00e4rnor var f\u00f6rv\u00e4ntningarna skyh\u00f6ga p\u00e5 det kanadensiska laget. efter att ha b\u00f6rjat turneringen mycket starkt blev man dock utslaget efter straffar i semifinalen mot tjeckien. m\u00e5nga skyllde f\u00f6rlusten p\u00e5 att coachen marc crawford l\u00e4t backen ray bourque sl\u00e5 en straff ist\u00e4llet f\u00f6r gretzky. bronsmatchen f\u00f6rlorade man sedan mot finland med 3\u20132 och gretzky missade s\u00e5ledes den enda chansen han hade att vinna en os-medalj som spelare (os i nagano var f\u00f6rsta g\u00e5ngen nhl-spelare fick delta i ett os). han slutade turneringen p\u00e5 fyra po\u00e4ng p\u00e5 sex matcher.\n\n\n== teknik och skicklighet ==\ngretzkys dominans genom karri\u00e4ren tillskrevs tr\u00e4ningsm\u00e4ngden han lade ner (enligt honom sj\u00e4lv 4-5 timmar per dag) och det faktum att han hade mycket av sin f\u00f6rm\u00e5ga gratis; som ung ett s\u00e5 kallat underbarn. redan vid 16 \u00e5rs \u00e5lder beskrevs han som om han hade \"ett magiskt sj\u00e4tte sinne\" i allt han gjorde p\u00e5 isen. han hade ett bra skott, dribblade bra, passade bra och gav aldrig upp utan k\u00e4mpade h\u00e5rt b\u00e5de p\u00e5 offensiv och defensiv planhalva. han var en spelare som vilken klubb som helst kunde bygga laget kring. han ans\u00e5gs ha \"\u00f6gon i nacken\" och hade en ben\u00e4genhet att \"f\u00f6lja upp en checkning\".gretzky var k\u00e4nd f\u00f6r att placera sig bakom m\u00e5let i offensiv zon och d\u00e4rifr\u00e5n leta efter en avg\u00f6rande passning till en lagkamrat (ofta jari kurri under tiden i edmonton och luc robitaille under vistelsen i los angeles) eller helt enkelt vika in framf\u00f6r m\u00e5l och sj\u00e4lv l\u00e4gga in pucken. omr\u00e5det bakom m\u00e5let var s\u00e5 synonymt med wayne gretzky att det ofta refererades till som \"gretzky's office\" (gretzkys kontor) eftersom det var d\u00e4r \"han arbetade\" och inf\u00f6r karri\u00e4rens sista match m\u00e5lade man tv\u00e5 stora 99:or bakom vardera m\u00e5l i madison square garden som en hyllning. om gretzkys f\u00f6rm\u00e5ga att styra spelet fr\u00e5n omr\u00e5det bakom m\u00e5let sa bland annat legendaren bobby orr att han \"t\u00e4nker s\u00e5 l\u00e5ngt i f\u00f6rv\u00e4g\" medan gretzky sj\u00e4lv menade att han hade \"en k\u00e4nsla f\u00f6r var en lagkamrat ska befinna sig och ofta kan jag v\u00e4nda och passa utan att ens ha tittat efter\".\n\n\n== efter spelarkarri\u00e4ren ==\ngretzky valdes den 22 november 1999 in i hockey hall of fame och blev den tionde spelaren i historien att kringg\u00e5 den regel som sa att en spelare m\u00e5ste v\u00e4nta i minst tre \u00e5r efter avslutad nhl-karri\u00e4r innan han kan bli invald i hockey hall of fame.gretzkys klassiska #99 \"pensionerades\" vid all-star-matchen 2000 i samtliga lag i ligan; det vill s\u00e4ga ingen skulle f\u00e5 b\u00e4ra nr 99 i n\u00e5got lag i framtiden. senare samma \u00e5r blev gretzky st\u00e4llf\u00f6retr\u00e4dande styrelseledamot och del\u00e4gare av nhl-laget phoenix coyotes och det ryktades ocks\u00e5 att han skulle ta \u00f6ver som huvudcoach f\u00f6r laget, n\u00e5got som f\u00f6rnekades av b\u00e5de honom sj\u00e4lv och de \u00f6vriga klubb\u00e4garna. detta till trots utn\u00e4mndes han till coach f\u00f6r coyotes i augusti 2005. detta meddelades efter nhl-lockouten 2004/2005, vilket medf\u00f6rde misstankar om att det var ett pr-trick f\u00f6r att f\u00e5 bort fokus fr\u00e5n ligans ekonomiska bekymmer. det fanns dock ingen som ifr\u00e5gasatte gretzkys vilja att vinna hockeymatcher.\nunder tiden fram till tillk\u00e4nnagivandet som coyotes nya coach skrev ett antal framst\u00e5ende kontraktsl\u00f6sa spelare p\u00e5 f\u00f6r phoenix, bland annat brett hull, f\u00f6r att f\u00e5 en chans att spela under gretzkys ledning. han gjorde sin debut som coach den 5 oktober 2005 i phoenix \u00f6ppningsmatch s\u00e4songen 2005/2006 mot vancouver canucks, en match som vancouver vann med 3\u20132. gretzkys f\u00f6rsta vinst som nhl-coach kom tre dagar senare d\u00e5 man vann mot minnesota wild med 2\u20131.\nefter att hans mor insjuknat i lungcancer tog gretzky en paus p\u00e5 obest\u00e4md tid den 17 december 2005 f\u00f6r att ta hand om henne. under tiden gretzky var fr\u00e5nvarande hade den assisterande coachen rick tocchet hand om laget. olyckligtvis dog modern tv\u00e5 dagar senare, den 19 december 2005. gretzky \u00e5terv\u00e4nde som huvudcoach den 28 december samma \u00e5r.united states hockey hall of fame instiftade 1999 \"wayne gretzky international award\" f\u00f6r att hedra internationella individer som har gjort stora bidrag till ishockeyns tillv\u00e4xt och framsteg i usa. i juni 2006 meddelade coyotes vd jeff shumway att gretzky skrivit p\u00e5 ett nytt fem\u00e5rskontrakt som huvudcoach och att laget anst\u00e4llt den svenska f\u00f6re detta nhl-spelaren ulf samuelsson som assisterande coach. \nden 24 september 2009 tillk\u00e4nnagav gretzky att han \u00e4mnade bryta sitt kontrakt och d\u00e4rmed sluta som tr\u00e4nare f\u00f6r phoenix.\n\n\n=== vinter-os ===\ngretzky var general manager f\u00f6r det kanadensiska herrishockeylaget under olympiska vinterspelen 2002 i salt lake city. efter att kanada inlett turneringen p\u00e5 ett t\u00e4mligen svagt s\u00e4tt med en vinst, en f\u00f6rlust och en oavgjord match gjorde gretzky ett v\u00e5ldsamt utspel mot media under en presskonferens efter 3\u20133-matchen mot tjeckien den 18 februari. gretzky ans\u00e5g att media varit on\u00f6digt kritiska mot det kanadensiska hockeylandslaget och anklagade amerikanska journalister f\u00f6r att ha spridit falska rykten om os\u00e4mja och meningsskiljaktigheter i kanadas omkl\u00e4dningsrum. det senare ans\u00e5g han vara \"amerikansk propaganda\" och han sa att den amerikanska hockeypubliken \"\u00e4lskar att vi inte g\u00f6r bra ifr\u00e5n oss\". gretzky kritiserade ocks\u00e5 det negativa rykte som kanada p\u00e5stods ha bland de \u00f6vriga landslagen. p\u00e5 internet h\u00e4vdade vissa amerikanska hockeyfans att gretzky var en \"lipsill\" medan andra trodde att han, likt gretzkys f\u00f6rre coach glen sather ibland gjorde, f\u00f6rs\u00f6kte f\u00e5 bort fokus och pressen fr\u00e5n sina spelare.\nkanada kom senare att vinna guld efter en finalvinst med 5\u20132 mot usa p\u00e5 dagen 50 \u00e5r efter att landet tog sitt senaste os-guld i ishockey. i efterhand s\u00e5gs gretzkys utbrott mot media som en sporre f\u00f6r det kanadensiska laget i jakten p\u00e5 guldmedaljen.\nunder de olympiska vinterspelen i turin 2006 agerade gretzky \u00e5terigen general manager f\u00f6r kanadas ishockeylandslag. kanada klarade inte av att upprepa succ\u00e9n fr\u00e5n fyra \u00e5r tidigare utan blev utslagna redan i kvartsfinalen. inf\u00f6r ishockey-vm 2005 blev gretzky \u00e5terigen tillfr\u00e5gad att ta hand om laget men han avb\u00f6jde d\u00e5 p\u00e5 grund av sin mors d\u00e5liga h\u00e4lsa.\n\n\n=== heritage classic ===\n\ngretzky hade sagt att han inte skulle delta i n\u00e5gra uppvisningsmatcher efter sin nhl-karri\u00e4r men den 22 november 2003 gjorde han ett undantag. f\u00f6r att fira att edmonton oilers varit ett nhl-lag i 25 \u00e5r spelades matchen mellan edmonton oilers och montreal canadiens, som f\u00f6rsta nhl-match n\u00e5gonsin, utomhus p\u00e5 commonwealth stadium i edmonton. matchen, som kom att kallas heritage classic spelades inf\u00f6r en rekordstor publik p\u00e5 57 167 personer och flera miljoner s\u00e5g matchen p\u00e5 tv. innan matchen spelade ett veteranlag med gamla oilersspelare (inklusive wayne gretzky och mark messier) mot ett veteranlag av gamla spelare fr\u00e5n montreal canadiens (med bland andra guy lafleur) en uppvisningsmatch som slutade 2\u20130 till edmonton-laget. nhl-matchen vanns av montreal med 4\u20133. matchen sl\u00e4pptes senare p\u00e5 dvd.\n\n\n== vid sidan av ishockeyn ==\nwayne gretzky \u00e4r den \u00e4ldste av fem barn till walter gretzky (1938-2021) och hans fru phyllis (f\u00f6dd hockin, 1941-2005). familjen f\u00f6rs\u00f6rjdes av walter som arbetade som installat\u00f6r och kabelreparat\u00f6r f\u00f6r telefonoperat\u00f6ren bell canada. fadern walter, som spelade ishockey \u00e4ven i sin ungdom, n\u00e5dde viss ber\u00f6mmelse p\u00e5 senare \u00e5r som filantrop och hade \u00e4ven smeknamnet \"hela nationens hockeypappa.\"\ngretzky \u00e4r sedan den 17 juli 1988 gift med den amerikanska sk\u00e5despelerskan janet jones. de tr\u00e4ffades f\u00f6r f\u00f6rsta g\u00e5ngen 1984 n\u00e4r gretzky var domare i tv-programmet dance fever, ett program d\u00e4r amat\u00f6rdansare t\u00e4vlar mot varandra, och janet var en av de t\u00e4vlande. de tr\u00e4ffades \u00e5terigen p\u00e5 en basketmatch med los angeles lakers 1987, de b\u00f6rjade tr\u00e4ffas oftare och gifte sig ett \u00e5r senare. br\u00f6llopet direkts\u00e4ndes i tv och var en stor h\u00e4ndelse i kanada, gretzky p\u00e5st\u00e5s ha lagt drygt en miljon dollar p\u00e5 kalaset. de har fem barn tillsammans, paulina (f. 19 december 1988), ty robert (f. 9 juli 1990), trevor douglas (f. 14 september 1992), tristan wayne (f. 2 augusti 2000) och emma marie (f. 28 mars 2003).  under s\u00e4songen 2005/2006 bodde ty med wayne i arizona medan de \u00f6vriga barnen bodde hos janet i familjens hus i thousand oaks i s\u00f6dra kalifornien. sedan april 2022 \u00e4r gretzky sv\u00e4rfar till golfspelaren dustin johnson som d\u00e5 gifte sig med gretzkys dotter paulina gretzky.under sin aktiva karri\u00e4r gjorde gretzky reklam f\u00f6r ett stort antal produkter, bland annat jeans, frukostflingor, godis, klockor, upper deck hockeybilder s\u00e5v\u00e4l som f\u00f6r stora f\u00f6retag som nike, coca-cola och mcdonald's. enligt forbes tj\u00e4nade gretzky 93,8 miljoner dollar mellan \u00e5ren 1990 och 1998 i reklamint\u00e4kter.gretzky \u00e4r sedan 1991 del\u00e4gare i toronto argonauts som spelar kanadensisk fotboll i cfl. han har varit programledare f\u00f6r humorprogrammet saturday night live (den enda hockeyspelaren som varit det) och har medverkat i en tecknad serie kallad prostars tillsammans med michael jordan och bo jackson.\ngretzkys klassiska jofa-hj\u00e4lm som han bar under hela karri\u00e4ren \u00e4r idag ett samlarobjekt. par i nior i poker kallas ofta f\u00f6r \"en gretzky\".\n\n\n=== vadslagningskontroversen ===\nden 7 februari 2006 uppdagades det att coyotes assisterande coach rick tocchet varit inblandad i vadslagning. det p\u00e5stods att han tagit emot vad fr\u00e5n nhl-spelare, gretzkys fru janet jones och coyotes general manager michael barnett. den senare medgav att han hade satsat pengar p\u00e5 super bowl xl tillsammans med tocchet. ett uttalande fr\u00e5n gretzky l\u00f6d: \"i did nothing wrong, or nothing that has to do with anything along the lines of betting; that never happened... i'll say it one more time: i didn't bet, didn't happen, not going to happen, never will happen, hasn't happened, not something i've done.\" en tidning fr\u00e5n new jersey h\u00e4vdade att new jersey-polisen hade ett band med inspelade telefonsamtal mellan gretzky och tocchet. enligt k\u00e4llan fanns det inga bevis p\u00e5 att gretzky skulle ha placerat n\u00e5gra vad men polisen unders\u00f6kte om han gjort det genom sin fru. en annan k\u00e4lla bekr\u00e4ftade att telefonsamtalsupptagningen existerade efter att polisen f\u00f6rh\u00f6rt gretzkys fru. den 16 februari 2006 tillk\u00e4nnagavs det dock att varken gretzky eller hans fru skulle \u00e5talas.den 3 augusti erk\u00e4nde f\u00f6re detta polismannen james harney att han hade haft en vadslagningsfirma tillsammans med rick tocchet och att han skulle samarbeta med polisen under fortsatta utredningar i fallet. han sa ocks\u00e5 att firman omsatt 1,7 miljoner dollar p\u00e5 40 dagar innan tocchet blivit arresterad i februari.\n\n\n== karri\u00e4rsammanfattning ==\n\n\n=== nhl-rekord ===\n\nwayne gretzky innehade 61 individuella nhl-rekord n\u00e4r han drog sig tillbaka den 18 april 1999, d\u00e4ribland 40 grunds\u00e4songsrekord, 15 slutspelsrekord och 6 all-starrekord.\nhan innehar bland annat grunds\u00e4songsrekorden f\u00f6r flest gjorda m\u00e5l under en s\u00e4song (92), flest assist under en s\u00e4song (163) och mest po\u00e4ng under en s\u00e4song (215). gretzky har ocks\u00e5 rekordet f\u00f6r f\u00f6rst till 50 m\u00e5l under en s\u00e4song (39 matcher) och flest gjorda m\u00e5l under en period p\u00e5 50 matcher (61 st, vilket han lyckades med tv\u00e5 g\u00e5nger). under s\u00e4songen 1983/1984 gjorde han po\u00e4ng i 51 raka matcher d\u00e5 han gjorde 61 m\u00e5l och 92 assist (totalt 153 po\u00e4ng).\nbland slutspelsrekorden innehar han bland annat rekordet f\u00f6r antal po\u00e4ng under ett slutspel (47, fr\u00e5n 1985) och flest assist under ett slutspel (31 st, fr\u00e5n 1988). han har rekorden i antal gjorda slutspelsm\u00e5l (122), assist (260), po\u00e4ng (382), hat-trick (10) och matchvinnande m\u00e5l (24).\ngretzky har rekordet f\u00f6r flest gjorda m\u00e5l (894), assist (1963), po\u00e4ng (2857) och hat-tricks (50) under grunds\u00e4songen i karri\u00e4ren. han har gjort fler assist \u00e4n n\u00e5gon annan spelare har gjort po\u00e4ng, n\u00e4rmast gretzky kommer tjecken jarom\u00edr j\u00e1gr.  gretzkys totala po\u00e4ngsk\u00f6rd i grunds\u00e4song och slutspel hamnar p\u00e5 hela 3239 po\u00e4ng (1016 m\u00e5l och 2223 assist) p\u00e5 1695 matcher.\n\n\n=== utm\u00e4rkelser ===\ngretzky vann nio hart trophies, utm\u00e4rkelsen f\u00f6r \"nhl:s v\u00e4rdefullaste spelare (mvp)\" och \u00e5tta av dessa utdelades i str\u00e4ck mellan \u00e5ren 1980-1987. han har fler \"mest v\u00e4rdefulla spelare\"-utm\u00e4rkelser \u00e4n n\u00e5gon annan nordamerikan oavsett sport.\n\niihf team of the century - 2008\nhart memorial trophy (v\u00e4rdefullaste spelare) \u2013 1980, 1981, 1982, 1983, 1984, 1985, 1986, 1987, 1989\nart ross trophy (flest po\u00e4ng) \u2013 1981, 1982 ,1983 ,1984, 1985, 1986, 1987, 1990, 1991, 1994\nconn smythe trophy (slutspelets v\u00e4rdefullaste spelare) \u2013 1985, 1988\nlester b. pearson award (b\u00e4sta spelare, r\u00f6stas av spelarna) \u2013 1982, 1983, 1984, 1985, 1987\nlady byng memorial trophy (st\u00f6rst sportsliga och gentlemannam\u00e4ssiga upptr\u00e4dande) \u2013 1980, 1991, 1992, 1994, 1999\nnhl plus/minus award (b\u00e4sta plus-minus v\u00e4rdering) \u2013 1982, 1984, 1985, 1987\nchrysler-dodge/nhl performer of the year \u2013 1985, 1986, 1987\nlester patrick trophy (enast\u00e5ende hj\u00e4lp till utvecklingen av ishockey i usa) \u2013 1994\nnhl all-star game mvp \u2013 1983, 1989, 1999\nnhl first all-star team \u2013 1981, 1982, 1983, 1984, 1985, 1986, 1987, 1991\nnhl first all-star team \u2013 1980, 1988, 1989, 1990, 1994, 1997, 1998\n\u00e5r 1998 rankades han som nummer 1 i tidningen the hockey news' lista \u00f6ver de 100 b\u00e4sta hockeyspelarna.\n\n\n=== internationell karri\u00e4r ===\ngretzky spelade f\u00f6r kanada i:\n\njvm i ishockey 1978 (brons)\ncanada cup i ishockey 1981 (silver)\nvm i ishockey 1982 (brons)\ncanada cup i ishockey 1984 (guld)\ncanada cup i ishockey 1987 (guld)\ncanada cup i ishockey 1991 (guld)\nworld cup i ishockey 1996 (silver)\nolympiska vinterspelen 1998 (ingen medalj)\n\n\n=== statistik ===\nsiffror i fet kursiverad stil \u00e4r nhl-rekord.\npp = powerplaym\u00e5l; bp = boxplaym\u00e5l; mvm = matchvinnande m\u00e5l\n\n\n=== klubblagskarri\u00e4r ===\n\n\n=== internationellt ===\n\n\n== \u00f6vrigt ==\nwayne gretzky medverkar i tv-spelet nhl slapshot (2010) till wii.\n\n\n== referenser ==\n\n\n=== noter ===\n\n\n=== k\u00e4llor ===\ndetta \u00e4r helt eller delvis en \u00f6vers\u00e4ttning av den engelska artikeln en:wayne gretzky, och d\u00e4r anges f\u00f6ljande referenser:wayne gretzky with rick reilly (1990). gretzky: an autobiography. an edward burlingame book. isbn 0-06-016339-9\nwayne gretzky, john davidson, and dan diamond. 99: my life in pictures. isbn 0-920445-67-5\nslam! presents wayne gretzky, canadian online explorer: slam! sports.\nwayne gretzky fansite, wayne gretzky stats, biography, career milestones and quotes\nwayne gretzky p\u00e5 nhl.com\n\n\n== externa l\u00e4nkar ==\n\n wikimedia commons har media som r\u00f6r wayne gretzky.\n(engelska) wayne gretzky - officiell webbplats\n(engelska) the greatest canadians\n(engelska) armstrong draws inspiration from gretzky\n(engelska) order of canada citation\n(engelska) united athletes magazine gretzky's physical qualities and abilities.\n(engelska) cbc digital archives \u2013 the great wayne gretzky"