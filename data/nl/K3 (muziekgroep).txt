"k3 is een belgisch-nederlandse meidengroep met een nederlandstalig poprepertoire, bestaande uit hanne verbruggen, marthe de pillecyn en julia boschman. de naam van de groep verwijst naar de eerste letters van de voornamen van de eerste bezetting uit 1998: karen damen, kristel verbeke en kathleen aerts. de muziek wordt geproduceerd door studio 100 en geschreven door miguel wiels, alain vande putte en peter gillis.kathleen aerts verliet in 2009 de groep en werd na de talentenjacht k2 zoekt k3 opgevolgd door de nederlandse josje huisman, het eerste k3-lid uit nederland en het eerste lid wiens naam niet met een k begon. op 6 november 2015 werden karen, kristel en josje opgevolgd door hanne verbruggen, klaasje meijer en marthe de pillecyn nadat zij de talentenjacht k3 zoekt k3 wonnen. op 9 februari 2021 maakte klaasje bekend dat ze k3 zou gaan verlaten en vond er dat jaar opnieuw een talentenjacht plaats om een nieuw lid te vinden. van meer dan 22.000 kandidaten werd julia boschman de winnares van k2 zoekt k3 en volgde klaasje op.\n\n\n== geschiedenis ==\n\n\n=== 1997: mascara ===\nniels william bracht een aantal zangeressen samen en had eerst de intentie om een soort vlaamse spice girls te vormen. de groep bestond toen uit karen damen, kristel verbeke en kelly cobbaut. de groep, toen die nog mascara heette, werd toen al regelmatig voor de grap k3 genoemd, omdat hun voornamen immers alle drie met een k begonnen. mascara had het liedje alles heeft ritme van frizzle sizzle gecoverd. na dit liedje wilde kelly uit de meidengroep stappen, omdat ze een musicalstudie wilde volgen in nederland. ze zou vervangen worden door deborah ostrega, maar direct nadat ze het contract had getekend, trok ze zich terug. naar eigen zeggen zag ostrega het toch niet zitten om in het nederlands te zingen. damen, verbeke en ostrega hadden nog geen materiaal met zijn drie\u00ebn opgenomen.\n\n\n=== 1998-1999: oprichting k3, eerste singles en eurovisiesongfestival ===\nuiteindelijk wist william kathleen aerts te vinden als vervanging voor kelly cobbaut, en karen en kristel konden ook goed met haar overweg. doordat er uiteindelijk wederom door toeval een derde k bij kwam, besloten ze de naam uiteindelijk toch te veranderen in k3.\nkort na vervanging werd de eerste single, wat ik wil gelanceerd, maar deze was weinig succesvol. in 1999 nam k3 deel aan de preselecties voor de belgische inzending naar het eurovisiesongfestival met het nummer heyah mama. het liedje werd weinig positief beoordeeld door marcel vanthilt, die de meisjes fijne vleeswaren noemde. heyah mama werd ondanks alles toch op single uitgebracht en werd de eerste grote hit voor de meidengroep. het nummer bereikte de tweede plaats en bleef 25 weken in de ultratop 50 staan.\n\n\n=== 1999-2002: doorbraak en blijvend succes ===\nin snel tempo veroverde k3 vlaanderen en een jaar later ook nederland. nummers als heyah mama, i love you baby, alle kleuren, oma's aan de top, blub, ik ben een vis!, tele-romeo, je hebt een vriend, toveren en verliefd waren grote hits voor de drie zangeressen.\nin 2002 speelden de leden van k3 in de door gert verhulst geregisseerde musical doornroosje. zij speelden in deze musical de drie goede fee\u00ebn.\n\n\n=== 2002-2009: overstap naar studio 100 en merchandise ===\nin 2002 verkocht niels william k3 aan studio 100. sinds 2003 presenteert k3 een televisieserie voor kinderen, met de titel de wereld van k3.\nook zijn er diverse dvd's verschenen. op 10 mei 2008 bliezen zij tien verjaardagskaarsjes uit in de nieuwe k3-show k3 en het toverhart.\nk3 bracht ook negen succesvolle albums uit. het achtste album ya ya yippee was in de voorverkoop goed voor meer dan 50.000 verkochte cd's in de benelux. het negende album, kusjes, was goed voor 20.000 verkochte cd's in de voorverkoop.\nde film k3 en het magische medaillon volgde in 2004 en trok 450.000 bezoekers. nederland volgde en k3 stond gedurende 2005 twaalf keer in een uitverkocht ahoy in rotterdam. samen met 3 optredens in het sportpaleis in antwerpen was dit de k3 in ahoy/het sportpaleis tour.\nop 10 juni 2006 werd er een feest gegeven in plopsaland ter ere van het tienjarig bestaan van studio 100. de meiden mochten toen het k3-museum openen. het museum geeft een overzicht van de carri\u00e8re van k3. er waren interviews, kleding en stukken uit de films te zien, waaronder de luchtscooters uit de film k3 en het magische medaillon. ook de vele gouden en platina platen waren er te zien. op 4 juli 2007 onthulde de groep hun wassen evenbeelden in madame tussauds amsterdam.\n\n\n=== 2009-2010: nieuw lid josje ===\nin 2009 besloot aerts na tien jaar de populaire meidengroep te verlaten. karen damen en kristel verbeke gingen samen verder onder dezelfde naam. op 25 maart 2009 maakte studio 100 bekend dat er in een tv-programma gezocht zou worden naar een nieuw lid. die dag werd ook het wassen beeld van aerts in madame tussauds verplaatst. aerts brak niet alleen met k3, maar tevens met studio 100. zij wilde solo verder als zangeres bij kwagga, de uitgeverij van niels william. eind juni was het laatste optreden van k3 met kathleen op het studio 100 zomerfestival 2009.\nvia de belgische zender vtm ging k3 op zoek naar een nieuw lid door middel van een tv-programma. de talentenjacht zou eerst een samenwerking tussen rtl 4 en vtm zijn, maar het werd later toch een samenwerking tussen sbs6 en vtm. het programma was vanaf 23 augustus 2009 op tv te zien en heette k2 zoekt k3. op 3 oktober van dat jaar werd josje huisman de winnares van het programma, zowel bij de jury, de televoting als bij karen en kristel, en daarmee het nieuwe lid van k3.\nde eerste single mamas\u00e9! werd in oktober 2009 platina. op 23 november kwam een nieuw album uit, bestaande uit twee cd's: een met oude nummers die opnieuw ingezongen zijn (nu met huisman) en een met 12 nieuwe nummers.\n\n\n=== 2010-2015: hernieuwd succes ===\nbegin januari 2010 kwam het nieuws dat k3 een eigen komische reeks getiteld hallo k3! zou krijgen. de sitcom werd een succes en uitgezonden op z@pp, rtl telekids en vtmkids. ook kwam k3 in de herfst met een musical gebaseerd op alice in wonderland. het tweede seizoen van hallo k3! was ook vanaf 3 oktober 2011 in belgi\u00eb te zien.\neen hoogtepunt was het gastoptreden bij de toppers in 2011. voor minimaal 69.000 volwassenen stonden huisman, damen en verbeke drie avonden in de amsterdam arena. tijdens hun optreden bij de toppers zongen ze een medley met verschillende bekende liedjes uit hun repertoire, zoals mamas\u00e9!, heyah mama, alle kleuren en oya l\u00e9l\u00e9.op 31 oktober 2011 kwam er een nieuwe single uit, eyo!. op 18 november 2011 werd het gelijknamige album uitgebracht.\nop 12 december 2012 kwam de film k3 bengeltjes uit in de bioscoop, nadat de titelsong waar zijn die engeltjes al begin juli verscheen. dit lied stond wekenlang op 1 in de vlaamse top 10 van de ultratop 50. het album engeltjes kwam ook eind 2012 uit en stond op 1 in de nederlandse hitlijst en op 2 in vlaanderen. ook kwam het derde en laatste seizoen van hallo k3! uit.\nop 15 juni 2013 verscheen de single eya hoya! en een week later de bijbehorende videoclip. later verscheen ook de single loko le, dat de titelsong was voor k3 dierenhotel, de tweede k3-film met josje. het gelijknamige album kwam ook eind 2013 uit. van het album verschenen verder de singles drums gaan boem en en ik dans.\nin 2014 begonnen de meiden aan hun derde eigen televisieprogramma, k3 kan het!, waarin ze wensen van kinderen vervullen. het tweede seizoen werd in 2015 uitgezonden.\n\n\n=== 2015-2016: afscheidstournee en nieuwe bezetting ===\nop 18 maart 2015 maakte de groep, bij monde van zangeressen karen, kristel en josje, bekend dat k3 een doorstart zou maken met drie nieuwe zangeressen, die geworven werden via een nieuw televisieprogramma onder de titel k3 zoekt k3. tevens kondigden ze een uitgebreide tournee aan, waarin de oude samenstelling de nieuwe samenstelling introduceert. op 6 november 2015 was de finale van k3 zoekt k3. de winnaars van deze finale waren hanne verbruggen, klaasje meijer en marthe de pillecyn. daarmee werden zij de nieuwe leden van k3.\nvanaf het najaar van 2015 deden karen, kristel en josje de k3: afscheidstour, samen met verbruggen, meijer en de pillecyn. de tour diende voor de eersten als afscheidstournee en voor het nieuwe drietal als start van hun nieuwe carri\u00e8re. in deze show werden om beurten in de oude en nieuwe samenstelling enige nummers gezongen. de afscheidstournee met dubbele bezetting werd wegens succes verlengd tot mei 2016. tevens kwam er een show met staanplaatsen, specifiek voor een volwassen publiek bedoeld, om afscheid te nemen van karen, kristel en josje. na deze overgangsperiode traden zij niet meer in het openbaar op als k3. sinds 6 november 2015 traden enkel hanne, klaasje en marthe op als k3 en werden voor alle uitgebrachte materiaal en merchandise alleen nog maar hun stemmen en gezichten gebruikt. de traditie van de haarkleuren zwart, rood en blond werd in stand gehouden.\nhet eerste album met alleen hanne, klaasje en marthe kwam in december 2015 uit onder de titel 10.000 luchtballonnen. tussen februari en mei 2016 werden verschillende singles van dit album uitgebracht, waarbij telkens een videoclip verscheen. ook ging in april 2016 de animatieserie de avonturen van k3 in premi\u00e8re op rtl telekids en vtmkzoom.\n\n\n=== 2016-2019: nieuwe albums, programma's, zomersingles en een film ===\nop 3 juni 2016 kwam de zomersingle ushuaia uit. na het uitbrengen van deze single maakte k3 een uitgebreide zomertoer langs verschillende festivals in nederland en belgi\u00eb. aan het einde van die zomer kreeg k3 de radio 2 zomerhit voor hun single ushuaia. eind augustus ging ook hun televisieprogramma iedereen k3 in premi\u00e8re op vtmkzoom. de reeks werd later ook uitgezonden op npo zappelin. in november 2016 kwam ook het album ushuaia. van dit album zijn verschillende singles verschenen. al voor het uitbrengen van het album was er commotie ontstaan over de albumcover. hanne, klaasje en vooral marthe zouden te veel gefotoshopt zijn. het uiteindelijke album had een nieuwe foto op de cover. op het album staat het nummer prinsesje en superman. voor dit lied won k3 de outtv media award vlaanderen 2017. eind 2016 kwam de special het dagboek van k3 uit, waarin k3 terugkijkt op het afgelopen jaar. tot en met 2018 was dit een jaarlijkse traditie.\n\nvanaf 2017 ging k3 voor de tweede keer op tournee door nederland en vlaanderen met hun show k3 in de ruimte. in juni 2017 kwam de zomersingle pina colada uit. aan dit liedje was ook een kinderversie van het drankje pina colada gekoppeld. in 2017 verschenen tevens nieuwe seizoenen van k3 dansstudio, iedereen k3 en de avonturen van k3. in juni 2017 kondigde kristel verbeke ook aan te stoppen als manager van k3. op 6 oktober 2017 kwam de titelsong van de film k3 love cruise uit, liefde is overal. de film zelf ging in december 2017 in premi\u00e8re en lokte in totaal 300.000 bezoekers. eind 2017 was er een special te zien op vtm, getiteld overal k3, waarin hanne, marthe en klaasje meer van zichzelf lieten zien en vertelden over de impact van k3 op hun priv\u00e9leven.\nin maart 2018 ging k3 voor de derde keer op tour. dit keer met de k3 vlindershow. over deze show kwamen verschillende klachten binnen, omdat het personage mottige mot te eng zou zijn voor kleine kinderen. studio 100 gaf als commentaar dat het de bedoeling is dat de bezoekers van de show samen met k3 mottige mot verslaan en zo het vlinderland redden. daarom heeft studio 100 de show niet aangepast. tegelijkertijd met de show kwam ook de single whoppa uit. in de videoclip van de single rolschaatsen de meiden van k3, net zoals in de show. ook waren hanne, marthe en klaasje in diezelfde maand te gast bij het concert van jan smit in het sportpaleis. in augustus 2018 kwam ook de single luka luna uit.\nop 10 oktober 2018 werd de single k3 roller disco uitgebracht. deze single is de titelsong van de nieuwe fictiereeks k3 roller disco, waarin de meiden van k3 een rollerdisco uitbaten. dit programma kan als een opvolger van hallo k3! gezien worden. ook jacques vermeire herneemt voor deze serie zijn rol als marcel. de eerste aflevering van de serie werd op 31 oktober 2018 uitgezonden op vtmkzoom. de reeks werd later ook op npo zappelin uitgezonden. ook kreeg k3 een stripreeks, waarvan het eerste album uitkwam in november 2018. ook kwam het album k3 roller disco uit in diezelfde maand.\nin 2019 vierde k3 haar twintigjarig jubileum met een show in het studio 100 pop-up theater in puurs en een tournee in nederland. op 4 mei 2019 opende k3 haar eigen achtbaan k3 roller skater in plopsaland de panne. het thema van de bestaande baan uit 1991 werd aangepast van wizzy en woppy naar k3.\nop 5 juni 2019 kwam de zomersingle jij bent mijn gigi uit, gevolgd door de videoclip op 7 juni 2019. het album dromen met onder meer de vijf singles van de groep uit 2019 verscheen op 15 november 2019. als bonus werd aan de cd een dvd toegevoegd met de show van 20 jaar k3.\n\n\n=== 2020-2021: uitstel van de tournee, single over coronavirus en nieuwe film ===\naanvankelijk zou in het voorjaar van 2020 een nieuwe tournee volgen, maar door de coronacrisis in europa werd deze tournee uitgesteld naar het najaar van 2021. inhakend op de crisis bracht k3 op 26 maart 2020 een nieuwe versie van handjes draaien uit, getiteld handjes wassen. daarnaast brachten ze ook de nieuwe single bubbel uit. dit lied werd al opgenomen voor de coronacrisis en was bedoeld om op het nieuwe album te staan, maar omdat de tekst mooi aansloot op de coronacrisis, werd het al op 11 april uitgebracht.\nop 13 mei 2020 werd bekendgemaakt dat k3 in de zomer van 2020 een nieuwe film ging opnemen: k3: dans van de farao. de premi\u00e8re zou oorspronkelijk plaatsvinden in december 2020 maar dit werd uiteindelijk vanwege de nieuwe coronamaatregelen uitgesteld. de film verscheen uiteindelijk op 5 juni 2021 in nederland en op 9 juni 2021 in belgi\u00eb. de titelsong van de film, dans van de farao, werd reeds op 14 oktober 2020 uitgebracht.\n\n\n=== 2021-heden: k2 zoekt k3 en nieuw lid julia ===\nop 9 februari 2021 maakte klaasje meijer door middel van een persconferentie bekend dat ze zou stoppen met k3. ze zou k3 niet meteen verlaten maar nog tot november 2021 aan de slag blijven in de groep. er werd ook aangekondigd dat er nogmaals middels een tv-programma op zoek gegaan zou worden naar een opvolg(st)er, waarbij de nadruk gelegd werd op het feit dat er niet alleen vrouwelijke kandidaten welkom waren zich aan te melden. het laatste optreden van meijer met de andere twee leden van k3 was op 6 november 2021 in het sportpaleis in antwerpen voor \u2018back to the nineties en nillies\u2019.\nop 5 mei 2021 kondigde componist miguel wiels zijn vertrek als componist van k3 aan. alain vande putte , peter gilles en gert verhulst zullen vanaf dat moment alle nieuwe muziek van k3 schrijven.op 11 september 2021 kwam de eerste aflevering van k2 zoekt k3 op de belgische televisie. twee weken later, op 24 september 2021, startten de uitzendingen in nederland. op 27 november 2021 was de finale. marthe was positief getest op het coronavirus en kon niet fysiek aanwezig zijn. ze trad op middels een videoverbinding.\naan het begin van de finale werd officieel afscheid genomen van klaasje. de nederlandse julia boschman werd uiteindelijk als winnares verkozen om haar op te volgen. dezelfde dag verscheen ook gelijk de eerste nieuwe single met boschman, waterval.\n\nop 3 december 2021 zou boschman haar eerste live optreden als nieuw lid van k3 geven tijdens de studio 100 rewind party en de grote sinterklaasshow in het sportpaleis in antwerpen. deze optredens zijn niet doorgegaan door het coronavirus, maar de grote sinterklaasshow werd opgenomen en online gepubliceerd. boschman haar eerste weken als k3-lid werden achter de schermen gevolgd in de televisieserie k3, een nieuw begin. het eerste nieuwe k3-album met boschman, waterval, verscheen op 17 december 2021. het album werd het meeste verkochte album in vlaanderen in de eerste jaarhelft van 2022. op 4 maart 2022 ging k3 op tournee door vlaanderen en nederland met een nieuwe show, genaamd kom erbij!. dit was de eerste show met boschman. de shows in vlaanderen werden voor de zomer gespeeld, en na een korte pauze tijdens de zomermaanden ging de tournee verder in nederland. na een paar shows bleek het echter fysiek te moeilijk te zijn voor de hoogzwangere verbruggen om door te gaan met de tournee. op 31 oktober 2022 werd daarom aangekondigd dat zij de rest van de tour zou worden vervangen door diede van den heuvel, die in 2021 de vierde plaats in k2 zoekt k3 behaalde.op 18 mei 2022 verscheen de eerste zomersingle met boschman, genaamd mango mango. de single haalde in de eerste weken na de release twee miljoen views op youtube en meer dan een miljoen streams op spotify, werd tijdens de vele optredens op zomerfestivals gezongen en bleef uiteindelijk 15 weken in de vlaamse top 30. tijdens de zomer van 2022 was k3 ook te zien in de nieuwe versie van tien om te zien. op 11 augustus 2022 werd het album vleugels aangekondigd, samen met de vleugels-show. het album kwam uit op 18 november 2022.\nop 15 oktober 2022 ging k3 vriendenboek in premi\u00e8re, een televisieprogramma waarin k3 op pad gaat met vrienden uit hun vriendenboek en zo heel wat avonturen meemaken. tijdens het slotlied van het optreden bij de grote sinterklaasshow in december 2022 nam marie verhulst, bekend van samson en marie, de rol van de net bevallen verbruggen voor haar rekening.op 25 februari 2023 ging de vleugels-show in premi\u00e8re in capitole gent. het is de tweede show met boschman. op 4 april 2023 ging het nieuwe seizoen van liefde voor muziek van start, waarin k3 aan de slag gaat met de muziek van stef bos, metejoor, daan, jaap reesema, portland en g\u00fcnther neefs. in het 10de seizoen van liefde voor muziek zullen ze opnieuw te zien zijn.\n\n\n== leden ==\n\n\n=== voormalige k3 leden ===\n\n\n==== karen damen ====\nkaren damen (wilrijk, antwerpen, belgi\u00eb, 1974). ze is bekend als het eerste roodharige lid van k3. damen studeerde humaniora (moderne talen) en werkte in de horeca in antwerpen.\n\n\n==== kristel verbeke ====\nkristel verbeke (hamme, belgi\u00eb, 1975). ze is bekend als het eerste zwartharige lid van k3. na het secundair onderwijs volgde verbeke een opleiding tot regent nederlands, geschiedenis en economie. voor k3 werkte ze in een bank in laarne als bankbediende, maar zong ze ook, onder meer in het achtergrondkoortje van niels william, de oprichter van k3. nadat ze stopte bij k3, is ze nog een jaar actief geweest als de manager van k3.\n\n\n==== kathleen aerts ====\nkathleen aerts (geel, belgi\u00eb, 1978). ze is vooral bekend als het eerste blondharige lid van k3. ze volgde de normaalschool in de richting talen en wiskunde en studeerde eind jaren negentig af als onderwijzeres. ze trad in 1998 voor het voetlicht door haar deelname aan de belgische soundmixshow waar ze derde werd met het nummer grow a baby van pop in wonderland. ook verving ze dat jaar een actrice in de musical sneeuwwitje en nam ze haar eerste solosingle op. aerts stapte in 2009 uit k3 en werd opgevolgd door josje huisman.\n\n\n==== josje huisman ====\njosje huisman (heusden, nederland, 1986). huisman groeide op in steenwijkerwold als dochter van een predikant. op haar veertiende verhuisde het gezin naar meppel. ze volgde balletlessen in steenwijk. in 2008 studeerde ze af aan de dansacademie lucia marthas in groningen, waarna ze onder meer optrad als achtergronddanseres bij de concerten van de toppers in de amsterdam arena. ze woonde tot maart 2009 in amsterdam waar ze een musicalopleiding volgde, tot ze het nieuwe lid van k3 werd en verhuisde naar antwerpen. in 2009 volgde ze aerts op nadat ze de talentenjacht k2 zoekt k3 won.\n\n\n==== klaasje meijer ====\nde blonde klaasje meijer (lutjegast, nederland, 1995). haar roepnaam alieke heeft de domineesdochter vanwege haar deelname aan k3 zoekt k3 verruild voor haar eerste doopnaam klaasje. ze studeerde aan het conservatorium in amsterdam, waar ze op kamers zat met haar zus. meijer speelt dwarsfluit, gaf muziekles en vormde samen met haar moeder en zussen het meijer quintet. ook meijer was in 2015 een van de winnaressen van k3 zoekt k3 en werd daardoor nieuw lid van de groep. ze kondigde op 9 februari 2021 haar vertrek bij de groep aan en speelde haar laatste show op 31 oktober 2021. meijer was ook aanwezig bij de finale van k2 zoekt k3 om de fakkel door te geven.\n\n\n=== huidige bezetting ===\n\n\n==== hanne verbruggen ====\nde roodharige hanne verbruggen (mechelen, belgi\u00eb, 1994). verbruggen studeerde communicatiemanagement en was actief bij de scouts. ze komt uit een muzikale familie, maar had zelf geen podiumervaring toen ze auditeerde voor het programma k3 zoekt k3, dat ze uiteindelijk won en toen lid werd van k3 in de nieuwe samenstelling.\n\n\n==== marthe de pillecyn ====\nde zwartharige marthe de pillecyn (duffel, belgi\u00eb, 1996). ze zette haar studie kinderverzorging aan het sint-norbertusinstituut in duffel stop om zich volledig te kunnen richten op k3. sinds haar tiende zong ze in het studio 100-koor. met dat koor (en met k3) trad ze op haar dertiende in de amsterdam arena op. als onderdeel van de young artist academy nam de pillecyn in 2013 deel aan belgium's got talent. in 2015 was de pillecyn een van de drie winnaressen van k3 zoekt k3, waardoor ze lid werd van k3 in de nieuwe samenstelling.\n\n\n==== julia boschman ====\nde blondharige julia boschman (bergen op zoom, nederland, 2002). eind november 2021 verving zij de vertrokken klaasje meijer nadat ze het televisieprogramma k2 zoekt k3 won. zij stopte met haar studies interieuradvisering. boschman had reeds ervaring als zangeres in musicals.\n\n\n=== tijdelijke leden ===\n\n\n==== diede van den heuvel ====\nk2 zoekt k3-finaliste diede van den heuvel verving in november en december 2022 tijdelijk de zwangere hanne verbruggen tijdens de overige nederlandse theatershows van de tournee kom erbij!.\n\n\n==== marie verhulst ====\ntijdens de grote sinterklaasshow in december 2022 verving marie verhulst hanne verbruggen tijdens het slotlied 'waterval'.\n\n\n=== bezetting door de jaren heen ===\n\n\n=== voormalige mascara-leden ===\n\n\n==== kelly cobbaut ====\nkelly cobbaut (mechelen, belgi\u00eb, 1980). kelly was samen met karen en kristel lid van de voorloper van k3, genaamd \"mascara\". ze verliet de groep in 1998 om een musicalopleiding te gaan volgen aan de dansacademie in tilburg.\n\n\n==== deborah ostrega ====\ndeborah ostrega (belgi\u00eb, 1973). deborah had na het vertrek van kelly de plek als derde mascara-lid maar besloot uiteindelijk, kort na het tekenen van het contract, om uit de groep te stappen. in haar plaats kwam kathleen aerts.\n\n\n== media ==\n\n\n=== films ===\nop 29 september 2004 ging de debuutfilm van k3, k3 en het magische medaillon, in premi\u00e8re. naast k3 vertolkt ook paul de leeuw (geest) een rol in de film. indra siera deed de regie.\nop 20 juli 2006 kwam de tweede film van k3, k3 en het ijsprinsesje, uit. naast k3 vertolken ook carry tefsen (heks), peter faber (koning flurkentijn) en urbanus (tovenaar) een rol in de film. siera deed opnieuw de regie.\nop 19 december 2007 was de premi\u00e8re van de derde film van k3, k3 en de kattenprins. naast k3 vertolken ook irene moors en terence schreurs (fee) een rol in de film. matthias temmermans deed ditmaal de regie.\nde leden van k3 deden ook de stemmen van vleesetende planten in de piet piraat-film piet piraat en het vliegende schip.\neind 2010 kwam er een dvd uit, getiteld k3 en het wensspel, waarin een aantal liedjes van het album mamas\u00e9 gezongen wordt.\neind 2011 kwam er een nieuwe k3-muziekspecial uit, k3 en het droombed. onderdeel hiervan waren vijf liedjes uit het album eyo!, waaronder de videoclip van eyo! zelf.\nin december 2012 kwam de vierde film uit van de meidengroep k3, k3 bengeltjes. dit was de eerste film waarin de vaste cast van hallo k3! (jacques vermeire, winston post en metta gramberg) meespeelt. daarnaast spelen ook chris van den durpel, michel van dousselaere, camilia blereau, bianca vanhaverbeke, jill peeters, sam gooris, laurine verbruggen, tove tielemans en fleur mertens mee in de film. de regie was in handen van bart van leemputten.\nbegin 2013 verscheen de dvd k3 modemeiden, een muziekspecial met daarin vijf videoclips van het album engeltjes.\nin 2014 kwam een vijfde film van k3 uit: k3 dierenhotel. het grootste deel van deze film werd opgenomen in walloni\u00eb. de vaste cast van hallo k3! (jacques vermeire, winston post en metta gramberg) speelt weer mee. ook philippe geubels en albert verlinde hebben een rol in de film.\nin 2017 kwam de eerste speelfilm met hanne, klaasje en marthe uit: k3 love cruise. de opnames voor deze film vonden grotendeels plaats op de rotterdam. ondanks het feit dat de bezetting van k3 in deze film volkomen anders is dan in hallo k3! spelen wederom jacques vermeire en winston post uit die serie mee in deze film als respectievelijk marcel en bas.\nop 13 mei 2020 werd bekendgemaakt dat hanne, klaasje en marthe een tweede bioscoopfilm krijgen: dans van de farao. deze zou in het najaar van 2020 in de bioscoop verschijnen, maar werd door de coronacrisis uitgesteld tot 9 juni 2021. de vaste cast van k3 roller disco (jacques vermeire en samir hassan) speelt mee. daarnaast zijn er rollen voor onder andere soy kroon en peter van de velde.\n\n\n=== televisie ===\nk3 heeft sinds 2003 een eigen kinderprogramma, getiteld de wereld van k3. dit programma wordt op de nederlandse televisie uitgezonden door de avrotros op npo 3 in het kinderblok zappelin. in het programma ontvangen de meiden van k3 elke aflevering een bekend iemand, komt vaste gast martin gaus met een dier langs en komen er een goochelaar en een kok. de meiden treden in de show ook zelf op en afleveringen van kabouter plop, piet piraat en bumba worden tijdens het programma uitgezonden. in belgi\u00eb was het programma van 2004 tot 2007 op vtm te zien.\nsinds 2010 zijn er ook afleveringen van de wereld van k3 opgenomen met josje.\nk3 had in 2005 een gastrol in de aflevering het lied van de vlaamse comedyserie f.c. de kampioenen. ook hadden ze een gastrol als zichzelf in de kinderserie samson & gert in de afleveringen k3 op bezoek (2000) en k3 komt niet (2002).\nsinds 2010 (2011 in nederland) is er een komische televisieserie omtrent de groep op televisie, hallo k3!. de televisieserie gaat over de meiden die samen in een appartement wonen en een balans proberen te vinden tussen een ster zijn en het gewone leven. in totaal zijn er 3 seizoenen gemaakt.\nsinds 3 mei 2014 hebben de meiden ook een eigen wensprogramma k3 kan het! op studio 100 tv. kinderen van 7 tot 12 jaar kunnen hun wensen insturen en k3 probeert ze dan te vervullen.\nin de kerstperiode van 2015 liep de serie dit is k3 op studio 100 tv. klaasje, marthe en hanne werden achter de schermen gevolgd tijdens hun repetities en opnamen voor videoclips.\nin december 2015 werd op studio 100 tv ook de serie welkom bij k3 uitgezonden, waarin klaasje, hanne en marthe in een appartement spullen van \"de oude k3\" vinden. in deze serie worden ook oude fragmenten getoond uit musicals, films en televisieseries.\nsinds 20 januari 2016 heeft de groep ook een eigen serie op vtm getiteld wij zijn k3! de droom gaat verder. deze serie volgt de meisjes backstage als k3 maar ook in hun priv\u00e9leven en heeft vooral volwassenen als doelgroep. vanaf 27 februari 2016 is deze reeks ook op sbs6 te zien. studio 100 animation werkte ook een animatieserie de avonturen van k3 uit, die wordt uitgezonden bij vtmkzoom en rtl telekids.\nsinds 2018 hebben de meiden van k3 een nieuwe fictiereeks k3 roller disco. in deze serie baten de meiden van k3 een rollerdisco uit. de eerste aflevering van de serie werd op 31 oktober 2018 uitgezonden op vtmkzoom en op 29 januari 2019 bij npo z@ppelin (avrotros).\n\n\n=== musicals ===\nde zangeressen van k3 hebben ook in musicals gespeeld. in 2002 speelde k3 in hun eerste musical: doornroosje. ze speelden hierin de drie goede fee\u00ebn: kristella (kristel), karamella (karen) en kathalenia (kathleen). doornroosje was tevens de enige musical waar k3 slechts een bijrol bezat: in alle andere musicals vertolkten zij de hoofdrollen.\nin 2003 speelde k3 in de musical de 3 biggetjes. ze speelden hierin de rollen van knirri (kristel), knarri (karen) en knorri (kathleen). in 2007 vertolkte k3 voor de tweede keer hun rol als biggetjes in de musical de 3 biggetjes, die toen opnieuw werd opgevoerd.\nkaren, kristel en josje vertolkten in 2011 de hoofdrollen in de musical alice in wonderland, de eerste musical met 3d-effecten in het decor, met bekende acteurs zoals jacques vermeire.\nin juni 2023 werd aangekondigd dat k3 de musical de 3 biggetjes in 2024 voor een derde keer zal spelen.\n\n\n=== stripreeksen ===\ner bestaan ook vedettestrips van k3. de eerste stripreeks heette oorspronkelijk de avonturen van k3, wat later veranderd werd naar k3. deze stripreeks werd geschreven door jan ruysbergh en getekend door patriek roelens met in de hoofdrol de oorspronkelijke bezetting van k3: karen, kristel en kathleen. er verschenen zeventien albums. nadien verscheen een tweede stripreeks genaamd de nieuwe avonturen van k3 die opnieuw geschreven werd door jan ruysbergh, maar getekend werd door charel cambr\u00e9 met in de hoofdrol de tweede bezetting van k3: karen, kristel en josje. er verschenen twee albums van 2009 tot 2010. vervolgens verscheen er vanaf 2018 een derde stripreeks genaamd de avonturen van k3 geschreven door bruno de roover en getekend door dirk stallaert met in de hoofdrol de derde bezetting van k3: hanne, marthe en klaasje.\n\n\n=== boekjesreeks ===\nk3 heeft ook een boekenreeks. de eerste paar delen waren boeken met foto's, maar later met getekende plaatjes. de tweede versie van de boekjes ging over hun avonturen als prinsessen. \n\n\n== k3-acts buiten de benelux ==\nin 2004 werd in zuid-afrika x4 gelanceerd door niels william, de geestelijk vader van k3, die in 2002 naar dat land vertrok en daar zijn eigen studio heeft opgericht. x4 zong zowel in het engels als in het afrikaans. de eerste single was heyah mama. dat jaar volgde onder dezelfde titel ook het enige album. eind 2005 werd de groep ontbonden.\nin mei 2007 lanceerde studio 100 een gelijksoortige groep in duitsland onder de naam wir 3. de eerste single die in duitsland wordt uitgebracht is heyah mama. ook in duitsland was er een brunette, een blondine en een roodharige. de groep bracht twee albums uit en ging uiteen in 2010.\nin 2008 was er sprake van een britse versie van k3, die zou moeten gaan opereren onder de naam uk3. op youtube verscheen een eerste videoclip van heyah mama, in dezelfde vertaling als die van x4. hierna is er echter niets meer van de groep vernomen.in oktober 2017 werd my3 gelanceerd, de poolse versie van k3. op youtube verscheen de eerste videoclip van mammaj\u00e9. de band stopte in 2020 maar werd eind 2022 hervat.\n\n\n== discografie ==\n\n\n=== albums ===\n\n\n=== singles ===\n\n\n=== dvd's ===\n\n\n== filmografie ==\ndeze filmografie is alleen van toepassing voor k3 in zijn complete samenstelling. zie de persoonlijke pagina's van de leden voor andere producties waar ze deel van uitmaken.\n\n\n=== eerste bezetting (karen, kristel en kathleen) ===\n\n\n=== tweede bezetting (karen, kristel en josje) ===\n\n\n=== derde bezetting (hanne, klaasje en marthe) ===\n\n\n=== vierde bezetting (hanne, marthe en julia) ===\n\n\n== externe link ==\noffici\u00eble website"