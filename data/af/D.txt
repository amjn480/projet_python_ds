Hierdie artikel handel oor die Latynse letter D. Vir ander betekenisse sien D (dubbelsinnig).D, d is die vierde letter in die Latynse alfabet. 
In Afrikaans word dit uitgespreek as "dee". In Navo se internasionale spellingsalfabet word dit uitgespreek met die woord "Delta".
Die Semitiese letter Dâlet het waarskynlik ontwikkel uit die logogram vir 'n vis of 'n deur. Daar is verskeie Egiptiese hiërogliewe wat as die inspirasie hiervoor kon dien. In Semities, Antieke Grieks en Latyn is die letter as /d/ uitgespreek; in die Etruskiese alfabet was die letter oorbodig, maar is dit tog behou. 
Die kleinletterweergawe van die letter bestaan uit 'n lus en 'n lang vertikale streep. Dié weergawe het ontstaan uit variasies van die hoofletter.


== D met skryftekens ==
Đ, đ
Ď, ď
Ḓ, ḓ