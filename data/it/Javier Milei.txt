"javier gerardo milei (afi: /xa\u02c8\u03b2je\u027e xe\u02c8\u027ea\u027e\u00f0o mi\u02c8lei/; buenos aires, 22 ottobre 1970) \u00e8 un politico, economista, scrittore, docente, conduttore radiofonico argentino, presidente dell'argentina dal 10 dicembre 2023.\npoliticamente, viene definito da vari giornalisti come un politico di estrema destra. la sua campagna elettorale \u00e8 stata incentrata sulla promozione delle idee ultra-liberiste del libertarismo di destra tra cui l'abolizione della banca centrale argentina e un drastico ridimensionamento del ruolo dello stato, come la proposta di riduzione dei ministeri dell'argentina (da 18 a 8) e l'unificazione del ministero dell'istruzione, della sanit\u00e0 e del lavoro in un nuovo ministero detto \"ministero del capitale umano\". per l'istruzione milei  ha proposto il sistema dei voucher scolastici (in favore della decentralizzazione dell'educazione) e dei sussidi temporanei (eliminando in tal modo l'assistenza sociale diretta) per le cure mediche \"finch\u00e9 l'argentina non sar\u00e0 un paese prospero\".ha ottenuto una certa visibilit\u00e0 pubblica con la partecipazione a dibattiti televisivi e con le aspre critiche ai governi di cristina fern\u00e1ndez de kirchner, mauricio macri e alberto fern\u00e1ndez.\nmilei ha dichiarato la sua intenzione di candidarsi come deputato per la citt\u00e0 di buenos aires nel 2021 per la coalizione la libertad avanza, raccogliendo poi, alle elezioni del settembre 2021, il 13,66% dei consensi, arrivando terzo nella capitale e diventando deputato. facendo una campagna con lo slogan \"non sono venuto qui per guidare agnelli ma per risvegliare i leoni\", ha denunciato la \"casta politica\", da lui definita come composta da \"politici inutili e parassiti che non hanno mai lavorato\".nel 2023 ha annunciato la sua candidatura alle elezioni presidenziali argentine di quell'anno, sostenuto dalla coalizione la libertad avanza, arrivando primo nelle elezioni primarie di agosto e secondo alle elezioni vere e proprie a ottobre; verr\u00e0 poi eletto al ballottaggio il 19 novembre col 55,69%, sconfiggendo il candidato peronista sergio massa.\n\n\n== biografia ==\n\n\n=== infanzia e giovent\u00f9 ===\nmilei \u00e8 nato nella citt\u00e0 di buenos aires, argentina, il 22 ottobre 1970. ha origini italiane da parte dei suoi bisnonni paterni.\nsuo padre norberto era un autista di autobus diventato poi proprietario di un'azienda di trasporti e sua madre alicia lucic una casalinga; ha anche una sorella minore di nome karina, con la quale sostiene di avere una stretta relazione. in un'intervista ha detto che, incuriosito dal crollo del tasso di cambio e dall'iperinflazione, ha deciso di studiare economia all'et\u00e0 di undici anni.milei ha completato gli studi secondari presso la scuola cardenal copello nel quartiere di villa devoto. in seguito si \u00e8 trasferito con la sua famiglia nella citt\u00e0 di s\u00e1enz pe\u00f1a, provincia di buenos aires. nella tarda adolescenza, dal 1987 al 1989, \u00e8 stato portiere dei chacarita juniors nelle divisioni inferiori. milei ha anche cantato nella band everest, in cui ha suonato soprattutto musica dei rolling stones. laureato in economia presso l'universit\u00e0 di belgrano, ha conseguito due master presso l'istituto per lo sviluppo economico e sociale (iedes) e l'universit\u00e0 torcuato di tella.\n\n\n=== carriera ===\n\u00e8 stato capo economista presso la maxima administradora de fondos de jubilaciones y pensiones (afjp), capo economista presso lo studio broda e consulente governativo presso il centro internazionale per il regolamento delle controversie in materia di investimenti (icsid). \u00e8 stato anche economista senior presso la hsbc. \u00e8 membro di b20, il gruppo di politica economica della camera di commercio internazionale, e del world economic forum. \u00e8 uno specialista in crescita economica ed \u00e8 stato professore di diverse materie economiche nelle universit\u00e0 argentine e all'estero. \u00e8 autore di 9 libri.per pi\u00f9 di 21 anni \u00e8 stato professore di macroeconomia, economia della crescita, microeconomia e matematica per l'economia. dal 2013 legge e tiene conferenze sulla scuola austriaca di economia. dal 2016 ha cercato di fondere concetti della scuola austriaca con concetti del monetarismo, poich\u00e9 secondo lui ben bernanke \u00e8 stato il pi\u00f9 grande banchiere centrale di sempre, un punto di vista rifiutato da molti economisti austriaci. milei ospita il suo programma radiofonico settimanale intitolato demoliendo mitos (\"demolendo miti\").\n\n\n=== carriera nei media ===\ndal 2014 ha iniziato a rilasciare interviste in vari programmi televisivi e radiofonici, insieme al collega diego giacomini. in seguito, durante il governo di mauricio macri, \u00e8 stato invitato in diversi media per fornire un'analisi della situazione economica. milei si \u00e8 sempre caratterizzato per il suo modo di discutere, di esprimersi e di confrontarsi con giornalisti e politici. la sua personalit\u00e0 e le sue interazioni, sia nei media che nei social network, l'hanno fatto conoscere molto bene al pubblico.dall'alta esposizione e dal suo modo efficace di comunicare i suoi contenuti analitici, la sua teoria economica e il suo pensiero ideologico, ha finito per essere un economista riconosciuto da un settore della giovent\u00f9 argentina e dalla societ\u00e0 in generale, tanto che molti canali youtube sono dedicati a caricare frammenti delle sue apparizioni mediatiche sulla piattaforma. dalle sue apparizioni, economisti, politologi e giornalisti hanno cominciato a esporre nuovamente le idee liberali anche in televisione, alla radio e nei social network. per questo motivo molti considerano milei il principale responsabile della rinascita del liberalismo nella politica e nell'opinione pubblica argentinanel 2018 debutta come attore nella sua opera teatrale \u201cel consultorio de milei\u201d, con claudio rico e diego sucalesca. lo spettacolo \u00e8 diretto da nito artaza. nel 2019, ospite dei talk-show argentini, amava travestirsi da general ancap (contrazione di \"anarcocapitalista\"), un supereroe da lui inventato. \u201cla mia missione \u2013 dichiarava milei, mentre agitava un bastone da mago \u2013 \u00e8 quella di prendere a calci nel culo keynesiani e collettivisti\u201d. nello stesso anno la rivista noticias lo ha nominato come una delle persone pi\u00f9 influenti in argentina. anche altri riferimenti liberali, come manuel adorni o jos\u00e9 luis espert, sono apparsi nella lista.\nsecondo la societ\u00e0 di consulenza ejes de comunicaci\u00f3n, nel 2018 \u00e8 stato l'economista pi\u00f9 invitato dai canali argentini. nel 2019, la rivista noticias lo ha classificato tra le persone pi\u00f9 influenti in argentina. si distingue per il suo modo spesso aggressivo di discutere e per l'uso ricorrente di un linguaggio scurrile.\na met\u00e0 del 2020 milei si \u00e8 espresso a favore delle marce contro il governo del presidente argentino alberto fern\u00e1ndez. sulla base di queste manifestazioni, il funzionario kirchnerista leandro santoro ha definito la nuova ideologizzazione e politicizzazione dei giovani in argentina, che in parte si sta orientando verso il liberalismo, \"da non sottovalutare\". santoro ha fatto questa dichiarazione in un'intervista con il canale ufficiale c5n.\n\n\n=== presidenza della repubblica argentina ===\ncandidato per il partito la libert\u00e0 avanza all'elezione presidenziale in argentina del 2023, milei si dichiara nemico giurato della \"casta politica\", propone l'abolizione della banca centrale e la dollarizzazione dell'economia. nega il cambiamento climatico, considera l'educazione sessuale un \u201ccomplotto contro la famiglia\u201d, vuole vietare l'aborto e liberalizzare il possesso di armi. ha inoltre contestato la cifra ufficiale dei 30mila desaparecidos durante la dittatura argentina.\nil 22 ottobre durante le elezioni per la presidenza al primo turno \u00e8 risultato il secondo candidato pi\u00f9 votato dopo sergio massa con quasi il 30% dei voti riuscendo cos\u00ec a passare al ballottaggio, grazie a patricia bullrich che ha chiesto ai suoi elettori di sostenerlo il 19 novembre sconfigge massa conquistando il 55,69% dei voti.\nil 10 dicembre 2023 ha prestato giuramento nell'aula del camera dei deputati, pronunciando subito dopo il discorso d'insediamento all'esterno del palazzo del congresso nazionale, davanti alla folla. il discorso \u00e8 durato pi\u00f9 di mezz'ora e ha messo in luce la difficile situazione economica, considerandola la \u201cpeggiore eredit\u00e0 della storia\u201d.\nil 13 dicembre, a tre giorni dall\u2019insediamento, annuncia le sue prime misure economiche, tra cui una svalutazione del peso argentino del 50% a partire dal giorno seguente e grossi tagli alla spesa pubblica, ricevendo l\u2019approvazione del fondo monetario internazionale.\n\n\n== pensiero politico ==\n\n\n=== politiche economiche e sociali ===\njavier milei \u00e8 un politico ultra-liberista: vuole abolire la banca centrale argentina e dollarizzare l'economia, ma ha anche espresso sostegno per bitcoin; vuole porre fine all'istruzione pubblica e sostituirla con un sistema di voucher scolastici; vuole privatizzare la sanit\u00e0 e legalizzare il libero commercio di organi umani. vuole, inoltre, eliminare i ministeri della sanit\u00e0, dell'istruzione e dell'ambiente per sostituirli con un unico ministero denominato il \"ministero del capitale umano\".\u00e8 vicino alle posizioni del libertarismo di destra e aderisce alla filosofia dell'anarcocapitalismo, si considera infatti \"un minarchico sul breve termine e un anarcocapitalista filosoficamente\". \u00e8 un forte sostenitore della scuola austriaca di economia e, a proposito, ha affermato che \"la chiarezza concettuale degli [economisti] austriaci \u00e8 superlativa e domina fortemente il resto delle scuole\".sulle questioni sociali, come l'eutanasia e l'aborto, si \u00e8 dichiarato moralmente contrario; vede l'aborto come una questione di diritti di propriet\u00e0 e sostiene che l'aborto \u00e8 moralmente sbagliato anche in caso di stupro. si oppone alla legge che lo ha legalizzato nel 2020 e propone di indire un referendum sulla legge sull'interruzione volontaria della gravidanza. \u00e8 invece favorevole ai matrimoni tra persone dello stesso sesso (come esercizio del diritto di contratto), alla legalizzazione della prostituzione, alla legalizzazione delle droghe, alla legalizzazione della vendita di organi e alla libera vendita di armi da fuoco. non \u00e8 contrario alla vendita di bambini ma ha detto che, per via della delicatezza del tema, se ne potr\u00e0 parlare solo tra 200 anni.considera la tassazione \"un furto\" ed \u00e8 favorevole a uno stato minimo; si rif\u00e0 alla tradizione di ludwig von mises, di friedrich von hayek e dell'anarcocapitalista statunitense murray n. rothbard. ha affermato che i soldi del suo stipendio (da politico) siano \"soldi sporchi\" e che lo stato sia \"un\u2019organizzazione criminale che si finanzia attraverso le tasse prelevate alle persone con la forza. stiamo restituendo i soldi che la casta politica ha rubato\" mettendo a disposizione il suo stipendio a sorteggio.il suo modo di fare politica \u00e8 stato paragonato a quello di donald trump, jair bolsonaro e nayib bukele. nega il cambiamento climatico che considera essere una \"menzogna del socialismo\", \u00e8 contrario al cosiddetto \"marxismo culturale\" (una teoria del complotto di estrema destra), all'educazione sessuale nelle scuole ed \u00e8 scettico sui vaccini contro il covid-19. \nmilei sostiene l'ex presidente brasiliano jair bolsonaro e l'ex presidente degli stati uniti donald trump, soprattutto per il loro anticomunismo e la critica al socialismo; anche lui \u00e8 fortemente contrario alla giustizia sociale. ritiene che le disuguaglianze sociali siano naturali e che il governo non debba cercare di ridurle, aggiungendo che la giustizia sociale \u00e8 un \"concetto aberrante\" e un \"furto\". apprezza l'imprenditorialit\u00e0 e il successo individuale. noto per la sua retorica anti-sinistra, la ha accusata di aver \"ucciso milioni di persone nel xx secolo\" e ha affermato che la cosa peggiore che sia capitata all'argentina \u00e8 stato \"il peronismo nella sua versione kirchnerista\". descritto da el pais come un anticlericale, ha accusato papa francesco di \"essere l''incarnazione del comunismo\" aggiungendo che \"ges\u00f9 non pagasse le tasse\"'. nel marzo 2023 il papa gli ha risposto in un'intervista: \"l'estrema destra si ricostruisce sempre, \u00e8 il trionfo dell'egoismo sul comunitarismo\".secondo il think tank libertario cato institute, javier milei non \u00e8 di estrema destra e prende la definizione di liberalismo dal suo mentore alberto benegas lynch, un economista liberale classico molto noto in argentina: \"il liberalismo \u00e8 rispetto senza restrizioni del progetto di vita di altri, basati sul principio di non aggressione, e sulla difesa del diritto alla vita, alla libert\u00e0 e alla propriet\u00e0 privata. le sue istituzioni fondamentali sono i mercati liberi da ogni intervento statale, la libera concorrenza, la divisione del lavoro e la cooperazione sociale. ci\u00f2 difficilmente corrisponde al conservatorismo sociale, al nazionalismo o, peggio, al fascismo.\" ad esempio, la proposta di punta di milei, la dollarizzazione, affronta un problema che preoccupa la stragrande maggioranza degli argentini: l'inflazione. questa \u00e8 una situazione avversata dai nazionalisti, che vedono la valuta come parte dell\u2019identit\u00e0 nazionale, e dai sostenitori della sovranit\u00e0 monetaria. \u00e8 anche favorevole all\u2019apertura commerciale unilaterale.in politica estera, ha dichiarato che, se eletto presidente, vorrebbe allinearsi con gli stati uniti e israele. ha anche espresso l'intenzione di spostare l'ambasciata argentina in israele da tel aviv a gerusalemme, una decisione presa finora solo da quattro paesi, tra cui gli stati uniti. lo status della citt\u00e0 \u00e8 controverso: nel 1980, israele ha annesso gerusalemme est, una mossa non riconosciuta dall'onu, che considera l'area un territorio occupato. ha anche annunciato che far\u00e0 di israele la sua prima destinazione come presidente. nel 2023 ha denunciato l'adesione dell'argentina ai brics.la coalizione che lo appoggia, la libert\u00e0 avanza \u00e8 sospettata di aver chiesto ai suoi candidati di comprare il loro posto nelle liste elettorali per diverse decine di migliaia di dollari in vista delle elezioni generali del 2023. lo hanno testimoniato uomini d'affari, avvocati e politici precedentemente vicini a javier milei. secondo loro, sono stati chiesti almeno 10.000 dollari per una candidatura e fino a 250.000 dollari per i seggi pi\u00f9 ambiti. milei ha dichiarato che prender\u00e0 contromisure legali per quelle che lui definisce delle bugie.\n\n\n== vita privata ==\ndi religione cattolica, afferma di volersi convertire all'ebraismo con l'aiuto del suo consigliere, il rabbino axel wahnish. ha cinque cani, quattro dei quali si chiamano come i suoi economisti preferiti: milton (friedman), murray (rothbard), robert (lucas) e lucas (prende il nome sempre da robert lucas). ha una relazione con la comica e imitatrice argentina f\u00e1tima florez.al capone, il gangster statunitense, \u00e8 uno dei suoi eroi e lo ha definito un \"benefattore sociale\".\n\n\n=== onorificenze argentine ===\n\n\n== opere ==\n\n\n=== libri ===\nlecturas de econom\u00eda en tiempos de kirchnerismo, 2014;\npol\u00edtica econ\u00f3mica contrarreloj, 2014;\nel retorno al sendero de la decadencia argentina, 2015;\nmaquinita, infleta y devaluta, 2016, con diego giacomini;\notra vez sopa: maquinita, infleta y devaluta: ensayos de econom\u00eda monetaria para el caso argentino, con diego giacomini;\ndesenmascarando la mentira keynesiana. keynes, friedman y el triunfo de la escuela austriaca;\nlibertad, libertad, libertad, con diego giacomini;\npandenomics: la econom\u00eda que viene en tiempos de megarrecesi\u00f3n, inflaci\u00f3n y crisis global.\n\n\n=== articoli ===\nselected academic articles (2004) real exchange rate targeting. \u00bftrilema monetario o control de capitales? la pol\u00edtica fiscal, revista de econom\u00eda y estad\u00edstica, universidad nacional de c\u00f3rdoba, facultad de ciencias econ\u00f3micas, instituto de econom\u00eda y finanzas, vol. 0(2), pages 63\u201387, january. (2014)\nde los picapiedras a los supers\u00f3nicos: maravillas del progreso tecnol\u00f3gico con convergencia, revista actualidad econ\u00f3mica, universidad nacional de c\u00f3rdoba, facultad de ciencias econ\u00f3micas, instituto de econom\u00eda y finanzas, vol. 0(83), pages 5\u201318. (2017)\nensayos monetarios para econom\u00edas abiertas: el caso argentino (with diego giacomini), revista actualidad econ\u00f3mica, universidad nacional de c\u00f3rdoba, facultad de ciencias econ\u00f3micas, instituto de econom\u00eda y finanzas, vol. 0(91), pages 5\u201324.\n\n\n== note ==\n\n\n== voci correlate ==\nanarcocapitalismo\njos\u00e9 luis espert\nlibertarismo di destra\nliberismo\n\n\n== altri progetti ==\n\n wikiquote contiene citazioni di o su javier milei\n wikimedia commons contiene immagini o altri file su javier milei"