"lars olof gustaf ljungstr\u00f6m, k\u00e4nd som olle ljungstr\u00f6m, f\u00f6dd 12 augusti 1961 i riala f\u00f6rsamling i stockholms l\u00e4n, d\u00f6d 4 maj 2016 i erska distrikt i sollebrunn, var en svensk s\u00e5ngare, gitarrist, l\u00e5tskrivare och bildkonstn\u00e4r. \nljungstr\u00f6m inledde sin karri\u00e4r som s\u00e5ngare och gitarrist i bandet reeperbahn (1979\u20131984) och gick sedan via duon heinz & young till att fr\u00e5n 1993 verka som soloartist. han medverkade dock p\u00e5 flera andra svenska bands skivor, d\u00e4ribland wilmer x och webstrarna, och gjorde ett antal duetter. p\u00e5 2000-talet samarbetade han i olika projekt med konstn\u00e4rer som ernst billgren och p\u00e5l hollender. \n1995 vann ljungstr\u00f6m musikpriset rockbj\u00f6rnen som \u00e5rets manliga svenska artist. ljungstr\u00f6m skrev mycket s\u00e4regna l\u00e5ttexter; i en recension skrev malena rydell 2009 \"... det finns ingen som kan ironisera bort \u00e5ngest med s\u00e5dan svalka som olle ljungstr\u00f6m. han \u00e4r \u00e5ngesthanteringens popmaestro.\"\n\n\n== biografi ==\n\n\n=== uppv\u00e4xt ===\nolle ljungstr\u00f6m v\u00e4xte upp p\u00e5 bj\u00f6rkholmen n\u00e4ra svarts\u00f6 i stockholms sk\u00e4rg\u00e5rd. han var son till tillsyningsmannen anders ljungstr\u00f6m och journalisten misse ljungstr\u00f6m, ogift bergne, samt sonson till juristen olof ljungstr\u00f6m och sondotterson till frithiof bergne. fadern var 20 \u00e5r och modern 18 n\u00e4r ljungstr\u00f6m f\u00f6ddes.ljungstr\u00f6m b\u00f6rjade spela gitarr redan innan l\u00e5gstadiet och bland annat l\u00e4rde misse honom ackorden till paul ankas l\u00e5t \"diana\".\n\n\n=== tiden med reeperbahn ===\nhuvudartikel: reeperbahnljungstr\u00f6m b\u00f6rjade sin karri\u00e4r som musiker redan i 16-\u00e5rs\u00e5ldern, n\u00e4r han \u00e5r 1977 tillsammans med n\u00e5gra kompisar bildade bandet rotten group. bandet \u00e4ndrade sedan namn till lesbian hardcore, men hade valt namnet reeperbahn n\u00e4r de gjorde sina f\u00f6rsta professionella spelningar \u00e5r 1978, bland annat vid l\u00e5ngholmsparken. reeperbahn sl\u00e4ppte sitt f\u00f6rsta album november 1979. i b\u00f6rjan var gruppen framf\u00f6rallt influerade av artister som the rolling stones och t. rex.reeperbahn hittade inte sin ljudbild omedelbart. i b\u00f6rjan sj\u00f6ng de exempelvis p\u00e5 b\u00e5de engelska och svenska. f\u00f6re genombrottet 1981 med albumet venuspassagen hade bandet dock hittat stilen, d\u00e5 de b\u00f6rjat anv\u00e4nda synthar vid sidan om gitarrerna och sj\u00f6ng uteslutande svenska texter. under de f\u00f6rsta \u00e5ren delade ljungstr\u00f6m gruppens l\u00e5tskrivaruppgift tillsammans med dan sundquist, men hamnade allt mer i centrum n\u00e4r den sistn\u00e4mnde l\u00e4mnade gruppen 1982. sedan sl\u00e4ppte reeperbahn skivorna peep-show och intriger (b\u00e5da 1983) innan bandet uppl\u00f6stes efter en sommarturn\u00e9 1984. bandet \u00e5terf\u00f6renades dock vid tv\u00e5 tillf\u00e4llen under ljungstr\u00f6ms livstid, f\u00f6rst 1986 p\u00e5 f\u00f6rsta hultsfredsfestivalen och sedan p\u00e5 forever young-turn\u00e9n 2010.\nunder sina \u00e5r med gruppen reeperbahn p\u00e5 1970- och 80-talet spelade ljungstr\u00f6m oftast gitarr \u00e4ven p\u00e5 scenen vid sidan om att han sj\u00f6ng. en recensent beskrev ljungstr\u00f6ms gitarrspel, efter en konsert \u00e5r 1982, som \"rivigt, intensivt och brutalt.\"under 1983 medverkade reeperbahn-medlemmarna i staffan hildebrands ungdomsfilm g \u2013 som i gemenskap, d\u00e4r de spelade ett fiktivt band, n\u00fcrnberg 47. ljungstr\u00f6m har senare erk\u00e4nt att han och \u00f6vriga bandmedlemmar inte var s\u00e4rskilt entusiastiska om hildebrands film: \"vi var inte s\u00e4rskilt stolta \u00f6ver att vara med i filmen d\u00e5 f\u00f6r den k\u00e4ndes f\u00f6r dum. jag tillh\u00f6rde v\u00e4l inte m\u00e5lgruppen om man s\u00e4ger s\u00e5.\"ungef\u00e4r samtidigt som reeperbahn uppl\u00f6stes bildade ljungstr\u00f6m, tillsammans med v\u00e4nnen heinz liljedahl fr\u00e5n ratata, bandet heinz & young. projektet blev kortvarigt men de hann sl\u00e4ppa albumet buzzbuzzboys... (1984).\ntidigt p\u00e5 1980-talet gjorde ljungstr\u00f6m \u00e4ven n\u00e5gra spelningar tillsammans med martin s\u00f6rling under gruppnamnet sexophones.\n\n\n=== solokarri\u00e4ren ===\n\n\n==== 1990-talet ====\nefter heinz & young tog ljungstr\u00f6m ett l\u00e4ngre uppeh\u00e5ll fr\u00e5n musiken. han gick reklamskolan berghs school of communication och arbetade under n\u00e5gra \u00e5r som copywriter. han arbetade dessutom som fotomodell under en period, och studerade litteraturvetenskap.sommaren 1992 gjorde ljungstr\u00f6m comeback som musiker, den h\u00e4r g\u00e5ngen som soloartist, n\u00e4r han spelade p\u00e5 hultsfredfestivalen med en handfull nyskrivna l\u00e5tar. i april 1993 sl\u00e4pptes albumet olle ljungstr\u00f6m p\u00e5 telegram records. ljungstr\u00f6m b\u00f6rjade g\u00f6ra musik igen efter att han sjungit duett i webstrarnas s\u00e5ng \"v\u00e4nner f\u00f6r livet\" 1992. i en intervju med sydsvenskan uttalade ljungstr\u00f6m flera \u00e5r senare: \"f\u00f6re webstrarna hade jag inte en tanke p\u00e5 en solokarri\u00e4r. jag var reklamare och fotomodell, musikbranschen var f\u00f6r mig piss factory number one. att syssla med musik var meningsl\u00f6st. tanken p\u00e5 att \u00e5ter bli l\u00e5ginkomsttagare hade inte lockat mig.\" ljungstr\u00f6m betonade dock ocks\u00e5, i en tidigare intervju, att hans comeback inom musiken \u00e4ven berodde p\u00e5 att han \"\u00e5terigen k\u00e4nde att [han] hade n\u00e5got att ber\u00e4tta.\" dessutom hade reklamf\u00f6retaget d\u00e4r ljungstr\u00f6m arbetade g\u00e5tt i konkurs 1991\u20131992.precis som under reeperbahn-tiden skrev ljungstr\u00f6m som soloartist sina egna texter, som var p\u00e5 svenska \u2013 fr\u00e5nsett n\u00e5gra f\u00e5 coverl\u00e5tar. musiken, som huvudsakligen var traditionell rock-pop, komponerades i n\u00e4ra samarbete med heinz liljedahl under hela 1990-talet och till och med \u00e5r 2002. i m\u00e5nga fall stod liljedahl helt och h\u00e5llet f\u00f6r musiken p\u00e5 ljungstr\u00f6ms l\u00e5tar. ljungstr\u00f6m ska dock ha komponerat ett f\u00e5tal l\u00e5tar p\u00e5 egen hand, exempelvis \"n\u00e5t f\u00f6r dom som v\u00e4ntar\" (1998), \"saker som jag samlat p\u00e5\" (1998) och \"du ska bli min\" (2000). musikaliskt var ljungstr\u00f6m och liljedahl influerade av neil young och creedence clearwater revival. ljungstr\u00f6ms l\u00e5ttexter har beskrivits som \"dubbelbottnade och l\u00e4tt surrealistiska.\"f\u00f6rsta soloalbumet f\u00f6ljdes av albumen v\u00e4rldens r\u00e4ddaste man (1994), tack (1995), det stora kalaset (1998), en apa som liknar dig (2000) och syntheziser (2002). ljungstr\u00f6m var \u00e4ven en flitig p\u00e5 konsertscenerna under dessa \u00e5r. han upptr\u00e4dde ett antal g\u00e5nger p\u00e5 hultsfredsfestivalen, och turnerade regelbundet. som soloartist etablerade han sig snabbt och mottog genomg\u00e5ende positiva recensioner under 1990-talet. om ljungstr\u00f6ms f\u00f6rsta soloalbum fr\u00e5n 1993 skrev till exempel lars lindstr\u00f6m i expressen: \"jag vet inte om det finns plats f\u00f6r en s\u00e5 uppenbar beg\u00e5vning som olle ljungstr\u00f6m i 90-talets sverige. men det borde g\u00f6ra det. och vi borde vara r\u00e4dda om honom.\"ljungstr\u00f6m bidrog ocks\u00e5 med l\u00e5tar i andra sammanhang. till exempel gjorde han 1998 en cover p\u00e5 cornelis vreeswijks s\u00e5ng \"balladen om all k\u00e4rleks l\u00f6n\" p\u00e5 hyllningsalbumet den flygande holl\u00e4ndaren 2. v\u00e5ren 1995 deltog ljungstr\u00f6m som panelmedlem i s\u00e4song 1 av tv-programmet knesset p\u00e5 ztv. samma \u00e5r vann han rockbj\u00f6rnen som \"\u00e5rets manliga svenska artist\", och han nominerades \u00e4ven i kategorin \"\u00e5rets textf\u00f6rfattare\". 1999 fanns olle ljungstr\u00f6m med p\u00e5 aftonbladets lista \u00f6ver \"\u00e5rhundradets 50 b\u00e4sta svenska artister\" (30:e plats). han medverkade \u00e4ven i den svenska versionen av filmen asterix och obelix m\u00f6ter caesar (1999), som r\u00f6sten \u00e5t figuren trubadix.\n\n\n==== oslo och 2000-talet ====\nmot 1990-talets slut bildade ljungstr\u00f6m bandet oslo tillsammans med konstn\u00e4ren ernst billgren och heinz liljedahl. gruppen gjorde n\u00e5gra spelningar och sl\u00e4ppte \u00e4ven singeln \"bellmannen\" h\u00f6sten 2001, men lades sedan ner v\u00e5ren 2003.efter sj\u00e4tte soloalbumet syntheziser f\u00f6rekommer ljungstr\u00f6m mer s\u00e4llsynt i media under n\u00e5gra \u00e5r. ungef\u00e4r samtidigt med att skivan sl\u00e4pptes, \u00e5kte han till afghanistan f\u00f6r att medverka i p\u00e5l hollenders film united states of afghanistan, och detta fick som f\u00f6ljd att han skadades under en terrorattack; en bomb exploderade p\u00e5 torget utanf\u00f6r ljungstr\u00f6ms hotellrum medan han stod i f\u00f6nstret och filmade med sin kamera. sommaren 2004 l\u00e4r ljungstr\u00f6m och liljedahl haft planer om att spela in ett nytt album och ljungstr\u00f6m drog \u00e4ven ut p\u00e5 turn\u00e9 vid samma tid, men planerna om nytt album ledde ingenstans den h\u00e4r g\u00e5ngen och lades slutligen ner. syntheziser f\u00f6rblev ljungstr\u00f6m och liljedahls sista skiva ihop.\n2005 medverkade ljungstr\u00f6m p\u00e5 frondas l\u00e5t \"miljoner indianer\". samma \u00e5r skrev och framf\u00f6rde han n\u00e5gra l\u00e5tar i samband med teaterf\u00f6rest\u00e4llningen krig hela tiden av marcus birro. l\u00e5tarna fanns \u00e4ven med p\u00e5 albumet r u sockud\u00e5pad? som gavs ut \u00e5ret d\u00e4rp\u00e5 och var ett samarbetsprojekt tillsammans med stry terrarie (ebba gr\u00f6n, imperiet med flera). f\u00f6rutom dessa projekt h\u00f6rdes inte s\u00e5 mycket om ljungstr\u00f6m under n\u00e5gra \u00e5r. han uppm\u00e4rksammades dock h\u00f6sten 2008, efter flera \u00e5rs relativ fr\u00e5nvaro fr\u00e5n offentligheten, n\u00e4r hyllningsskivan andra sjunger olle ljungstr\u00f6m sl\u00e4pptes. skivan blev gjort efter initiativ fr\u00e5n producenten robert qwarforth, och de som medverkade var kents vokalist joakim berg, love olzon, thomas di leva, sara isaksson, alf, lisa miskovsky, eric gadd, ane brun och emil jensen, andreas mattsson, uno svenningsson, tomas andersson wij och bo sundstr\u00f6m.\nsamtidigt som hyllningsskivan sl\u00e4pptes florerade rykten om att ljungstr\u00f6m sj\u00e4lv h\u00f6ll p\u00e5 att spela in sitt sjunde studioalbum, det f\u00f6rsta sedan syntheziser (2002). resultatet blev skivan sju som sl\u00e4pptes den 4 mars 2009. 14 nya l\u00e5tar hade spelats in tillsammans med producenten torsten larsson, varav en av l\u00e5tarna, \"hj\u00e4ltar\", \u00e4r en duett med anna j\u00e4rvinen. alla l\u00e5tar hade utg\u00e5tt fr\u00e5n akustiska gitarrer spelade av ljungstr\u00f6m och larsson, varp\u00e5 allehanda musiker och grannar hade g\u00e4stspelat genom inspelningsprocessen. detta \u00e4r det f\u00f6rsta soloalbum ljungstr\u00f6m gjorde d\u00e4r hans tidigare samarbetare liljedahl ej medverkade.\nunder vintern 2009 visades dokument\u00e4ren en film om olle ljungstr\u00f6m p\u00e5 svt och biografer, som regisserats av v\u00e4nnen jacob fr\u00f6ss\u00e9n. i filmen sammanfattar ljungstr\u00f6m sitt liv med dessa ord: \"att f\u00e5 allt man \u00e5tr\u00e5r men inte kunna njuta av det\". ljungstr\u00f6m genomf\u00f6rde \u00e4ven en efterl\u00e4ngtad liveturn\u00e9 under detta \u00e5r.\n\ndecember 2009 nominerades ljungstr\u00f6m som en av nio kandidater till en grammis som \"\u00e5rets manliga artist\". han kom dock inte med bland de fem finalisterna. hans tolkning av carl michael bellmans \"vila vid denna k\u00e4lla\" i iq:s alkoholkampanj utn\u00e4mndes till \u00e5rets reklaml\u00e5t 2009.\n\n\n==== 2010-talet ====\nmars 2010 \u00e5tersl\u00e4pptes ljungstr\u00f6ms fem f\u00f6rsta soloalbum i samlingsboxen original album series hos warner music group. augusti 2011 tilldelades ljungstr\u00f6m cornelis vreeswijk-stipendiet. ungef\u00e4r samtidigt gavs en biografi om ljungstr\u00f6m ut, jag \u00e4r b\u00e5de listig och stark, p\u00e5 norstedts f\u00f6rlag. sommaren 2012 medverkade ljungstr\u00f6m, tillsammans med bland andra magnus uggla, i den tredje s\u00e4songen av tv4:s produktion s\u00e5 mycket b\u00e4ttre. programmet s\u00e4ndes under h\u00f6sten.\n26 december 2012 gav warner music ut albumet s\u00e5 mycket olle ljungstr\u00f6m, en dubbel-cd som inneh\u00e5ller b\u00e5de hans l\u00e5tar fr\u00e5n s\u00e5 mycket b\u00e4ttre och ett urval \u00e4ldre hittar. 27 mars 2013 gav ljungstr\u00f6m ut sitt \u00e5ttonde album som soloartist, sl\u00e4ng in en clown. p\u00e5 albumet hade han \u00e5terigen samarbetat med torsten larsson. samma \u00e5r begav han sig \u00e4ven p\u00e5 en v\u00e5r- och sommarturn\u00e9.oktober 2013 medverkade ljungstr\u00f6m i tv-programmet moraeus med mera med ett par l\u00e5tar. 27 december samma \u00e5r utn\u00e4mndes han som en av \"\u00e5rets 10 mest spelade l\u00e5tskrivare\" i sverige (nionde plats), tack vare darins cover p\u00e5 l\u00e5ten \"en apa som liknar dig\" i s\u00e5 mycket b\u00e4ttre.ett av de sista officiella projekt som ljungstr\u00f6m genomf\u00f6rde f\u00f6re sin d\u00f6d var en fotoutst\u00e4llning p\u00e5 landskrona fotofestival i augusti 2015.\n\n\n=== den sista tiden ===\nljungstr\u00f6m bodde fr\u00e5n 2008 fram till sin d\u00f6d i gr\u00e4fsn\u00e4s i alings\u00e5s kommun. natten till 4 maj 2016 hittades han d\u00f6d i sin bostad. ljungstr\u00f6m avled till f\u00f6ljd av l\u00e5ngvarig sjukdom; han led av diabetes och en leversjukdom, som p\u00e5verkats av att hans liv stundom kantats av missbruk. fram till sin d\u00f6d hade han fortsatt att skriva l\u00e5tar, och h\u00f6sten 2017 gjordes det klart att hans nionde studioalbum, m\u00e5la hela v\u00e4rlden, skulle ges ut postumt 8 december, 1,5 \u00e5r efter hans bortg\u00e5ng. hans producent p\u00e5 senare \u00e5r, torsten larsson, l\u00e4r ha f\u00e4rdigst\u00e4llt albumets elva sp\u00e5r n\u00e5gra m\u00e5nader efter ljungstr\u00f6ms d\u00f6d.[k\u00e4lla beh\u00f6vs]\n\n\n== privatliv och konstn\u00e4rskap ==\nvid sidan om musiken var ljungstr\u00f6m \u00e4ven bildkonstn\u00e4r, fr\u00e4mst som tecknare och m\u00e5lare, och medverkade p\u00e5 en rad utst\u00e4llningar i sverige. \nolle ljungstr\u00f6m var 1990\u20131995 gift med manusf\u00f6rfattaren josefine broman (f\u00f6dd 1964), dotter till reklammannen gunnar broman och lis, ogift jonsson. han var d\u00e4refter i en relation med musikern rebecka t\u00f6rnqvist under 1990-talet.\n\n\n== betydelse och efterm\u00e4le ==\nrockgruppen kents s\u00e5ngare joakim berg har omtalat ljungstr\u00f6m som \"en av sveriges extremt f\u00e5 genialiska rockstj\u00e4rnor\" och en inspirationsk\u00e4lla. rockjournalisten p\u00e5 aftonbladet markus larsson uttalade, vid ljungstr\u00f6ms d\u00f6d i maj 2016, att ljungstr\u00f6m \"gav svensk pop- och rockmusik en ny spr\u00e5kdr\u00e4kt och lite annorlunda melodier och ett annorlunda s\u00e4tt att sjunga p\u00e5.\" v\u00e4nnen och medmusikern heinz liljedahl ans\u00e5g att ljungstr\u00f6m \"banade v\u00e4g f\u00f6r artister som jocke berg och h\u00e5kan hellstr\u00f6m.\" artisten ulf stureson har omtalat ljungstr\u00f6m fr\u00e5n reeperbahn-tiden som sin \"stora idol i ton\u00e5ren,\" trots att stureson och ljungstr\u00f6m var j\u00e4mngamla.\n\n\n== diskografi ==\n\n\n=== solo - studioalbum ===\n\n\n=== solo - ep / samlingsalbum ===\n1997 \u2013 n\u00e5t f\u00f6r dom som v\u00e4ntar (ep) (ep)\n2001 \u2013 b\u00e4st\n2012 \u2013 s\u00e5 mycket olle ljungstr\u00f6m\n\n\n=== solo - livealbum ===\n2021 \u2013 live 2013\n\n\n=== solo - singlar / maxi ===\n\n\n=== reeperbahn - studioalbum / ep / samlingsalbum ===\n1979 \u2013 reeperbahn\n1980 \u2013 reeperbahn ep (ep)\n1981 \u2013 venuspassagen\n1982 \u2013 samlade singlar\n1983 \u2013 peep-show\n1983 \u2013 intriger\n\n\n=== reeperbahn - singlar ===\n1979 \u2013 havet ligger blankt\n1979 \u2013 the no. 1 disco hit (disco made me crazy)\n1980 \u2013 lycklig\n1981 \u2013 till: mitt liv\n1982 \u2013 dansar\n1982 \u2013 marrakech\n1983 \u2013 det vackra livet\n\n\n=== \u00f6vriga album / bidrag ===\n1983 \u2013 rum (lp av artisten niels jensen, ljungstr\u00f6m g\u00e4sts\u00e5ngare och gitarrist)\n1984 \u2013 buzzbuzzboys... (som heinz & young tillsammans med heinz liljedahl)\n1985 \u2013 do it (maxi-singel av gruppen zoo med bl.a. idde och irma schultz, peter korhonen m.fl., ljungstr\u00f6m producent tillsammans med johan v\u00e4vare)\n1986 \u2013 33 kulor i br\u00f6stet (2-sp\u00e5rs singel av zoo, ljungstr\u00f6m har skrivit titell\u00e5ten tillsammans med peter von gegerfelt, dessutom producerat)\n1989 \u2013 mitt eget zoo (\u00e4nnu en 2-sp\u00e5rs singel av zoo, ljungstr\u00f6m har skrivit b\u00e5da l\u00e5tars texter, sp\u00e5r 2 tillsammans med peter von gegerfelt)\n1990 \u2013 k\u00e4rleken tur & retur (gruppen be-bops f\u00f6rsta album, ljungstr\u00f6m g\u00e4stgitarrist p\u00e5 l\u00e5tarna \"hon vill veta mer\" och \"t\u00e4nker som jag\")\n1992 \u2013 mellan m\u00e5ndag och tisdag (gruppen webstrarnas tredje album, ljungstr\u00f6m sjunger duett p\u00e5 l\u00e5ten \"v\u00e4nner f\u00f6r livet\")\n1992 \u2013 absolut hultsfred (samlingsalbum med olika svenska artister, ljungstr\u00f6m medverkar med cover-l\u00e5ten \"another girl, another planet\")\n1994 \u2013 vilda f\u00e5glar: s\u00e5nger om barn (ljungstr\u00f6m medverkar med l\u00e5ten \"bara ett barn\" samt covern \"det g\u00e5tfulla folket\" med titiyo)\n1994 \u2013 hobby (album av david shutrick, ljungstr\u00f6m har skrivit text till l\u00e5tarna \"smulor av dig\" och \"vardag i vardagsrummet\")\n1995 \u2013 hall\u00e5 v\u00e4rlden (wilmer x och ljungstr\u00f6m sjunger duett p\u00e5 l\u00e5ten \"jag \u00e4r bara lycklig n\u00e4r jag dricker\")\n1995 \u2013 soff i propp - proppiversum p\u00e5 68 minuter (album med div. artister, ljungstr\u00f6m framf\u00f6r l\u00e5ten \"fiskpinnarnas marsch\")\n1995 \u2013 idde schultz (soloalbum av idde schultz, ljungstr\u00f6m har skrivit l\u00e5ten \"(du var) allt jag ville ha\" tillsammans med andreas mattsson)\n1996 \u2013 12 standards (jazz-skiva av bandet stora stygga, ljungstr\u00f6m tolkar l\u00e5ten \"my funny valentine\")\n1996 \u2013 temper (musikalbum av camilla henemark, ljungstr\u00f6m sjunger duett p\u00e5 l\u00e5ten \"twin souls\")\n1998 \u2013 den flygande holl\u00e4ndaren 2 (ljungstr\u00f6m tolkar l\u00e5ten \"balladen om all k\u00e4rleks l\u00f6n\")\n2001 \u2013 plura 50, en hyllningsplatta (hyllningsalbum till plura jonsson, ljungstr\u00f6m tolkar l\u00e5ten \"vilken underbar v\u00e4rld\")\n2001 \u2013 bellmannen / mulle (instrumental) (2-sp\u00e5rs singel av ljungstr\u00f6m, heinz liljedahl och ernst billgren under gruppnamnet oslo)\n2002 \u2013 \u00e5 vi e aik (samlingsalbum med aik-s\u00e5nger, ljungstr\u00f6m medverkar p\u00e5 titelsp\u00e5ret tillsammans med niklas str\u00f6mstedt m.fl.).\n2004 \u2013 kommissarie tax - tio l\u00e5tar och ett mysterium (musikalbum av elsie petr\u00e9n, ljungstr\u00f6m sjunger l\u00e5ten \"min snuttefilt\", och spelar \u00e4ven gitarr)\n2005 \u2013 h\u00e4nd (jonny kocks debutalbum, d\u00e4r ljungstr\u00f6m sjunger duett p\u00e5 l\u00e5ten \"olle ljungstr\u00f6ms sj\u00e4lvbiografi\")\n2005 \u2013 livet genom en pansarvagnspipa (ljungstr\u00f6m sjunger duett med hiphopmusikern fronda p\u00e5 l\u00e5ten \"miljoner indianer\", och han ska \u00e4ven ha skrivit delar av l\u00e5ttexten)\n2006 \u2013 r u sockud\u00e5pad? (tillsammans med stry terrarie och marcus birro)\n2009 \u2013 cohen - the scandinavian report (hyllningsalbum till leonard cohen, ljungstr\u00f6m tolkar l\u00e5ten \"chelsea hotel #2\")\n2009 \u2013 meningen med livet (musikalbum av br\u00f6derna lindgren, ljungstr\u00f6m sjunger l\u00e5ten \"kasta iv\u00e4g mig\")\n2010 \u2013 svenska tjejer (album av kristian anttila, ljungstr\u00f6m g\u00e4star l\u00e5ten \"josefin\")\n2011 \u2013 dvd! de 9 b\u00e4sta l\u00e5tarna i v\u00e4rlden som n\u00e5gonsin gjorts (musik-dvd med nyinspelningar p\u00e5 \u00e4ldre olle ljungstr\u00f6m-l\u00e5tar)\n2013 \u2013 kom ut ikv\u00e4ll! mauro scocco 50 (en hyllning) (ljungstr\u00f6m och heinz liljedahl framf\u00f6r cover-l\u00e5ten \"f\u00f6r varje dag\" som heinz & young)\n\n\n== bibliografi ==\n2011 \u2013 jag \u00e4r b\u00e5de listig och stark (tillsammans med elin fredrikson)\n\n\n== priser och utm\u00e4rkelser ==\n1995 \u2013 rockbj\u00f6rnen som \"\u00e5rets manliga svenska artist\"\n2009 \u2013 resum\u00e9 - \u00e5rets reklaml\u00e5t f\u00f6r tolkningen av bellmans \"hvila vid denna k\u00e4lla\"\n2011 \u2013 cornelis vreeswijk-stipendiet\n\n\n== k\u00e4llor ==\n\n\n== externa l\u00e4nkar ==\nofficiell webbplats\nolle ljungstr\u00f6m p\u00e5 myspace\nen film om olle ljungstr\u00f6m\nolle ljungstr\u00f6m i afghanistan - filmen"