"zbigniew tadeusz ziobro (ur. 18 sierpnia 1970 w krakowie) \u2013 polski polityk i prawnik. wsp\u00f3\u0142za\u0142o\u017cyciel i prezes suwerennej polski (w latach 2012\u20132023 pod nazw\u0105 solidarna polska).\npose\u0142 na sejm iv, v, vi, viii, ix i x kadencji (2001\u20132009, od 2015), deputowany do parlamentu europejskiego vii kadencji (2009\u20132014). w latach 2005\u20132007 minister sprawiedliwo\u015bci i prokurator generalny w rz\u0105dach kazimierza marcinkiewicza i jaros\u0142awa kaczy\u0144skiego,  minister sprawiedliwo\u015bci w rz\u0105dach beaty szyd\u0142o oraz mateusza morawieckiego w latach 2015\u20132023, w latach 2016\u20132023 ponownie prokurator generalny.\n\n\n== \u017cyciorys ==\n\n\n=== wykszta\u0142cenie i praca zawodowa ===\nw 1994 uko\u0144czy\u0142 studia na wydziale prawa i administracji uniwersytetu jagiello\u0144skiego. po studiach odby\u0142 aplikacj\u0119 prokuratorsk\u0105 w prokuraturze okr\u0119gowej w katowicach. w 1997 zda\u0142 egzamin prokuratorski, jednak nigdy nie podj\u0105\u0142 pracy jako prokurator czy asesor prokuratury. po uko\u0144czeniu studi\u00f3w by\u0142 zatrudniony m.in. w generalnym inspektoracie celnym w latach 1998\u20132000. nast\u0119pnie by\u0142 doradc\u0105 ministra spraw wewn\u0119trznych i administracji marka biernackiego.\nw drugiej po\u0142owie lat 90. opublikowa\u0142 kilka artyku\u0142\u00f3w z zakresu prawa karnego, m.in. w \u201erzeczpospolitej\u201d. w 1999 razem z witoldem gadowskim za\u0142o\u017cy\u0142 w krakowie stowarzyszenie katon oraz utworzy\u0142 centrum pomocy ofiarom przest\u0119pstw.\n\n\n=== dzia\u0142alno\u015b\u0107 polityczna ===\n\n\n==== dzia\u0142alno\u015b\u0107 do 2005 ====\nod grudnia 2000 pe\u0142ni\u0142 funkcj\u0119 sekretarza zespo\u0142u ds. nowelizacji kodyfikacji prawa karnego w ministerstwie sprawiedliwo\u015bci. od marca do lipca 2001 pe\u0142ni\u0142 funkcj\u0119 podsekretarza stanu w ministerstwie sprawiedliwo\u015bci, by\u0142 jednym z najbli\u017cszych wsp\u00f3\u0142pracownik\u00f3w ministra lecha kaczy\u0144skiego. odszed\u0142 z pracy w ministerstwie po jego zdymisjonowaniu.\nw 2001 by\u0142 wsp\u00f3\u0142tw\u00f3rc\u0105 prawa i sprawiedliwo\u015bci. w tym samym roku zosta\u0142 wybrany do sejmu iv kadencji z okr\u0119gu krakowskiego. zasiada\u0142 w komisji \u015bledczej zajmuj\u0105cej si\u0119 tzw. afer\u0105 rywina. by\u0142 autorem raportu stwierdzaj\u0105cego, \u017ce odpowiedzialno\u015b\u0107 za nieprawid\u0142owo\u015bci zwi\u0105zane z pracami nad nowelizacj\u0105 ustawy o radiofonii i telewizji ponosz\u0105 premier leszek miller, wiceminister kultury i szefowa doradc\u00f3w premiera aleksandra jakubowska, minister lech nikolski, prezes tvp robert kwiatkowski oraz sekretarz krajowej rady radiofonii i telewizji w\u0142odzimierz czarzasty. zostali oni zaliczeni do tzw. grupy trzymaj\u0105cej w\u0142adz\u0119. 24 wrze\u015bnia 2004 sejm przyj\u0105\u0142 ten raport jako ostateczny raport komisji \u015bledczej. \u017cadnej z tych os\u00f3b, tak\u017ce po utracie w\u0142adzy przez sld, nie zosta\u0142y postawione \u017cadne prokuratorskie zarzuty. w 2008 prokurator umorzy\u0142 post\u0119powanie wobec przedawnienia karalno\u015bci.\nw wyborach samorz\u0105dowych 27 pa\u017adziernika 2002 ubiega\u0142 si\u0119 jako kandydat pis o stanowisko prezydenta krakowa (nie wszed\u0142 do drugiej tury). w wyborach parlamentarnych w 2005 ponownie uzyska\u0142 mandat pos\u0142a z okr\u0119gu krakowskiego, zdobywaj\u0105c 120 188 g\u0142os\u00f3w, uzyskuj\u0105c tym samym najwi\u0119cej g\u0142os\u00f3w w okr\u0119gu. by\u0142 szefem kampanii wyborczej lecha kaczy\u0144skiego ubiegaj\u0105cego si\u0119 o urz\u0105d prezydenta rp.\n\n\n==== lata 2005\u20132007 ====\n31 pa\u017adziernika 2005 zosta\u0142 powo\u0142any na stanowisko ministra sprawiedliwo\u015bci i prokuratora generalnego w rz\u0105dzie kazimierza marcinkiewicza. stanowiska te zachowa\u0142 r\u00f3wnie\u017c w rz\u0105dzie jaros\u0142awa kaczy\u0144skiego. z urz\u0119du w tym czasie zasiada\u0142 w krajowej radzie s\u0105downictwa. w 2006 otrzyma\u0142 tytu\u0142 cz\u0142owieka roku tygodnika \u201ewprost\u201d.\n14 lutego 2007 na specjalnej konferencji prasowej minister sprawiedliwo\u015bci i jednocze\u015bnie prokurator generalny zbigniew ziobro oraz szef centralnego biura antykorupcyjnego mariusz kami\u0144ski, przedstawiaj\u0105c okoliczno\u015bci zatrzymania miros\u0142awa g., szefa kliniki kardiochirurgii szpitala mswia, poinformowali, \u017ce prokurator przedstawi\u0142 lekarzowi 20 zarzut\u00f3w, w tym zarzut zab\u00f3jstwa w zamiarze ewentualnym. wypowied\u017a zbigniewa ziobry z tej konferencji (w szczeg\u00f3lno\u015bci s\u0142owa ju\u017c nikt nigdy przez tego pana \u017cycia pozbawiony nie b\u0119dzie) sta\u0142a si\u0119 przyczyn\u0105 wytoczenia mu przez zatrzymanego procesu cywilnego, kt\u00f3ry lekarz wygra\u0142 w obu instancjach. na mocy orzeczenia s\u0105du apelacyjnego w krakowie z grudnia 2008 by\u0142y minister sprawiedliwo\u015bci zosta\u0142 zobowi\u0105zany do publicznych przeprosin oraz uiszczenia zado\u015b\u0107uczynienia. w 2009 s\u0105d najwy\u017cszy odm\u00f3wi\u0142 przyj\u0119cia skargi kasacyjnej. kardiolog nigdy nie zosta\u0142 oskar\u017cony o zab\u00f3jstwo, w 2011 rozpocz\u0105\u0142 si\u0119 natomiast jego proces karny o nieumy\u015blne spowodowanie \u015bmierci jednego z pacjent\u00f3w. w 2013 miros\u0142aw g. zosta\u0142 przez s\u0105d uznany za winnego cz\u0119\u015bci zarzucanych mu czyn\u00f3w korupcyjnych i skazany nieprawomocnie na \u0142\u0105czn\u0105 kar\u0119 jednego roku pozbawienia z warunkowym zawieszeniem jej wykonania na okres dw\u00f3ch lat pr\u00f3by oraz na kar\u0119 grzywny.\nw sierpniu 2007 zbigniew ziobro zosta\u0142 pom\u00f3wiony przez andrzeja leppera o to, jakoby by\u0142 \u017ar\u00f3d\u0142em przecieku w sprawie akcji cba w ministerstwie rolnictwa (tzw. afera gruntowa). w sierpniu 2010 andrzej lepper zosta\u0142 oskar\u017cony o sk\u0142adanie fa\u0142szywych zezna\u0144 w tej sprawie, a by\u0142y minister sprawiedliwo\u015bci otrzyma\u0142 w tej sprawie status oskar\u017cyciela posi\u0142kowego.\nwniosek pos\u0142\u00f3w sld z 28 sierpnia 2007 o postawienie go przed trybuna\u0142em stanu nie zosta\u0142 rozpatrzony do ko\u0144ca \u00f3wczesnej kadencji. 7 wrze\u015bnia 2007 na wniosek prezesa rady ministr\u00f3w zosta\u0142 odwo\u0142any z urz\u0119du ministra sprawiedliwo\u015bci i prokuratora generalnego. obj\u0105\u0142 stanowisko sekretarza stanu w ministerstwie sprawiedliwo\u015bci. 11 wrze\u015bnia 2007 ponownie powo\u0142ano go na poprzednie stanowiska.\n\n\n==== lata 2007\u20132015 ====\nw wyborach parlamentarnych w 2007 otrzyma\u0142 ponownie najwi\u0119cej g\u0142os\u00f3w w okr\u0119gu krakowskim (164 681). 12 stycznia 2008 obj\u0105\u0142 funkcj\u0119 wiceprezesa prawa i sprawiedliwo\u015bci.\nw 2008 prokurator wyst\u0105pi\u0142 o uchylenie jego immunitetu celem przedstawienia mu zarzutu przekroczenia uprawnie\u0144 w zwi\u0105zku z udost\u0119pnieniem jaros\u0142awowi kaczy\u0144skiemu cz\u0119\u015bci akt sprawy tzw. mafii paliwowej w okresie urz\u0119dowania. 3 wrze\u015bnia tego samego roku zbigniew ziobro zrzek\u0142 si\u0119 immunitetu poselskiego. 4 listopada 2009 \u015bledztwo przeciwko niemu zosta\u0142o jednak umorzone z powodu braku danych dostatecznie uzasadniaj\u0105cych pope\u0142nienie przest\u0119pstwa.\nw wyborach do parlamentu europejskiego w 2009 zosta\u0142 wybrany w okr\u0119gu wyborczym krak\u00f3w na eurodeputowanego. otrzyma\u0142 335 933 g\u0142osy, co stanowi\u0142o drugi wynik w kraju (za jerzym buzkiem z po). w pe zasiad\u0142 w komisji prawnej. 24 lipca 2010 zosta\u0142 ponownie wybrany na jednego z wiceprezes\u00f3w prawa i sprawiedliwo\u015bci.\nw 2010 wytoczy\u0142 proces cywilny o ochron\u0119 d\u00f3br osobistych biance miko\u0142ajewskiej i wydawcy pisma \u201epolityka\u201d w zwi\u0105zku z tekstem jak pis zbiera\u0142 haki, w kt\u00f3rym \u2013 powo\u0142uj\u0105c si\u0119 na relacje i zeznania by\u0142ego szefa mswia janusza kaczmarka \u2013 wskazano, jakoby zbigniew ziobro jako minister sprawiedliwo\u015bci szczeg\u00f3lnie interesowa\u0142 si\u0119 post\u0119powaniami prokuratorskimi, w kt\u00f3rych przewija\u0142y si\u0119 nazwiska polityk\u00f3w. proces ten rozpocz\u0105\u0142 si\u0119 w 2011 przed s\u0105dem okr\u0119gowym w gda\u0144sku.\n4 listopada 2011 komitet polityczny pis zdecydowa\u0142 o jego wykluczeniu z partii, razem z nim usuni\u0119to tak\u017ce tadeusza cyma\u0144skiego i jacka kurskiego. trzy dni p\u00f3\u017aniej grupa kilkunastu parlamentarzyst\u00f3w prawa i sprawiedliwo\u015bci (w mediach okre\u015blana mianem \u201eziobryst\u00f3w\u201d) utworzy\u0142a odr\u0119bny od pis klub parlamentarny pod nazw\u0105 solidarna polska. dzia\u0142acze skupieni wok\u00f3\u0142 zbigniewa ziobry utworzyli r\u00f3wnie\u017c parti\u0119 o tej nazwie, kt\u00f3rej kongres za\u0142o\u017cycielski odby\u0142 si\u0119 24 marca 2012, a zbigniew ziobro zosta\u0142 wybrany na prezesa ugrupowania. partia przyj\u0119\u0142a pe\u0142n\u0105 nazw\u0119 \u201esolidarna polska zbigniewa ziobro\u201d. 14 grudnia 2013 ponownie wybrany na prezesa tej partii. w maju 2014 z listy swojego ugrupowania bez powodzenia ubiega\u0142 si\u0119 o europarlamentarn\u0105 reelekcj\u0119. w lipcu tego samego roku jego partia nawi\u0105za\u0142a wsp\u00f3\u0142prac\u0119 z polsk\u0105 razem (tworz\u0105c wsp\u00f3lny klub parlamentarny sprawiedliwa polska), a nast\u0119pnie tak\u017ce z pis.\nw listopadzie 2012 grupa pos\u0142\u00f3w platformy obywatelskiej z\u0142o\u017cy\u0142a wniosek wst\u0119pny o poci\u0105gni\u0119cie zbigniewa ziobry do odpowiedzialno\u015bci konstytucyjnej i karnej przed trybuna\u0142em stanu. zawiera\u0142 on osiem zarzut\u00f3w m.in. podejmowanie dzia\u0142a\u0144 maj\u0105cych na celu wszcz\u0119cie i prowadzenie post\u0119powa\u0144 karnych przeciwko osobom typowanym wed\u0142ug kryterium przekona\u0144 politycznych, wykonywanie uprawnie\u0144 zwierzchnich wzgl\u0119dem ministra spraw wewn\u0119trznych i administracji, komendanta g\u0142\u00f3wnego policji, szefa centralnego biura antykorupcyjnego oraz szefa agencji bezpiecze\u0144stwa wewn\u0119trznego polegaj\u0105cych na \u017c\u0105daniu udzielania informacji o podejmowanych dzia\u0142aniach i wydawaniu wi\u0105\u017c\u0105cych polece\u0144, a tak\u017ce wyra\u017cenie pisemnej zgody na wnioski szefa cba w sprawie przeprowadzenia kontroli operacyjnej wobec andrzeja leppera i innych os\u00f3b, mimo \u017ce nie pope\u0142ni\u0142y one przest\u0119pstw z katalogu okre\u015blonego z ustawie o cba, ani te\u017c nie podj\u0119\u0142y innych czynno\u015bci daj\u0105cych mo\u017cliwo\u015b\u0107 prowadzenia wobec nich takich dzia\u0142a\u0144. w lipcu 2015 komisja odpowiedzialno\u015bci konstytucyjnej po przeprowadzeniu post\u0119powania dowodowego uzna\u0142a za zasadne sze\u015b\u0107 z o\u015bmiu sformu\u0142owanych przez wnioskodawc\u00f3w zarzut\u00f3w i wnios\u0142a o poci\u0105gni\u0119cie zbigniewa ziobry do odpowiedzialno\u015bci przed trybuna\u0142em stanu. 25 wrze\u015bnia 2015, podczas 101. posiedzenia sejmu, za uchwa\u0142\u0105 w tej sprawie g\u0142osowa\u0142o 271 pos\u0142\u00f3w, przy 152 przeciw i 2 wstrzymuj\u0105cych si\u0119. wobec nieuzyskania wi\u0119kszo\u015bci 3/5 ustawowej liczby pos\u0142\u00f3w wynosz\u0105cej 276, zgodnie z art. 13 ust. 3 ustawy o trybunale stanu marsza\u0142ek sejmu stwierdzi\u0142a umorzenie post\u0119powania w tej sprawie.\n\n\n==== dzia\u0142alno\u015b\u0107 od 2015 ====\nw wyborach parlamentarnych w 2015 zbigniew ziobro zosta\u0142 zarejestrowany na ostatniej pozycji listy prawa i sprawiedliwo\u015bci w okr\u0119gu kieleckim. uzyska\u0142 mandat pos\u0142a viii kadencji, otrzymuj\u0105c 67 238 g\u0142os\u00f3w. 16 listopada tego samego roku powo\u0142any na ministra sprawiedliwo\u015bci w rz\u0105dzie beaty szyd\u0142o.\npo uchwaleniu z inicjatywy pis ustawy, na mocy kt\u00f3rej ponownie podporz\u0105dkowano prokuratur\u0119 administracji rz\u0105dowej i po\u0142\u0105czono urz\u0119dy ministra sprawiedliwo\u015bci oraz prokuratora generalnego, 4 marca 2016 zbigniew ziobro ponownie zosta\u0142 prokuratorem generalnym.\n9 grudnia 2017 zosta\u0142 ponownie wybrany przez kongres na prezesa solidarnej polski. 11 grudnia 2017 zosta\u0142 powo\u0142any na ministra sprawiedliwo\u015bci w nowo utworzonym rz\u0105dzie mateusza morawieckiego. \njako minister sprawiedliwo\u015bci zaanga\u017cowa\u0142 si\u0119 w kreowanie zmian w s\u0105downictwie, kt\u00f3re leg\u0142y u podstaw m.in. zapocz\u0105tkowanego w 2017 kryzysu wok\u00f3\u0142 s\u0105du najwy\u017cszego. \nw latach 2017-2018 odwo\u0142a\u0142 bez uzasadnienia i prawa do odwo\u0142ania do s\u0105du ok. 150 prezes\u00f3w i wiceprezes\u00f3w s\u0105d\u00f3w, zast\u0119puj\u0105c ich swoimi nominatami. pozwala\u0142y mu na to przepisy przej\u015bciowe ustawy o s\u0105dach powszechnych z 12 lipca 2017. w wyroku z 29 czerwca 2021 etpc przyzna\u0142 dwojgu usuni\u0119tym przez ziobr\u0119 ze stanowisk wiceprezes\u00f3w s\u0119dziom s\u0105du okr\u0119gowego w kielcach po 20 tys. euro za naruszenie art. 6 ekpc.\nkontrola nik w 2021 wykaza\u0142a liczne nieprawid\u0142owo\u015bci w wydawaniu \u015brodk\u00f3w z funduszu sprawiedliwo\u015bci, kt\u00f3rego dysponentem jest ziobro.\nw lipcu 2020 wni\u00f3s\u0142 sprzeciw od decyzji ministra spraw wewn\u0119trznych i administracji o wpisie reformowanego ko\u015bcio\u0142a katolickiego do rejestru ko\u015bcio\u0142\u00f3w i innych zwi\u0105zk\u00f3w wyznaniowych z zamiarem delegalizacji tej wsp\u00f3lnoty religijnej. by\u0142a to pierwsza tego typu inicjatywa ministra sprawiedliwo\u015bci i prokuratora generalnego, kt\u00f3ra w ocenie dra hab. paw\u0142a boreckiego z zak\u0142adu prawa wyznaniowego uniwersytetu warszawskiego zosta\u0142a uznana za nadu\u017cycie uprawnie\u0144. w tym samym miesi\u0105cu zbigniew ziobro zapowiedzia\u0142 zainicjowanie prac nad wypowiedzeniem konwencji stambulskiej, stwierdzaj\u0105c, \u017ce \u201epolskie prawo spe\u0142nia wszystkie wymagania, kt\u00f3re s\u0105 okre\u015blone w konwencji stambulskiej w zakresie ochrony kobiet wobec przemocy\u201d, oraz \u017ce dokument zawiera tre\u015bci o \u201echarakterze ideologicznym\u201d, kt\u00f3re zosta\u0142y uznane przez ministerstwo sprawiedliwo\u015bci za szkodliwe.\n\n\n== wyniki wyborcze ==\n\n\n== \u017cycie prywatne ==\nsyn jerzego ziobry i krystyny z domu kornickiej. dzieci\u0144stwo i okres szkolny sp\u0119dzi\u0142 w krynicy. matka zosta\u0142a stomatologiem. jego ojciec by\u0142 lekarzem i dyrektorem krynickiego sanatorium, nale\u017ca\u0142 do pzpr do 1990 roku (do rozwi\u0105zania partii), a od 1980 tak\u017ce do nszz \u201esolidarno\u015b\u0107\u201d. wnuk ryszarda kornickiego, oficera ak i \u017co\u0142nierza win, prawnuk w\u0142adys\u0142awa kornickiego. jest \u017conaty z dziennikark\u0105 patrycj\u0105 koteck\u0105. maj\u0105 dw\u00f3ch syn\u00f3w, jana (ur. 2011) i andrzeja (ur. 2015). ma brata witolda. w 2023 zdiagnozowano u niego nowotw\u00f3r z\u0142o\u015bliwy. \n\n\n== sprawa \u015bmierci jerzego ziobry ==\n22 czerwca 2006 do szpitala uniwersyteckiego w krakowie trafi\u0142 w zwi\u0105zku z chorob\u0105 kardiologiczn\u0105 jerzy ziobro, ojciec zbigniewa ziobry, \u00f3wczesnego ministra sprawiedliwo\u015bci. zabieg na sercu pacjenta przeprowadzi\u0142 prof. dariusz dudek. mimo pozytywnego przebiegu operacji, jerzy ziobro zmar\u0142 2 lipca 2006.\nrodzina zmar\u0142ego, w tym minister zbigniew ziobro, zarzuci\u0142a grupie lekarzy, m.in. prof. dariuszowi dudkowi oraz prof. jackowi dubielowi (ordynatorowi kliniki, w kt\u00f3rej przebywa\u0142 jerzy ziobro), b\u0142\u0119dy w diagnozie i sposobie leczenia, kt\u00f3re mia\u0142y przyczyni\u0107 si\u0119 do \u015bmierci pacjenta. krewni jerzego ziobry z\u0142o\u017cyli do prokuratury wniosek o wszcz\u0119cie post\u0119powania przeciwko czterem lekarzom w zwi\u0105zku z podejrzeniem nara\u017cenia pacjenta na utrat\u0119 zdrowia i \u017cycia. w kwietniu 2008 prokuratura umorzy\u0142a post\u0119powanie, opieraj\u0105c si\u0119 na opinii bieg\u0142ych z katedry zak\u0142adu medycyny s\u0105dowej w \u0142odzi, wed\u0142ug kt\u00f3rych lekarzom operuj\u0105cym jerzego ziobr\u0119 nie mo\u017cna by\u0142o zarzuci\u0107 nieumy\u015blnego, ani tym bardziej umy\u015blnego nara\u017cenia pacjenta na utrat\u0119 zdrowia i \u017cycia; za\u015b \u015bmierci pacjenta nie da\u0142o si\u0119 zapobiec.\nrodzina ziobr\u00f3w prywatnie zam\u00f3wi\u0142a ekspertyz\u0119, kt\u00f3r\u0105 sporz\u0105dzi\u0142 prof. ferdinand leya. jej wnioski by\u0142y odmienne od wniosk\u00f3w opinii zam\u00f3wionej przez prokuratur\u0119. cho\u0107 waga procesowa opinii zleconej prywatnie nie mog\u0142a by\u0107 r\u00f3wna z ekspertyzami bieg\u0142ych dzia\u0142aj\u0105cych na zlecenie publiczne, rodzina jerzego ziobry zaskar\u017cy\u0142a decyzj\u0119 prokuratury do s\u0105du. s\u0105d nakaza\u0142 ponowne rozpatrzenie sprawy. w uzasadnieniu s\u0105d nie sugerowa\u0142, \u017ce lekarze pope\u0142nili b\u0142\u0119dy; za\u017c\u0105da\u0142 jednak od \u015bledczych poszerzenia materia\u0142u dowodowego. nast\u0119puj\u0105ce po tym \u015bledztwo prokuratury trwa\u0142o trzy lata, a\u017c do czerwca 2011, gdy \u015bledczy ponownie stwierdzili, \u017ce brak podstaw do postawienia lekarzom zarzut\u00f3w.\nkrystyna kornicka-ziobro (wdowa po jerzym ziobrze) oraz jej synowie: zbigniew i witold, wnie\u015bli do s\u0105du akt oskar\u017cenia przeciwko lekarzom z pow\u00f3dztwa prywatnego. gdy s\u0105d nie uzna\u0142 ich roszcze\u0144, krewni jerzego ziobry zwr\u00f3cili si\u0119 do prokuratora generalnego andrzeja seremeta z wnioskiem o wniesienie kasacji do s\u0105du najwy\u017cszego. prokurator generalny przychyli\u0142 si\u0119 do ich pro\u015bby i wni\u00f3s\u0142 kasacj\u0119, kt\u00f3r\u0105 s\u0105d najwy\u017cszy rozpatrzy\u0142 pozytywnie. wed\u0142ug mecenasa krzysztofa bachmi\u0144skiego, kt\u00f3ry by\u0142 w procesie obro\u0144c\u0105 prof. jacka dubiela, \u201es\u0105d najwy\u017cszy, wydaj\u0105c wyrok, nie dysponowa\u0142 aktami tej sprawy. i sam przyzna\u0142 to w trakcie rozprawy\u201d.\nw 2013 rozpocz\u0105\u0142 si\u0119 z pow\u00f3dztwa prywatnego proces czterech lekarzy z krakowa oskar\u017conych o nara\u017cenie jerzego ziobry na bezpo\u015brednie zagro\u017cenie utraty zdrowia i \u017cycia. w trakcie procesu, powo\u0142ani przez s\u0105d biegli ze \u015bl\u0105skiego uniwersytetu medycznego w katowicach potwierdzili wcze\u015bniejsze ustalenia dzia\u0142aj\u0105cych na zlecenie prokuratury ekspert\u00f3w z \u0142odzi i nie stwierdzili winy kardiolog\u00f3w, wskazuj\u0105c, \u017ce jerzy ziobro zmaga\u0142 si\u0119 z ostrym zespo\u0142em wie\u0144cowym, czyli chorob\u0105 \u015bmierteln\u0105, oraz podkre\u015blaj\u0105c \u201ewzorowe i profesjonalne zachowanie krakowskich lekarzy\u201d. wed\u0142ug bieg\u0142ych \u201eschorzenie pacjenta by\u0142o na tyle powa\u017cne, \u017ce mog\u0142o doprowadzi\u0107 do zgonu niezale\u017cnie od wprowadzonej metody leczenia\u201d.\nw 2016, nieca\u0142y rok po wyborach parlamentarnych, w kt\u00f3rych w\u0142adz\u0119 obj\u0119\u0142o prawo i sprawiedliwo\u015b\u0107, a pose\u0142 jego klubu zbigniew ziobro ponownie zosta\u0142 ministrem sprawiedliwo\u015bci i prokuratorem generalnym \u2013 prokuratura, kt\u00f3ra wcze\u015bniej sama dwukrotnie umarza\u0142a post\u0119powanie (w 2008 i 2011) \u2013 wyst\u0105pi\u0142a przeciwko czterem oskar\u017conym lekarzom z krakowa, do\u0142\u0105czaj\u0105c do oskar\u017cycieli prywatnych i odt\u0105d sprawa toczy\u0142a si\u0119 w trybie oskar\u017cenia publicznego.\nzbigniew ziobro zasugerowa\u0142 istnienie biznesowo-towarzyskiego uk\u0142adu mi\u0119dzy oskar\u017conymi kardiologami a bieg\u0142ymi ze \u015bl\u0105skiego uniwersytetu medycznego w katowicach, kt\u00f3rzy wydawali opinie niekorzystne dla oskar\u017cycieli, co mia\u0142o wp\u0142yn\u0105\u0107 na rzekom\u0105 nierzetelno\u015b\u0107 wydanych ekspertyz. r\u00f3wnocze\u015bnie minister nie przedstawi\u0142 \u017cadnych dowod\u00f3w na istnienie takiego uk\u0142adu. w lipcu 2016 prokuratura wszcz\u0119\u0142a post\u0119powanie w sprawie wy\u0142udzenia przez bieg\u0142ych trzystu siedemdziesi\u0119ciu tysi\u0119cy z\u0142otych, czyli kosztu, jaki poni\u00f3s\u0142 skarb pa\u0144stwa za przygotowan\u0105 przez bieg\u0142ych opini\u0119 uzupe\u0142niaj\u0105c\u0105. wed\u0142ug doniesie\u0144 medialnych, doktorzy i profesorowie kardiologii, kt\u00f3rzy byli autorami ekspertyzy, znale\u017ali si\u0119 pod \u015bcis\u0142ym nadzorem policji, kt\u00f3ra sk\u0142ada\u0142a im wizyty wczesnym rankiem.\nzbigniew ziobro w jednej z publicznych wypowiedzi odni\u00f3s\u0142 si\u0119 do orzekaj\u0105cej w procesie s\u0119dzi agnieszki pilarczyk, stwierdzaj\u0105c: \u201emusimy znale\u017a\u0107 spos\u00f3b, by z niekt\u00f3rymi s\u0119dziami rozmawia\u0107 inaczej\u201d. cz\u0119\u015b\u0107 komentator\u00f3w uzna\u0142o t\u0119 wypowied\u017a za dyskredytuj\u0105c\u0105 wobec s\u0119dzi. krystyna kornicka-ziobro w trakcie wyst\u0105pienia na sali s\u0105dowej stwierdzi\u0142a, \u017ce \u201es\u0119dzia pilarczyk sta\u0142a si\u0119 stron\u0105 w tej sprawie i definitywnie przesta\u0142a pe\u0142ni\u0107 rol\u0119 bezstronnego s\u0119dziego. a to ostatecznie dyskwalifikuje j\u0105 w tym procesie\u201d. zbigniew ziobro stwierdzi\u0142, \u017ce w trakcie procesu s\u0119dzia pilarczyk \u201ez\u0142ama\u0142a prawo\u201d, \u201enaruszy\u0142a zasad\u0119 r\u00f3wno\u015bci stron\u201d i \u201enie by\u0142a obiektywna\u201d. przed zamkni\u0119ciem przewodu s\u0105dowego krystyna kornicka-ziobro wnios\u0142a do prokuratury zawiadomienie o podejrzeniu pope\u0142nienia przest\u0119pstwa przez s\u0119dzi\u0119 agnieszk\u0119 pilarczyk. pe\u0142nomocnicy rodziny ziobr\u00f3w z\u0142o\u017cyli w\u00f3wczas wniosek o wy\u0142\u0105czenie s\u0119dzi z orzekania w procesie. kilka dni p\u00f3\u017aniej s\u0105d w innym sk\u0142adzie orzek\u0142, \u017ce brak podstaw do wy\u0142\u0105czenia s\u0119dzi z orzekania. prof. andrzej zoll stwierdzi\u0142, \u017ce \u201eprokuratura podejmowa\u0142a bezprecedensowe pr\u00f3by wp\u0142yni\u0119cia na decyzj\u0119 s\u0105du\u201d poprzez \u201eskoordynowane dzia\u0142anie, maj\u0105ce na celu niedopuszczenie do wydania wyroku\u201d, co okre\u015bli\u0142 jako \u201eniedopuszczalne\u201d.\npe\u0142nomocnicy rodziny ziobr\u00f3w oraz sam witold ziobro w wyst\u0105pieniach ko\u0144cowych \u017c\u0105dali kary pozbawienia wolno\u015bci dla czworga oskar\u017conych lekarzy, jednak 10 lutego 2017 s\u0105d uniewinni\u0142 oskar\u017conych od wszystkich stawianych im zarzut\u00f3w. uzasadniaj\u0105c wyrok, s\u0119dzia stwierdzi\u0142a, \u017ce \u201epowik\u0142ania zdrowotne [u jerzego ziobry] nale\u017cy uzna\u0107 za niepowodzenie lecznicze mieszcz\u0105ce si\u0119 w granicach przyj\u0119tego ryzyka\u201d.\nprofesor dariusz dudek, po zapadni\u0119ciu tego wyroku, nazwa\u0142 seri\u0119 proces\u00f3w \u201eob\u0142aw\u0105\u201d, w kt\u00f3rej \u201eaparat pa\u0144stwa zacz\u0105\u0142 nas osacza\u0107 w zasadzie z ka\u017cdej strony\u201d, \u201ewci\u0105gn\u0105\u0142 w spraw\u0119 kilkadziesi\u0105t os\u00f3b\u201d oraz stworzy\u0142 \u201eakt oskar\u017cenia zawieraj\u0105cy mas\u0119 manipulacji\u201d, \u201enapisany bardzo agresywnie, staraj\u0105cy si\u0119 pokaza\u0107 zmow\u0119 lekarzy zawart\u0105 przeciwko \u017cyciu pana jerzego\u201d. dariusz dudek stwierdzi\u0142, \u017ce \u201eka\u017cdego dnia\u201d lekarze \u201ezabiegali o (...) dobro\u201d pacjenta. kardiolog zauwa\u017cy\u0142, \u017ce wed\u0142ug oskar\u017cycieli \u201eod samego przyj\u0119cia pana jerzego ziobry do kliniki [lekarze] mieli mie\u0107 zamiar nara\u017cenia go na niebezpiecze\u0144stwo\u201d, nawet w\u00f3wczas, gdy znajdowali si\u0119 w domu, kilka dni po zabiegu. wed\u0142ug profesora sprawa ta uderzy\u0142a \u201enie tylko w (...) oskar\u017conych, ale w ca\u0142\u0105 polsk\u0105 medycyn\u0119\u201d.\nprofesor jacek dubiel, odnosz\u0105c si\u0119 do stawianych mu zarzut\u00f3w, stwierdzi\u0142, \u017ce \u201enie poczuwa si\u0119 do (...) winy\u201d i ma \u201eczyste sumienie\u201d. stwierdzi\u0142, \u017ce przez kilkadziesi\u0105t lat pracy jako szef kliniki kardiologii szpitala uniwersyteckiego zawsze kierowa\u0142 si\u0119 \u201enajlepszym interesem chorego\u201d i ca\u0142\u0105 wiedz\u0105 \u201ena temat problemu, kt\u00f3ry ma rozwi\u0105za\u0107\u201d, a jedyn\u0105 jego win\u0105 jest to, \u017ce \u201ew ci\u0105gu 50 lat pracy w zawodzie lekarza nie pozna\u0142 wszystkich tajemnic biologii\u201d. jacek dubiel, cytuj\u0105c \u0142aci\u0144sk\u0105 sentencj\u0119 plus ratio quam vis (tzn.: wi\u0119cej znaczy rozum ni\u017c si\u0142a; motto uj), stwierdzi\u0142, \u017ce w kontek\u015bcie oskar\u017ce\u0144 formu\u0142owanych przez rodzin\u0119 jerzego ziobry, \u201esi\u0142a w\u0142adzy mia\u0142a okaza\u0107 si\u0119 wi\u0119ksza ni\u017c si\u0142a umys\u0142u i racji\u201d, a jego historia pokaza\u0142a, \u017ce \u201eka\u017cdy dobry uczynek musi by\u0107 przyk\u0142adnie ukarany\u201d. profesor dubiel stwierdzi\u0142, \u017ce \u201eprawna batalia z rodzin\u0105 ziobr\u00f3w zmieni\u0142a jego \u017cycie\u201d. w 2017 z\u0142o\u017cy\u0142 wym\u00f3wienie z pracy w zwi\u0105zku z atmosfer\u0105 \u201enagonki na szpital i lekarzy\u201d.\ndziennikarz s\u0142awomir zag\u00f3rski uzna\u0142 spraw\u0119 profesor\u00f3w, oskar\u017canych o spowodowanie \u015bmierci jerzego ziobry, za element \u201enagonki na lekarzy podejrzanych o pope\u0142nienie b\u0142\u0119du medycznego\u201d. stwierdzi\u0142, \u017ce \u201egdyby co\u015b takiego przydarzy\u0142o si\u0119 zwyk\u0142emu lekarzowi, by\u0142oby to r\u00f3wnoznaczne z kompletn\u0105 dewastacj\u0105 kariery\u201d.\npo wyroku uniewinniaj\u0105cym w pierwszej instancji rodzina jerzego ziobry oraz prokuratura wnios\u0142y apelacje do s\u0105du okr\u0119gowego w krakowie. proces ruszy\u0142 30 listopada 2017. jeszcze w listopadzie s\u0105d okr\u0119gowy w krakowie wyst\u0105pi\u0142 z wnioskiem do s\u0105du najwy\u017cszego o przekazanie sprawy do innego miasta z uwagi na \u201edobro wymiaru sprawiedliwo\u015bci\u201d, co niekt\u00f3rzy obserwatorzy zinterpretowali jako pr\u00f3b\u0119 unikni\u0119cia przez krakowski s\u0105d nacisk\u00f3w politycznych. s\u0105d najwy\u017cszy odrzuci\u0142 wniosek s\u0105du okr\u0119gowego.\ndo stycznia 2020 roku, w ramach post\u0119powania apelacyjnego odby\u0142o si\u0119 26 rozpraw. w 19 z nich uczestniczyli biegli s\u0105dowi, wzywani na wniosek strony oskar\u017caj\u0105cej, kt\u00f3rzy odpowiadali na pytania prokuratury i rodziny jerzego ziobry o wydane wcze\u015bniej przez siebie opinie korzystne dla kardiolog\u00f3w. w ocenie mecenasa krzysztofa bachmi\u0144skiego (reprezentanta prof. dariusza dudka) oraz mecenasa rados\u0142awa baszuka post\u0119powanie trwa niespotykanie d\u0142ugo jak na post\u0119powanie apelacyjne. ponadto przez prokuratur\u0119 zosta\u0142y wszcz\u0119te trzy \u015bledztwa dotycz\u0105ce szpitala uniwersyteckiego w krakowie, w kt\u00f3rym leczono jerzego ziobr\u0119. w zwi\u0105zku z dwoma z nich narodowy fundusz zdrowia na zlecenie prokuratury rozpocz\u0105\u0142 kontrol\u0119 dw\u00f3ch oddzia\u0142\u00f3w kardiologicznych, w tym oddzia\u0142u, gdzie leczono jerzego ziobr\u0119. wed\u0142ug ustale\u0144 medi\u00f3w nfz otrzyma\u0142 zadanie skontrolowania 14,5 tysi\u0105ca kart pacjent\u00f3w, a zakres kontroli okre\u015blono na okres 13 lat.\n\n\n== przypisy ==\n\n\n== bibliografia ==\nandrzej stankiewicz, piotr \u015bmi\u0142owicz, zbigniew ziobro. historia prawdziwa. wyd. axel springer polska, warszawa 2007, s. 144; seria: \u201epod lup\u0105 newsweek polska\u201d, isbn 978-83-60717-85-1 (dodatek do tygodnika \u201enewsweek polska\u201d nr 28 z 9 lipca 2007)\nprofil na stronie parlamentu europejskiego. [dost\u0119p 2012-04-16].\nstrona sejmowa pos\u0142a ix kadencji. [dost\u0119p 2023-05-07]."