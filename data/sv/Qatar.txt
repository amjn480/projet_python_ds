"qatar, \u00e4ven katar (svenskt uttal [ka't\u0251\u02d0r]; arabiska: \u0642\u0637\u0631, uttalat [\u02c8q\u0251t\u02e4\u0251r], eller med lokalt uttal [\u02c8\u0261\u026at\u02e4\u0251r]), formellt staten qatar, \u00e4r ett emirat som best\u00e5r av en halv\u00f6 bel\u00e4gen vid persiska viken p\u00e5 arabiska halv\u00f6ns nord\u00f6stkust. landet gr\u00e4nsar i s\u00f6der till saudiarabien och har \u00e4ven marin gr\u00e4ns mot bahrain. \u00e5r 2017 var den totala befolkningen i qatar 2,6 miljoner, med 313 000 av dem qatarier med medborgarskap och 2,3 miljoner utlandsstationerade arbetare. \nqatar har av flera m\u00e4nniskor\u00e4ttsorganisationer kritiserats f\u00f6r brist p\u00e5 m\u00e4nskliga r\u00e4ttigheter, bland annat p\u00e5 grund av slaveri, k\u00f6nsdiskriminering och d\u00f6dsstraff f\u00f6r sexuella minoriteter. landet har \u00e4ven anklagats f\u00f6r att ha mutat sig till fotbolls-vm f\u00f6r herrar 2022.\n\n\n== historia ==\ntidig m\u00e4nsklig bos\u00e4ttning i omr\u00e5det har dokumenterats fr\u00e5n 7500 \u00e5r sedan. arkeologiska utgr\u00e4vningar indikerar att inv\u00e5narna hade kontakt med ubaidcivilisationen i tv\u00e5flodslandet kring 5000-4000 \u00e5r f.kr. omr\u00e5det utgjorde en del av ett stort handelsn\u00e4tverk kring persiska viken fr\u00e5n 3000 \u00e5r f.kr och fram\u00e5t. qatar var en del av det sassanidiska perserriket kring 200-talet men i b\u00f6rjan av 600-talet l\u00e4t den sista hedniske h\u00e4rskaren av angr\u00e4nsande bahrain omr\u00e5dets inv\u00e5nare konvertera till islam.\nmot slutet av 1700-talet annekterades qatar i stort av bahrain men \u00e5r 1871 pressade guvern\u00f6ren av bagdad, midhat pascha, den inhemska h\u00e4rskarfamiljen al thani att underkasta sig turkisk \u00f6verh\u00f6ghet och qatar inf\u00f6rlivades i osmanska riket. qatar hamnade gradvis i storbritanniens inflytandesf\u00e4r fr\u00e5n \u00e5r 1892 men f\u00f6rblev formellt en del av osmanska riket till 1913. 1916 blev landet ett brittiskt protektorat. landet blev sj\u00e4lvst\u00e4ndigt den 3 september 1971 och valde, tillsammans med bahrain, att inte ing\u00e5 i f\u00f6renade arabemiraten som de andra f\u00f6rdragsstaterna vilka fick sin sj\u00e4lvst\u00e4ndighet samtidigt.\n\n\n== geografi ==\nqatar best\u00e5r av en 160 km l\u00e5ng halv\u00f6 som sticker ut i persiska viken fr\u00e5n arabiska halv\u00f6ns \u00f6stkust samt n\u00e5gra mindre \u00f6ar runt omkring denna. hawar\u00f6arna strax v\u00e4st om halv\u00f6n tillh\u00f6r dock bahrain. landet gr\u00e4nsar enbart till saudiarabien. mycket av landet best\u00e5r av l\u00e5gt sl\u00e4ttland som t\u00e4ckts med sand. i syd\u00f6st ligger \"inlandshavet\", ett omr\u00e5de t\u00e4ckt av sanddyner som omger vikens instr\u00f6mning.\nden h\u00f6gsta punkten i qatar finns i jebel dukhan, som \u00e4r en l\u00e5g kedja av kalkstenskullar, fr\u00e5n zikrit genom umm bab till den s\u00f6dra gr\u00e4nsen. den h\u00f6gsta punkten n\u00e5r ungef\u00e4r 100 meter \u00f6ver havet. det h\u00e4r omr\u00e5det inneh\u00e5ller ocks\u00e5 qatars huvudsakliga oljetillg\u00e5ngar p\u00e5 land.\n\n\n=== administrativ indelning ===\nsedan 2004 \u00e4r qatar indelat i sju kommuner (arabiska: baladiyah).\nmadinat ash shamal\nal khor\numm salal\nal daayen\nal rayyan\ndoha\nal wakrahf\u00f6r statistiska \u00e4ndam\u00e5l \u00e4r kommunerna indelade i 98 zoner, som i sin tur \u00e4r indelade i kvarter (\"blocks\").\n\n\n== politik ==\nqatar \u00e4r en absolut monarki d\u00e4r den verkst\u00e4llande, lagstiftande och d\u00f6mande makten i stort ut\u00f6vas av emiren. landet har ett enkammarparlament, r\u00e5dgivande f\u00f6rsamlingen, d\u00e4r samtliga ledam\u00f6ter utses av emiren. enligt 2003 \u00e5rs f\u00f6rfattning ska 30 av totalt 45 ledam\u00f6ter vara folkvalda men i juni 2013 meddelades att det planerade parlamentsvalet skjuts upp p\u00e5 obest\u00e4md tid. regeringen, ministerr\u00e5det, utses av emiren och har befogenhet att f\u00f6resl\u00e5 lagar som parlamentet har begr\u00e4nsat inflytande att p\u00e5verka.\n\n\n=== utrikespolitik ===\nsedan sj\u00e4lvst\u00e4ndigheten 1971 har qatar haft en v\u00e4stv\u00e4nlig utrikespolitik men expanderat sina diplomatiska relationer till andra regioner och varit aktivt deltagande i m\u00e5nga internationella organisationer s\u00e5som opec, arabf\u00f6rbundet och gulfr\u00e5det. landet har p\u00e5 senare \u00e5r haft en allt mer framtr\u00e4dande roll i regional politik som medlare i konflikter och finansi\u00e4r av projekt i utlandet. bildandet av tv-kanalen al-jazira 1996 var ett stort steg f\u00f6r qatars internationella pr\u00e4gel. al udeid flygbas v\u00e4ster om huvudstaden \u00e4r en av usa:s fr\u00e4msta milit\u00e4rposteringar i regionen och landet samarbetade med amerikanerna i deras krig i irak och afghanistan.\n\n\n=== r\u00e4ttsv\u00e4sende ===\nqatars r\u00e4ttssystem best\u00e5r fr\u00e4mst av tv\u00e5 instanser f\u00f6r brottm\u00e5l respektive civilm\u00e5l samt ett mindre antal s\u00e4rskilda domstolar. allm\u00e4nna shariadomstolar avskaffades 2003 men religi\u00f6sa normer och traditioner utg\u00f6r fortfarande grunden f\u00f6r all lagstiftning och till\u00e4mpas i synnerhet i familjer\u00e4tt, arvsr\u00e4tt och straffr\u00e4tt.j\u00e4mf\u00f6rt med de mest konservativa arabl\u00e4nderna, s\u00e5som saudiarabien och kuwait, har qatar f\u00f6rh\u00e5llandevis liberala lagar. efter att den f\u00f6rre emiren i qatar, hamad bin khalifa, kom till makten 1995 har landet genomg\u00e5tt en liberalisering och modernisering. exempelvis finns det inte l\u00e4ngre n\u00e5gra kl\u00e4deslagar f\u00f6r vare sig kvinnor eller m\u00e4n. qatars lagar till\u00e5ter ocks\u00e5 alkoholhaltiga drycker i viss utstr\u00e4ckning, men barer och pubar f\u00f6rekommer enbart p\u00e5 dyra hotell, till skillnad fr\u00e5n dubai (f\u00f6renade arabemiraten) och bahrain, d\u00e4r nattklubbar och liknande f\u00f6reteelser \u00e4r helt lagliga.\nqatar har d\u00f6dsstraff och sp\u00f6straff i straffskalan.\n\n\n=== m\u00e4nskliga r\u00e4ttigheter ===\nflera organisationer bed\u00f6mer att det finns en avsaknad av m\u00e4nskliga r\u00e4ttigheter i qatar.\n\n\n==== slaveri ====\ntrots att de flesta som arbetar i qatar har flyttat dit frivilligt riskerar g\u00e4starbetare att bli offer f\u00f6r slaveri. enligt usa:s utrikesdepartement har tusentals utl\u00e4ndska arbetare i qatar systematiskt utsatts f\u00f6r tv\u00e5ngsarbete som i vissa fall har inkluderat prostitution. arbetare som v\u00e4grar lyda order rapporteras f\u00e5 sina pass indragna s\u00e5 att de inte kan l\u00e4mna landet. i m\u00e5nga fall hotas man \u00e4ven med indragen l\u00f6n eller att bli utsatt f\u00f6r v\u00e5ld.slaveriet i qatar fick medial uppm\u00e4rksamhet runt om i v\u00e4rlden i samband med att landet var v\u00e4rdnation f\u00f6r fotbolls-vm 2022. under m\u00e4sterskapets f\u00f6rberedelser avled mer \u00e4n 6500 migrantarbetare under slavliknande f\u00f6rh\u00e5llanden, fr\u00e4mst i samband med byggandet av infrastruktur.\n\n\n==== sex och sexualitet ====\nsex utanf\u00f6r \u00e4ktenskap \u00e4r olagligt i qatar och straffas med f\u00e4ngelse. d\u00f6dsstraff till\u00e4mpas f\u00f6r samk\u00f6nat sex, dock endast om f\u00f6r\u00f6varna \u00e4r muslimer. i annat fall till\u00e4mpas f\u00e4ngelsestraff.inf\u00f6r vm 2022 hade representanter f\u00f6r qatar lovat att hbtq-personer skulle v\u00e4lkomnas i landet. s\u00e5 blev dock inte fallet d\u00e5 homosexuella par nekades att bo tillsammans p\u00e5 ett flertal hotell och h\u00e4nvisades till qatars lagstiftning som f\u00f6rbjuder homosexualitet. personer med hbtq-symboler stoppades \u00e4ven av polis och fotbollsspelare f\u00f6rbj\u00f6ds att b\u00e4ra armband med regnb\u00e5gsflaggan.hbtq-aktivism \u00e4r inte till\u00e5ten i qatar.\n\n\n==== religionsfrihet ====\nqatar till\u00e4mpar sharialagstiftning enligt sunnimuslimsk tradition. trots att hundratusentals icke-muslimer bor i landet \u00e4r religionsfriheten ytterst begr\u00e4nsad d\u00e5 ut\u00f6vandet av andra religioner \u00e4n islam inte f\u00e5r ske offentligt.apostasi inom islam \u00e4r olagligt i qatar. den som slutar tro p\u00e5 islam eller konverterar till en annan religion riskerar att straffas med d\u00f6den.\n\n\n== ekonomi ==\ninnan oljan i landet uppt\u00e4cktes fokuserade de ekonomiska aktiviteterna i landet runt fiske och p\u00e4rljakt. efter att den japanska p\u00e4rlan lanserades p\u00e5 marknaden under 1920- och 1930-talen sj\u00f6nk dock qatars p\u00e4rleindustri. under 1940-talet uppt\u00e4cktes oljan, vilken helt och h\u00e5llet f\u00f6r\u00e4ndrade landets ekonomi.\nqatars nationalinkomst kommer fr\u00e4mst fr\u00e5n olje- och naturgasexport. landet har ytterligare 2,4 km\u00b3 olja att ge. qatars levnadsstandard och rikedom g\u00e5r att j\u00e4mf\u00f6ra med den i v\u00e4steuropa, och landet har h\u00f6gst bnp per capita. i qatar finns ingen inkomstskatt, och \u00e4r ett av de tv\u00e5 l\u00e4nder i v\u00e4rlden som har l\u00e4gst skatter.\nqatar f\u00f6rs\u00f6ker i dagsl\u00e4get stimulera den privata sektorn f\u00f6r att utveckla en \"vetenskapsekonomi\", som inte ska vara lika beroende av oljan och naturgasen. 2004 etablerades en vetenskapspark som ska attrahera teknologibaserade f\u00f6retag och entrepren\u00f6rer fr\u00e5n b\u00e5de andra l\u00e4nder och inom qatar.\ntv-kanalen al-jazira har sin bas i qatar. qatar airways \u00e4r qatars stats\u00e4gda flygbolag med sitt flygnav p\u00e5 hamads internationella flygplats. qatar airways flyger till 150 destinationer (2018) \u00f6ver hela v\u00e4rlden, bland annat med airbus a340-600.\n\n\n== demografi ==\nmajoriteten av qatars inv\u00e5nare \u00e4r arbetskraft fr\u00e5n andra l\u00e4nder och \u00e4r sysselsatta i oljeindustrin. m\u00e5nga av arbetarna kommer fr\u00e5n sydasien och fr\u00e5n fattigare angr\u00e4nsande arabl\u00e4nder. eftersom dessa fr\u00e4mst \u00e4r m\u00e4n har qatar en mycket skev k\u00f6nsf\u00f6rdelning, med 3,1 m\u00e4n per kvinna (folkr\u00e4kning 2010). folkm\u00e4ngden har mer \u00e4n f\u00f6rdubblats mellan folkr\u00e4kningarna 2004 och 2010. inv\u00e5narantalet uppgick 2010 till 1 699 435 inv\u00e5nare, varav n\u00e4stan h\u00e4lften i huvudstaden doha och den st\u00f6rsta delen av de \u00f6vriga inv\u00e5narna bosatta i dohas f\u00f6rorter. andelen m\u00e4n var n\u00e4stan 76 procent 2010. \u00e5r 2011 utgjorde qatariska medborgare endast 15 procent av landets totala befolkning.arabiska \u00e4r officiellt spr\u00e5k men m\u00e5nga f\u00f6rst\u00e5r engelska.\n\n\n=== religion ===\nislam \u00e4r statsreligion i landet. 90 % av medborgarna \u00e4r sunnimuslimer som h\u00f6r till wahhabismen, som dock ut\u00f6vas mindre strikt i qatar \u00e4n i ursprungslandet saudiarabien. landet \u00e4r ett av de 13 muslimska l\u00e4nder d\u00e4r att l\u00e4mna islam (apostasi) enligt lag har d\u00f6dsstraff som p\u00e5f\u00f6ljd. det stora antalet g\u00e4starbetare i landet har resulterat i m\u00e5nga religi\u00f6sa minoriteter. en uppskattning gjord av pew research center 2010 visar att cirka 67,7 % av den totala befolkningen \u00e4r muslimer, 13,8 % kristna, 13,8 % hinduer, 3,1 % buddhister och resterande \u00f6vriga.\n\n\n== kultur ==\n\n\n=== idrott ===\n2010 blev qatar vinnare i omr\u00f6stningen om vilket land som skulle anordna fotbolls-vm 2022. 2011 blev det klart att qatar \u00e4ven skulle arrangera handbolls-vm 2015. cykel-vm arrangerades i doha 2016. qatar h\u00f6ll wta tour championships 2008 och 2010, samt asiatiska m\u00e4sterskapet i fotboll 2011. doha l\u00e4mnade bud p\u00e5 olympiska sommarspelen 2016 och 2020, men fick det inte.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\nqatar economic review, folkm\u00e4ngd se sid 6"