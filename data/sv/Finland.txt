"finland (finska suomi\u2009), officiellt republiken finland (suomen tasavalta), \u00e4r en republik i norra europa. finland har landgr\u00e4nser till norge, sverige och ryssland samt i s\u00f6der havsgr\u00e4ns mot estland. mellan finland och estland ligger finska viken. finland \u00e4r officiellt tv\u00e5spr\u00e5kigt med finska och svenska som nationalspr\u00e5k (finska omkring 86,5 procent, och svenska omkring 5,2 procent \u00e5r 2021). det svenskspr\u00e5kiga \u00e5land utg\u00f6r ett sj\u00e4lvstyrande landskap inom landet. till ytan \u00e4r finland europas \u00e5ttonde st\u00f6rsta land och hade en befolkning p\u00e5 omkring 5,5 miljoner inv\u00e5nare i slutet av 2014. befolkningst\u00e4theten \u00e4r drygt 16 inv\u00e5nare per kvadratkilometer, vilket \u00e4r l\u00e4gst i europeiska unionen.huvudstad i finland \u00e4r helsingfors (sedan 1812), tillika landets st\u00f6rsta stad med 650 272 inv\u00e5nare 2018, 1 305 893 med kranskommuner. d\u00e4rut\u00f6ver finns ytterligare tre st\u00e4der med en befolkning \u00f6verstigande 200 000 inv\u00e5nare, n\u00e4mligen tammerfors, \u00e5bo och ule\u00e5borg.finland \u00e4r medlem i europeiska unionen sedan 1995 och i nato sedan 2023. euron inf\u00f6rdes som valuta 2002. dessf\u00f6rinnan anv\u00e4nde landet valutan finsk mark. finland var i \u00f6ver 600 \u00e5r en del av sverige, som 1809 f\u00f6rlorade omr\u00e5det till ryssland. finland blev sj\u00e4lvst\u00e4ndigt 1917. d\u00e4refter f\u00f6ljde ett inb\u00f6rdeskrig 1918 och i samband med andra v\u00e4rldskriget tv\u00e5 krig mot sovjetunionen, n\u00e4mligen 1939\u20131940 (det s\u00e5 kallade vinterkriget) och 1941\u20131944 (forts\u00e4ttningskriget), samt ett mot tyskland vintern 1944\u20131945 (lapplandskriget).\n\n\n== etymologi ==\np\u00e5 finska heter finland suomi och varianter av detta namn anv\u00e4nds p\u00e5 de \u00f6stersj\u00f6finska spr\u00e5ken, s\u00e5som estniska, samt p\u00e5 samiska, lettiska och litauiska. namnets ursprung \u00e4r ok\u00e4nt. suo betyder k\u00e4rr eller mosse p\u00e5 finska. namnet kan ocks\u00e5 vara ett l\u00e5nord, kanske fr\u00e5n den baltiska stammen *zem\u0113 eller fr\u00e5n ett indoeuropeiskt stamord med betydelsen \u201dm\u00e4nniska\u201d (j\u00e4mf\u00f6r latinets homo).\nfinlands officiella namn p\u00e5 svenska \u00e4r republiken finland. landet heter finland (eller n\u00e5gon variant d\u00e4rav) p\u00e5 de flesta av v\u00e4rldens spr\u00e5k. detta namns ursprung \u00e4r inte heller helt fastslaget. den romerska historikern tacitus n\u00e4mner fenni-folket omkring 100 e.kr., men folkslaget han beskrev var m\u00f6jligen snarare samerna, eftersom han beskriver ett j\u00e4gar- och samlarfolk som inte idkar jordbruk, och \u00f6stersj\u00f6finnarna var jordbrukare. \nden \u00e4ldsta k\u00e4nda k\u00e4llan p\u00e5 namnet finland \u00e4r den f\u00f6rsvunna runstenen u 582 i norrt\u00e4lje kommun, som ristades under b\u00f6rjan av 1000-talet. under 1100-talet anv\u00e4ndes dock ben\u00e4mningen finnar f\u00f6r f\u00f6rsta g\u00e5ngen om just inv\u00e5nare i finland, detta i bullan gravis admodum.\ntermen finland syftade fr\u00e5n b\u00f6rjan p\u00e5 egentliga finland, och anv\u00e4ndes officiellt f\u00f6rsta g\u00e5ngen \u00e5r 1419 som beteckning p\u00e5 hela den \u00f6stra delen av d\u00e5varande sverige. under 1440-talet slog termen igenom \u00e4ven i lagstiftningen.motorfordon fr\u00e5n finland b\u00e4r nationalitetsm\u00e4rket fin. tidigare bar de m\u00e4rket sf f\u00f6r \u201dsuomi \u2013 finland\u201d.\n\n\n=== begreppet finland ===\np\u00e5 1100- och 1200-talen syftade ordet finland p\u00e5 trakten kring \u00e5bo, landskapet som sedan fick heta egentliga finland, medan \u00f6vriga delar av landet kallades tavastland, lappland och karelen. ibland kunde det dock sammanfattas som \u00f6sterlanden, eller \u00f6sterland (j\u00e4mf\u00f6r norrland). medeltidens politik handlade dock inte s\u00e5 mycket om geografiska gr\u00e4nsdragningar som om folken finnar, tavaster, lappar och kareler.\nunder 1400-talet blev finland en vanlig ben\u00e4mning p\u00e5 hela landet \u00f6ster om bottenhavet, m\u00f6jligen till och med inklusive \u00e5land, d\u00e5 \u00f6gruppen placerats under \u00e5bo stift. vad ordet syftar p\u00e5 i samtida k\u00e4llor kan dock variera, ocks\u00e5 med tanke p\u00e5 att gr\u00e4nserna \u00f6sterut och norrut var oklara. ett slags etablering av finland som en enhet f\u00f6r sig om \u00e4n bara till namnet kom d\u00e5 johan iii utropade sitt tidigare hertigd\u00f6me till \u201dstorfurstend\u00f6met finland\u201d (cirka 1580), som en strategi att m\u00f6ta ryske tsarens maktanspr\u00e5k. begreppet blev en del av svenske kungens titulatur men fick ingen praktisk betydelse. de finska landskapen hade samma st\u00e4llning som landskapen v\u00e4ster om bottenviken och den finska rikshalvan hade samma representation i riksdagen som den v\u00e4stra. \u00e5r 1637 utn\u00e4mnde drottning kristina per brahe den yngre till generalguvern\u00f6r \u00f6ver finland, \u00e5land och \u00f6sterbotten (\u00e4ven andra delar av k\u00e4rn-sverige har haft generalguvern\u00f6rer).\nden moderna definitionen av finland kom egentligen inte till f\u00f6rr\u00e4n efter att svenska riket \u201dspr\u00e4ngts itu\u201d. det som \u00f6verl\u00e4mnades i freden 1809 var inte ett \u201dfinland\u201d, utan sex l\u00e4n, \u00e5land och en bit av v\u00e4sterbotten. gr\u00e4nsen mellan det nya storfurstend\u00f6met finland och sverige (restsverige) kunde ha dragits vid kemi \u00e4lv, som d\u00e5 var gr\u00e4ns mellan landskapen v\u00e4sterbotten och \u00f6sterbotten \u2013 vilket svenskarna f\u00f6reslog i fredsf\u00f6rhandlingarna \u2013 eller vid kalix\u00e4lven, d\u00e4rmed inkluderande den finskspr\u00e5kiga befolkningen i tornedalen \u2013 ryssarnas f\u00f6rslag. gr\u00e4nsen, som f\u00f6ljde torne \u00e4lv och muonio \u00e4lv till de h\u00f6ga bergen saana och haldefj\u00e4ll i nordv\u00e4st, var en kompromiss, som d\u00e4refter blev vad begreppet finland kom att st\u00e5 f\u00f6r \u2013 \u00e5tminstone sedan tsar alexander i till\u00e5tit att de delar av finland \u00f6ster om kymmene \u00e4lv som ryssland er\u00f6vrat redan 1721 och 1743, det s\u00e5 kallade \u201dgamla finland\u201d, administrativt inf\u00f6rlivades med \u201dnya finland\u201d 1812.\n\n\n==== fastlands-finland ====\nfastlands-finland, eller i statistiska sammanhang fasta finland, anv\u00e4nds ibland som beteckning p\u00e5 finland exklusive \u00e5land, det som p\u00e5 \u00e5land kallas \"riket\". uttrycket \u00e4r missvisande, eftersom till exempel sk\u00e4rg\u00e5rdskommunerna i \u00e5boland r\u00e4knas h\u00f6ra till \"fastlands-finland\".\n\n\n== historia ==\n\n\n=== finlands f\u00f6rhistoria (8500 f.kr. \u2013 1157 e.kr.) ===\n\n\n=== finland under den svenska tiden (1157\u20131809) ===\nfinland under den svenska tiden (1157\u20131809) h\u00e4nvisar till perioden i finlands historia d\u00e5 landet var en del av sverige. n\u00e4r det svenska styret \u00f6ver finland b\u00f6rjar \u00e4r n\u00e5got os\u00e4kert. historiska bevis p\u00e5 etableringen av svenskt styre i finland finns fr\u00e5n slutet av 1200-talet och fram\u00e5t. sverige avtr\u00e4dde finland den 17 september 1809 till f\u00f6ljd av finska kriget.\n\n\n=== storfurstend\u00f6met finland (1809\u20131917) ===\nefter att sedan medeltiden och den svenska statsetableringen ha varit en integrerad del av sverige \u2013 en parallell till svealand, g\u00f6taland och norrland \u2013 er\u00f6vrades finland 1808 av den ryske tsaren alexander i:s styrkor och blev ett storfurstend\u00f6me med mycket l\u00e5ngtg\u00e5ende autonomi inom det ryska imperiet 1809. de ryska tsarerna var storfurstar av finland och var till en b\u00f6rjan v\u00e4lvilligt inst\u00e4llda till finland; tsar nikolaj i l\u00e4r ha sagt att finland var den enda del av hans rike som inte gav honom n\u00e5gra problem.\nunder f\u00f6rsta delen av 1800-talet uppstod i finland liksom p\u00e5 s\u00e5 m\u00e5nga andra h\u00e5ll en nationalistisk r\u00f6relse, och det finska spr\u00e5ket, som tidigare inte haft n\u00e5gon officiell betydelse, gavs h\u00f6gre status. s\u00e5 anses till exempel boken seitsem\u00e4n veljest\u00e4 (sju br\u00f6der) av aleksis kivi som ett av de f\u00f6rsta litter\u00e4ra verken p\u00e5 finska. i denna nationalistiska str\u00e4van deltog m\u00e5nga svenskspr\u00e5kiga under parollen \"svenskar \u00e4ro vi inte l\u00e4ngre, ryssar vilja vi inte bli, l\u00e5t oss allts\u00e5 bli finnar\" (citat av a. i. arwidsson). man ville allts\u00e5 p\u00e5 detta s\u00e4tt f\u00f6rs\u00e4kra sig om att finland skulle f\u00f6rbli eget land med egna lagar, egen riksdag och egen regering (se vidare storfurstend\u00f6met finland). fortfarande g\u00e4ller dock mindre delar av 1734 \u00e5rs svenska lag, men i allt mindre utstr\u00e4ckning, d\u00e5 delar av den byts ut mot nya delar och mot nya lagar; 1772 \u00e5rs regeringsform g\u00e4llde fram tills det sj\u00e4lvst\u00e4ndiga finlands f\u00f6rsta grundlag.\ni slutet av 1800-talet inf\u00f6rdes flera \u00e5tg\u00e4rder som skulle knyta finland n\u00e4rmare ryssland varp\u00e5 oroligheter utbr\u00f6t, bland annat p\u00e5 grund av februarimanifestet \u00e5r 1899, vilket inf\u00f6rde vidare f\u00f6rrysknings\u00e5tg\u00e4rder. den ryske generalguvern\u00f6ren nikolaj bobrikov sk\u00f6ts i helsingfors 16 juni 1904 av eugen schauman varefter schauman tog sitt eget liv. schauman ans\u00e5gs efter detta vara n\u00e5got av en nationell hj\u00e4lte. i november 1905 utf\u00e4rdades novembermanifestet som \u00e5tergav finland m\u00e5nga av de r\u00e4ttigheter som fr\u00e5ntagits landet i februarimanifestet. \u00e5r 1906 ersattes rikets st\u00e4nder vilka var ett arv fr\u00e5n tiden d\u00e5 finland var en del av sverige, med ett av den tidens mest moderna enkammarparlament. samtidigt inf\u00f6rde storfurstend\u00f6met finland allm\u00e4n r\u00f6str\u00e4tt som andra stat i v\u00e4rlden efter nya zeeland vilket innebar att kvinnor fick r\u00f6str\u00e4tt. finland var dock f\u00f6rst i v\u00e4rlden med att ge kvinnor fulla demokratiska r\u00e4ttigheter, det vill s\u00e4ga att kvinnor ocks\u00e5 kunde st\u00e4lla upp i val. vid den f\u00f6rsta sessionen av finlands f\u00f6rsta riksdag 1907 fanns 19 kvinnor bland de invalda.\n\n\n=== sj\u00e4lvst\u00e4ndighetsf\u00f6rklaring och inb\u00f6rdeskrig (1917\u20131918) ===\n\nefter oktoberrevolutionen i ryssland f\u00f6rklarade sig finland sj\u00e4lvst\u00e4ndigt den 6 december 1917. i det sj\u00e4lvst\u00e4ndiga finland r\u00e5dde brist p\u00e5 mat och en misstro mellan borgerliga och socialister som ledde till uppr\u00e4ttande av milis. borgarna bildade skyddsk\u00e5rer och socialisterna r\u00f6da garden. i slutet av januari 1918 utbr\u00f6t ett uppror ig\u00e5ngsatt av med bolsjevikerna samarbetande ytterlighetselement. i det efterf\u00f6ljande inb\u00f6rdeskriget som varade till mitten av april samma \u00e5r besegrades \"de r\u00f6da\" efter blodiga strider av de \"vita\" borgerliga trupperna i f\u00f6rening med en tysk hj\u00e4lpk\u00e5r.\n\n\n=== mellankrigstiden (1918\u20131939) ===\nmellankrigstiden i finland \u00e4r tiden fr\u00e5n finska inb\u00f6rdeskrigets slut 1918 till finska vinterkrigets utbrott i november 1939.\n\n\n=== andra v\u00e4rldskriget (1939\u20131945) ===\nunder andra v\u00e4rldskriget befann sig finland i en mycket prek\u00e4r situation. landet fick erfara tre skilda krig, varav tv\u00e5 var mot sovjetunionen och ett mot tyskland. tiden pr\u00e4glades av en riskfylld politisk balansg\u00e5ng i kampen f\u00f6r att beh\u00e5lla landet sj\u00e4lvst\u00e4ndigt.\n\n\n==== vinterkriget (30 november 1939 \u2013 13 mars 1940) ====\nunder 1930-talet var relationerna till grannen i \u00f6ster, sovjetunionen, normala men inte hj\u00e4rtliga (det fanns en stark antikommunistisk r\u00f6relse i finland). \u00e5r 1932 ingick l\u00e4nderna en nonaggressionspakt. 1939 var l\u00e4get sp\u00e4nt i europa och sovjetunionen st\u00e4llde territoriella krav p\u00e5 finland. kraven avvisades och finland h\u00e4nvisade till sin neutralitet och till de avtal som l\u00e4nderna ing\u00e5tt. den 28 november drog sovjetunionen sig ensidigt ur nonaggressionspakten med h\u00e4nvisning till skotten i mainila tv\u00e5 dagar tidigare, d\u00e5 fyra sovjetiska soldater d\u00f6dades under oklara f\u00f6rh\u00e5llanden i n\u00e4rheten av finska gr\u00e4nsen. dagen efter br\u00f6ts de diplomatiska kontakterna och den 30 november kl. 06:50 \u00f6ppnade sovjetiskt artilleri eld p\u00e5 det karelska n\u00e4set. samma morgon fick helsingfors erfara flygbombningar. det finska vinterkriget hade b\u00f6rjat. det sovjetiska anfallet f\u00f6rd\u00f6mdes v\u00e4rlden runt (f\u00f6rutom av tyskland som f\u00f6rh\u00f6ll sig neutralt i konflikten) men trots detta stod finland ensamt utan allierade.\nkriget gick dock inte enligt planerna f\u00f6r sovjetunionens del eftersom man misslyckades att er\u00f6vra landet. kriget, som egentligen skulle vara \u00f6ver p\u00e5 n\u00e5gra veckor, drog ut \u00f6ver tre m\u00e5nader. den 13 mars 1940 skrev statsminister risto ryti under ett fredsavtal som dikterats fr\u00e5n moskva. fredsvillkoren med sovjetunionen var h\u00e5rda, bland annat m\u00e5ste finland avtr\u00e4da 27 000 kvadratkilometer areal och tolv procent av befolkningen m\u00e5ste f\u00f6rflyttas. sverige hj\u00e4lpte finland med denna nordens st\u00f6rsta folkf\u00f6rflyttning i modern tid. hj\u00e4lptransporterna leddes av major mortimer sederholm och omfattade cirka 1 250 svenska soldater och 500 fordon. var \u00e5ttonde finl\u00e4ndare blev \u00f6ver en natt heml\u00f6s och finska karelen m\u00e5ste evakueras inom tio dagar. hela operationen var h\u00f6geffektiv och en betydelsefull h\u00e4ndelse f\u00f6r de svensk-finska relationerna.\n\n\n==== tiden mellan krigen (14 mars 1940 \u2013 24 juni 1941) ====\nunder den korta tiden av fred efter vinterkriget skedde stora f\u00f6r\u00e4ndringar i europa. danmark och norge invaderades av tyskland bara en m\u00e5nad efter vinterkrigets slut, och frankrike och storbritannien (som ville att finland skulle ha fortsatt sitt krig mot sovjetunionen) var i stor n\u00f6d d\u00e5 den tyska arm\u00e9n p\u00e5 en kort tid avancerat \u00e4nda fram till engelska kanalen. haven p\u00e5 det norra halvklotet bevakades av den tyska flottan. i slutet av sommaren 1940 hade sovjetunionen dessutom invaderat estland, lettland och litauen vilket hade stor inverkan p\u00e5 finl\u00e4ndarnas attityder. uppfattningen om att vinterkriget trots allt varit det enda s\u00e4ttet f\u00f6r att beh\u00e5lla sj\u00e4lvst\u00e4ndigheten blev allt starkare.\nunder vinterkriget hade finland orienterat sig mot skandinavien. den 14 mars 1940 ber\u00e4ttade president ky\u00f6sti kallio att man f\u00f6reslagit en f\u00f6rsvarspakt med sverige och norge. moskva reagerade snabbt och efter en vecka meddelade sovjetunionens utrikesminister vjatjeslav molotov att den planerade nordiska f\u00f6rsvarspakten var emot moskvafredens villkor. att norge invaderades av tyskland p\u00e5verkade ocks\u00e5 projektet men var inte helt begravet ens d\u00e5. i oktober 1940 kom saken fram igen i form av en svensk-finsk union. sveriges utrikesminister christian g\u00fcnther meddelade att en s\u00e5dan union f\u00f6rutsatte att finland avstod fr\u00e5n alla planer p\u00e5 revansch mot sovjetunionen och att unionen m\u00e5ste ha b\u00e5de tysklands och sovjetunionens godk\u00e4nnande. det sista kravet kom att stoppa projektet helt d\u00e5 tysklands utrikesminister joachim von ribbentrop redan i slutet p\u00e5 oktober meddelade sin negativa inst\u00e4llning till projektet, medan sovjetunionens representant i sverige, alexandra kollontaj, gav g\u00fcnther en allvarlig varning i b\u00f6rjan av november med anledning av unionsplanerna. f\u00f6r s\u00e4kerhets skull betonade \u00e4ven molotov att en s\u00e5dan union skulle ogiltigf\u00f6rklara moskvafreden. alla dessa h\u00e4ndelser gjorde att finland b\u00f6rjade v\u00e4nda sig till stormakten i s\u00f6der, tyskland, som man haft n\u00e4ra kontakter med \u00e4nda sedan inb\u00f6rdeskrigets dagar.\nd\u00e5 rykten om att relationerna mellan sovjetunionen och tyskland under v\u00e5rvintern 1941 m\u00f6jligen n\u00e4rmade sig en brytning b\u00f6rjade man dr\u00f6mma om att ta tillbaka karelen. m\u00f6jligheten f\u00f6r karelerna att \u00e5terv\u00e4nda hem v\u00e4gde tungt i finlands politik och en del kretsar s\u00e5g m\u00f6jligheten att ocks\u00e5 g\u00f6ra det sovjetiska \u00f6stra karelen till en del av ett storfinland. i och med samarbetet med tyskarna blev man snart medveten om tysklands planerade operation mot sovjetunionen. vidare koordinering skedde och bland annat flyttades tyska trupper fr\u00e5n norge till norra finland i b\u00f6rjan av sommaren 1941.\n\n\n==== forts\u00e4ttningskriget (25 juni 1941 \u2013 4 september 1944) ====\np\u00e5 natten den 22 juni 1941 p\u00e5b\u00f6rjade tyskland operation barbarossa och anf\u00f6ll sovjetunionen p\u00e5 bred front. finland hade deltagit i den milit\u00e4ra planeringen av  angreppet, och efter n\u00e5gra dagar f\u00f6rklarade statsministern att finland befann sig i krig: forts\u00e4ttningskriget hade d\u00e4rmed b\u00f6rjat. det givna m\u00e5let med det nya kriget var till en b\u00f6rjan n\u00e5got varierande. statsminister johan wilhelm rangell h\u00e4vdade att det var fr\u00e5gan om ett nytt f\u00f6rsvarskrig och en strid mot bolsjevismen. riksdagens olika grupper st\u00f6dde regeringen men missn\u00f6jda r\u00f6ster h\u00f6rdes b\u00e5de fr\u00e5n h\u00f6ger och v\u00e4nster. de borgerligt sinnade samlingspartiet och agrarf\u00f6rbundet samt den radikalt nationalistiska fosterl\u00e4ndska folkr\u00f6relsen talade om stor-finland under sina talturer. den slutliga st\u00e5ndpunkten blev dock att det var fr\u00e5gan om ett f\u00f6rsvarskrig vars m\u00e5l var att f\u00e5 tillbaka karelen med st\u00f6d av tyskland. dessutom tog man i bruk en tes enligt vilken finland f\u00f6rde ett eget krig mot sovjetunionen skilt fr\u00e5n de tyska m\u00e5len. mot slutet av kriget gjorde tyskland p\u00e5tryckningar som skulle ha tvingat finland att strida vid tysklands sida till krigsslutet.\nkrigslyckan hade v\u00e4nt och sovjetunionen hade den 22 juni 1944 kr\u00e4vt att finland skulle ge upp utan villkor. man var inte villig att g\u00f6ra det, trots att landet var i desperat behov av milit\u00e4rt bist\u00e5nd. det enda landet som kunde erbjuda s\u00e5dan hj\u00e4lp var tyskland men tyskarnas villkor var att finland inte sl\u00f6t en enskild fred med sovjetunionen utan tyskt godk\u00e4nnande. president risto ryti f\u00f6rband sig till det s\u00e5 kallade ribbentrop-avtalet genom ett personligt brev, s\u00e5 att man senare genom hans avg\u00e5ng kunde l\u00f6sg\u00f6ra sig fr\u00e5n dess f\u00f6rpliktelser. med den materiella hj\u00e4lpen fr\u00e5n tyskland lyckades man stabilisera fronten. efter det b\u00f6rjade man skynda sig med en l\u00f6sning f\u00f6r att l\u00f6sg\u00f6ra finland fr\u00e5n kriget.\nf\u00f6rs\u00f6ken att dra sig ur kriget med sovjetunionen uppn\u00e5ddes genom den s\u00e5 kallade mellanfreden i moskva. stridigheterna avslutades 4 september 1944 och fredsavtalet undertecknades 19 september 1944. bland fredsvillkoren fanns ett krav p\u00e5 att tyskarna skulle f\u00f6rdrivas ur finland samt att det finska kommunistpartiet skulle legaliseras.\n\n\n==== lapplandskriget (15 september 1944 \u2013 27 april 1945) ====\ni norra finland fanns vid den tiden 210 000 tyska soldater, ungef\u00e4r 60 000 h\u00e4st- eller motorfordon samt 200 stridsflygplan och stridsvagnar. mellanfredens krav om att tyskarna skulle f\u00f6rdrivas ledde till lapplandskriget som p\u00e5gick fr\u00e5n september 1944 till april 1945. till en b\u00f6rjan skedde inte m\u00e5nga strider eftersom de tyska trupperna var v\u00e4ldigt samarbetsvilliga i tillbakadragandet men den sovjetiska \u00f6vervakningskommissionens viceordf\u00f6rande, generall\u00f6jtnant g. savonenkov, kr\u00e4vde den 30 september av regeringen att man senast n\u00e4sta morgon skulle p\u00e5b\u00f6rja aktiv krigf\u00f6ring mot tyskarna. anfallet mot kemi n\u00e4sta dag, samt de p\u00e5f\u00f6ljande anfallen mot torne\u00e5 och mot rovaniemi (16 oktober) utgjorde fullskaligt krig.\nkriget orsakade stora f\u00f6rluster f\u00f6r lappland eftersom den tyska generalen lothar rendulic anv\u00e4nde sig av den br\u00e4nda jordens taktik under det att de tyska trupperna drog sig tillbaka. 41 306 byggnader, 516 landsv\u00e4gs- och 218 j\u00e4rnv\u00e4gsbroar, 48 f\u00e4rjor och ungef\u00e4r 80 procent av alla b\u00e5tar i omr\u00e5det f\u00f6rst\u00f6rdes.\n\n\n=== finland sedan 1945 ===\n\n\n==== \"farans \u00e5r\" (1944\u20131948) ====\n\ni och med mellanfreden i moskva hade finland lyckats undvika ockupation. d\u00e4remot var relationerna till sovjetunionen oklara. d\u00e5 mellanfreden sl\u00f6ts s\u00e4ndes en sovjetisk kontrollkommission till helsingfors f\u00f6r att \u00f6vervaka att villkoren i fredsavtalet f\u00f6ljdes. ledare f\u00f6r denna kontrollkommission var andrej zjdanov, en h\u00e5rdf\u00f6r kommunist och stalins h\u00f6gra hand.\nzjdanov drev igenom att \u00e5tta ledande finl\u00e4ndska politiker \u00e5talades f\u00f6r krigsbrott mot sovjetunionen. mannerheim uts\u00e5g kommunisten yrj\u00f6 leino till inrikesminister vilket gav kommunisterna makt \u00f6ver ordnings- och s\u00e4kerhetspolisen. enligt yrj\u00f6 leinos son f\u00f6rs\u00f6kte zjdanov f\u00f6rm\u00e5 kommunisterna att gripa makten i finland. leino skall dock ha spelat ett dubbelspel och l\u00e4ckt planerna till polisen och arm\u00e9n.efter pragkuppen, det kommunistiska makt\u00f6vertagandet i tjeckoslovakien i februari 1948, b\u00f6rjade rykten spridas i finland om en planer p\u00e5 liknande kupp i finland. den nye presidenten, juho kusti paasikivi, koncentrerade arm\u00e9n till helsingfors d\u00e5 det befarades att polisen, som leddes av leino i egenskap av inrikesminister, skulle delta i kuppen.det blev dock ingen kupp. om det berodde p\u00e5 dubbelspel fr\u00e5n leinos sida, p\u00e5 lyckade f\u00f6rebyggande \u00e5tg\u00e4rder fr\u00e5n paasikivis sida eller p\u00e5 att sovjetunionen helt enkelt tappat intresset, vet vi inte idag. efter andra v\u00e4rldskriget hade paasikivi genomf\u00f6rt en total oml\u00e4ggning av finlands utrikespolitik d\u00e4r man dels iakttog neutralitet, dels ville ha sovjetunionens f\u00f6rtroende; kanske var det denna politik som lyckades. ist\u00e4llet f\u00f6r en kupp tr\u00e4ffades ett nytt avtal med sovjetunionen: vsb-f\u00f6rdraget (f\u00f6rdraget om v\u00e4nskap, samarbete och \u00f6msesidigt bist\u00e5nd, idag oftast kallat vsb-avtalet). detta blev basen f\u00f6r l\u00e4ndernas relationer fram till sovjets uppl\u00f6sning 1992.\n\n\n==== perioden fram till kekkonen (1949\u20131956) ====\nden f\u00f6rsta halvan av 1950-talet k\u00e4nnetecknades av \u00e5teruppbyggnad efter kriget och h\u00e5rda villkor, f\u00f6r individer s\u00e5v\u00e4l som samh\u00e4llet. vsb-avtalet tvingade finland att vara ytterst f\u00f6rsiktigt i sina relationer med omv\u00e4rlden. ett typiskt exempel \u00e4r bildandet av nordiska r\u00e5det 1952, d\u00e4r finland erbj\u00f6ds fullt medlemskap men avstod \u00e4nda till 1955, eftersom man var r\u00e4dd att sovjetunionen skulle reagera negativt.\n\n\n==== epoken kekkonen (1956\u20131982) ====\npaasikivi-linjen fortsatte under president kekkonen, som tvekl\u00f6st hade ett gott samarbete med de sovjetiska generalsekreterarna chrusjtjov och brezjnev. denna typ av beroendepolitik i det f\u00f6rdolda har internationellt f\u00e5tt namnet finlandisering.\n\n\n==== finland efter kekkonen (1982\u2013) ====\nkekkonen var finlands president \u00e4nda fram till 1982 och eftertr\u00e4ddes av mauno koivisto som fortsatte den f\u00f6rsiktiga politiken. utrikeshandeln med sovjetunionen var av stor vikt f\u00f6r den finl\u00e4ndska industrin och n\u00e4r sovjetunionen stod inf\u00f6r uppl\u00f6sning drabbades finland av en sv\u00e5r konjunkturnedg\u00e5ng. finland blev medlem i eu 1995, samtidigt som sverige och \u00f6sterrike. euron ersatte den finska marken 2002.\n\n\n== geografi ==\nfinland gr\u00e4nsar i s\u00f6der till finska viken och \u00f6stersj\u00f6n, och i v\u00e4ster till \u00e5lands hav, bottenhavet, kvarken och bottenviken. landgr\u00e4nserna i norr vetter mot sverige, norge och ryssland. i s\u00f6der, p\u00e5 andra sidan finska viken, finns grannlandet estland (se \u00e4ven finlands ytterpunkter).\nav finlands yta p\u00e5 cirka 340 000 kvadratkilometer \u00e4r 78 procent t\u00e4ckt av skogsmark. finland \u00e4r d\u00e4rf\u00f6r ett av v\u00e4rldens mest skogst\u00e4ckta l\u00e4nder. i skogarna v\u00e4xer fr\u00e4mst gran, tall och bj\u00f6rk. landets sydligaste del ligger inom den hemiborealiska zonen d\u00e4r skogarna har inslag av \u00e4dla l\u00f6vtr\u00e4d som ek, l\u00f6nn och skogslind. en del av landet befinner sig norr om polcirkeln, och i norra finland \u00e4r landskapet kuperat. finlands h\u00f6gsta punkt (1 324 m \u00f6.h.) \u00e4r p\u00e5 haldefj\u00e4ll, som h\u00f6r till bergskedjan skanderna. i \u00f6ster \u00e4r fj\u00e4llen rester av den gamla bergskedjan kareliderna.\nfinland n\u00e4mns som de tusen sj\u00f6ars land, p\u00e5 grund av det stora antalet sj\u00f6ar, speciellt i syd\u00f6stra finland. antalet sj\u00f6ar st\u00f6rre \u00e4n 500 kvadratmeter \u00e4r 187 888 stycken och den st\u00f6rsta av dem \u00e4r saimen med en yta p\u00e5 cirka 4 400 kvadratkilometer, vilket g\u00f6r den till europas fj\u00e4rde st\u00f6rsta insj\u00f6. den avl\u00e5nga p\u00e4ij\u00e4nne \u00e4r finlands djupaste och n\u00e4st st\u00f6rsta sj\u00f6. i \u00f6sterbotten och l\u00e4ngs resten av den v\u00e4stra kusten \u00e4r terr\u00e4ngf\u00f6rh\u00e5llandena annorlunda p\u00e5 grund av landh\u00f6jningen. kustomr\u00e5dena domineras av vida sl\u00e4tter.\n\n\n=== klimat ===\nfinlands klimat \u00e4r tack vare golfstr\u00f6mmen t\u00e4mligen gynnsamt j\u00e4mf\u00f6rt med klimatet p\u00e5 motsvarande breddgrader p\u00e5 andra h\u00e5ll. det \u00e4r b\u00e5de maritimt och kontinentalt p\u00e5verkat. kontinentaliteten, som k\u00e4nnetecknas av varma somrar och kalla sn\u00f6rika vintrar, tilltar med avst\u00e5ndet fr\u00e5n havet och \u00e4r d\u00e4rf\u00f6r mest utpr\u00e4glat i nordost. mildast \u00e4r klimatet i sydv\u00e4stra finland d\u00e4r \u00e5rsmedeltemperaturen ligger p\u00e5 cirka 6 grader. vinterns l\u00e4ngd \u00e4r i norr 200 dagar och i sydv\u00e4st 100 dagar. den termiska sommarens l\u00e4ngd (dygnets medeltemperatur > 10 grader) \u00e4r 4 m\u00e5nader vid sydkusten och 2,5 m\u00e5nader i nordligaste lappland. finlands h\u00f6gsta uppm\u00e4tta temperatur \u00e4r 37,2 grader celsius och m\u00e4ttes i libelits den 29 juli \u00e5r 2010. den l\u00e4gsta uppm\u00e4tta temperaturen uppm\u00e4ttes 28 januari \u00e5r 1999, i kommunen kittil\u00e4 i en by som heter pokka. detta rekord var \u201351,5 grader celsius.\n\n\n== styre och politik ==\nfinland \u00e4r en demokratisk republik med semipresidentialism. dess nuvarande grundlag antogs 2000, och d\u00e4r stadf\u00e4sts att konstitutionen \"skall trygga m\u00e4nniskov\u00e4rdets okr\u00e4nkbarhet och den enskilda m\u00e4nniskans frihet och r\u00e4ttigheter samt fr\u00e4mja r\u00e4ttvisa i samh\u00e4llet\".\nfinlands statschef \u00e4r republikens president som v\u00e4ljs vart sj\u00e4tte \u00e5r. presidenten kan sitta h\u00f6gst tv\u00e5 mandatperioder. till presidentens uppgifter h\u00f6r bland annat att stadf\u00e4sta lagar och att leda utrikes- och s\u00e4kerhetspolitiken tillsammans med regeringen. presidenten utn\u00e4mner och entledigar enskilda ministrar och h\u00f6gre tj\u00e4nstem\u00e4n.\nfinland \u00e4r en representativ demokrati, vars lagstiftande f\u00f6rsamling, riksdagen, en genom direkta och proportionella val vald enkammarriksdag, f\u00f6retr\u00e4der folket. val sker regelbundet vart fj\u00e4rde \u00e5r i mars. finlands regering kallas statsr\u00e5det (fi. valtioneuvosto) och leds av en statsminister. efter riksdagsvalet utser presidenten i samr\u00e5d med riksdagens talman och riksdagsgruppernas ledare en statsministerkandidat, och riksdagen antingen godk\u00e4nner eller f\u00f6rkastar f\u00f6rslaget. om f\u00f6rslaget godk\u00e4nns utn\u00e4mns statsministern av presidenten och tillsammans utser de regeringen som sedan godk\u00e4nns av riksdagen. p\u00e5 senare \u00e5r (genom och efter mauno koivisto) har statsministerns makt \u00f6kat och presidentens minskat.\nf\u00f6r den omr\u00e5desvisa statliga f\u00f6rvaltningen i landet finns sex regionf\u00f6rvaltningsverk vilka 2010 ersatte de tidigare l\u00e4nen. det finns ocks\u00e5 en historisk indelning i landskap. i finland finns b\u00e5de historiska landskap, vilka har ungef\u00e4r samma st\u00e4llning som de svenska landskapen, och moderna landskap med vissa administrativa funktioner. lokalf\u00f6rvaltningen handhas av kommuner som producerar bastj\u00e4nster f\u00f6r inv\u00e5narna, bland annat utbildning, social- och h\u00e4lsov\u00e5rdstj\u00e4nster, samh\u00e4llsteknik och milj\u00f6tj\u00e4nster. de kommunala beslutsfattarna v\u00e4ljs vart fj\u00e4rde \u00e5r i kommunalvalet. kommunernas antal \u00e4r 309 (2022), av vilka 107 \u00e4r st\u00e4der.\n sedan 2023 finns ocks\u00e5 v\u00e4lf\u00e4rdsomr\u00e5den, vilka ansvarar f\u00f6r social- och h\u00e4lsov\u00e5rd samt r\u00e4ddningsv\u00e4sende, vilka tidigare sk\u00f6ttes av kommuner och kommunf\u00f6rbund. v\u00e4lf\u00e4rdsomr\u00e5dena motsvarar geografiskt mer eller mindre landskapen, utom i huvudstadsregionen, och deras fullm\u00e4ktige v\u00e4ljs med allm\u00e4nna val medan verksamheten finansieras av staten.\ninom finland utg\u00f6r \u00e5land ett demilitariserat och sj\u00e4lvstyrande landskap. v\u00e4lf\u00e4rdsomr\u00e5den och vissa andra administrativa enheter saknas, d\u00e5 lagstiftningen till dessa delar inte f\u00f6ljt utvecklingen i resten av landet. \u00e5land \u00e4r \u00e4ven enspr\u00e5kigt svensktalande, vilket inneb\u00e4r att det \u00e4r den enda del av landet d\u00e4r finska inte har officiell status.\n\n\n=== f\u00f6rsvarsmakt ===\nfinlands f\u00f6rsvarsmakt delas in i tre grenar; landstridskrafterna, flygvapnet och marinen. gr\u00e4nsbevakningsv\u00e4sendet \u00e4r underst\u00e4llt inrikesministeriet och h\u00f6r i fredstid inte till den finl\u00e4ndska f\u00f6rsvarsmakten. kommend\u00f6r f\u00f6r den finl\u00e4ndska f\u00f6rsvarsmakten \u00e4r general timo kivinen. i finland r\u00e5der allm\u00e4n v\u00e4rnplikt f\u00f6r m\u00e4n, med undantag f\u00f6r \u00e5l\u00e4nningar, och tj\u00e4nstg\u00f6ringsgraden \u00e4r bland de h\u00f6gsta i v\u00e4rlden. kvinnor kan tj\u00e4nstg\u00f6ra frivilligt. tj\u00e4nstg\u00f6ringstiden \u00e4r 6, 9 eller 12 m\u00e5nader beroende p\u00e5 ansvar och uppdrag. det finns omkring 34 000 st\u00e5ende trupper i beredskap och hela reservens styrka uppg\u00e5r till ungef\u00e4r 350 000 man. som alternativ till milit\u00e4r tj\u00e4nstg\u00f6ring finns civiltj\u00e4nstg\u00f6ring vars l\u00e4ngd \u00e4r 12 m\u00e5nader.\nfinland \u00e4r eu-medlem och har sedan 1990 n\u00e4rmat sig nato. det har under l\u00e5ng tid f\u00f6rts en nationell debatt om finland b\u00f6r ansluta sig till f\u00f6rsvarsorganisationen, men f\u00f6rst efter rysslands invasion av ukraina i februari 2022 tog diskussionen en tydlig v\u00e4ndning i riktning f\u00f6r ett medlemskap. den 17 maj 2022 fattade den finska presidentens utrikes- och s\u00e4kerhetspolitiska utskott det formella beslutet om att finland ska ans\u00f6ka om natomedlemskap. efter att finlands ans\u00f6kan ratificerats av samtliga medlemsl\u00e4nder blev finland fullv\u00e4rdig medlem i nato den 4 april 2023.finland har fr\u00e5n och med den 28 november 2011 undertecknat ottawaf\u00f6rdraget om slopandet av truppminor.\n\n\n== ekonomi ==\ni finland r\u00e5der en i h\u00f6g grad oreglerad marknadsekonomi. landet \u00e4r kraftigt industrialiserat och exporten, som utg\u00f6r omkring tv\u00e5 tredjedelar av bnp, \u00e4r mycket viktig. finlands bnp per capita motsvarar ungef\u00e4r belgiens och \u00f6sterrikes men mindre \u00e4n nederl\u00e4ndernas och sveriges. tj\u00e4nstesektorn ses som underutvecklad j\u00e4mf\u00f6rt med till exempel japan eller usa. finland har under efterkrigstiden haft en j\u00e4mf\u00f6relsevis god ekonomisk utveckling och ligger numera i niv\u00e5 med genomsnittet i v\u00e4steuropa. viktigaste handelspartners \u00e4r ryssland, sverige, tyskland och storbritannien.\nh\u00f6g arbetsl\u00f6shet (idag 8,2 procent) har varit ett konstant problem under 1990- och 2000-talen. arbetsl\u00f6shet har \u00f6verlag varit ett problem under landets hela efterkrigshistoria, vilket tidigare lett till arbetskraftsutvandring. den st\u00f6rsta fackliga centralorganisationen \u00e4r finlands fackf\u00f6rbunds centralorganisation.\n\n\n=== industri ===\nindustrin i finland \u00e4r koncentrerad kring elektronik, skogsindustrin och i viss m\u00e5n kemiteknisk industri och verkstadsindustri. skogsindustrin svarar alltj\u00e4mt f\u00f6r en femtedel av finlands varuexport. den st\u00f6rsta sektorn \u00e4r tr\u00e4f\u00f6r\u00e4dlingsindustrin. finland \u00e4r v\u00e4rldens n\u00e4st st\u00f6rsta export\u00f6r av papper (efter kanada) och de huvudsakligen finl\u00e4ndska f\u00f6retagen stora enso och upm tillh\u00f6r v\u00e4rldens st\u00f6rsta tillverkare av massa och papper. ahlstrom tillh\u00f6r de v\u00e4rldsledande inom produktion av pappers- och fiberprodukter. andra viktiga sektorer \u00e4r metall, kemikalier, elektronik, telekommunikation och verkstadsindustri.\nefter krigen med sovjetunionen tvingades finland betala stora krigsskadest\u00e5nd men fick samtidigt en stor handelspartner. under 1950-talet slog den finska industridesignen igenom internationellt och f\u00f6retag som marimekko, iittala och fiskars har fortsatt i den traditionen. fiskars \u00e4r ett tydligt exempel p\u00e5 finl\u00e4ndsk industri d\u00e4r industridesignen lett till framg\u00e5ngar och d\u00e4r produkten varit av det mindre slaget (knivar, saxar). i nystad (finska uusikaupunki) har sedan 1960-talet funnits personbilsindustri; m\u00e4rken som tillverkats \u00e4r saab-scania, opel och porsche. finland har inte haft en egen personbilsindustri, men v\u00e4l lastbils- och traktortillverkning genom (valmet (idag valtra) och sisu).\nunder 1990-talet blev nokia den finl\u00e4ndska industrins stora motor och hade en viktig del i den finl\u00e4ndska ekonomins \u00e5terh\u00e4mtning efter den ekonomiska krisen i b\u00f6rjan av 1990-talet. krisen orsakades fr\u00e4mst av en internationell konjunkturnedg\u00e5ng som slog mot finlands viktigare exportn\u00e4ringar i kombination med en vid tillf\u00e4llet relativt betydande skulds\u00e4ttning till utlandet och ett h\u00f6gt r\u00e4ntel\u00e4ge. sovjetunionens kollaps f\u00f6rv\u00e4rrade krisen, men var inte en huvudfaktor.\n\n\n=== turism ===\nfinland lockade \u00f6ver 4 miljoner turister 2005, varav de flesta kom fr\u00e5n sverige. turismen utg\u00f6r cirka 2,4 procent av finlands bnp och syssels\u00e4tter omkring 60 000 personer.\n\n\n=== ekonomi i siffror ===\nbruttonationalprodukt (ppp): 189 miljarder eur (uppskattning 2011 \u2013 alla l\u00e4nder).\nbruttonationalprodukt (ppp) per capita: ca. 35 000 eur (uppskattning 2011 \u2013 alla l\u00e4nder).\narbetsl\u00f6shet: 7,3 procent (november 2011).\nstatsskuld: 49,0 procent av bnp (uppskattning 2011).\nmedelnettoinkomsten per inv\u00e5nare var i september \u00e5r 2009, 2 700 euro (22 950 kronor) i m\u00e5naden.\n\n\n=== utveckling sedan 1990-talet ===\nfinlands ekonomi har under de senaste decennierna f\u00f6r\u00e4ndrats. fr\u00e5n att ha varit beroende av skogsindustrin har finland idag g\u00e5tt ifr\u00e5n den till elektronik- och it-sektorn. denna exportf\u00f6r\u00e4ndring beror till stor del p\u00e5 telekomj\u00e4tten nokia som \u00e4r det f\u00f6retag i finland som har h\u00f6gst oms\u00e4ttning p\u00e5 382 099 miljoner sek/\u00e5r (2011). att export\u00f6kningen som \u00e4gt rum under senare \u00e5r till stor del beror p\u00e5 nokia g\u00f6r finlands ekonomi s\u00e5rbar f\u00f6r sv\u00e4ngningar i den internationella konjunkturen. i b\u00f6rjan av 00-talet stod nokia f\u00f6r 4 procent av finlands bnp och c:a 20 procent av exporten. finland ber\u00f6rdes av en konjunkturnedg\u00e5ng under 1990-talet d\u00e5 sovjetunionens kollaps ledde till en ekonomisk kris i \u00f6sthandeln men hade sedan en positiv bnp-tillv\u00e4xt fram till finanskrisen 2008. finland gick 1995 med i eu och 1998 i emu f\u00f6r att stabilisera ekonomin vilket fungerade fram till finanskrisen. fr\u00e5n att ha haft en bnp-tillv\u00e4xt p\u00e5 +0,9 procent 2008 sj\u00f6nk den ner till \u20138,2 procent 2009. denna nedg\u00e5ng drabbade \u00e4ven nokia som i slutet av 00-talet fick sv\u00e5rt att h\u00e4vda sig p\u00e5 den internationella marknaden och som mellan 2008 och 2012 f\u00f6rlorade 90 procent av sitt aktiev\u00e4rde. finlands budgetunderskott steg 2009 mot 3 procent av bnp, vilket \u00e4r tak f\u00f6r eurol\u00e4nderna, varp\u00e5 flera sparpaket sattes in av staten. statsskulden \u00f6kade ocks\u00e5 2011 till ungef\u00e4r h\u00e4lften av bnp. 2013 meddelade nokia att deras mobiltelefonenhet skulle s\u00e4ljas till microsoft och nokia bidrar inte l\u00e4ngre lika mycket till finlands bnp:\n\n\n=== korruption ===\nkorruptionen \u00e4r l\u00e5g i finland. enligt transparency internationals \u00e5rliga lista, som utkommit sedan 1998, har finland varit ett av v\u00e4rldens minst korrumperade l\u00e4nder. \u00e5r 2018 l\u00e5g finland p\u00e5 tredje plats. andra l\u00e4nder i toppen av listan \u00e4r danmark, singapore, sverige och nya zeeland.\n\n\n== demografi ==\ninv\u00e5narna i finland kallas finl\u00e4ndare och uppg\u00e5r f\u00f6r n\u00e4rvarande till drygt fem miljoner. en minoritet av dessa, omkring 5,2 procent, har svenska som modersm\u00e5l medan omkring 85,9 procent enligt folkbokf\u00f6ringen har finska som modersm\u00e5l (tv\u00e5spr\u00e5kiga uppger endera spr\u00e5ket som modersm\u00e5l). m\u00e5nga svenskspr\u00e5kiga och finskspr\u00e5kiga finl\u00e4ndare skiljer noggrant mellan finl\u00e4ndare (ett samlingsbegrepp f\u00f6r alla som bor i eller kommer fr\u00e5n finland), finnar (de som har finska som modersm\u00e5l) och finlandssvenskar (finl\u00e4ndare som har svenska som modersm\u00e5l). i de nordligaste delarna av landet bor samer vars spr\u00e5k har officiell status som minoritetsspr\u00e5k.\nm\u00e4ngden invandrare har \u00f6kat sedan slutet av 1980-talet men finland har fortfarande en mycket liten andel invandrare i j\u00e4mf\u00f6relse med kringliggande l\u00e4nder. \u00e5r 1980 fanns 13 000 utl\u00e4ndska medborgare i landet, varav 3 000 svenskar (motsvarande 0,2 procent av befolkningen), \u00e5r 2022 cirka 324 000 (motsvarande 5,8 procent av befolkningen). enligt statistikcentralen bodde 508 173 personer med utl\u00e4ndsk bakgrund i finland i slutet av \u00e5r 2022 (9,1% procent av befolkningen). de st\u00f6rsta grupperna var fr\u00e5n ryssland (101 112), estland (52 184), irak (28 022), somalia (24 365) och forna jugoslavien (18 997).finland \u00e4r ganska glest befolkat. de flesta inv\u00e5narna bor i sydv\u00e4stra delen av landet. i helsingforsregionen finns 1/5 av befolkningen, i lappland bara cirka 2 inv./km\u00b2. d\u00e5 st\u00f6rsta delen av finl\u00e4ndarna \u00e4nnu p\u00e5 1950-talet sysselsattes av lantbruket, har landet snabbt urbaniserats efter andra v\u00e4rldskriget. \np\u00e5 1500- och 1600-talen uppmuntrades finska svedjebrukare att kolonisera \u00f6debygder i nuvarande sverige (se finnmarker) och vid 1800-talets slut och 1900-talets b\u00f6rjan tvingade en snabb folk\u00f6kning stora grupper att likt i sverige emigrera (fr\u00e4mst till usa och kanada). efter andra v\u00e4rldskriget f\u00f6rflyttades \u00f6ver 400 000 m\u00e4nniskor till sydv\u00e4stra finland fr\u00e5n karelen som er\u00f6vrats av sovjet i de finska vinterkrigen. under 1960\u201370-talen var utvandringen av arbetskraft till sverige stor (omkring en halv miljon m\u00e4nniskor) men senare har n\u00e4rap\u00e5 h\u00e4lften \u00e5terv\u00e4nt till finland.finland har v\u00e4rldens elfte h\u00f6gsta levnadsstandard med ett human development index p\u00e5 0,940. p\u00e5 l\u00e5ng sikt (1980\u20132006) har finland haft en ganska normal hdi-\u00f6kning j\u00e4mf\u00f6rt med andra l\u00e4nder. \u00e4ven p\u00e5 medell\u00e5ng sikt (1990\u20132006) och kort sikt (2000\u20132006) har finland haft en relativt normal \u00f6kning.\ni det sj\u00e4lvstyrande svenskspr\u00e5kiga landskapet \u00e5land kallas befolkningen f\u00f6r \u00e5l\u00e4nningar. m\u00e5nga, bland dem m\u00e5nga \u00e5l\u00e4nningar sj\u00e4lva, r\u00e4knar dem som en separat grupp skild fr\u00e5n finlandssvenskarna.\n\nbefolkningens medel\u00e5lder: 40,3 \u00e5r.\nbefolkningens medellivsl\u00e4ngd: 79 \u00e5r.\n\n\n=== spr\u00e5k ===\n\nfinland \u00e4r konstitutionellt tv\u00e5spr\u00e5kigt. \u201dnationalspr\u00e5ken\u201d finska och svenska har samma juridiska status \u00e4ven om den stora majoriteten har finska som modersm\u00e5l. vid sidan av nationalspr\u00e5ken har samiska, romani och teckenspr\u00e5k en i grundlagen erk\u00e4nd s\u00e4rst\u00e4llning. grundlagen n\u00e4mner inte enskilda teckenspr\u00e5k, men r\u00e4ttigheter g\u00e4llande finskt teckenspr\u00e5k och finlandssvenskt teckenspr\u00e5k preciseras i andra lagar. de nordiska spr\u00e5ken har en s\u00e4rst\u00e4llning genom nordiska avtal och lagstiftning enligt dessa.\nnationella myndigheter \u00e4r skyldiga att erbjuda service p\u00e5 finska och svenska i hela landet och samma skyldighet g\u00e4ller f\u00f6r kommunala myndigheter i tv\u00e5spr\u00e5kiga kommuner. av finlands 310 kommuner \u00e4r 16 enspr\u00e5kigt svenska och 33 tv\u00e5spr\u00e5kiga.\nsom modersm\u00e5l undervisas finska eller svenska, i vissa skolor ocks\u00e5 samiska, romani, teckenspr\u00e5k eller annat spr\u00e5k som \u00e4r elevens modersm\u00e5l. vid sidan om modersm\u00e5let \u00e4r tv\u00e5 spr\u00e5k obligatoriska skol\u00e4mnen i den finska grundskolan. undervisningen i det andra inhemska spr\u00e5ket, allts\u00e5 finska eller svenska, inleds senast v\u00e5rterminen i \u00e5rskurs ett, medan undervisningen i ytterligare ett spr\u00e5k inleds i \u00e5rskurs 6. om annat spr\u00e5k \u00e4n finska eller svenska undervisas som modersm\u00e5l \u00e4r finska eller svenska som andra spr\u00e5k obligatoriskt och det andra inhemska spr\u00e5ket valfritt.\nvid utg\u00e5ngen av \u00e5r 2022 hade 85,9 procent finska, 5,2 procent svenska och 8,9 procent n\u00e5got annat spr\u00e5k som modersm\u00e5l (uppgifterna \u00e4r i f\u00f6rsta hand fr\u00e5n folkbokf\u00f6ringen, som grundar sig p\u00e5 vad personerna sj\u00e4lva uppger och som inte till\u00e5ter att man antecknar sig som tv\u00e5spr\u00e5kig). bland dem med annat spr\u00e5k hade 93 535 ryska (se: ryssar i finland), 50 318 estniska, 39 069 arabiska, 29 448 engelska, 24 647 somaliska (se: somalier i finland, 18 097 persiska och 16 603 kurdiska som modersm\u00e5l . p\u00e5 1880-talet talade 18 procent av finlands befolkning svenska som modersm\u00e5l.i landskapet \u00e5land och dess 16 kommuner \u00e4r svenska det enda officiella spr\u00e5ket.\n\n\n=== religion ===\nlandet kristnades fr\u00e5n sverige under 1100\u20131200-talen och domkyrkan i \u00e5bo invigdes \u00e5r 1300. reformationen inf\u00f6rdes samtidigt p\u00e5 1500-talet i b\u00e5da riksdelarna. genom \u00f6vers\u00e4ttningen av nya testamentet 1548 utvecklades finskan som skriftspr\u00e5k.av finl\u00e4ndarna \u00e4r 65,2 procent medlemmar av den evangelisk-lutherska kyrkan. trots detta \u00e4r finl\u00e4ndarna, likt svenskarna, ett relativt sekulariserat folk, och det religi\u00f6sa engagemanget inskr\u00e4nker sig ofta till dop, konfirmation, vigsel och begravning. engagemanget i dessa riter \u00e4r dock mycket stort; 55,7 procent av alla nyf\u00f6dda d\u00f6ps och 74,0 procent av alla ungdomar konfirmeras \u2013 att j\u00e4mf\u00f6ra med situationen i sverige d\u00e4r 40,0 procent av alla nyf\u00f6dda d\u00f6ps och cirka 22,3 procent av alla ungdomar konfirmeras. den finl\u00e4ndska evangelisk-lutherska kyrkan upplever inte n\u00e5got st\u00f6rre medlemstapp. drygt 1,1 procent av finl\u00e4ndarna h\u00f6r till den ortodoxa kyrkan, som ocks\u00e5 har st\u00e4llning som statskyrka. i motsats till sverige, d\u00e4r svenska kyrkan skilts fr\u00e5n staten, har s\u00e5ledes finland valt att beh\u00e5lla sina statskyrkor.\nekumeniska r\u00e5det i finland har elva medlemskyrkor (s\u00e5som anglikanska kyrkan, baptistsamfundet, evangelisk-lutherska kyrkan, fr\u00e4lsningsarm\u00e9n, katolska kyrkan, metodistkyrkan, missionskyrkan, ortodoxa kyrkan och vapaakirkko). d\u00e4rtill har ekumeniska r\u00e5det i finland \u00e4ven fem observat\u00f6rskyrkor (s\u00e5som adventtikirkko, baptistikirkko och pingstmissionen).\n\nreligion: lutheraner 65,2 procent, ortodoxa 1,1 procent, annan 1,8 procent, ingen 32,0 procent (2022).\n\n\n=== t\u00e4torter ===\n\nfinlands huvudstad \u00e4r helsingfors som \u00e4ven \u00e4r landets st\u00f6rsta stad med \u00f6ver 1 miljon inv\u00e5nare inklusive esbo, vanda och andra kranskommuner. b\u00e5de stor-tammerfors och stor-\u00e5bo har drygt 300 000 inv\u00e5nare och d\u00e4refter kommer ule\u00e5borg med 200 000 inv\u00e5nare.sett till inv\u00e5narantalet i kommunerna blir ordningen i st\u00e4llet helsingfors, esbo, tammerfors, vanda, ule\u00e5borg och \u00e5bo. ule\u00e5borg gick 2013 f\u00f6rbi \u00e5bo p\u00e5 grund av kommunsammanslagningar.\n\n\n== kultur ==\nfinland har under s\u00e5 gott som hela sin historia befunnit sig inom den v\u00e4sterl\u00e4ndska katolska f\u00f6ljt av den protestantiska kulturkretsen. den finl\u00e4ndska kulturen p\u00e5verkades tidigt av sverige och tyskland. \u00f6stra finland p\u00e5verkades redan tidigt i historien av den ryska, ortodoxa kulturen. p\u00e5 senare \u00e5r har amerikansk popul\u00e4rkultur f\u00e5tt inflytande. bastubad och begreppet sisu kopplas ofta till finl\u00e4ndsk kultur. kulturen \u00e4r dock inte homogen, och speciellt samer, romer och finlandssvenskar beh\u00e5ller egna traditioner.\nfinl\u00e4ndarna \u00e4r ett naturn\u00e4ra folk. urbanisering \u00e4r ett relativt nytt fenomen och de flesta har kopplingar till landsbygden eller avl\u00e4gsna landsdelar. de flesta finl\u00e4ndare tillbringar fritid p\u00e5 landsbygden, speciellt n\u00e4ra vattendrag. innehav av fritidsbostad \u00e4r i finland ett av de h\u00f6gsta i hela eu.\n\n\n=== konst ===\nunder 1800-talet v\u00e4xte ett fosterl\u00e4ndskt m\u00e5leri fram; r.w. ekman skapade genre- och historiebilder, det romantiska landskapsm\u00e5leriet fick sin banbrytare i werner holmberg, br\u00f6derna von wright blev bekanta f\u00f6r sina f\u00e5gelbilder och fanny churberg var den finaste koloristen bland landskaps- och stillebenm\u00e5larna. franskt friluftsm\u00e5leri influerade albert edelfelts nationella motiv. akseli gallen-kallelas stil inspirerades av symbolismen och jugendstilen och tog upp motiv ur kalevala. helene schjerfbeck har en s\u00e4rst\u00e4llning med sin koloristiskt f\u00f6rfinade konst. w\u00e4in\u00f6 aaltonen framst\u00e5r som den mest betydande skulpt\u00f6ren under 1900-talet.\nfinskt konsthantverk och konstindustri har under 1900-talet n\u00e5tt v\u00e4rldsrykte med textilier (viola gr\u00e5sten, marimekko m.m.), glaskonst (iittala), keramik (arabia) och m\u00f6bler (aaltos b\u00f6jtr\u00e4).\n\n\n=== litteratur ===\nfinlands nationalskald \u00e4r johan ludvig runeberg (1804\u20131877) vars mest k\u00e4nda verk \u00e4r f\u00e4nrik st\u00e5ls s\u00e4gner ur vilken nationals\u00e5ngen v\u00e5rt land \u00e4r h\u00e4mtad. finlands nationalepos kalevala sammanst\u00e4lldes av elias l\u00f6nnrot. andra viktiga f\u00f6rfattare under 1800-talet var bland annat aleksis kivi, minna canth och eino leino. modernisten edith s\u00f6dergran blev under det tidiga 1900-talet internationellt k\u00e4nd. efter krigs\u00e5ren skildrade v\u00e4in\u00f6 linna kriget ur en ny synvinkel i boken ok\u00e4nd soldat.\n\n\n=== musik ===\nmusik i finland kan grovt delas in i folkmusik, klassisk musik och popul\u00e4rmusik. finlands nationals\u00e5ng \u00e4r v\u00e5rt land (eller \"maamme\"), skriven av nationalskalden johan ludvig runeberg.\n\n\n=== helgdagar ===\nhelgdagar delas in i kyrkliga (det vill s\u00e4ga kristna) och sekul\u00e4ra, \u00e4ven om vissa av de kristna helgdagarna har ersatt \u00e4ldre hedniska h\u00f6gtider. de kristna helgdagarna \u00e4r jul, annandag jul, trettondag, p\u00e5sk, kristi himmelsf\u00e4rds dag, pingst och alla helgons dag. p\u00e5 jul \u00e4r juldagen och annandag jul officiella helgdagar men julafton har \u00e4ven varit en de facto-helgdag. de sekul\u00e4ra helgdagarna \u00e4r ny\u00e5rsdagen (formellt en kyrklig helg), f\u00f6rsta maj, midsommardagen (formellt kyrklig), sj\u00e4lvst\u00e4ndighetsdagen den 6 december samt fars dag och mors dag. vilka h\u00f6gtidsdagar som omfattas av specialbest\u00e4mmelser varierar n\u00e5got fr\u00e5n lag till lag.\nalla s\u00f6ndagar \u00e4r ocks\u00e5 helgdagar, men anses inte lika viktiga som de speciella helgdagarna. i och med att de flesta finl\u00e4ndare jobbar eller g\u00e5r i skolan fr\u00e5n m\u00e5ndag till fredag har \u00e4ven l\u00f6rdagen blivit en slags de facto-helgdag, dock inte med samma status som de officiella helgdagarna. aff\u00e4rer i t\u00e4torter fick enligt lag 1997 ha \u00f6ppet p\u00e5 s\u00f6ndagar under sommaren (maj\u2013augusti), i december och vissa antal andra veckoslut. fr\u00e5n och med 2010 \u00f6kades r\u00e4tten till s\u00f6ndags\u00f6ppet; alla aff\u00e4rer fick ha s\u00f6ndags\u00f6ppet \u00e5ret runt mellan 12 och 18, l\u00e4ngre inf\u00f6r jul. under de ovann\u00e4mnda helg- och h\u00f6gtidsdagarna fick endast livsmedelsaff\u00e4rer mindre \u00e4n 400 m\u00b2 h\u00e5lla \u00f6ppet, dock h\u00f6gst fyra timmar. torghandel, mindre aff\u00e4rer i glesbygden och flera typer av speciell verksamhet omfattades inte av begr\u00e4nsningarna. sedan ing\u00e5ngen av 2016 till\u00e4mpas fria \u00f6ppettider.\n\n\n=== massmedier ===\n\ni finland utkommer omkring 200 nyhetstidningar och 320 betydande tidskrifter. finlands mest l\u00e4sta dagstidning \u00e4r helsingin sanomat. den i tammerfors grundade aamulehti \u00e4r den n\u00e4st st\u00f6rsta. hufvudstadsbladet \u00e4r finlands st\u00f6rsta svenskspr\u00e5kiga tidning. landets \u00e4ldsta dagstidning \u00e5bo underr\u00e4ttelser grundades 1824. ilta-sanomat och iltalehti \u00e4r tv\u00e5 konkurrerande kv\u00e4llstidningar. taloussanomat och kauppalehti \u00e4r de fr\u00e4msta n\u00e4ringslivsinriktade tidningarna.\npublic service-bolaget yle s\u00e4nder fyra tv-kanaler varav en, yle fem, \u00e4r svenskspr\u00e5kig. yle:s kanaler finansierades genom en avgift f\u00f6r tv-innehav fr\u00e5n att de f\u00f6rsta regulj\u00e4ra s\u00e4ndningarna b\u00f6rjade \u00e5r 1958 till och med \u00e5r 2012. den 1 januari 2013 slopades tv-avgiften och yle finansieras nu av rundradioskatten som \u00e4r oberoende av tv-innehav. mtv3 \u00e4r den \u00e4ldsta kommersiella kanalen, grundad 1957. nelonen \u00e4gs av sanoma och inledde sina s\u00e4ndningar den 1 juni 1997. den popul\u00e4raste tv-kanalen (2012) \u00e4r yles tv1 eller mtv3, beroende p\u00e5 s\u00e4tt att r\u00e4kna: tv1 har en fj\u00e4rdedel av tittartiden, mtv3 en femtedel, medan mtv3 n\u00e5r n\u00e5got fler tittare i veckan, 83 mot 78 procent.\n\n\n=== arkitektur ===\nden finl\u00e4ndska arkitekturen \u00e4r fr\u00e4mst baserad p\u00e5 l\u00e4get och platsers naturliga egenskaper. de flesta influenser har kommit fr\u00e5n utlandet och formats f\u00f6r att passa finl\u00e4ndska f\u00f6rh\u00e5llanden. den finl\u00e4ndska arkitekturen blev mera sj\u00e4lvst\u00e4ndig och b\u00f6rjade ta intryck av den finl\u00e4ndska naturen i slutet av 1800-talet. det f\u00f6rsta internationella genombrottet f\u00f6r finl\u00e4ndsk arkitektur skedde under v\u00e4rldsutst\u00e4llningen i paris \u00e5r 1900. d\u00e5 var nationalromantiken den dominerande stilen. fr\u00e5n och med 1930-talet blev funktionalismen symbolen f\u00f6r byggandet av en modern och sj\u00e4lvst\u00e4ndig nation, vilket f\u00f6ljdes av modernismen p\u00e5 1950-talet. i slutet av 1900-talet kan man sk\u00f6nja b\u00f6rjan av en ny stil, men detta kan avg\u00f6ras f\u00f6rst i historiskt perspektiv.\n\n\n=== sport ===\nfinl\u00e4ndarna ser sig som ett idrottsfolk. nationalsporten \u00e4r boboll men ishockey kan ses som en av finlands mest popul\u00e4ra sporter. l\u00e4ngdskid\u00e5kning \u00e4r den sportgren d\u00e4r finl\u00e4ndare har klarat sig b\u00e4st i p\u00e5 sista tiden, inte minst virpi kuitunen, aino kaisa saarinen och matti heikkinen p\u00e5 den finl\u00e4ndska toppen. i skidskytte har kaisa m\u00e4k\u00e4r\u00e4inen vunnit v\u00e4rldscupen tre g\u00e5nger och vm-guld \u00e5r 2011.\ni innebandy har finland tagit tv\u00e5 raka vm-guld 2008 och 2010. ishockey \u00e4r en av de popul\u00e4raste sporterna i finland och de finska lejonen lyckades knipa \u00e5t sig v\u00e4rldsm\u00e4sterskapstiteln \u00e5r 1995, 2011 och 2019, de tv\u00e5 f\u00f6rsta g\u00e5ngerna efter final mot sverige, 2019 efter final mot kanada. under det tidiga 1900-talet hade finland framg\u00e5ngar inom friidrott med l\u00f6pare som bland annat paavo nurmi, hannes kolehmainen och lasse viren.\nnuf\u00f6rtiden har finl\u00e4ndska idrottare fr\u00e4mst framg\u00e5ngar inom vintersport, i grenar som ishockey, backhoppning och curling, samt motorsport. bland de fr\u00e4msta kan n\u00e4mnas backhopparen matti nyk\u00e4nen; ishockeyspelarna jari kurri, teemu sel\u00e4nne, ville peltonen och saku koivu; formel 1-f\u00f6rarna keke rosberg, heikki kovalainen, mika h\u00e4kkinen, mika salo kimi r\u00e4ikk\u00f6nen och valtteri bottas samt rallyf\u00f6rarna juha kankkunen, henri toivonen, tommi m\u00e4kinen, jari-matti latvala, mikko hirvonen och marcus gr\u00f6nholm. rallyf\u00f6rarna rauno aaltonen och timo m\u00e4kinen var f\u00f6reg\u00e5ngare i den finska motorsporten p\u00e5 1960-talet d\u00e5 de lyckades i det prestigefyllda monte carlo-rallyt. de f\u00f6ljdes av hannu mikkola, ari vatanen och markku alen p\u00e5 1970-talet. juha kankkunen var fyra g\u00e5nger v\u00e4rldsm\u00e4stare och senare n\u00e5dde \u00e4ven tommi m\u00e4kinen till samma. 2000-talets h\u00f6jdpunkt i finsk rally var marcus gr\u00f6nholms succ\u00e9.\nocks\u00e5 inom fotboll har finland haft flera stora stj\u00e4rnor. av dem kan n\u00e4mnas jari litmanen, sami hyypi\u00e4 och jussi j\u00e4\u00e4skel\u00e4inen.\ninom friidrott har ett nytt stj\u00e4rntillskott tillkommit, tero pitk\u00e4m\u00e4ki, som \u00e4r v\u00e4rldsetta i spjutkastning.\ni innebandy-vm \u00e5r 2008 tog finland guld efter att ha besegrat sverige i sudden death. det var f\u00f6rsta g\u00e5ngen sverige inte tagit guld i ett innebandy-vm. finland tog \u00e4ven guld 2010 efter att ha besegrat sverige efter full tid.  mika kohonen blev utsedd till v\u00e4rldens b\u00e4sta innebandyspelare 2005 och 2009.\nutf\u00f6rs\u00e5karen kalle palander vann v\u00e4rldscupen 2002\u20132003.\n\n\n== internationella rankningar ==\n\n\n== se \u00e4ven ==\nfinlands administrativa indelning\nfinlands l\u00e4n\nkommuner i finland\nlista \u00f6ver st\u00e4der i finland\nlista \u00f6ver finlands stats\u00f6verhuvuden\nflaggdagar i finland\nfinlands ambassad i stockholm\nfinsk mytologi\n\n\n== referenser ==\ndelar av denna artikel \u00e4r \u00f6versatta fr\u00e5n artikeln om finland p\u00e5 den finskspr\u00e5kiga versionen av wikipedia.\n\n\n=== noter ===\n\n\n=== webbk\u00e4llor ===\ncia \u2013 the world factbook: finland\nstatistikcentralen i finland\n\n\n=== tryckta k\u00e4llor ===\njason lavery; the history of finland, westport, greenwood press, 2006. (engelska)\nsuomen historian pikkuj\u00e4ttil\u00e4inen, werner s\u00f6derstr\u00f6m osakeyhti\u00f6, ws bookwell oy, 2001.\nmeinander, henrik; finlands historia, helsinki, 2006, isbn 978-951-52-2408-8.\ntopelius, zacharias: finland framst\u00e4lldt i teckningar, stockholm, bokf\u00f6rlaget atlantis, 2011.\nwahlb\u00e4ck, krister: j\u00e4ttens andedr\u00e4kt. finlandsfr\u00e5gan i svensk politik 1809-2009, stockholm, bokf\u00f6rlaget atlantis, 2011.\n\n\n== externa l\u00e4nkar ==\nfinland, officiell webbplats\nfindikator, officiell statistisk information om finland\nfinlands officiella turismsida\nstatsr\u00e5det (regeringen), officiell webbplats\nfinlands ambassad i sverige\nfinlands ledare (presidenter, talm\u00e4n, partiledare med mera)\nfinland online community (engelska)"