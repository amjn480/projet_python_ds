"la digesti\u00f3 o pa\u00efment \u00e9s el proc\u00e9s biol\u00f2gic de transformaci\u00f3 i degradaci\u00f3 qu\u00edmica dels aliments en nutrients, \u00e9s a dir subst\u00e0ncies amb mol\u00e8cules m\u00e9s simples i petites que poden ser absorbides i incorporades al metabolisme. la digesti\u00f3 \u00e9s un proc\u00e9s que ocorre tant en els organismes pluricel\u00b7lulars com en els unicel\u00b7lulars, com en l'\u00e0mbit subcel\u00b7lular. l'aparell digestiu t\u00e9 un paper clau en la digesti\u00f3 de molts organismes pluricel\u00b7lulars.\nla digesti\u00f3 \u00e9s un proc\u00e9s propi dels heter\u00f2trofs, ja que, per definici\u00f3, aquests organismes depenen exclusivament de fonts de carboni org\u00e0nic per a desenvolupar la proliferaci\u00f3, manteniment i funcionament. l'aliment s'empra per a generar i reparar teixits i obtenir energia. per contra, els organismes aut\u00f2trofs, entre els quals els fotosint\u00e8tics i els quimioaut\u00f2trofs, capten respectivament energia lum\u00ednica o qu\u00edmica que usen per a fixar carboni inorg\u00e0nic en compostos org\u00e0nics.\nen cada pas de la conversi\u00f3 energ\u00e8tica d'un nivell a un altre hi ha una p\u00e8rdua de mat\u00e8ria i energia utilitzable associada al manteniment de teixits i tamb\u00e9 a la degradaci\u00f3 de l'aliment en part\u00edcules m\u00e9s petites, que despr\u00e9s es reconstituiran en mol\u00e8cules tissulars m\u00e9s complexes. tamb\u00e9 \u00e9s el proc\u00e9s que els aliments, en passar per l'aparell digestiu, s\u00f3n transformats en nutrients i minerals que necessita el cos.\nla digesti\u00f3 g\u00e0strica, que compr\u00e8n les dues accions seg\u00fcents: \n\nuna acci\u00f3 qu\u00edmica, produ\u00efda pels sucs g\u00e0strics secretats per les parets internes de l'est\u00f3mac. els sucs g\u00e0strics contenen, entre altres subst\u00e0ncies, \u00e0cid clorh\u00eddric, que actua qu\u00edmicament sobre els aliments.\nuna acci\u00f3 mec\u00e0nica, que consisteix en moviments perist\u00e0ltics de les parets de l'est\u00f3mac, que mouen els aliments i els mesclen amb els sucs g\u00e0strics.\n\n\n== proc\u00e9s digestiu ==\nla digesti\u00f3 en els animals i algunes plantes, passa a nivells multicel\u00b7lular, cel\u00b7lular i subcel\u00b7lular. aquest proc\u00e9s s'esdev\u00e9 en el tub digestiu, tracte gastrointestinal o canal alimentari, que forma part del sistema digestiu. el sistema digestiu presenta formes molt diverses. existeix una distinci\u00f3 fonamental entre la digesti\u00f3 interna i externa. la digesti\u00f3 externa va ser la primera a evolucionar, i en depenen la majoria dels fongs.el sistema digestiu, com un tot, \u00e9s un tub amb un sol sentit, amb \u00f2rgans accessoris com el fetge, la ves\u00edcula biliar i el p\u00e0ncrees, que assisteixen en el proc\u00e9s qu\u00edmic involucrat en la digesti\u00f3. el proc\u00e9s d'ingesti\u00f3, normalment involucra alguna mena de processament mec\u00e0nic o qu\u00edmic; normalment est\u00e0 constitu\u00efda per processos mec\u00e0nics, que s'encarreguen de reduir la grand\u00e0ria dels fragments d'aliment, i en una acci\u00f3 qu\u00edmica que \u00e9s la responsable de reduir encara m\u00e9s la mida de les part\u00edcules i preparar-les per a l'absorci\u00f3. la digesti\u00f3 \u00e9s un proc\u00e9s que consta de diverses etapes que s'esdevenen en l'anomenat sistema digestiu, despr\u00e9s de la ingesti\u00f3 de la mat\u00e8ria primera, que gaireb\u00e9 sempre s\u00f3n altres organismes.\nla digesti\u00f3 est\u00e0 dividida en quatre processos separats:\n\ningesti\u00f3. serveix per a col\u00b7locar el menjar a la boca i preparar-los per a entrar al cos.\ndigesti\u00f3 mec\u00e0nica i qu\u00edmica. per mitj\u00e0 de la masticaci\u00f3 s'esquincen i aixafen els aliments i posteriorment es produeix una acci\u00f3 mec\u00e0nica i qu\u00edmica a l'est\u00f3mac; l'addici\u00f3 de subst\u00e0ncies qu\u00edmiques (\u00e0cids, bilis, enzims i aigua) per a degradar les mol\u00e8cules m\u00e9s complexes en estructures m\u00e9s simples.\nabsorci\u00f3. \u00e9s el moviment de distribuci\u00f3 dels nutrients del sistema digestiu fins als capil\u00b7lars del sistema circulatori i limf\u00e0tic per un proc\u00e9s d'osmosi, de transport actiu i difusi\u00f3.\nexcreci\u00f3. \u00e9s l'acte de remoci\u00f3 de materials no ingerits del tracte digestiu a trav\u00e9s de la defecaci\u00f3.un proc\u00e9s subjacent \u00e9s el moviment muscular a trav\u00e9s del sistema: l'acci\u00f3 d'empassar i els moviments perist\u00e0ltics.\nels enzims que contenen els sucs digestius converteixen els aliments, excepte la fibra vegetal, en una dissoluci\u00f3 de mol\u00e8cules simples, que s'absorbeixen en la mucosa de l'intest\u00ed prim.\nla paret de l'intest\u00ed \u00e9s plegada i t\u00e9 vellositats, formades per c\u00e8l\u00b7lules amb microvellositats. aquestes adaptacions fan que n'augmenti molt la superf\u00edcie d'absorci\u00f3.\n\n\n=== digesti\u00f3 i absorci\u00f3 de prote\u00efnes ===\nels amino\u00e0cids s\u00f3n els precursors biosint\u00e8tics de les prote\u00efnes, les quals fan moltes funcions importants en els organismes.\nla majoria dels amino\u00e0cids ingerits en la dieta, ocorren en forma de prote\u00efnes (en aliments com llet, carn, ous...). per\u00f2 els amino\u00e0cids nom\u00e9s es poden incorporar a les rutes metab\u00f2liques de forma lliure, i per aquest motiu les prote\u00efnes i p\u00e8ptids han de ser hidrolitzades. per aix\u00f2 s\u00f3n degradades per enzims proteol\u00edtics a l'aparell digestiu, fins a arribar a amino\u00e0cids que s\u00f3n absorbits a l'intest\u00ed i passaran a la sang per a incorporar-se al conjunt dels amino\u00e0cids del cos.\n\n\n==== digesti\u00f3 de les prote\u00efnes a l'est\u00f3mac ====\nla digesti\u00f3 comen\u00e7a en l'est\u00f3mac. quan hi arriben les prote\u00efnes s'estimula la segregaci\u00f3 de gastrina, que al seu torn estimula la formaci\u00f3 d'hcl. gr\u00e0cies a aquest ph \u00e0cid, les prote\u00efnes globulars es desnaturalitzen, cosa que facilita la hidr\u00f2lisi.\n\nel proc\u00e9s comen\u00e7a per l'acci\u00f3 de la pepsina, un enzim digestiu secretat a l'est\u00f3mac per les c\u00e8l\u00b7lules de la mucosa g\u00e0strica. aquest enzim es forma a partir del seu precursor, el pepsinogen. quan l'hcl actua sobre el pepsinogen, aquest perd amino\u00e0cids i es transforma en la pepsina que actua com a proteasa. la pepsina hidrolitza lligams qu\u00edmics en qu\u00e8 intervenen amino\u00e0cids arom\u00e0tics, comen\u00e7a a trencar les prote\u00efnes i dona com a producte p\u00e8ptids de mida variable i alguns amino\u00e0cids lliures.\n\n\n==== digesti\u00f3 de les prote\u00efnes a l'intest\u00ed ====\na mesura que els continguts \u00e0cids de l'est\u00f3mac arriben al budell prim es dispara la s\u00edntesi de l'hormona secretina a la sang. aquesta estimula el p\u00e0ncrees perqu\u00e8 segregui hidrogencarbonat a l'intest\u00ed prim per a neutralitzar-ne el ph (ph=7).\nla digesti\u00f3 continua a l'interior del budell per l'acci\u00f3 de proteases pancre\u00e0tiques: tripsina, quimotripsina, elastasa i carboxipeptidasa (que tenen una activitat \u00f2ptima en un ph acostat a 7). tots aquests enzims s'originen a partir de la prote\u00f2lisi parcial dels seus precursors. la tripsina s'origina a partir del tripsinogen activat per l'enteroquinasa (que trenca un hexap\u00e8ptid de l'amino-terminal). la tripsina que es forma activar\u00e0 la resta de proteases pancre\u00e0tiques i alhora el mateix tripsinogen. l'acci\u00f3 d'aquests enzims proteol\u00edtics provoca la formaci\u00f3 d'oligop\u00e8ptids (2-6 amino\u00e0cids) i amino\u00e0cids lliures.\nal final de la digesti\u00f3 s'obtenen p\u00e8ptids de dos o tres amino\u00e0cids i amino\u00e0cids lliures. aquests seran absorbits pels enter\u00f2cits (c\u00e8l\u00b7lules epitelials de l'intest\u00ed prim) on tamb\u00e9 es completar\u00e0 la hidr\u00f2lisi dels p\u00e8ptids. en els enter\u00f2cits hi ha peptidases com l'enteroquinasa, endopeptidasa, aminopeptidasa i d'altres que permeten aquesta hidr\u00f2lisi.\n\n\n==== absorci\u00f3 d'amino\u00e0cids ====\nel proc\u00e9s d'absorci\u00f3 dels amino\u00e0cids lliures s'esdev\u00e9 per un mecanisme de transport actiu (implica una despesa d'energia), que existeix a les microvellositats de l'intest\u00ed prim. aquests transportadors permeten l'entrada de quatre grups d'amino\u00e0cids: els neutres, que poden ser arom\u00e0tics o alif\u00e0tics, b\u00e0sics, \u00e0cids, i un per altres amino\u00e0cids.\nper altra banda l'organisme tamb\u00e9 pot absorbir dip\u00e8ptids, trip\u00e8ptids i tetrap\u00e8ptids, que \u00e9s un mecanisme que pot ser m\u00e9s r\u00e0pid que l'absorci\u00f3 individual d'amino\u00e0cids. a m\u00e9s a m\u00e9s s'han detectat tetrapeptidases en les microvellositats que hidrolitzen els tetrap\u00e8ptids, les qual originen trip\u00e8ptids i amino\u00e0cids lliures. i tamb\u00e9 hi ha tripeptidases i dipeptidases en la membrana i en el citoplasma de les c\u00e8l\u00b7lules de la mucosa intestinal.\nseguidament els amino\u00e0cids passen a la sang del sistema porta i s\u00f3n transportats fins al fetge. all\u00e0, molts amino\u00e0cids quedaran dipositats algun temps, per\u00f2 acaba a les c\u00e8l\u00b7lules per a fer les seves funcions. en situacions extremes, per\u00f2, els amino\u00e0cids poden ser emprats tamb\u00e9 com a font d'energia.\n\n\n==== alteracions en els processos digestius ====\npoden existir problemes en la digesti\u00f3 i absorci\u00f3 dels amino\u00e0cids: \n\nla pancreatitis \u00e9s una inflamaci\u00f3 del p\u00e0ncrees que impedeix que aquest alliberi la quantitat adequada d'enzims. per tant, el cos no pot digerir correctament alguns nutrients com les prote\u00efnes.\nalguns individus poden tenir inhibidors de proteases. en nadons pot ser benefici\u00f3s, ja que pot interessar d'absorbir les prote\u00efnes senceres, per\u00f2 en adults \u00e9s perjudicial.\nalguns dels amino\u00e0cids s\u00f3n essencials (no som capa\u00e7os de sintetitzar i cal ingerir-los) com la lisina, valina, leucina i metionina. el d\u00e8ficit d'algun amino\u00e0cid essencial en la ingesta de prote\u00efnes provoca la malaltia de kwashiorkor.\ntotes les alteracions anteriors poden causar malabsorci\u00f3, \u00e9s a dir que s'absorbeixen deficientment molts nutrients. pot ser provocada per l'alteraci\u00f3 del contingut intestinal (falta d'enzims), alteracions en la paret intestinal o en els moviments intestinals. aquesta defici\u00e8ncia provoca p\u00e8rdua de pes, retard del creixement, hipertr\u00f2fia...\n\n\n== digesti\u00f3 en els vertebrats ==\n\nen els vertebrats, la digesti\u00f3 comen\u00e7a amb la ingesti\u00f3 o l'entrada d'aliment per la boca i continua en l'aparell digestiu. en els vertebrats, aquestes accions mec\u00e0niques s\u00f3n les seg\u00fcents:\n\nmasticaci\u00f3. la fan les dents i \u00e9s imprescindible sobretot en la digesti\u00f3 de les verdures, llegums i fruites crues (totes sense excepci\u00f3, ja que aquests aliments estan envoltats per membranes de cel\u00b7lulosa no digeribles, que cal esbotzar).\ndegluci\u00f3. mecanisme complex que consta d'una etapa volunt\u00e0ria que inicia l'acte de la degluci\u00f3; una etapa far\u00edngia involunt\u00e0ria, que constitueix el pas de l'aliment a l'es\u00f2fag, i una etapa esof\u00e0gica, que correspon el descens del bolus fins a l'est\u00f3mac per mitj\u00e0 d'ones perist\u00e0ltiques.\nfunci\u00f3 de l'esf\u00ednter gastroesof\u00e0gic. impedeix que els aliments retornin de l'est\u00f3mac cap a l'es\u00f2fag i malmetin la mucosa esof\u00e0gica.\nmotilitat del c\u00f2lon. les funcions del c\u00f2lon consisteixen en l'absorci\u00f3 d'aigua i els electr\u00f2lits a partir del quim \u2013que s'esdev\u00e9 en la primera meitat del c\u00f2lon\u2013, i l'emmagatzematge de mat\u00e8ries fecals fins al moment de l'expulsi\u00f3, en la segona meitat del trajecte. aquestes funcions no demanen moviments intensos, per la qual cosa les contraccions del c\u00f2lon solen ser suaus i lentes. no obstant aix\u00f2, encara compleixen les dues funcions fonamentals de la motilitat intestinal: la mescla i la propulsi\u00f3. amb els moviments de barreja, totes les mat\u00e8ries fecals resulten trinxades i mogudes i entren en contacte amb la paret del c\u00f2lon a trav\u00e9s de la qual s'absorbeix la major part del l\u00edquid. els moviments de propulsi\u00f3 obliguen al contingut del c\u00f2lon a emigrar en massa cap al recte; quan una certa quantitat d'excrements penetra en aquest darrer segment, sorgeix la necessitat d'evacuar.\n\n\n== digesti\u00f3 en els \u00e9ssers humans ==\n\n\n=== fases de la digesti\u00f3 en els humans ===\nla digesti\u00f3 comen\u00e7a a la boca on els aliments es comencen a triturar per les dents. les gl\u00e0ndules salivals alliberen saliva, que cont\u00e9 aigua i enzims, com l'amilasa o la lipasa lingual, que inicien la descomposici\u00f3 de les macromol\u00e8cules. la masticaci\u00f3 i la pres\u00e8ncia de la saliva acaba amb la formaci\u00f3 de la bolla o bolus, que passa a trav\u00e9s de l'es\u00f2fag fins a l'est\u00f3mac. a l'est\u00f3mac es barreja el bolus amb els \u00e0cids i enzims digestius per descompondre's qu\u00edmicament. despr\u00e9s de l'est\u00f3mac l'aliment descompost passa a l'intest\u00ed prim on es barreja amb secrecions com la bilis i enzims com la maltasa, lactasa i sucrasa i on s'absorbeixen la majoria dels nutrients. la resta passa a l'intest\u00ed gros on les restes s\u00f3n excretades en forma de femta. el quim passa per l'intest\u00ed prim, on es produeix el 95% de l'absorci\u00f3 de nutrients; despr\u00e9s a trav\u00e9s de l'intest\u00ed gros i s\u00f3n eliminats durant la defecaci\u00f3.\nfase cef\u00e0lica: aquesta fase t\u00e9 lloc abans que els aliments entrin a l'est\u00f3mac i involucra la preparaci\u00f3 de l'organisme per al consum i la digesti\u00f3. la vista i el pensament, estimulen l'escor\u00e7a cerebral. els est\u00edmuls al gust i a l'olor s\u00f3n enviats a l'hipot\u00e0lem i la medul\u00b7la espinal. despr\u00e9s d'aix\u00f2, s\u00f3n enviades a trav\u00e9s del nervi vague.\nfase g\u00e0strica: aquesta fase presa de 3 a 4 hores. \u00e9s estimulada per la distensi\u00f3 de l'est\u00f3mac i el ph \u00e0cid. la distensi\u00f3 activa els reflexos llargs i mient\u00e8rics. aix\u00f2 activa l'alliberament d'acetilcolina que estimula l'alliberament de m\u00e9s sucs g\u00e0strics. quan les prote\u00efnes entren a l'est\u00f3mac, uneixen ions hidrogen, la qual cosa augmenta el ph de l'est\u00f3mac. aix\u00f2 dispara les c\u00e8l\u00b7lules g perqu\u00e8 alliberin gastrina, la qual per la seva banda estimula les c\u00e8l\u00b7lules parietals perqu\u00e8 secretin i\u00f3 clorur e h+ (que al seu torn actua com a \u00e0cid clorh\u00eddric (hcl). la producci\u00f3 de hcl tamb\u00e9 \u00e9s desencadenada per l'acetilcolina i la histamina.\nfase intestinal: aquesta fase t\u00e9 dues parts, la excitat\u00f2ria i la inhibit\u00f2ria. els aliments parcialment digerits, omplen el duod\u00e8. aix\u00f2 desencadena l'alliberament de gastrina intestinal. el reflex enterog\u00e0stric inhibeix el nucli vague, activant les fibres simp\u00e0tiques causant que l'esf\u00ednter pil\u00f2ric s'estrenyi per prevenir l'entrada de m\u00e9s menjar i inhibint el reflex de la gana.\n\n\n=== fen\u00f2mens qu\u00edmics ===\nprodueixen la transformaci\u00f3 dels aliments formats per mol\u00e8cules complexes en mol\u00e8cules m\u00e9s senzilles que s\u00f3n f\u00e0cilment absorbibles per l'intest\u00ed. aix\u00ed els hidrats de carboni es converteixen en monosac\u00e0rids com la glucosa, els greixos es trenquen en \u00e0cids grassos i glicerina, i les prote\u00efnes es transformen en amino\u00e0cids. les reaccions qu\u00edmiques m\u00e9s importants en la digesti\u00f3 s\u00f3n les d'hidr\u00f2lisi, afavorides per enzims que contenen els sucs digestius.\n\nla digesti\u00f3 comen\u00e7a a la boca on els aliments es masteguen i es barregen amb la saliva que cont\u00e9 enzims que inicien el proc\u00e9s qu\u00edmic de la digesti\u00f3, formant el bolus alimentari.\nel menjar \u00e9s comprimida i dirigida des de la boca cap a l'es\u00f2fag mitjan\u00e7ant la degluci\u00f3, i de l'es\u00f2fag a l'est\u00f3mac, on els aliments s\u00f3n barrejats amb \u00e0cid clorh\u00eddric que els descompon, sobretot, a les prote\u00efnes desnaturalitzant. el bolus alimentari es transforma en quim.\na causa dels canvis d'acidesa (ph) en els diferents trams del tub digestiu, s'activen o inactiven diferents enzims que descomponen els aliments.\nen l'intest\u00ed prim el quim, gr\u00e0cies a la bilis secretada pel fetge, afavoreix l'emulsi\u00f3 dels greixos i gr\u00e0cies a les lipases de la secreci\u00f3 pancre\u00e0tica es produeix la seva degradaci\u00f3 a \u00e0cids grassos i glicerina. a m\u00e9s el suc pancre\u00e0tic cont\u00e9 proteases i amilases que actuen sobre prote\u00efnes i gl\u00facids. la majoria dels nutrients s'absorbeixen a l'intest\u00ed prim. tota aquesta barreja constitueix ara el quilo.\nel final de la digesti\u00f3 \u00e9s l'acumulaci\u00f3 del quilo en l'intest\u00ed gros on s'absorbeix l'aigua per a la posterior defecaci\u00f3 dels excrements.\n\n\n=== cavitat oral ===\nen els humans, la digesti\u00f3 comen\u00e7a a la boca, on els aliments s\u00f3n mastegats. la saliva \u00e9s secretada a la boca, en grans quantitats (0,5-1,5 litres al dia) per tres parells de gl\u00e0ndules salivals (par\u00f2tida, submaxilar i sublingual) i \u00e9s barrejada per la llengua, amb el menjar mastegat.\nhi ha dos tipus de secrecions l\u00edquides a la boca: una \u00e9s una secreci\u00f3 aquosa, prima i el seu prop\u00f2sit \u00e9s humitejar el menjar. l'altra \u00e9s una secreci\u00f3 mucosa, espessa, que cont\u00e9 els enzims ptialina o amilasa salival que hidrolitza parcialment el mid\u00f3 i el lisozim que t\u00e9 acci\u00f3 desinfectant sobre determinats bacteris, actua com a lubrificant i causa que les part\u00edcules d'aliment es mantinguin enganxades les unes a les altres formant un bolus.\nla saliva serveix per netejar la cavitat oral i humitejar l'aliment i m\u00e9s cont\u00e9 enzims digestius tals com l'amilasa salival, la qual ajuda en la degradaci\u00f3 qu\u00edmica dels polisac\u00e0rids, tals com el mid\u00f3, en disac\u00e0rids com la maltosa. tamb\u00e9 cont\u00e9 mucinosa, una glicoprote\u00efna la qual ajuda a estovar els aliments en el bolus.\nen el moment d'empassar, es transporta el menjar mastegat fins a l'es\u00f2fag, passant a trav\u00e9s de l'orofaringe i la hipofaringe. el mecanisme per empassar \u00e9s coordinat pel centre d'empassat a la medul\u00b7la espinal. el reflex inicial \u00e9s iniciat per receptors de tacte a la faringe quan el bolus d'aliments \u00e9s emp\u00e8s fins a la part de darrere de la boca.\n\n\n=== es\u00f2fag ===\n\nl'es\u00f2fag, un tub muscular prim, d'uns 20 cent\u00edmetres de llarg. comen\u00e7a a la faringe, passa a trav\u00e9s del t\u00f2rax i el diafragma i acaba en el c\u00e0rdies de l'est\u00f3mac. la paret de l'es\u00f2fag, posseeix dues capes de m\u00fascul llis, les quals formen una capa cont\u00ednua des de l'es\u00f2fag fins al recte i es contreuen lentament per llargs per\u00edodes. la capa interna de m\u00fasculs aquesta arreglada de forma circular en una s\u00e8rie d'anells descendents, mentre que la capa externa est\u00e0 arreglada longitudinalment. al comen\u00e7ament de l'es\u00f2fag, hi ha una pestanya de teixit anomenada epiglotis, que es tanca pel proc\u00e9s d'empassat per a evitar que el menjar entri a la tr\u00e0quea. el menjar mastegat, \u00e9s emp\u00e8s a trav\u00e9s de l'es\u00f2fag fins a l'est\u00f3mac, per les contraccions perist\u00e0ltiques d'aquests m\u00fasculs.\n\n\n=== est\u00f3mac ===\n\nel menjar arriba a l'est\u00f3mac, despr\u00e9s de passar a trav\u00e9s de l'es\u00f2fag i superar l'esf\u00ednter anomenat c\u00e0rdies. a l'est\u00f3mac, el menjar \u00e9s degradada addicionalment i minuciosament barrejada amb l'\u00e0cid g\u00e0stric i enzims digestius que degraden les prote\u00efnes en la seva gran mesura pepsina. l'\u00e0cid per si mateix, no degrada les mol\u00e8cules d'aliment, m\u00e9s aviat l'\u00e0cid proporciona un ph \u00f2ptim per a la reacci\u00f3 de l'enzim pepsina. les c\u00e8l\u00b7lules parietals de l'est\u00f3mac, tamb\u00e9 secreten una glicoprote\u00efna anomenada factor intr\u00ednsec, el qual permet l'absorci\u00f3 de vitamina b12. altres mol\u00e8cules petites, com ara l'alcohol s\u00f3n absorbides a l'est\u00f3mac passant a trav\u00e9s de la membrana i entrant al sistema circulatori directament. un tall transvers del canal alimentari, revela quatre capes diferents i ben desenvolupades, anomenades serosa, capa muscular, submucosa i mucosa.\n\nserosa: \u00e9s la capa m\u00e9s externa, formada per una prima capa de c\u00e8l\u00b7lules simples, anomenada c\u00e8l\u00b7lules mesotelials.\ncapa muscular: est\u00e0 ben desenvolupada per agitar el menjar. t\u00e9 una capa externa longitudinal, una mitjana llisa i una interna obliqua.\nsubmucosa: t\u00e9 teixit connectiu contenint vasos limf\u00e0tics, vasos sanguinis i nervis.\nmucosa: cont\u00e9 grans plecs plens amb teixit connectiu. les gl\u00e0ndules g\u00e0striques estan en l\u00e0mina pr\u00f2pia. les gl\u00e0ndules g\u00e0striques poden ser simples o tubulars ramificades i secreten \u00e0cid clorh\u00eddric, moc, pepsinogen i renina.\n\n\n=== intest\u00ed prim ===\n\ndespr\u00e9s d'haver estat processats en l'est\u00f3mac, els aliments passen a l'intest\u00ed prim a trav\u00e9s de l'esf\u00ednter pil\u00f2ric. la major part de la digesti\u00f3 i absorci\u00f3 ocorre aqu\u00ed quan el quim entra al duod\u00e8. aqu\u00ed \u00e9s barrejat addicionalment amb tres l\u00edquids diferents:\n\nbilis, la qual emulsionants els greixos per permetre la seva absorci\u00f3, neutralitza el quim i \u00e9s usada per a excretar productes de rebuig com ara la bilirubina i els \u00e0cids biliars. no obstant aix\u00f2 no \u00e9s un enzim.\nsuc pancre\u00e0tic, fabricat pel p\u00e0ncrees exocr\u00ed.\nenzims intestinals de la mucosa alcalina. aquests inclouen: maltasa, lactasa, sacarasa, per processar els sucres, tripsina i quimiotripsina tamb\u00e9 s\u00f3n agregades en l'intest\u00ed prim.l'absorci\u00f3 de la majoria dels nutrients es realitza en l'intest\u00ed prim. quan el nivell d'acidesa canvia en l'intest\u00ed, s'activen m\u00e9s enzims s\u00f3n per trencar l'estructura molecular dels diversos nutrients de manera que es puguin absorbir en els sistemes circulatori i limf\u00e0tic. els nutrients passen a trav\u00e9s de la paret de l'intest\u00ed prim, la qual cont\u00e9 petites estructures semblants a dits anomenades vellositats intestinals, cadascuna de les quals est\u00e0 coberta per estructures encara m\u00e9s petites, semblants a cabells, anomenades microvellositats (a nivell cel\u00b7lular). aquestes ondulacions augmenten la superf\u00edcie d'exposici\u00f3 dels budells amb el medi extern afavorint l'intercanvi de subst\u00e0ncies. la sang que ha absorbit els nutrients, \u00e9s portada a trav\u00e9s de la vena porta hep\u00e0tica fins al fetge, per a la seva filtraci\u00f3, remoci\u00f3 de toxines i processament dels nutrients.\nl'intest\u00ed prim i la resta del tracte digestiu realitza el peristaltisme per transportar els aliments des de l'est\u00f3mac fins al recte i permetre al menjar ser barrejada amb els sucs digestius i ser absorbida. els m\u00fasculs circulars i longitudinals s\u00f3n m\u00fasculs antagonistes, quan un es contreu l'altre es relaxa. quan els m\u00fasculs circulars es contrauen, el lumen es fa m\u00e9s estret i llarg i el menjar \u00e9s espremut i emp\u00e8s cap endavant. quan els m\u00fasculs longitudinals es contrauen, els m\u00fasculs circulars es relaxen i l'intest\u00ed es dilata i es torna m\u00e9s ampli i curt per permetre que els aliments entrin. a l'est\u00f3mac hi ha una altra fase, anomenada mucus. despr\u00e9s que els aliments han passat a trav\u00e9s de l'intest\u00ed prim, el menjar entra a l'intest\u00ed gros.\n\n\n=== intest\u00ed gros ===\n\nl'intest\u00ed gros \u00e9s la pen\u00faltima porci\u00f3 del tub digestiu, formada pel cec, el c\u00f2lon, el recte i el canal anal. l'intest\u00ed prim s'uneix a l'intest\u00ed gruixut a l'abdomen inferior dret a trav\u00e9s de la v\u00e0lvula ileocecal.\nl'intest\u00ed gruixut \u00e9s un tub muscular d'un metre i mig de llarg. l'intest\u00ed gros mesura uns 1,5 metres de llarg, amb tres parts: el cec, en la uni\u00f3 amb l'intest\u00ed prim, el c\u00f2lon i el recte. el c\u00f2lon hum\u00e0 es divideix en quatre seccions: el c\u00f2lon ascendent, el c\u00f2lon transvers, el c\u00f2lon descendent i el c\u00f2lon sigmoide. l'intest\u00ed gruixut, absorbeix aigua del bolus i emmagatzema els excrements fins que aquests puguin ser defecats. els productes alimentaris que no poden anar a trav\u00e9s de les vellositats, com ara la cel\u00b7lulosa (fibra aliment\u00e0ria), s\u00f3n barrejats amb altres productes de rebuig de l'organisme i constitueixen la femta. la primera part de l'intest\u00ed gruixut es diu cec. l'intest\u00ed gros continua absorbint aigua i nutrients minerals dels aliments i serveix com a \u00e0rea d'emmagatzematge dels excrements.\nl'intest\u00ed gros procedeix embriol\u00f2gicament de la part de la nansa intestinal primitiva que pateix menor nombre de flexures. en completar l'intest\u00ed un gir positiu de 270 \u00b0 (contrari a les agulles del rellotge) entorn de l'eix de l'art\u00e8ria mesent\u00e8rica superior, el comen\u00e7ament de l'intest\u00ed gruixut es troba a la fossa il\u00edaca dreta. tenint en compte que existeix un punt fix (la claveguera primitiva que posteriorment originar\u00e0 l'anus), el recorregut que fa l'intest\u00ed primitiu dibuixa perfectament el futur marc c\u00f2lic de l'adult. el marc c\u00f2lic enquadra les nanses ieiunals i ileals, que tenen situaci\u00f3 inframesoc\u00f2lica.\ndespr\u00e9s d'unes 32 hores des de la ingesta, l'aliment arriba a l'intest\u00ed gros on ja no \u00e9s processat en aquesta \u00faltima etapa de la digesti\u00f3. l'intest\u00ed gros es limita a absorbir les vitamines que s\u00f3n alliberades pels bacteris que habiten en el c\u00f2lon i l'aigua. tamb\u00e9 compacta els excrements, i emmagatzema la mat\u00e8ria fecal en el recte fins que \u00e9s expulsada a trav\u00e9s de l'anus.\n\n\n== digesti\u00f3 de nutrients ==\n\n\n=== carbohidrats ===\nels carbohidrats s\u00f3n formats en plantes en creixement i s\u00f3n trobats en grans, vegetals de fulles i altres plantes comestibles. estan formats per polihidroxiald\u00e8hids o polihidroxiacetones. les plantes formen cadenes de carbohidrats, durant el seu creixement atrapant carboni de l'atmosfera, inicialment di\u00f2xid de carboni (co\u2082). aquest carboni \u00e9s emmagatzemat dins de la planta, juntament amb aigua, per formar un mid\u00f3 complex que cont\u00e9 una combinaci\u00f3 de carboni-hidrogen-oxigen en una proporci\u00f3 fixa d'1:2:1 respectivament. les plantes amb un alt contingut de sucre i el sucre de taula representa una estructura menys complexa i s\u00f3n anomenats disac\u00e0rids o dues mol\u00e8cules de sucre enlla\u00e7ades. una vegada que la digesti\u00f3 de qualsevol d'aquestes formes de carbohidrats est\u00e0 completa, el resultat \u00e9s una estructura de sucre simple, un monosac\u00e0rid. aquests monosac\u00e0rids, poden ser absorbits cap a la sang i usats per les c\u00e8l\u00b7lules per produir el compost d'energia adenosina trifosfat (atp).\nel sistema digestiu, comen\u00e7a durant el proc\u00e9s de degradaci\u00f3 dels polisac\u00e0rids a la boca a trav\u00e9s de la introducci\u00f3 de l'amilasa, un enzim digestiu en la saliva. l'alt contingut \u00e0cid de l'est\u00f3mac, inhibeix l'activitat de l'enzim, de manera que la digesti\u00f3 dels carbohidrats se susp\u00e8n a l'est\u00f3mac. en anar buidant a l'intest\u00ed prim, el potencial d'hidrogen (ph) canvia dram\u00e0ticament des d'un \u00e0cid fort fins a un contingut alcal\u00ed. el p\u00e0ncrees secreta hidrogencarbonat per neutralitzar l'\u00e0cid provinent de l'est\u00f3mac i el mucus secretat en el teixit recobrint l'intest\u00ed, \u00e9s alcal\u00ed, la qual cosa promou l'activitat digestiva dels enzims. l'amilasa est\u00e0 present en l'intest\u00ed prim i treballa amb altres enzims per a completar la degradaci\u00f3 dels carbohidrats fins monosac\u00e0rids els quals s\u00f3n absorbits cap als capil\u00b7lars al voltant de les vellositats.\n\n\n=== greixos ===\nla pres\u00e8ncia de greixos en l'intest\u00ed prim, produeix hormones les quals estimulen l'alliberament de lipasa pel p\u00e0ncrees i bilis de la ves\u00edcula biliar. la lipasa, degrada el greix en monoglic\u00e8rids i \u00e0cids grassos. la bilis emulsiona els \u00e0cids grassos de manera que puguin ser f\u00e0cilment absorbits. els \u00e0cids grassos de cadena curta i mitjana, s\u00f3n absorbits directament dins de la sang via els capil\u00b7lars de l'intest\u00ed prim i viatgen a trav\u00e9s de la vena porta tal com ho fan altres nutrients. no obstant aix\u00f2, els \u00e0cids grassos de cadena llarga, s\u00f3n massa llargs per ser alliberats directament dins dels petits capil\u00b7lars intestinals. en comptes d'aix\u00f2, ells s\u00f3n absorbits dins de les parets de les vellositats de l'intest\u00ed i reemsamblats una altra vegada com triacilglic\u00e8rids.\nels triacilglic\u00e8rids s\u00f3n recoberts amb colesterol i prote\u00efnes dins d'un component anomenat quilomicrons. dins de la vellositat, el quilomicrons entra als capil\u00b7lars limf\u00e0tics, els quals es fusionen en un vas limf\u00e0tic major. s\u00f3n transportats via el sistema limf\u00e0tic i el conducte tor\u00e0cic fins a una localitzaci\u00f3 prop del cor (on les art\u00e8ries i les venes s\u00f3n m\u00e9s grans). el conducte tor\u00e0cic buida els quilomicrons en el torrent sanguini via la vena subcl\u00e0via esquerra. en aquest punt, els quilomicrons poden transportar els triacilglic\u00e8rids fins on els necessitin.\n\n\n== regulaci\u00f3 de la digesti\u00f3 ==\n\n\n=== reguladors hormonals ===\nuna caracter\u00edstica fascinant de l'aparell digestiu \u00e9s que cont\u00e9 els seus propis reguladors. les principals hormones que controlen les funcions de l'aparell digestiu es produeixen i alliberen a partir de c\u00e8l\u00b7lules de la mucosa de l'est\u00f3mac i l'intest\u00ed prim. aquestes hormones passen a la sang que rega l'aparell digestiu, van fins al cor, circulen per les art\u00e8ries i tornen a l'aparell digestiu, on estimulen la producci\u00f3 dels sucs digestius i provoquen el moviment dels \u00f2rgans. les hormones que controlen la digesti\u00f3 s\u00f3n la gastrina, la secretina i la colecistocinina.\n\nla gastrina fa que l'est\u00f3mac produeixi \u00e0cid clorh\u00eddric que dissol i digereix alguns aliments. \u00e9s necess\u00e0ria tamb\u00e9 per al creixement normal de la mucosa de l'est\u00f3mac, l'intest\u00ed prim i el c\u00f2lon. est\u00e0 en l'est\u00f3mac i estimula les gl\u00e0ndules g\u00e0striques per secretar pepsinogen (una forma inactiva de pepsina) i \u00e0cid clorh\u00eddric. la secreci\u00f3 de gastrina \u00e9s estimulada per l'arribada del menjar a l'est\u00f3mac. la secreci\u00f3 \u00e9s inhibida pel ph baix.\nla secretina fa que el p\u00e0ncrees secrete un suc digestiu ric en hidrogencarbonat. estimula l'est\u00f3mac perqu\u00e8 produeixi pepsina, un enzim que digereix les prote\u00efnes, i al fetge perqu\u00e8 produeixi bilis.\nla colecistocinina fa que el p\u00e0ncrees creixi i produeixi els enzims del suc pancre\u00e0tic, i fa que la ves\u00edcula biliar es buidi. \u00e9s al duod\u00e8 i aquesta hormona \u00e9s secretada en resposta al greix del quim.\np\u00e8ptid inhibidor g\u00e0stric (gip): est\u00e0 en el duod\u00e8 i disminueix l'agitaci\u00f3 a l'est\u00f3mac per alentir el buidament g\u00e0stric. una altra funci\u00f3 \u00e9s la inducci\u00f3 de la secreci\u00f3 d'insulina.\np\u00e8ptid inhibidor vasoactiu.els nutrients en la sang, s\u00f3n transportats fins al fetge via el circuit porta hep\u00e0tic, on la digesti\u00f3 final dels hiposincr\u00e0tics \u00e9s duta a terme. el fetge, duta a terme la digesti\u00f3 dels carbohidrats en resposta a les hormones insulina i glucag\u00f3. a mesura que els nivells de sucre en la sang s'eleven despr\u00e9s de la digesti\u00f3 d'un \u00e0pat, el p\u00e0ncrees secreta insulina, fent que el fetge transformi la glucosa en glucogen, el qual \u00e9s emmagatzemat en el fetge, teixit adip\u00f3s i m\u00fascul, prevenint la hipergluc\u00e8mia. unes poques hores despr\u00e9s del menjar, la glucosa sangu\u00ednia caur\u00e0 causa de l'activitat muscular, llavors el p\u00e0ncrees secretar\u00e0 glucag\u00f3 el qual fa que el glicogen sigui convertit en glucosa per prevenir la hipogluc\u00e8mia.\nnota: noms acabats en el sufix \u00ab-osa\u00bb usualment indiquen un sucre, tal com la lactosa. els noms dels enzims usualment s'inicien amb el del substrat que degraden. per exemple: la maltosa, un disac\u00e0rid, \u00e9s degradat per l'enzim maltasa (pel proc\u00e9s d'hidr\u00f2lisi), resultant en dues mol\u00e8cules de glucosa, un monosac\u00e0rid.\n\n\n=== reguladors nerviosos ===\ndues classes de nervis ajuden a controlar el treball de l'aparell digestiu, els nervis extr\u00ednsecs i els nervis intr\u00ednsecs.\n\nels nervis extr\u00ednsecs (de fora) arriben als \u00f2rgans digestius des del cervell o des de la medul\u00b7la espinal i provoquen l'alliberament de dues subst\u00e0ncies qu\u00edmiques: l'acetilcolina i l'adrenalina. l'acetilcolina fa que els m\u00fasculs dels \u00f2rgans digestius es contreguin amb m\u00e9s for\u00e7a i empenyin millor els aliments i l\u00edquids a trav\u00e9s del tracte digestiu. tamb\u00e9 fa que l'est\u00f3mac i el p\u00e0ncrees produeixin m\u00e9s sucs. l'adrenalina relaxa el m\u00fascul de l'est\u00f3mac i dels intestins i disminueix el flux de sang que arriba a aquests \u00f2rgans.els nervis intr\u00ednsecs (de dins), que formen una xarxa densa incrustada a les parets de l'es\u00f2fag, l'est\u00f3mac, l'intest\u00ed prim i el c\u00f2lon, s\u00f3n encara m\u00e9s importants. l'acci\u00f3 d'aquests nervis es desencadena quan les parets dels \u00f2rgans buits s'estiren amb la pres\u00e8ncia dels aliments. alliberen moltes subst\u00e0ncies diferents que acceleren o retarden el moviment dels aliments i la producci\u00f3 de sucs en els \u00f2rgans digestius.\n\n\n== hidr\u00f2lisi digestiva ==\nutilitzar un aliment per als prop\u00f2sits esmentats requereix que un animal ho digereixi. la digesti\u00f3 \u00e9s un proc\u00e9s qu\u00edmic complex en el qual enzims especials, catalitzen la degradaci\u00f3 de grans mol\u00e8cules, en altres m\u00e9s simples que s\u00f3n prou petites per travessar f\u00e0cilment les membranes de les c\u00e8l\u00b7lules i incorporar-se als teixits.\ntots els processos de digesti\u00f3 impliquen hidr\u00f2lisi: utilitzaci\u00f3 d'aigua per trencar els enlla\u00e7os, de manera que l'h + s'uneix a un dels residus i l'oh-a l'altre.\nl'energia alliberada durant la hidr\u00f2lisi en el tub digestiu nom\u00e9s pot ser utilitzada com calor. per aquesta ra\u00f3 no s'hidrolitzen els enlla\u00e7os m\u00e9s energ\u00e8tics (sentit adaptatiu) aix\u00ed, durant la digesti\u00f3 nom\u00e9s s'allibera una petita part de l'energia continguda en la mol\u00e8cula.\nla major part de l'energia est\u00e0 continguda en els residus individuals des dels quals, posteriorment \u00e9s alliberada. el material digerit passa del tub digestiu al torrent sanguini oa la limfa pel proc\u00e9s d'absorci\u00f3. l'assimilaci\u00f3 es produeix despr\u00e9s, quan de la sang es passa als teixits.\n\n\n== requeriments nutritius ==\nels nutrients s\u00f3n subst\u00e0ncies que serveixen com a font d'energia metab\u00f2lica i de mat\u00e8ries primeres per al creixement, reparaci\u00f3 i g\u00e8nesi de teixits corporals.\nels animals tenen necessitats nutricionals concretes molt diferents depenent de l'esp\u00e8cie i en una mateixa esp\u00e8cie varien segons la composici\u00f3 gen\u00e8tica, talla, composici\u00f3 corporal, activitat, sexe i estat sexual (femella embarassada o no). perqu\u00e8 un animal estigui en un estat nutricional equilibrat ha de tenir o obtenir:\n\nsuficient energia perqu\u00e8 funcionin tots els processos corporals.\nsuficient prote\u00efna per mantenir un balan\u00e7 de n positiu (\u00e9s a dir evitar les p\u00e8rdues de prote\u00efnes corporals)\nprou aigua i minerals per a compensar les p\u00e8rdues o incorporaci\u00f3.\nles vitamines essencials que no sintetitza el seu propi cos.el balan\u00e7 energ\u00e8tic requereix que l'entrada d'energia sigui igual a l'energia requerida per a la manutenci\u00f3 i reparaci\u00f3 dels teixits, i per al treball metab\u00f2lic, m\u00e9s la producci\u00f3 de calor corporal si correspon.\nla digesti\u00f3 \u00e9s la reducci\u00f3 de l'aliment a mol\u00e8cules petites, capa\u00e7os d'incorporar-se al metabolisme cel\u00b7lular. aix\u00f2 proc\u00e9s el realitzen les anomenades enzims digestius. la digesti\u00f3 pot ser extracel\u00b7lular o intracel\u00b7lular, segons es realitzi fora o dins de les c\u00e8l\u00b7lules. la digesti\u00f3 extracel pot ser al seu torn interna o externa, segons que l'aliment estigui dins de l'organisme, en l'anomenat aparell digestiu, o fora d'ell, com succeeix, per exemple, en les aranyes, que aboquen els seus enzims digestius sobre les seves preses per despr\u00e9s poder ingerir mitjan\u00e7ant succi\u00f3.\n\n\n== ph en la digesti\u00f3 ==\nla digesti\u00f3 \u00e9s un proc\u00e9s complex, el qual \u00e9s controlat per diversos factors. el ph t\u00e9 un paper crucial en el funcionament normal del tracte digestiu. a la boca, faringe i es\u00f2fag, el ph \u00e9s t\u00edpicament, de 6-8, \u00e0cid molt feble. la saliva controla el ph en aquesta regi\u00f3, del tracte digestiu. l'amilasa salival, est\u00e0 continguda en la saliva i inicia la degradaci\u00f3 dels carbohidrats fins monosac\u00e0rids. la majoria dels enzims digestius s\u00f3n sensibles al ph i no funcionaran en un ambient amb baix ph, com el de l'est\u00f3mac. el ph baix (per sota de 5), indica un \u00e0cid fort, mentre que un ph alt (major que 8), indica una base forta, per\u00f2 la concentraci\u00f3 de l'\u00e0cid i la base, tamb\u00e9 tenen un paper.\nel ph en l'est\u00f3mac \u00e9s molt \u00e0cid i inhibeix la degradaci\u00f3 dels carbohidrats mentre hi s\u00f3n. el contingut \u00e0cid fort de l'est\u00f3mac, proveeix dos beneficis, ambd\u00f3s ajudant a la degradaci\u00f3 de les prote\u00efnes, per a una degradaci\u00f3 addicional en l'intest\u00ed prim, aix\u00ed com, proporcionant immunitat no espec\u00edfica, retardant o eliminant diversos pat\u00f2gens.\nen l'intest\u00ed prim, el duod\u00e8 proveeix el balan\u00e7 c\u00edtric del ph per a activar els enzims digestius.\nel fetge secreta bilis al duod\u00e8 per neutralitzar les condicions ac\u00eddiques de l'est\u00f3mac. tamb\u00e9 el conducte pancre\u00e0tic, es buida al duod\u00e8, agregant hidrogencarbonat per neutralitzar el quim \u00e0cid, creant un ambient neutre. el teixit mucosal de l'intest\u00ed prim, \u00e9s alcal\u00ed, creant un ph d'uns 8,5 permetent d'aquesta manera l'absorci\u00f3 en un ambient alcal\u00ed suau.\n\n\n== regulaci\u00f3 de la digesti\u00f3 ==\n\n\n=== reguladors hormonals ===\ngastrina\nsecretina\ncolecistocinina (cck)\np\u00e8ptid inhibidor g\u00e0stric (gip)\n\n\n=== reguladors nerviosos ===\ndues classes de nervis ajuden a controlar el treball de l'aparell digestiu, els nervis extr\u00ednsecs i els nervis intr\u00ednsecs.\nels nervis extr\u00ednsecs (de fora) arriben als \u00f2rgans digestius des del cervell o des de la medul\u00b7la espinal i provoquen l'alliberament de dues subst\u00e0ncies qu\u00edmiques: l'acetilcolina i l'adrenalina. l'acetilcolina fa que els m\u00fasculs dels \u00f2rgans digestius es contreguin amb m\u00e9s for\u00e7a i empenyin millor els aliments i l\u00edquids a trav\u00e9s del tracte digestiu. tamb\u00e9 fa que l'est\u00f3mac i el p\u00e0ncrees produeixin m\u00e9s sucs. l'adrenalina relaxa el m\u00fascul de l'est\u00f3mac i dels intestins i disminueix el flux de sang que arriba a aquests \u00f2rgans.\nels nervis intr\u00ednsecs (de dins), que formen una xarxa densa incrustada en les parets de l'es\u00f2fag, l'est\u00f3mac, l'intest\u00ed prim i el c\u00f2lon, s\u00f3n encara m\u00e9s importants. l'acci\u00f3 d'aquests nervis es desencadena quan les parets dels \u00f2rgans buits s'estiren amb la pres\u00e8ncia dels aliments. alliberen moltes subst\u00e0ncies diferents que acceleren o retarden el moviment dels aliments i la producci\u00f3 de sucs en els \u00f2rgans digestius.\n\n\n== vegeu tamb\u00e9 ==\ncirculaci\u00f3 enterohep\u00e0tica.\ndigesti\u00f3 anaer\u00f2bica.\n\n\n== refer\u00e8ncies ==\n\n\n== bibliografia ==\nm\u00fcller-esterl, werner. bioqu\u00edmica : fundamentos para medicina y ciencias de la vida / werner m\u00fcller-esterl; con la colaboraci\u00f3n de ulrich brandt .. [et al.] barcelona: revert\u00e9, cop. 2008.\nstryer, lubert. bioqu\u00edmica : cuarta edici\u00f3n publicaci\u00f3 barcelona [etc.]: revert\u00e9, cop. 1995 edici\u00f3 4a ed.\nj.m. gonz\u00e1lez de buitrago arriero ... [et al.] bioqu\u00edmica cl\u00ednica. publicaci\u00f3 madrid [etc.]: mcgraw-hill/interamericana de espa\u00f1a, dl 1998.\nbrody t. nutritional biochemistry. (2a ed), academic press, san diego, 1999.\ncheshire a. lo esencial en aparato digestivo. ed harcourt-brace, 1998.\n\n\n== enlla\u00e7os externs ==\nhuman physiology - digestion arxivat 2011-10-31 a wayback machine.\nnih guide to digestive system arxivat 2006-08-10 a wayback machine."