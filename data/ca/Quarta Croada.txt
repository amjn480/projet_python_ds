"la quarta croada (1202-1204) fou promoguda pel papa innocenci iii amb la intenci\u00f3 origin\u00e0ria d'alliberar terra santa mitjan\u00e7ant una invasi\u00f3 des d'egipte. per contra, l'abril del 1204, els croats occidentals cat\u00f2lics acabaren conquerint constantinoble, l'epicentre dels cristians ortodoxos, i derrocant l'imperi rom\u00e0 d'orient. la quarta croada fou l'acte final que segell\u00e0 irremeiablement el gran cisma d'orient entre l'esgl\u00e9sia ortodoxa i esgl\u00e9sia cat\u00f2lica romana.\n\n\n== antecedents ==\n\n\n=== la tercera croada ===\ndespr\u00e9s del frac\u00e0s de la tercera croada (1189-1192), a l'europa occidental quedava ja poc inter\u00e8s per emprendre una nova croada que alliber\u00e9s terra santa de l'ocupaci\u00f3 isl\u00e0mica. jerusalem restava ocupada per la dinastia ai\u00fabida, que governava des de s\u00edria fins a egipte, amb la sola excepci\u00f3 d'algunes ciutats costaneres que encara controlava l'estat croat de jerusalem, ara centrat a sant joan d'acre, i l'estat croat de xipre, que havia estat fundat durant la tercera croada.\n\n\n=== la predicaci\u00f3 de la quarta croada ===\nel papa innocenci iii esdevingu\u00e9 papa el 1198 i comen\u00e7\u00e0 a predicar una nova croada que inicialment tingu\u00e9 molt poc ress\u00f2 entre els grans estats europeus occidentals: mentre el sacre imperi romanogerm\u00e0nic mantenia la seva disputa amb el papat, anglaterra i fran\u00e7a continuaven la guerra que els enfrontava entre si. tanmateix, el 1199 la predicaci\u00f3 endegada per foulques de neuilly aconsegu\u00ed el suport de l'aristocr\u00e0cia militar, encap\u00e7alada pel comte franc\u00e8s teobald iii de xampanya, que s'erig\u00ed en l\u00edder de la croada. per\u00f2 aquest mor\u00ed el 1201, de manera que se cerc\u00e0 un nou l\u00edder en el comte itali\u00e0 bonifaci i de montferrat.\n\n\n=== la cerca de transport mar\u00edtim ===\nbonifaci i de montferrat inici\u00e0 els preparatius de la croada i busc\u00e0 la manera de transportar l'expedici\u00f3 per via mar\u00edtima fins a egipte. a tal fi envi\u00e0 delegats a la rep\u00fablica de g\u00e8nova i a la rep\u00fablica de ven\u00e8cia, amb la demanda de buscar transport mar\u00edtim per a 30.000 homes. un d'aquests enviats fou el futur cronista godofreu i de villehardouin. si b\u00e9 la rep\u00fablica de g\u00e8nova es mantingu\u00e9 indiferent, el mar\u00e7 del 1201 les negociacions ja eren obertes amb la rep\u00fablica de ven\u00e8cia.\nels venecians van ser inicialment reticents a avalar una empresa que podria fer-los perdre molt de negoci, especialment si estava destinada a egipte. a m\u00e9s a m\u00e9s, per transportar una for\u00e7a tan gran es necessitaria una flota major que la que ven\u00e8cia hagu\u00e9s reunit mai. seria necessari suspendre moltes altres operacions rendibles i desviar-hi m\u00e0 d'obra d'altres projectes. el negoci nom\u00e9s es podria fer amb si es podria garantir que els venecians guanyarien.la proposta feta als croats consistia en qu\u00e8 els venecians construirien i equiparien una flota per portar un total de 4.500 cavalls i 9.000 escuders, 4.500 cavallers i 20.000 soldats a peu, aix\u00ed com el subministrament de provisions per a l'ex\u00e8rcit i farratge per als cavalls durant un per\u00edode de dotze mesos. l'import va ser valorat en 85.000 marcs d'argent. els venecians van prometre enviar a c\u00e0rrec seu la flota cinquanta vaixells armats: i ho faria \u00abper l'amor de d\u00e9u\u00bb. l'armada estaria llesta per navegar des de ven\u00e8cia el 29 de juny de 1202.el doge va establir dues condicions per assolir l'acord: els costos s'havien de cobrir de forma anticipada, i els venecians havien de tenir dret a la meitat de qualsevol conquesta que la croada pogu\u00e9s aconseguir. els croats van acceptar la proposta, comprometent-se a pagar els 85.000 marcs en quatre pagaments dins de l'any.\n\n\n=== l'ex\u00e8rcit croat ===\nla majoria de l'ex\u00e8rcit provenia del regne de fran\u00e7a, incloent-hi homes de blois, xampanya, amiens, saint-pol-sur-mer, \u00eele-de-france, el ducat de borgonya i el comtat de flandes. un segon contingent provenia de les terres del capitost de la croada, el marquesat de montferrat; finalment, un tercer contingent vingu\u00e9 de les terres del sacre imperi romanogerm\u00e0nic. a tot aquest contingent s'afeg\u00ed l'aportaci\u00f3 veneciana, soldats i mariners, comandants pel dux de la rep\u00fablica enrico dandolo.\nquan el cap de la croada, el comte teobald iii de xampanya, mor\u00ed l'any 1201, bonifaci i de montferrat fou escollit com a nou cabdill.\n\n\n== la croada ==\n\n\n=== un problema de pressupost en el transport mar\u00edtim ===\n el 24 de juny del 1202 la rep\u00fablica de ven\u00e8cia havia enllestit els preparatius de la croada que tenia per fi atacar directament el cor del m\u00f3n isl\u00e0mic de l'\u00e8poca, la ciutat del caire. aquest objectiu fou ratificat pel papa innocenci iii, que afeg\u00ed la prohibici\u00f3 expl\u00edcita d'atacar qualsevol estat cristi\u00e0.per\u00f2 els problemes s'originaren tot just al comen\u00e7ament; en no ser obligatori l'embarcament a ven\u00e8cia, molts dels croats optaren per no pagar a la rep\u00fablica de ven\u00e8cia i embarcar-se pel seu compte en altres ports que oferiren un preu m\u00e9s avantatj\u00f3s, com ara flandes, marsella o g\u00e8nova. per agreujar encara m\u00e9s la situaci\u00f3, tan sols s'havien reclutat 12.000 homes, en comptes dels 33.500 homes que s'havien pressupostat.\naix\u00ed, la rep\u00fablica de ven\u00e8cia consider\u00e0 com havia invertit tots els seus recursos humans i financers per construir una flota pel triple d'homes dels que finalment s'havien presentat. davant d'aquesta situaci\u00f3, els venecians, comandants pel seu doge vell i cec, no donaren perm\u00eds als croats per embarcar-se fins que no se satisf\u00e9s la totalitat del pagament comprom\u00e8s, \u00e7o \u00e9s 85.000 marcs de plata. els croats tan sols pogueren recaptar-ne 51.000. aix\u00f2 els deix\u00e0 en un estat de summa pobresa, ja que havien empenyorat el pressupost que inicialment havia de cobrir la totalitat de la campanya militar en pagar-se tan sols el transport inicial.\ni malgrat que els croats havien quedat totalment empobrits, encara restaven sense cobrir 34.000 marcs de plata, un fet desastr\u00f3s per als venecians, que havien aturat el seu comer\u00e7 durant tot un any per preparar l'expedici\u00f3.\n\n\n=== canvi de plans en els objectius de la croada: l'atac a la cat\u00f2lica zara ===\n\nfinalment el dux veneci\u00e0 enrico dandolo accept\u00e0 ajornar el cobrament de la inversi\u00f3 i bescanviar-lo per la promesa del canvi en els objectius de la croada. la proposta d'enrico dandolo fou que els croats paguessin els seus deutes capturant el port de zara, situat a dalm\u00e0cia.aquesta ciutat ja havia estat dominada econ\u00f2micament per ven\u00e8cia durant el segle xii, per\u00f2 el 1181 s'havia rebel\u00b7lat i cerc\u00e0 la protecci\u00f3 del rei emeric d'hongria i cro\u00e0cia (el regne d'hongria i el regne de cro\u00e0cia estaven units en la seva persona formant la corona de sant esteve). a partir d'aleshores, els successius atacs llan\u00e7ats pels venecians sobre la ciutat d\u00e0lmata de zara havien estat rebutjats sistem\u00e0ticament.els croats acceptaren finalment la proposta veneciana i enrico dandolo i la rep\u00fablica de ven\u00e8cia s'implicaren de manera directa en la croada en una cerim\u00f2nia p\u00fablica celebrada a l'esgl\u00e9sia de sant marc de ven\u00e8cia. per\u00f2 el rei d'hongria tamb\u00e9 era cat\u00f2lic i a m\u00e9s s'havia ofert, almenys de manera te\u00f2rica, a participar ell mateix en la croada. davant d'aquesta contradicci\u00f3 molts dels croats s'oposaren a continuar en la croada i un contingent encap\u00e7alat per sim\u00f3 de montfort refus\u00e0 de participar-hi i retorn\u00e0 cap a fran\u00e7a. (aquest sim\u00f3 de montfort era el mateix que particip\u00e0 en la croada albigesa que comport\u00e0 la mort del rei pere ii d'arag\u00f3 a la batalla de muret.)\nmentre el legat papal (el cardenal capuano) acceptava l'atac a un territori cat\u00f2lic com un mal necessari per evitar el frac\u00e0s total de la croada, el papa innocenci iii escrigu\u00e9 alarmat als cabdills de la croada i els amena\u00e7\u00e0 amb l'excomuni\u00f3 si persistien en el seu intent. per\u00f2 aix\u00f2 ja no detur\u00e0 els croats i els venecians, que iniciaren el setge de zara i en tan sols tretze dies obtingueren la seva capitulaci\u00f3 a foc i a sang.\n\n\n=== derrocament de l'emperador rom\u00e0 d'orient ===\nmentre el gruix de l'expedici\u00f3 croada assetjava la ciutat de zara, el cabdill de la croada, bonifaci i de montferrat, l'abandon\u00e0 i es reun\u00ed amb el seu cos\u00ed felip de su\u00e0bia. les raons per a la visita s\u00f3n q\u00fcesti\u00f3 de debat: per una banda, podia haver abandonat l'expedici\u00f3 per no haver de participar en un atac a un territori cat\u00f2lic, o es podia deure a la voluntat de reunir-se amb el pr\u00edncep aleix \u00e0ngel, fill del derrocat emperador rom\u00e0 d'orient, isaac ii \u00e0ngel, que havia estat destronat el 1195 pel seu propi germ\u00e0 aleix iii \u00e0ngel. el pr\u00edncep aleix \u00e0ngel era cunyat de felip de su\u00e0bia, que era cos\u00ed de bonifaci i de montferrat; per tant, el cabdill de la croada era un parent pol\u00edtic del fill del derrocat emperador rom\u00e0 d'orient.\nun cop reunits, aleix \u00e0ngel expos\u00e0 a bonifaci i de montferrat la seva intenci\u00f3 de recuperar el tron que el seu pare havia perdut; a tal fi, deman\u00e0 l'ajuda dels croats i els ofer\u00ed 200.000 marques d'argent, 10.000 homes, el manteniment de 500 cavallers, el servei de l'armada romana d'orient per transportar l'ex\u00e8rcit croat fins a egipte un cop finalitzat el seu objectiu i el retorn a l'obedi\u00e8ncia de l'esgl\u00e9sia ortodoxa grega a l'esgl\u00e9sia cat\u00f2lica romana. tot aix\u00f2 si els croats canviaven novament els seus plans i navegaven fins a constantinoble per fer caure l'emperador rom\u00e0 d'orient aleix iii \u00e0ngel, retornar-li el tron que el seu pare havia perdut. era una oferta molt interessant per una empresa que estava sense recursos.\n\n\n=== nou canvi de plans: constantinoble ===\nles relacions entre els europeus occidentals (llatins o francs en la nomenclatura de l'\u00e8poca) i els europeus orientals (grecs) s'havien complicat des del gran cisma d'orient iniciat el 1054. a partir d'aleshores els occidentals s'havien mostrat hostils als orientals, tal com es va evidenciar durant la primera, segona i tercera croada. aquestes relacions es van deteriorar encara m\u00e9s el 1182, quan tots els estrangers de constantinoble havien estat massacrats i els comerciants venecians havien estat expulsats pels emperadors bizantins de la dinastia \u00e0ngel, que governava amb el suport de la poblaci\u00f3 grega. aquests esdeveniments havien generat una actitud molt negativa dels venecians envers l'imperi rom\u00e0 d'orient regit per la dinastia \u00e0ngel.\ntanmateix, la proposta del pr\u00edncep bizant\u00ed fou acceptada pels croats no sense algunes desercions dels que no acceptaven aquest nou canvi de plans. finalment, per\u00f2, la flota croada, que es trobava a corf\u00fa despr\u00e9s de la fi del setge de zara, inici\u00e0 el viatge cap a constantinoble amb seixanta galeres de guerra, cent transports de cavalls, cinquanta transports grans i m\u00e9s de 300 m\u00e0quines de setge. la flota arrib\u00e0 a constantinoble a final de juny del 1203.\nquan els croats arribaren a constantinoble, aquesta tenia una poblaci\u00f3 de 150.000 persones, una guarnici\u00f3 de 30.000 homes (incloent-hi la prestigiosa gu\u00e0rdia varega formada per uns 5.000 homes) i una flota de vint galeres. l'objectiu de la croada era ara el de restituir l'emperador isaac ii \u00e0ngel el tron bizant\u00ed per tal d'acabar amb el gran cisma d'orient.\n\n\n=== setge de constantinoble de juliol del 1203 ===\n\nprimerament els croats finan\u00e7aren la seva situaci\u00f3 capturant les ciutats de calced\u00f2nia i cris\u00f2polis; posteriorment derrotaren una for\u00e7a de cavalleria de cinc cents bizantins amb tan sols 80 cavallers.\nles tropes croades desembarcaren al g\u00e0lata, d'on feren retirar-se un contingent de l'ex\u00e8rcit bizant\u00ed i prengueren la torre de g\u00e0lata. en aquesta torre hi havia un dels extrems de la cadena que impedia el pas de les naus cap a l'interior de l'estuari del corn d'or. un cop capturada la torre, ja no restava cap obstacle que imped\u00eds el pas de les naus venecianes dels croats.\nl'11 de juliol del 1203 els croats prengueren posicions a prop del palau de blaquernes, situat a la part nord-oest de la ciutat. a partir del 17 de juliol del 1203, s'inici\u00e0 el setge d'aquesta amb quatre divisions que atacaven les muralles per terra, mentre la flota veneciana atacava les muralles des de l'estuari del corn d'or. els venecians prengueren tota una secci\u00f3 de la murada formada per unes vint-i-cinc torres, mentre que la gu\u00e0rdia varega resistia als croats que atacaven el llen\u00e7 de murada per la banda de terra. quan aquests tingueren not\u00edcia de l'aven\u00e7 veneci\u00e0 es traslladaren en massa per contrarestar els venecians, que es retiraren no sense abans iniciar un incendi que acab\u00e0 consumint 120 acres de la ciutat.\nacorralat, l'emperador aleix iii \u00e0ngel es vei\u00e9 for\u00e7at a emprendre una acci\u00f3 ofensiva i orden\u00e0 que disset divisions de l'ex\u00e8rcit sortissin per la porta de st. romanus i s'enfrontessin als croats que all\u00ed combatien. malgrat la superioritat num\u00e8rica, els comandaments bizantins optaren per retirar-se una altra vegada dins la ciutat sense haver presentat batalla. l'emperador aleix iii \u00e0ngel havia perdut el suport de l'ex\u00e8rcit i la poblaci\u00f3 se li gir\u00e0 en contra, car arran del gran incendi unes vint mil persones havien perdut les seves llars. finalment, opt\u00e0 per rendir-se i escap\u00e0, de manera que el pr\u00edncep aleix \u00e0ngel fou coronat finalment com a nou emperador amb el nom d'aleix iv \u00e0ngel.\n\n\n=== l'emperador no pot complir la seua paraula ===\nen ser coronat, aleix iv \u00e0ngel s'adon\u00e0 que no podia complir les seves promeses, car l'usurpador aleix iii \u00e0ngel havia aconseguit fugir amb mil lliures d'or del tresor imperial bizant\u00ed i una gran quantitat de joies. mancat de recursos per cobrir els seus deutes, l'emperador deman\u00e0 la destrucci\u00f3 d'icones romanes d'orient i romanes valuos\u00edssimes per poder extreure'n l'or i l'argent. per\u00f2 tot i aix\u00ed nom\u00e9s va poder pagar 100.000 marcs d'argent. als ulls de tots els romans d'orient, coneixedors d'aquesta pol\u00edtica, la decisi\u00f3 de l'emperador era un senyal espant\u00f3s de desesperaci\u00f3 i d'un d\u00e8bil lideratge que mereixia ser castigat per d\u00e9u. l'historiador rom\u00e0 d'orient nicetes coniata el defin\u00ed com \u00abel punt d'inflexi\u00f3 cap a la decad\u00e8ncia de l'estat rom\u00e0\u00bb.\nacorralat pels deutes amb els croats i l'animadversi\u00f3 dels seus s\u00fabdits, l'emperador aleix iv \u00e0ngel va comen\u00e7ar a t\u00e9mer per la seua vida i va demanar als croats una renegociaci\u00f3 del seu contracte per un termini de sis mesos m\u00e9s i, per tant, el prorrogava fins a l'abril de 1204. per agreujar encara m\u00e9s la situaci\u00f3, l'agost del 1203 els croats atacaren una mesquita de constantinoble que fou defensada pels mateixos musulmans de la ciutat, per\u00f2 que compt\u00e0 amb la col\u00b7laboraci\u00f3 dels grecs ortodoxos i el foc crem\u00e0 gran part de constantinoble, i l'oposici\u00f3 a aleix iv \u00e0ngel augment\u00e0 encara m\u00e9s. finalment, aleix ducas (apodat \u00abmurzufle\u00bb a causa de les seves celles gruixudes) derroc\u00e0 i assassin\u00e0 aleix iv \u00e0ngel i prengu\u00e9 el tron, proclamant-se aleix v ducas.\n\n\n=== un nou emperador usurpador i un nou atac a constantinoble ===\n\nels croats i els venecians, enfurismats amb l'assassinat del seu candidat, exigiren a aleix v ducas que compl\u00eds amb el contracte que tenien amb aleix iv \u00e0ngel, per\u00f2 el nou emperador usurpador s'hi neg\u00e0.\nel 8 d'abril del 1203 els croats decidiren atacar una altra vegada la ciutat. per\u00f2 aleix v ducas reorganitz\u00e0 l'ex\u00e8rcit bizant\u00ed i es prepar\u00e0 per a una obstinada resist\u00e8ncia. els bizantins llen\u00e7aren projectils sobre les m\u00e0quines de setge dels croats i en destrossaren una gran quantitat. per dificultar encara m\u00e9s l'atac croat, les condicions meteorol\u00f2giques els eren adverses, car un fort vent procedent de la costa impedia que les naus venecianes enviessin refor\u00e7os als croats que combatien a les murades. nom\u00e9s cinc de les torres romanes d'orient havien estat capturades i cap d'aquestes podia assegurar; abans de mitja tarda era evident que l'atac a constantinoble havia fallat.\nel clergat croat s'hagu\u00e9 d'enfrontar a un ex\u00e8rcit desmoralitzat. havien de conv\u00e8ncer els homes que els esdeveniments del 8 i 9 d'abril del 1203 no havien estat un judici de d\u00e9u davant d'una empresa pecaminosa. explicaren, doncs, que tan sols es tractava de posar a prova la determinaci\u00f3 dels croats i que els objectius de la campanya eren rectes i que finalment veurien coronat amb el seu esfor\u00e7. el missatge del clergat estava concebut per a reconfortar els desmoralitzats soldats i l'argumentaci\u00f3 espiritual per a l'atac contra constantinoble girava al voltant de dos temes: primer, els romans d'orient s'havien convertit en uns tra\u00efdors i uns assassins des que havien matat el seu leg\u00edtim senyor, aleix iv \u00e0ngel; segon, la promesa de posar fi al gran cisma d'orient no seria complida per l'usurpador aleix v ducas, de manera que l'esgl\u00e9sia oriental persistia en no acceptar la primacia del bisbe de roma, el papa.\nper la seva part, innocenci iii havia demanat novament als croats que deturessin els seus atacs contra un territori cristi\u00e0, per\u00f2 la carta fou ignorada pels legats papals de la croada. finalment, els croats i els venecians es prepararen per llen\u00e7ar un nou atac sobre constantinoble. i mentre aquests es preparaven, l'emperador usurpador aleix v ducas, conjuntament amb la gu\u00e0rdia varega, fugiren de la ciutat emparats per la foscor de la nit.\n\n\n=== setge de constantinoble del 1204 ===\n\nel 12 d'abril del 1204, l'oratge era favorable als croats: un fort vent ajudava els vaixells venecians a aproximar-se a les murades de constantinoble. pel nord, despr\u00e9s d'un curt combat, aproximadament setanta croats aconseguiren entrar a la ciutat, sent capa\u00e7os de fer forats a les parets prou grans perqu\u00e8 uns quants cavallers poguessin entrar arrossegant-se. els croats capturaren el districte de blaquernes, situat al nord de la ciutat, i s'hi feren forts, convertint-lo en una base des d'on atacaren la resta de la ciutat. per tal d'evitar un contraatac rom\u00e0 d'orient, iniciaren una paret de foc que s'escamp\u00e0 i acab\u00e0 per cremar m\u00e9s d'un mili\u00f3 de metres quadrats. per la seva banda, els venecians tenien tamb\u00e9 \u00e8xit amb les murades del mar, encara que en aquell sector la lluita fou especialment sagnant en la seva lluita amb la gu\u00e0rdia varega. al final del dia 12 d'abril de 1204, constantinoble queia en poder dels croats. la quarta croada arribava al seu final.\n\n\n== saqueig de constantinoble ==\nseguint l'antic dret militar, que emparava el saqueig d'una ciutat si aquesta s'havia negat a rendir-se quan se li havia donat l'oportunitat i els atacants es veien obligats a prendre-la per la for\u00e7a, els croats sotmeteren constantiboble a un brutal saqueig de tres dies.\nl'historiador speros vryonis descriu el saqueig de constantinoble en el seu llibre byzantium and europe amb les seg\u00fcents grandiloq\u00fcents paraules i buscant en el saqueig de constantinoble del 1204 la justificaci\u00f3 de la caiguda de constantinoble el 1453:\n\nels croats robaren i arru\u00efnaren moltes obres de l'antiguitat cl\u00e0ssica grega, de l'imperi rom\u00e0 i de l'imperi rom\u00e0 d'orient medieval. la magn\u00edfica biblioteca de constantinoble fou completament arrasada. malgrat els seus juraments i l'amena\u00e7a d'excomunicaci\u00f3, els croats profanaren i saquejaren sistem\u00e0ticament els santuaris sagrats dels cristians ortodoxos. es deia que la quantitat total saquejada girava al voltant de 900.000 marques d'argent. oficialment els venecians reberen finalment 150.000 marcs d'argent, que era el seu deute; els croats en reberen 50.000 marcs d'argent, i 100.000 marcs d'argent es repartiren entre els cabdills venecians i croats. si la xifra de 900.000 marcs d'argent \u00e9s correcta, les altres 600.000 marcs d'argent foren guardades secretament per cavallers croats. el valor patrimonial de l'art destru\u00eft i rapinyat era verament incalculable.les obres d'art saquejades m\u00e9s famoses s\u00f3n el conjunt escult\u00f2ric dels cavalls de sant marc, que van ser duts a ven\u00e8cia i ubicats a la bas\u00edlica de sant marc.\n\n\n== conseq\u00fc\u00e8ncies ==\n\nsegons un tractat prearranjat, l'imperi es distribu\u00efa entre ven\u00e8cia i els l\u00edders de la croada, i s'establia l'imperi llat\u00ed. bonifaci no fou elegit com a nou emperador, encara que els ciutadans semblaven que el consideressin com a tal; els venecians pensaven que tenia massa connexions amb l'anterior imperi a causa del seu germ\u00e0, renyer de montferrat, que havia estat casat amb maria comnena, emperadriu els anys 1170 i el 1180. col\u00b7locaren, en canvi, baldu\u00ed de flandes al tron. bonifaci va continuar al regne de tessal\u00f2nica i s'apoder\u00e0 de creta, que acab\u00e0 venent el 1204 als venecians. mentrestant, els refugiats bizantins fundaven els seus propis estats successors, el m\u00e9s notable d'aquests \u00e9s l'imperi de nicea sota teodor i l\u00e0scaris, l'imperi de trebisonda governat per aleix i comn\u00e8 de trebisonda, i el despotat de l'epir.\nper intentar tancar el gran cisma d'orient, el papa innocenci iii va crear el patriarcat llat\u00ed de constantinoble; el que va causar l'allunyament terminant i l'animadversi\u00f3 del patriarcat ortodox de constantinoble pel que fa a la cristiandat llatina, i teodor i l\u00e0scaris va tractar de refor\u00e7ar els seus drets nomenant miquel iv autori\u00e0 com a nou patriarca de constantinoble a nicea, que aviat es va convertir en el l\u00edder de l'esgl\u00e9sia ortodoxa en no tenir oposici\u00f3, i el fet de ser la seu del patriarcat va fer que assegur\u00e9s les aspiracions de teodor com hereu de l'imperi rom\u00e0 d'orient. el 1208, sentint-se segur, es va confirmar com a emperador coronant-se a nicea.tanmateix, l'imperi rom\u00e0 d'orient ja no es recuperaria mai del tot d'aquest rev\u00e9s. el 1204 fou l'inici de la seva llarga agonia.\n\n\n== atles hist\u00f2ric ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== refer\u00e8ncies ==\n\n\n== bibliografia ==\nandrea, alfred. contemporary sources for the fourth crusade (en angl\u00e8s).  brill, 2008. isbn 9004169431. \nfalk, avner. franks and saracens: reality and fantasy in the crusades (en angl\u00e8s).  karnac books, 2010. isbn 1855757338. \nhamilton, janet; hamilton, bernard; stoyanov, yuri. christian dualist heresies in the byzantine world, c. 650-c. 1450 (en angl\u00e8s).  manchester university press, 1998. isbn 071904765x. \nharris, jonathan. byzantium and the crusades (en angl\u00e8s).  continuum international publishing group, 2006. \nnicol, donald m. \u00abthe forth crusade\u00bb. a: byzantium and venice: a study in diplomatic and cultural relations (pdf) (en angl\u00e8s).  cambridge university press, 2010 [1a. ed. 1989]. isbn 9780511660917. \nnicolle, david. the fourth crusade, 1202-04 (en angl\u00e8s).  osprey publishing, 2011. isbn 1849083207. \nphillips, jonathan. the fourth crusade and the sack of constantinople (en angl\u00e8s).  viking, 2004. isbn 978-0-14-303590-9. \nqueller, donald edward; madden, thomas f. the fourth crusade: the conquest of constantinople, 1201-1204 (en angl\u00e8s).  university of pennsylvania press, 1999. isbn 0812217136. \nsethre, janet. the souls of venice (en angl\u00e8s).  mcfarland, 2003. isbn 0-7864-1573-8. \nsetton, kenneth meyer. the papacy and the levant, 1204-1571: the thirteenth and fourteenth centuries (en angl\u00e8s).  american philosophical society, 1976. isbn 0871691140. \ngeoffrey de villehardouin. memories or chronicle of the fourth crusade and the conquest of constantinople (en angl\u00e8s).  dent, 1908. \ngeoffroi de villehardouin; henri de valenciennes. chronique de la prise de constantinople par les francs (en franc\u00e8s).  ed.verdi\u00e8re, 1828."