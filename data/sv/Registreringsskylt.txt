"en registreringsskylt \u00e4r en skylt som anger ett fordons registreringsbeteckning.\nregler f\u00f6r skyltarna finns i wienkonventionen om v\u00e4gtrafik, som \u00e5tminstone alla l\u00e4nder i europa f\u00f6ljer. d\u00e4r st\u00e5r att bilar som ska k\u00f6ras utanf\u00f6r sitt land ska ha registreringsskyltar med latinska bokst\u00e4ver och vanliga siffror. en oval dekal, nationalitetsm\u00e4rke, som anger landskod ska finnas bak p\u00e5 fordonet, och sedan 2006 kan landskoden \u00e4ven vara integrerad i registreringsskylten. nationalitetsm\u00e4rket ska d\u00e5 finnas p\u00e5 b\u00e5de den fr\u00e4mre och den bakre skylten, m\u00e4rket f\u00e5r \u00e4ven visa ett nationellt symbol (s\u00e5 som flagga), eller symbol av en ekonomisk organisation landet \u00e4r medlem av (till exempel eu-flaggan). nationalitetsm\u00e4rket skall placeras l\u00e4ngst till v\u00e4nster eller h\u00f6ger p\u00e5 skylten, och det ska vara enkelt att skilja nationalitetsm\u00e4rket fr\u00e5n sj\u00e4lva registreringsnumret, genom till exempel anv\u00e4nda en annan bakgrundsf\u00e4rg eller ett streck.\n\n\n== afrika ==\n\n\n=== egypten ===\nregistreringsskyltarna har vit botten och svarta tecken, med ett f\u00e4rgf\u00e4lt h\u00f6gst upp, vars f\u00e4rg varierar med fordonstyp. i f\u00e4rgf\u00e4ltet st\u00e5r landets namn p\u00e5 engelska och arabiska. i det vita f\u00e4ltet finns registreringsnumret som best\u00e5r av 3\u20134 siffror och 2\u20133 bokst\u00e4ver. indo-arabiska siffror och arabiska bokst\u00e4ver har st\u00f6rre stil, och under finns samma kod med europeiska siffror och bokst\u00e4ver i mindre stil. f\u00f6re 2008 anv\u00e4ndes skyltar med bara indo-arabiska siffror.\n\n\n=== kenya ===\nlandskod: eak\nkenya har vita skyltar med tre bokst\u00e4ver och tre siffror och en bokstav. den f\u00f6rsta bokstaven \u00e4r alltid k utom f\u00f6r ett f\u00e5tal fordon med s\u00e4rskild \u00e4gare s\u00e5som regeringen.\n\n\n=== marocko ===\nlandskod: ma\nregistreringsskyltarna har vit botten och svarta tecken. registreringsnumren best\u00e5r av (fr\u00e5n h\u00f6ger) en siffra, ett vertikalt streck, en bokstav ur det arabiska alfabetet (f\u00f6r n\u00e4rvarande endast \u0623/['alif] och \u0628/[ba']), ytterligare ett vertikalt streck och avslutningsvis tv\u00e5 till fem siffror. skyltarna \u00e4r personliga och bilarna byter allts\u00e5 skyltar vid \u00e4garbyte. diplomatbilar har gula skyltar och stats\u00e4gda bilar har svartgr\u00e5 skyltar.\n\n\n== asien ==\n\n\n=== indien ===\nlandskod: ind\nindiska skyltar har vanligen nio eller tio tecken. tv\u00e5 bokst\u00e4ver f\u00f6r delstat, tv\u00e5 siffror f\u00f6r region och d\u00e4refter en eller tv\u00e5 bokst\u00e4ver och fyra siffror. privata fordon har svarta tecken p\u00e5 vit bakgrund, och fordon \u00e4gda av organisationer har svarta tecken p\u00e5 gul bakgrund. det finns fler f\u00e4rgkombinationer, till exempel f\u00f6r elbilar. landskoden ind kan st\u00e5 i liten stil till v\u00e4nster.\n\n\n=== israel ===\nlandskod: il\nregistreringsskyltarna har svarta tecken p\u00e5 gul botten. registreringsnumren best\u00e5r enbart av siffror uppst\u00e4llda nn nnn nn. nyare registreringsskyltar har ett bl\u00e5tt m\u00e4rke med landskoden il och en liten israelisk flagga p\u00e5 v\u00e4nster sida. detta m\u00e4rke p\u00e5minner om eu-m\u00e4rkena som finns p\u00e5 m\u00e5nga europeiska registreringsskyltar.\n\n\n=== japan ===\nlandskod: j\nregistreringsskyltarna har olika f\u00e4rger beroende p\u00e5 typ av bil (l\u00e4tt/tung) och anv\u00e4ndning (privat/kommersiell). de har tv\u00e5 rader. i \u00f6vre raden st\u00e5r stadens namn med kanji (japanska tecken) och en siffra baserat p\u00e5 klassificeringen av fordonet, samt ytterligare tv\u00e5 siffror. nedre raden best\u00e5r av ett hiraganatecken och fyra siffror. skyltarna g\u00e4ller inte utanf\u00f6r japan, s\u00e5 f\u00f6r utlandsresor m\u00e5ste man skaffa en \u00f6vers\u00e4ttningsskylt med latinska bokst\u00e4ver.\n\n\n=== kina ===\nkina har bl\u00e5 bakgrund med vita tecken f\u00f6r bilar och gula med svarta tecken f\u00f6r tunga fordon. det finns ett kinesiskt tecken (f\u00f6r provins), en latinsk bokstav och vanligen 5 latinska bokst\u00e4ver och siffror blandat. kina har inte skrivit p\u00e5 wienkonventionen om v\u00e4gtrafik och kr\u00e4ver att utl\u00e4ndska fordon inklusive de fr\u00e5n hongkong och macau monterar p\u00e5 kinesiska skyltar vid gr\u00e4nsen. dessa skyltar har svart bakgrund.\n\n\n==== hongkong ====\nhongkong har brittiskinspirerade skyltar med vit bakgrund fram och gul bakgrund bak och svarta tecken. vanligen anv\u00e4nds tv\u00e5 latinska bokst\u00e4ver och ett tal 1-9999. bilar som ocks\u00e5 k\u00f6rs i fastlandskina brukar ha svarta kinesiska skyltar monterade bredvid.\n\n\n=== korea ===\nlandskod: kr eller kor\n\n\n==== sydkorea ====\nregistreringsskyltarna har oftast gr\u00f6n botten och vita tecken, men det finns avvikelser. registreringsnumren har tv\u00e5 rader. p\u00e5 den \u00f6vre finns n\u00e5gra hangul-stavelser. tills 2003 var det stadens namn i klartext, till exempel \uc11c\uc6b8 f\u00f6r seoul, men det \u00e4r borta nu. dessutom finns tv\u00e5 siffror d\u00e4r. i nedre raden finns fyra st\u00f6rre siffror. f\u00f6re 2003 fanns d\u00e4r en hangulstavelse, men den har flyttats till \u00f6vre raden. det finns tusentals m\u00f6jliga stavelser i hangul. man h\u00e5ller p\u00e5 att inf\u00f6ra vita skyltar med svarta tecken, en rad, i europeisk stil. de ska ha samma tecken som innan men med en rad.\n\n\n=== libanon ===\nlandskod: rl\nregistreringsskyltarna har vit botten och svarta tecken. registreringsnumren best\u00e5r av tre siffror, ett mellanrum och en siffra. alternativt best\u00e5r de av fem siffror som \u00e4r sammansatta. siffrorna \u00e4r ganska sm\u00e5. p\u00e5 v\u00e4nster sida sitter siffror av europeisk typ och under dessa finns texten liban. p\u00e5 h\u00f6ger sida finns f\u00f6rst arabisk text och sedan finns siffror under av arabiskt snitt. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som p\u00e5minner om ett eu-m\u00e4rke men det \u00e4r f\u00f6rsett med tr\u00e4d som h\u00e4rstammar fr\u00e5n libanons flagga ist\u00e4llet f\u00f6r eu-stj\u00e4rnor. i det bl\u00e5 f\u00e4ltet finns ocks\u00e5 arabisk text som k\u00e4nnetecknar libanon ist\u00e4llet f\u00f6r europeiska bokst\u00e4ver som finns i det bl\u00e5 f\u00e4ltet p\u00e5 till exempel svenska registreringsskyltar. libanons registreringsskyltar har i helhet ett snitt som ser europeiskt ut.\n\n\n=== thailand ===\nregistreringsskyltarna har f\u00f6r vanliga privatbilar vit botten och svarta tecken. de har tv\u00e5 thail\u00e4ndska bokst\u00e4ver och upp till fyra siffror. vissa fordonstyper har gr\u00f6na eller bl\u00e5 tecken. motorcyklar har \u00f6verst tre thail\u00e4ndska bokst\u00e4ver, i mitten provinsens namn i sm\u00e5 tecken och underst max tre siffror. lastbilar och bussar har bara svarta siffror p\u00e5 gul bakgrund.\n\n\n=== turkiet ===\nlandskod: tr\nregistreringsskyltarna har vit botten och svarta tecken. registreringsnumren best\u00e5r av tv\u00e5 siffror, ett mellanrum, tre bokst\u00e4ver, ett mellanrum och tv\u00e5 siffror. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som p\u00e5minner om ett eu-m\u00e4rke men det saknar eu-stj\u00e4rnor.\nav de tv\u00e5 f\u00f6rsta siffrorna kan man utl\u00e4sa varifr\u00e5n fordonet kommer, det vill s\u00e4ga \u00e4r registrerat. 34 betyder exempelvis istanbul\n\n\n== europa ==\n\n\n=== albanien ===\nlandskod: al\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum, fyra siffror, en punkt och tv\u00e5 bokst\u00e4ver. nyare registreringsskyltar har ett bl\u00e5tt f\u00e4lt p\u00e5 v\u00e4nster sida med den albanska \u00f6rnen.\n\n\n=== andorra ===\nlandskod: and\nregistreringsskyltarna har vit botten och svarta tecken. registreringsnumren best\u00e5r av fem siffror. nertill p\u00e5 registreringsskyltarna finns texten principat d'andorra (\"furstend\u00f6met andorra\"). p\u00e5 v\u00e4nster sida sitter en vapensk\u00f6ld. formatet p\u00e5 registreringsskyltarna \u00e4r kortare \u00e4n vad som annars \u00e4r vanligt i europa. till utseendet p\u00e5minner de mer om amerikanska registreringsskyltar \u00e4n om europeiska.\n\n\n=== belarus ===\nlandskod: by\nregistreringsskyltarna har vit botten och svarta tecken. registreringsnumren f\u00f6r personbilar best\u00e5r av fyra siffror, ett mellanrum, tv\u00e5 bokst\u00e4ver, ett bindestreck och en siffra. f\u00f6r yrkesfordon s\u00e5som lastbilar best\u00e5r de av tv\u00e5 bokst\u00e4ver, ett mellanrum, fyra siffror, ett bindestreck och en siffra. bokst\u00e4verna \u00e4r egentligen kyrilliska men bara s\u00e5dana d\u00e4r likadana finns i latinska alfabetet anv\u00e4nds. den sista siffran anger region. skyltarna har en belarusisk flagga p\u00e5 v\u00e4nster sida.\novanst\u00e5ende text avser skyltar som tillverkats fr\u00e5n 2004. \u00e4ldre skyltar finns i trafik som har r\u00f6da tecken p\u00e5 vit bakgrund.\n\n\n=== belgien ===\nlandskod: b\nregistreringsskyltarna har vit botten, r\u00f6d ram och r\u00f6da tecken. registreringsnumret best\u00e5r av f\u00f6rst en siffra eller bokstav, sedan tre bokst\u00e4ver och sedan tre siffror med bindestreck mellan grupperna. det f\u00f6rsta tecknet inf\u00f6rdes 2010 p\u00e5 grund av brist p\u00e5 nummer, och \u00e4r 1 eller 2 f\u00f6r normala personbilar och lastbilar. det \u00e4r en bokstav f\u00f6r en del kategorier s\u00e5som m f\u00f6r motorcykel och t f\u00f6r taxi. belgiska registreringsskyltar \u00e4r personliga f\u00f6r \u00e4garen och bilen byter s\u00e5ledes registreringsbeteckning n\u00e4r den byter \u00e4gare.\n\n\n=== bosnien och hercegovina ===\nlandskod: bih\n\nsedan 28 september 2009 byts alla skyltar i bosnien och hercegovina ut. de nuvarande skyltarna startar med en bokstav sedan tv\u00e5 siffror, bindestreck, bokstav, bindestreck och slutar med tre siffror. ex: x00-x-000\nendast dessa bokst\u00e4ver f\u00e5r anv\u00e4ndas: a, e, j, o, k, m, t eftersom de skrivs likadant i de latinska och kyrilliska alfabeten. bokst\u00e4verna och numren har ingen geografisk eller liknande betydelse. de har en bl\u00e5 remsa till v\u00e4nster med texten \"bih\" vilket man inte haft f\u00f6rut.\nde f\u00f6rra skyltarna fr\u00e5n 2000 startade med tre siffror, bindestreck, en bokstav, bindestreck, och tre siffror. ex: 000-x-000. f\u00f6re 1992 fanns skyltar av jugoslavisk typ (ej i bruk l\u00e4ngre). de hade tv\u00e5 latinska bokst\u00e4ver f\u00f6r provins och ett antal siffror och tv\u00e5 bokst\u00e4ver. fr\u00e5n 1992 inf\u00f6rdes lite annorlunda skyltar i den kroatiska delen, medan det i den serbiska delen av bih inf\u00f6rdes skyltar med kyrilliska bokst\u00e4ver.\n\n\n=== bulgarien ===\nlandskod: bg\nregistreringsskyltarna har vit botten och svarta tecken. registreringsnumren best\u00e5r av en eller tv\u00e5 bokst\u00e4ver, ett mellanrum, fyra siffror och tv\u00e5 bokst\u00e4ver. de f\u00f6rsta bokst\u00e4verna anger provins med kyrilliska bokst\u00e4ver, i vissa fall latinska. endast bokst\u00e4ver som liknar latinska bokst\u00e4ver anv\u00e4nds, exempelvis \u0432=varna, \u0441=sofia, \u0432\u0442=veliko tarnovo och pb=plovdiv. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som p\u00e5minner om ett eu-m\u00e4rke men det \u00e4r f\u00f6rsett med en flagga ist\u00e4llet f\u00f6r eu-stj\u00e4rnor. under 2007 inf\u00f6rdes en eu-flagga ist\u00e4llet. det finns m\u00f6jlighet att k\u00f6pa en personlig skylt med provinskod och valfri text efter, det \u00e4r dock dyrt och s\u00e4llsynt. det finns \u00e4ldre skyltar (fr\u00e5n f\u00f6re 1992) med kyrilliska provinskoder som till exempel \u0431\u043b.\n\n\n=== cypern ===\nlandskod: cy\nregistreringsskyltarna framtill har vit botten och svarta tecken. baktill har de gul botten och svarta tecken. registreringsnumren best\u00e5r av tre bokst\u00e4ver, ett mellanrum och tre siffror. de har sedan 2014 ett likadant typsnitt som tysklands skyltar. f\u00f6re 2004 hade de likadant typsnitt som storbritanniens skyltar, 2004-2013 liknande \u00e4ldre tyska skyltar. registreringsskyltar har sedan 2004 ett eu-m\u00e4rke p\u00e5 v\u00e4nster sida. nordcypern f\u00f6ljer den \u00e4ldre stilen cypern hade f\u00f6re 1990 vilket liknar brittiska skyltar. akrotiri och dhekelia \u00e4r brittiska omr\u00e5den men har skyltar i cypriotisk stil och tillverkade d\u00e4r, dock med de fyra bokst\u00e4verna sbaa och tv\u00e5 siffror.\n\n\n=== danmark ===\nlandskod: dk\nregistreringsskyltar f\u00f6r personbilar har vit botten, svarta tecken och r\u00f6d kant. bilar oskattade vid f\u00f6rs\u00e4ljning, fr\u00e4mst f\u00f6retags\u00e4gda bilar s\u00e5som lastbilar, har gul botten och svarta tecken. en ny typ \u00e4r s\u00e5dana med b\u00e5de gul och vit bakgrund som \u00e4r f\u00f6r tj\u00e4nstebilar som ocks\u00e5 f\u00e5r k\u00f6ras privat. dessa skyltar kallas med ett slanguttryck papegojskyltar. \u00e4ldre fordon kan ha svart botten med vit text, d\u00e5 detta anv\u00e4ndes tidigare.\nregistreringsnumren best\u00e5r av tv\u00e5 bokst\u00e4ver, ett mellanrum och max fem siffror. det \u00e4r ett litet mellanrum mellan andra och tredje siffran. skyltarna \u00e4r mycket lika de norska \u00e4ldre (ungef\u00e4r samma typsnitt), men de danska har en r\u00f6d ram runt.\nbokst\u00e4verna och numren baseras inte p\u00e5 n\u00e5gon geografisk ort f\u00f6r fordonet, d\u00e4remot finns det nummerserier f\u00f6r olika fordonstyper och skyltf\u00e4rger.\nnya skyltar med eu-m\u00e4rke inf\u00f6rdes \u00e5r 2008, sist av alla d\u00e5varande eu-l\u00e4nder.\n\n\n==== f\u00e4r\u00f6arna ====\nregistreringsskyltarna har vit botten och bl\u00e5 tecken, tv\u00e5 bokst\u00e4ver ett mellanrum och tre siffror. till v\u00e4nster finns \u00e4ven en bl\u00e5 ruta med flaggan och bokst\u00e4verna fo som f\u00f6rkortning f\u00f6r landet. de inf\u00f6rdes 1996 och liknar de isl\u00e4ndska skyltarna.\n\u00e4ldre bilar har skylt av dansk typ men med bokstaven f ist\u00e4llet f\u00f6r de tv\u00e5 danska bokst\u00e4verna.\n\n\n==== gr\u00f6nland ====\nskyltarna \u00e4r av dansk typ med bokst\u00e4verna gr och fem siffror.\n\n\n=== estland ===\nlandskod: est\nregistreringsskyltarna har vit botten och svarta tecken. registreringsnumren best\u00e5r av tre siffror, ett mellanrum och tre bokst\u00e4ver. nyare registreringsskyltar har ett eu-m\u00e4rke p\u00e5 v\u00e4nster sida. dessa registreringsskyltar \u00e4r till utseendet ganska lika de svenska men har siffror och bokst\u00e4ver i omv\u00e4nd ordning och f\u00f6rv\u00e4xlas \u00e5tminstone inte av p-vakter och tr\u00e4ngselskattkameror. milit\u00e4ra skyltar har vit text p\u00e5 svart botten alltid tre siffror f\u00f6ljt av ekv (eesti kaitsev\u00e4gi=estniska arm\u00e9n).\n\n\n=== europeiska unionen ===\neu har inf\u00f6rt en eu-lag (r\u00e5dets f\u00f6rordning (eg) nr 2411/98), som anger att registreringsskyltar kan ha en bl\u00e5 remsa l\u00e4ngs v\u00e4nsterkanten, med eu-symbolen och nationalitetsbeteckning, och att remsan ska erk\u00e4nnas som nationalitetsm\u00e4rke i hela eu (och d\u00e4rmed ees). denna eu-lag utf\u00e4rdades efter att vissa medlemsl\u00e4nder p\u00e5 eget initiativ hade inf\u00f6rt s\u00e5dana skyltar. det \u00e4r dock inte obligatoriskt f\u00f6r eu-l\u00e4nderna att utf\u00e4rda eu-skyltar, bara obligatoriskt att erk\u00e4nna dem (inget extra nationalitetsm\u00e4rke beh\u00f6vs d\u00e5). fr\u00e5n 2008 utf\u00e4rdar alla eu-l\u00e4nder skyltar med remsor, och belgien och danmark var sist att g\u00f6ra detta. de flesta europeiska l\u00e4nder utanf\u00f6r eu har inf\u00f6rt liknande remsor och dessa brukar ha nationsflagga, ist\u00e4llet f\u00f6r eu-symbol. saknas nationalitetsm\u00e4rke i registreringsskylten beh\u00f6vs ett s\u00e4rskilt ovalt nationalitetsm\u00e4rke som f\u00f6reskrivs i wienkonventionen.\n\n\n=== finland ===\nlandskod: fin\nregistreringsskyltarna (de kallas \"registerskyltar\") har vit botten och svarta tecken. registreringsnumret best\u00e5r av tre bokst\u00e4ver och tre siffror med ett bindestreck mellan grupperna. registreringsskyltarna \u00e4r kortare \u00e4n i de flesta andra europeiska l\u00e4nderna vilket g\u00f6r att bilar registrerade i finland blir l\u00e4tta att k\u00e4nna igen n\u00e4r de \u00e4r utomlands. registreringsskyltar har sedan 1 maj 2001 eu-m\u00e4rke p\u00e5 v\u00e4nster sida, om \u00e4garen inte s\u00e4rskilt anh\u00e5ller om skyltar av gammal modell. se \u00e4ven \u00e5land. man kan ocks\u00e5 k\u00f6pa en kombination.\nlandskoden \u00e4ndrades fr\u00e5n 1994 fr\u00e5n sf till fin. den \u00e4ldre landskoden sf f\u00f6rekommer fortfarande och anv\u00e4nds p\u00e5 museiregistrerade bilar.\ntill 1972 (i somliga delar av landet till 1973, i undantagsfall till 1974) hade skyltarna vita tecken p\u00e5 svart botten. bakgrunden till detta var att till 1966 hade varje l\u00e4n ett eget fordonsregistreringssystem. registreringsnumret hade tv\u00e5 eller tre bokst\u00e4ver och en, tv\u00e5 eller tre siffror, men tillsammans maximalt fem tecken. dessa skyltar kan \u00e4nnu ses och anv\u00e4nds ocks\u00e5 f\u00f6r museiregistrerade bilar. f\u00f6rsta bokstaven gav l\u00e4net (helsingfors som undantag vilket hade egna bokst\u00e4ver) och skylten skulle bytas om bilens l\u00e4n \u00e4ndrades. efter att nya skyltar, med vit botten och svarta tecken, b\u00f6rjades utges beh\u00f6vde skyltarna inte l\u00e4ngre bytas om bilen flyttade till ett annat l\u00e4n, men f\u00f6rsta bokstaven angav \u00e4nnu l\u00e4net d\u00e4r bilen f\u00f6rst var registrerad. detta system anv\u00e4ndes till oktober 1989. nuvarande system har ingen geografisk relation, men m\u00e5nga bokstavskombinationer utges samtidigt till exempel bhg-xxx under v\u00e5ren 2005. vissa bokstavskombinationer har inte blivit utgivna.\n\n\n==== \u00e5land ====\nlandskod: fin (inofficiellt ax)\nmotorfordonsbyr\u00e5n p\u00e5 \u00e5land registrerar fordon och utf\u00e4rdar registreringsskyltar (de kallas inofficiellt \"registerskyltar\" eller \"brickor\"). tillverkning ombes\u00f6rjs av landskapsregeringen som ocks\u00e5 beslutar om deras m\u00e5tt och utseende.\nskyltarnas nuvarande utseende inf\u00f6rdes 1 juni 1992. de har bl\u00e5 ram och text p\u00e5 vit botten. \u00f6verst finns \u00e5lands landskapsvapen, texten \"\u00e5land\" och \u00e5lands flagga. registreringsskyltarna finns i tv\u00e5 storlekar, de l\u00e5nga skylten har m\u00e5tten 390mm x 130mm och den korta skylten har m\u00e5tten 345mm x 130mm. nedanf\u00f6r finns registreringsnumret som b\u00f6rjar med bokstavskombinationen \"\u00e5l\" som f\u00f6ljs av en bokstav i stigande ordning, till exempel \"\u00e5lb, \u00e5lc, \u00e5ld\" och s\u00e5 vidare bokstavskombinationerna \"\u00e5li\", \"\u00e5lq\" \"\u00e5l\u00e5\", \"\u00e5l\u00e4\" och \"\u00e5l\u00f6\" anv\u00e4nds inte. efter bokst\u00e4verna finns en, tv\u00e5 eller tre siffror. den 1 januari 2008 togs serien \u00e5ly i bruk. f\u00f6re 1992 anv\u00e4ndes finska skyltar, dock utan bindestreck mellan bokst\u00e4ver och siffror, fast de b\u00f6rjade \u00e4ven d\u00e5 med \"\u00e5l\", dessa skyltar ges numera endast ut till veteranregistrerade fordon.\nm\u00f6jlighet finns att best\u00e4lla personliga skyltar med minst 2 och max 7 tecken. de tecken som till\u00e5ts \u00e4r samtliga bokst\u00e4ver i det svenska alfabetet och siffrorna 1\u20139.\nlandskapsregeringen vill inf\u00f6ra ax som landskod, enligt ett protokoll fr\u00e5n 2003 (f\u00f6r post hade den inf\u00f6rts, och som toppdom\u00e4n inf\u00f6rdes .ax 2008), men det har inte blivit av \u00e4nnu, eftersom fr\u00e5gan m\u00e5ste drivas av finlands utrikesministerium i fn, men ministeriet gav ett negativt besked vid f\u00f6rsta kontakten. \"eu-skyltar\" har heller inte inf\u00f6rts p\u00e5 \u00e5land. s\u00e5ledes anv\u00e4nds de vanliga finska nationalitetsm\u00e4rkena, \u00e4ven om b\u00e5de nationalitetsm\u00e4rken och m\u00e4rken motsvarande eu-skyltar med texten \"ax\" s\u00e4ljs i handeln. dessa \u00e4r dock inte godk\u00e4nda utan mer att se som ett uttryck f\u00f6r lokalpatriotiskt sk\u00e4mtsamhet.\n\n\n=== frankrike ===\nlandskod: f\nregistreringsskyltarna \u00e4r vita med svarta tecken p\u00e5 fram och bak sedan 2009. innan dess var de vita framtill och gula baktill. registreringsnumren fr\u00e5n f\u00f6re 2009 best\u00e5r av en till fyra siffror, ett mellanrum, tv\u00e5 till tre bokst\u00e4ver, ett mellanrum och tv\u00e5 siffror. de tv\u00e5 sista siffrorna anger vilket departement bilen tillh\u00f6r. nyare registreringsskyltar har ett eu-m\u00e4rke p\u00e5 v\u00e4nster sida. \u00e4ldre skyltar har svart botten med vita siffror (lika framtill och baktill).\ni frankrike f\u00f6rekommer \"exportskyltar\". dessa har vit text p\u00e5 r\u00f6d botten och best\u00e5r av tre siffror, mellanrum, bokst\u00e4verna \"tt\", mellanrum samt tv\u00e5 siffror som betecknar departementet de \u00e4r registrerade i.\ni april 2009 inf\u00f6rdes nya registreringsskyltar. sk\u00e4let till f\u00f6r\u00e4ndringen var att tillg\u00e4ngliga registreringsnummer i flera departement, som i paris stad, n\u00e4stan tog slut samtidigt som antalet nya fordon fortsatte \u00f6ka. varje bil f\u00e5r ett unikt och permanent nationellt nummer. nya registreringsskyltar har vit botten och svarta tecken b\u00e5de p\u00e5 fr\u00e4mre och bakre sidan bilen. registreringsnumret best\u00e5r av tv\u00e5 bokst\u00e4ver, ett bindestreck, tre siffror, ett bindestreck och tv\u00e5 bokst\u00e4ver. bilar med \u00e4ldre skyltar beh\u00e5ller dem.\nvissa fransm\u00e4n och lokala politiker blev uppr\u00f6rda av bilregistreringsreformen eftersom departementens nummer skulle f\u00f6rsvinna. i frankrike spelar departementets nummer en stor roll i fransm\u00e4nnens identitet och de skiljer lokala samh\u00e4llen fr\u00e5n andra. d\u00e4rf\u00f6r inf\u00f6rdes en andra bl\u00e5 ruta till h\u00f6ger som anger departements nummer och regionens flagga. var och en f\u00e5r v\u00e4lja vilket departement som helst. om man flyttar eller k\u00f6per en begagnad bil kan man klistra en ny etikett p\u00e5 remsan.\n\n\n=== georgien ===\n\nlandskod: geo\nregistreringsskyltarna har vit botten och svarta tecken. det \u00e4r tre bokst\u00e4ver och tre siffror, och till v\u00e4nster \u00e4r det en liten flagga och landskoden geo. abkhazien och sydossetien har ensidigt utropat sj\u00e4lvst\u00e4ndighet och tillverkar egna skyltar som \u00e4r f\u00f6rbjudna i det egentliga georgien.\n\n\n=== grekland ===\n\nlandskod: gr\nregistreringsskyltarna har vit botten och svarta tecken. registreringsnumren best\u00e5r av tre bokst\u00e4ver, ett bindestreck och fyra siffror. som bokst\u00e4ver anv\u00e4nds endast s\u00e5dana versaler ur grekiska alfabetet som det finns likadana till utseendet i det latinska alfabetet. man anv\u00e4nder a, b, e, z, h, i, k, m, n, o, p, t, y, x. de tv\u00e5 f\u00f6rsta bokst\u00e4verna indikerar distriktet d\u00e4r bilen registrerades, dock inte n\u00e5gon l\u00e4ttf\u00f6rst\u00e5elig f\u00f6rkortning. vissa fordon tillh\u00f6rande f\u00f6rsvar, polis, brandk\u00e5r, diplomater mm har grekiska bokst\u00e4ver som inte kan ses i latinska alfabetet, till exempel brandk\u00e5ren \u03c0\u03c2 (pyrosvestik\u00ed = ps). nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== irland ===\nlandskod: irl\nregistreringsskyltarna har vit botten och svarta tecken. registreringsnumren best\u00e5r av tv\u00e5 siffror, bindestreck, en-tv\u00e5 bokst\u00e4ver, bindestreck och upp till sex siffror. nyare registreringsskyltar har ett eu-m\u00e4rke p\u00e5 v\u00e4nster sida.\nnumren motsvarar \u00e5rsmodell p\u00e5 bilen-county-reg nr, d.v.s. 91-ls-72 inneb\u00e4r en bil fr\u00e5n county laois \u00e5rsmodell 1991 och registrerad som nr 72 under det \u00e5ret (1991). (se \"vehicle registration plates of the republic of ireland\", index mark codes f\u00f6r lista \u00f6ver county-koder p\u00e5 engelska wikipedia). gamla pl\u00e5tar (f\u00f6re 1987) har en bokstavs- och nummerkombination i en f\u00f6ljd, med andra bokstavskoder \u00e4n nu.\n\n\n=== island ===\nlandskod: is\nregistreringsskyltarna har tv\u00e5 bokst\u00e4ver och tre siffror. de har vit botten och bl\u00e5 tecken. i mellanrummet mellan bokst\u00e4verna och siffrorna klistras ett rektangul\u00e4rt skattekvitto. ibland f\u00f6rekommer \u00e4ven bokstav p\u00e5 f\u00f6rsta sifferpositionen.\n\n\n=== italien ===\nlandskod: i\ntidigare fick bilarna en registreringsskylt med tv\u00e5 bokst\u00e4ver f\u00f6r provins och sex siffror. svarta med vita tecken till en b\u00f6rjan men senare vita med svarta tecken. rom hade \"roma\" och sex-sju siffror (n\u00e4r antalet nummer var slut f\u00f6rekom \u00e4ven en enstaka bokstav i sj\u00e4lva numret). dessa skyltar anv\u00e4nds fortfarande f\u00f6r bilar som registrerat f\u00f6re 1994-03-02, dagen d\u00e5 man \u00e4ndrade till en ny \"logik\".\nnumera g\u00e4ller tv\u00e5 bokst\u00e4ver, ett mellanrum, tre siffror och tv\u00e5 bokst\u00e4ver. man b\u00f6rjade p\u00e5 aa som de f\u00f6rsta tv\u00e5 bokst\u00e4verna och har nu (september 2019) n\u00e5tt till fz. i mellanrummet sitter ett mycket litet m\u00e4rke som ska visa att registreringsskylten \u00e4r \u00e4kta. av alfabetets 27 bokst\u00e4ver anv\u00e4nds alla utom i, o, q & u. registreringsskyltarna framtill \u00e4r i ett mindre format j\u00e4mf\u00f6rt med de bakre. baktill \u00e4r de i normalt europeiskt format. sedan 1999-01-13 har de italienska registreringsskyltarna ett eu-m\u00e4rke p\u00e5 v\u00e4nster sida och ett liknande bl\u00e5tt band till h\u00f6ger. eftersom de nuvarande skyltarna inte har n\u00e5gon geografisk kod i sj\u00e4lva numret kan man ha sin provinskod i det h\u00f6gra bl\u00e5 f\u00e4ltet (bz = bolzano).\nfordon (inte motorcyklar) med tv\u00e5radig skylt baktill har, sedan 1994, z som f\u00f6rsta bokstav. \nmotorcyklar har en tv\u00e5radig skylt bak med tv\u00e5 bokst\u00e4ver och fem siffror.\nlokala (kommunala) poliser har vid nybilsk\u00f6p, sedan 2009, ett registreringsnummer med y som f\u00f6rsta bokstav.\nsl\u00e4pvagnar har, sedan 2013-02-20, samma typ av skylt som vanliga fordon men med x som f\u00f6rsta bokstav. \nsl\u00e4pvagnar som registrerades f\u00f6re detta datum fick ett separat nummer med texten \"rimorchio\" med tv\u00e5 bokst\u00e4ver och fem siffror. \ndessa sl\u00e4pvagnar skall vid f\u00e4rd kompletteras med en gul skylt som visar dragfordonets registreringsnummer.\n\n\n=== kosovo ===\n\nlandskod: ks, rks\nregistreringsskyltarna har vit bakgrund med svarta tecken. i b\u00f6rjan \u00e4r det tv\u00e5 siffror som visar fr\u00e5n vilket distrikt sedan visas kosovos landssymbol, d\u00e4refter tre siffror med bindestreck samt tv\u00e5 extra bokst\u00e4ver.\n\n\n=== kroatien ===\nlandskod: hr\nregistreringsskyltarna har vit bakgrund med svarta tecken. i b\u00f6rjan \u00e4r det tv\u00e5 bokst\u00e4ver och kroatiens landssymbol, d\u00e4refter tre eller fyra siffror med bindestreck samt tv\u00e5 extra bokst\u00e4ver. de tv\u00e5 f\u00f6rsta bokst\u00e4verna visar fr\u00e5n vilken stad bilen kommer. till exempel p\u00e5 bilden zg st\u00e5r f\u00f6r zagreb.\nkroatien gick med i eu juli 2013, men inf\u00f6rde inte genast en bl\u00e5 remsa. en plan finns f\u00f6r f\u00f6r\u00e4ndring av skyltarna, publicerad december 2013.\n\n\n=== lettland ===\nlandskod: lv\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum och fyra siffror. i mellanrummet sitter ett bindestreck. nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== liechtenstein ===\nlandskod: fl\nliechtensteins registreringsskyltar har svart botten med vit text. samtliga registreringsnummer har bokst\u00e4verna fl f\u00f6ljt av siffror och liechtensteins vapen. utformningen p\u00e5minner om de schweiziska skyltarna, men med inverterade f\u00e4rger. \u00e4garen har m\u00f6jlighet att flytta en och samma skylt mellan flera bilar. \n\n\n=== litauen ===\nlandskod: lt\nregistreringsskyltarna har vit botten och svarta tecken. registreringsnumren best\u00e5r av tre bokst\u00e4ver, ett mellanrum och tre siffror. i mellanrummet sitter tv\u00e5 runda kontrollm\u00e4rken. nyare registreringsskyltar har ett eu-m\u00e4rke p\u00e5 v\u00e4nster sida. dessa registreringsskyltar \u00e4r till utseendet mycket lika de svenska och har bokst\u00e4ver och siffror i samma ordning och kan d\u00e4rf\u00f6r f\u00f6rv\u00e4xlas. enligt svenska v\u00e4gverkets tr\u00e4ngselskatteavdelning  kommer tr\u00e4ngselskattekamerorna inte se skillnad p\u00e5 litauiska och svenska skyltar. \u00e4garen av en svensk bil f\u00e5r protestera och s\u00e5 g\u00f6rs en manuell kontroll. skatten m\u00e5ste genast betalas \u00e4nd\u00e5, och pengarna f\u00e5s tillbaka sedan. om det h\u00e4nder minst tv\u00e5 g\u00e5nger kommer manuell kontroll fortl\u00f6pande g\u00f6ras f\u00f6r det numret.\n\n\n=== luxemburg ===\nlandskod: l\nregistreringsskyltarna har gul botten med svart text. registreringsnumret best\u00e5r av en till tv\u00e5 bokst\u00e4ver f\u00f6ljt av ett nummer. nyare registreringsskyltar har en eu-remsa till v\u00e4nster p\u00e5 normalt s\u00e4tt. \u00e4ldre skyltar har en hel eu-flagga p\u00e5 v\u00e4nster sida, utan landsbeteckning.\n\n\n=== malta ===\nlandskod: m\nregistreringsskyltarna har vit botten svarta tecken. registreringsnumret best\u00e5r av tre bokst\u00e4ver och tre siffror med ett bindestreck mellan grupperna. nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== moldavien ===\nlandskod: md\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum, tv\u00e5 bokst\u00e4ver ett mellanrum och tre siffror. p\u00e5 v\u00e4nster sida sitter moldaviens flagga och under denna bokst\u00e4verna md.\n\n\n=== monaco ===\nlandskod: mc\nregistreringsskyltarna har vit botten med bl\u00e5 ram och bl\u00e5a bokst\u00e4ver. till v\u00e4nster sitter ett registreringsbevis samt \u00e5rtal. fordon som \u00e4gs av utl\u00e4nningar boende i monaco har en bokstav f\u00f6ljd av tre siffror medan bilar \u00e4gda av monegasker och inhemskt \u00e4gda f\u00f6retag best\u00e5r av enbart fyra siffror.\n\n\n=== montenegro ===\nlandskod: mne\nmontenegro \u00e4r numera sj\u00e4lvst\u00e4ndigt och har inf\u00f6rt en egen variant. dessa skyltar har tv\u00e5 bokst\u00e4ver f\u00f6r kommun, sedan oftast tv\u00e5 bokst\u00e4ver och tre siffror. de har ett bl\u00e5tt f\u00e4lt med mne utan symbol till v\u00e4nster, och montenegros riksvapen efter kommunkoden. endast latinska bokst\u00e4ver anv\u00e4nds, inte kyrilliska. detta system inf\u00f6rdes juni 2008.\n\u00e4ldre bilar beh\u00e5ller tidigare skyltar som \u00e4r likadana som serbien har. se serbien.\n\n\n=== nederl\u00e4nderna ===\nlandskod: nl\nnederl\u00e4nderna har gul botten och svarta tecken. registreringsnumret best\u00e5r av tre grupper med tv\u00e5 tecken i varje separerade med bindestreck. varje grupp best\u00e5r av siffror eller bokst\u00e4ver. f\u00f6r att skapa fler tillg\u00e4ngliga registreringsnummer kan numera (fr\u00e5n 2006) tecknen \u00e4ven f\u00f6rdela sig som n-bbb-nn eller nn-bbb-n (n=siffra, b=bokstav). som bokst\u00e4ver anv\u00e4nds endast konsonanter och inte heller c, m, q och w f\u00f6r att undvika ol\u00e4mpliga kombinationer och tecken som liknar siffror och andra bokst\u00e4ver. minibussar och liknande fordon har v som f\u00f6rsta bokstav. lastbilar har b som f\u00f6rsta bokstav. det finns ingen geografisk kod i registreringsnumren.\nom ett sl\u00e4pfordon dras av ett dragfordon som har samma \u00e4gare brukar normalt sl\u00e4pfordonets skylt ha samma registreringsnummer som dragfordonet. om ett sl\u00e4pfordon ej har ett eget registreringsnummer skall detta (enligt de nya reglerna) vara f\u00f6rsett med en vit registreringsskylt med dragfordonets registreringsnummer.\ni sverige g\u00e4ller att om man parkerar en nederl\u00e4ndsk eller belgisk bil med sms eller mobilapp, b\u00f6r man ta med streck (i motsats till tyska bilar), om det g\u00e5r eftersom en del appar inte accepterar bindestreck. detta regleras dock enligt polisens eller parkeringsbolagets egna avtal, bed\u00f6mning eller tekniska l\u00f6sning p\u00e5 sitt datasystem vilket kan variera.\n\n\n=== nordmakedonien ===\nlandskod: nmk\nregistreringsskyltarna har vit botten och svarta tecken. l\u00e4ngst upp och l\u00e4ngst ner finns det ett smalt r\u00f6tt streck. registreringsnumren best\u00e5r av tv\u00e5 bokst\u00e4ver, ett mellanrum med ett r\u00f6tt kontrollm\u00e4rke, tre siffror och d\u00e4refter tv\u00e5 bokst\u00e4ver. de tv\u00e5 f\u00f6rsta bokst\u00e4verna visar vilken stad fordonet kommer ifr\u00e5n.\n\n\n=== norge ===\nlandskod: n\n\nregistreringsskyltar f\u00f6r personbilar har vit botten och svarta tecken, bilar som har max. 3 sittplatser, och har lastutrymme av en best\u00e4md storlek, har gr\u00f6n botten och svarta tecken. det finns \u00e4ven bl\u00e5 bakgrund f\u00f6r diplomatfordon, r\u00f6d f\u00f6r tillf\u00e4lliga skyltar, orange f\u00f6r milit\u00e4ra fordon och slutligen svart bakgrund f\u00f6r skattebefriade fordon som inte \u00e4r avsedda f\u00f6r allm\u00e4n v\u00e4g. registreringsnumren best\u00e5r av tv\u00e5 bokst\u00e4ver, ett mellanrum och fem siffror.\nde tv\u00e5 bokst\u00e4verna anger omr\u00e5de f\u00f6r f\u00f6rsta registrering, d\u00e4r varje omr\u00e5de har tilldelats ett antal bokstavskombinationer baserat p\u00e5 antal inv\u00e5nare i omr\u00e5det. bokstavskombinationerna l\u00f6per i stort sett alfabetiskt fr\u00e5n \u00f6stlandet ner mot s\u00f6rlandet och sedan vidare norrut genom vestlandet, tr\u00f6ndelag och nordnorge. till exempel anv\u00e4nds koderna aa, ab och ac f\u00f6r halden i \u00f8stfold fylke medan zz anv\u00e4nds f\u00f6r lakselv i finnmark fylke. https://web.archive.org/web/20120626124346/http://www.vegvesen.no/kjoretoy/fakta+og+statistikk/bilskiltserier]. undantaget \u00e4r batteridrivna elfordon vars skylt b\u00f6rjar med el, ek, ev, eb, ec, ed eller ee, v\u00e4tgasdrivna fordon med hy, gasdrivna fordon med ga och diplomatfordon med cd.norge inf\u00f6rde i b\u00f6rjan p\u00e5 1990-talet ett godk\u00e4nnandekvitto att klistras p\u00e5 registreringsskylten (mellan bokst\u00e4verna och siffrorna). de fick egentligen inte riktigt plats eftersom mellanrummet var minimalt, och nya skyltar tillverkades d\u00e4refter med lite st\u00f6rre mellanrum. en del \u00e4ldre skyltar anv\u00e4nds fortfarande. den 1 maj 2012 avskaffades godk\u00e4nnandekvittot, och mellanrummet har sedan dess gjorts mindre. statens vegvesen inf\u00f6rde 1 november 2006  registreringsskylt med integrerat nationalitetsm\u00e4rke, och med b\u00e4ttre l\u00e4sbarhet. m\u00e4rket \u00e4r utformat som ett bl\u00e5tt f\u00e4lt i skyltens v\u00e4nstra kant, med en norsk flagga i \u00f6vre halvan och ett vitt \"n\" nedanf\u00f6r. med andra ord liknar det nationalitetsm\u00e4rket p\u00e5 \"eu-skyltarna\" som anv\u00e4nds i de flesta av eu:s medlemsl\u00e4nder, och avsikten \u00e4r att det ska g\u00e4lla som nationalitetsm\u00e4rke utomlands. undantag blir de som har skylt av mindre format, de f\u00e5r inget nationalitetsm\u00e4rke, p\u00e5 grund av platsbrist.\nman kan nu ocks\u00e5 best\u00e4lla \u201dpersonlige kjennemerker\u201d efter m\u00f6nster av amerikanska \u201dvanity plates\u201d. dessa f\u00e5r egentligen inte anv\u00e4ndas utomlands, \u00e4ven om detta \u00e4r vanligt f\u00f6rekommande.\n\n\n=== polen ===\nlandskod: pl\nregistreringsskyltarna har vit botten och svarta tecken. registreringsnumren best\u00e5r av tv\u00e5 eller tre bokst\u00e4ver, ett mellanrum med tre till fem siffror samt i vissa fall en eller tv\u00e5 bokst\u00e4ver. den f\u00f6rsta bokstaven anger vilket vojvodskap (l\u00e4n) fordonet kommer ifr\u00e5n, den andra eller den andra och tredje i kombination med varandra, anger vilket powiat (stadskommun) eller powiat ziemski (kommun) inom vojvodskapet fordonet kommer ifr\u00e5n. dock finns n\u00e5gra undantag, bland annat p\u00e5 fordon fr\u00e5n warszawa som b\u00f6rjar med bokstaven \"w\" och d\u00e4r den andra bokstaven anger i vilken stadsdel fordonet \u00e4r registrerat. i mellanrummet p\u00e5 varje skylt sitter ett litet kontrollm\u00e4rke (30\u00d720 mm) som bl\u00e4nker och i framrutan till h\u00f6ger i f\u00e4rdriktningen, sitter ett st\u00f6rre m\u00e4rke (50\u00d7100 mm), med registreringsnumret p\u00e5. har fordonet bara en skylt, s\u00e5 ska det m\u00e4rke som blir \u00f6ver sitta fastklistrat p\u00e5 registreringsbeviset.\ndet f\u00f6rekommer \u00e4ven \u00e4ldre skyltar med svart botten och vit text som utf\u00e4rdades till och med den 30 april 2000. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som p\u00e5minner om ett eu-m\u00e4rke men det \u00e4r f\u00f6rsett med en polsk flagga ist\u00e4llet f\u00f6r eu-stj\u00e4rnor. de nyaste fr\u00e5n och med den 2 maj 2006 har eu-stj\u00e4rnor enligt eu-standard.\n\n\n=== portugal ===\nlandskod: p\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, en punkt, tv\u00e5 siffror, en punkt och tv\u00e5 bokst\u00e4ver. nyare registreringsskyltar har ett eu-m\u00e4rke p\u00e5 v\u00e4nster sida och till h\u00f6ger ett gult f\u00e4lt med siffror som anger m\u00e5nad och \u00e5r f\u00f6r f\u00f6rsta registrering.\n\n\n=== rum\u00e4nien ===\nlandskod: ro\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum, tv\u00e5 siffror och tre bokst\u00e4ver. de f\u00f6rsta tv\u00e5 bokst\u00e4verna anger vilket l\u00e4n (jude\u0163) fordonet kommer ifr\u00e5n. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som p\u00e5minner om ett eu-m\u00e4rke men det \u00e4r f\u00f6rsett med en flagga ist\u00e4llet f\u00f6r eu-stj\u00e4rnor. sedan 2007 har man slutat med flaggan och \u00f6verg\u00e5tt till eu-stj\u00e4rnor ist\u00e4llet sedan landet blivit medlem i eu.\n\n\n=== ryssland ===\nlandskod: rus\nregistreringsskyltarna har vit botten och svarta tecken. registreringsnumren best\u00e5r av en bokstav, tre siffror och tv\u00e5 bokst\u00e4ver. till h\u00f6ger finns en ruta med en flagga med landskoden rus (som \u00e4r skrivet med latinska bokst\u00e4ver) och ett nummer. siffrorna i rutan anger vilken region av landet bilen kommer fr\u00e5n. (se \"vehicle registration plates of russia\", f\u00f6r den engelska, eller \"\u0438\u043d\u0434\u0435\u043a\u0441 \u0430\u0432\u0442\u043e\u043c\u043e\u0431\u0438\u043b\u044c\u043d\u044b\u0445 \u043d\u043e\u043c\u0435\u0440\u043e\u0432 \u0440\u043e\u0441\u0441\u0438\u0438\" f\u00f6r den ryska artikeln).\nde kyrilliska bokst\u00e4ver som finns p\u00e5 ryska registreringsskyltar \u00e4r de som \u00e4r likadana som latinska bokst\u00e4ver, \u00e4ven om de uttalas annorlunda. de som f\u00f6rekommer \u00e4r \u0430, \u0432, \u0435, \u043a, \u043c, \u043d, \u043e, \u0440, \u0441, \u0442, \u0443 och \u0445.\ndet finns vissa gamla skyltar (svart botten) i bruk med tecken s\u00e5som \u0436.\nf\u00f6r lastbilar och bussar finns kravet att registreringsnumret ska m\u00e5las stort p\u00e5 baksidan av fordonet.\n\n\n=== san marino ===\nlandskod: rsm\nregistreringsskyltarna har vit botten och bl\u00e5 tecken. registreringsnumren best\u00e5r av en bokstav och fyra siffror som skrivs ihop. p\u00e5 v\u00e4nster sida sitter en vapensk\u00f6ld. formatet p\u00e5 registreringsskyltarna \u00e4r kortare \u00e4n vad som annars \u00e4r vanligt i europa.\n\n\n=== schweiz ===\nlandskod: ch\nschweiz har olika registreringsskyltar fram och bak. den fr\u00e4mre \u00e4r en enradig mindre skylt med vit botten och svarta tecken. den bakre \u00e4r normalt en tv\u00e5radig skylt med vit botten och svarta tecken. den \u00f6vre raden best\u00e5r av schweiz riksvapen, kantonbeteckningen och kantonens vapen. den nedre raden har upp till sex siffror f\u00f6ljt av en eller tv\u00e5 bokst\u00e4ver. det \u00e4r lika vanligt med enradiga skyltar bak som tv\u00e5radiga. d\u00e5 den bakre skylten \u00e4r enradig inleds denna med schweiz riksvapen, tv\u00e5 bokst\u00e4ver som visar vilken kanton fordonet kommer fr\u00e5n, f\u00f6ljt av en liten prick i mitten och en till sex siffror. detta \u00e4r ett l\u00f6pnummer som f\u00f6ljer med \u00e4garen och inte fordonet. skylten avslutas med kantonens vapen. om en \u00e4gare har flera bilar men bara anv\u00e4nder en i taget kan denne ha ett s.k. \"v\u00e4xelnummer\". d\u00e5 delar alla bilarna samma nummer och skyltarna sitter p\u00e5 det fordon som skall anv\u00e4ndas.\nbokst\u00e4ver efter siffrorna \u00e4r ej vanligt, men bokstaven \"v\" finns p\u00e5 hyrbilar och bokstaven \"u\" p\u00e5 s.k. \"garage-skyltar\" vilket n\u00e4rmast motsvarar svenska saluvagnsskyltar.\nde fordon som enbart har en bokstav p\u00e5 skylten \u00e4r vissa av postens fordon som har \"p\". kantonsvapen finns d\u00e5 ej heller p\u00e5 skylten, och milit\u00e4ra fordon som har \"m\". dessa har dock svarta skyltar med vita tecken. ej heller dessa har n\u00e5got kantonsvapen, men riksvapnet inleder skylten.\nschweiz har haft samma standard p\u00e5 sina registreringsskyltar sedan 1932 och har d\u00e4rf\u00f6r den \u00e4ldsta skyltstandarden i europa.\n\n\n=== serbien ===\n\nlandskod: srb\nregistreringsskyltarna har vit botten och svarta tecken och b\u00f6rjar med tv\u00e5 bokst\u00e4ver, som k\u00e4nnetecknar vilken stad fordonet kommer ifr\u00e5n.\n\u00e5r 2008 inf\u00f6rdes nya skyltar med stadskod, sedan tre siffror och tv\u00e5 bokst\u00e4ver. dessa bokst\u00e4ver \u00e4r latinska. de har ett bl\u00e5tt f\u00e4lt med srb utan symbol till v\u00e4nster, och serbiens lilla riksvapen efter kommunkoden. under vapnet st\u00e5r kommunkoden med sm\u00e5 kyrilliska bokst\u00e4ver. sl\u00e4pfordon har de tre f\u00e4lten och vapnet i omv\u00e4nd ordning. polisen har skyltar med den kyrilliska bokstaven \u043f och sex siffror.\nde tidigare registreringsnumren, som fortfarande \u00e4r kvar p\u00e5 bilar, best\u00e5r av tv\u00e5 latinska bokst\u00e4ver, ett mellanrum och fem siffror. mellan tredje och fj\u00e4rde siffran finns ett bindestreck. i mellanrummet sitter en liten flagga. i belgrad \u00e4r det sex siffror ist\u00e4llet f\u00f6r fem eftersom det \u00e4r en st\u00f6rre stad med fler fordon.\n\n\n=== slovakien ===\nlandskod: sk\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum, tre siffror och tv\u00e5 bokst\u00e4ver. i mellanrummet sitter dels ett bindestreck, dels ett kontrollm\u00e4rke. de tv\u00e5 f\u00f6rsta bokst\u00e4verna anger vilket distrikt (okres) som fordonet kommer fr\u00e5n, till exempel ba=bratislava. nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== slovenien ===\nlandskod: slo\nregistreringsskyltarna har vit botten, svarta tecken och gr\u00f6n kant. \u00e4ven vagnar med h\u00e4st beh\u00f6ver en giltig registreringsskylt. registreringsnumren best\u00e5r av tv\u00e5 bokst\u00e4ver, ett mellanrum, d\u00e4refter antingen bokstav och en siffra eller tv\u00e5 siffror d\u00e4refter ett bindestreck och sedan antingen tv\u00e5 siffror och en bokstav eller tre siffror. den f\u00f6rsta bokstavsgruppen k\u00e4nnetecknar vilken region som fordonet \u00e4r registrerat i. i vissa fall \u00e4r det tv\u00e5 bokst\u00e4ver och tre siffror efter mellanrummet. i mellanrummet sitter en vapensk\u00f6ld som k\u00e4nnetecknar omr\u00e5det bilen kommer ifr\u00e5n. nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== spanien ===\nlandskod: e\nregistreringsskyltarna har vit botten och svarta tecken. registreringsnumren best\u00e5r av fyra siffror, ett mellanrum och tre konsonanter. nummer tilldelas kronologiskt och har ingen geografisk anknytning. p\u00e5 \u00e4ldre skyltar (fram till 2000) fanns det stadskod (en eller tv\u00e5 bokst\u00e4ver), fyra siffror, och en eller tv\u00e5 bokst\u00e4ver. st\u00f6rre st\u00e4der hade stadskod s\u00e5som till exempel m (madrid), b (barcelona) eller gc (gran canaria). nyare registreringsskyltar har ett eu-m\u00e4rke p\u00e5 v\u00e4nster sida. kanarie\u00f6arna, ceuta och melilla ing\u00e5r i samma system som \u00f6vriga spanien.\n\n\n=== storbritannien ===\nlandskod: uk (tidigare gb)\n\nregistreringsskyltarna framtill har vit botten och svarta tecken. baktill har de gul botten och svarta tecken.\nfram till mitten p\u00e5 1960-talet bestod registreringsnumren av tre bokst\u00e4ver samt en till tre siffror. den ursprungliga registreringsorten kunde utl\u00e4sas ur de tv\u00e5 sista bokst\u00e4verna. n\u00e4r antalet kombinationer tog slut i vissa distrikt b\u00f6rjade man med en till tre siffror f\u00f6ljt av tre bokst\u00e4ver. f\u00f6r att ytterligare skapa kombinationsm\u00f6jligheter inf\u00f6rde man p\u00e5 1960-talet ytterligare en bokstav p\u00e5 skyltarna. denna bokstav placerades efter de inledande tre bokst\u00e4verna och siffrorna. fr\u00e5n b\u00f6rjan var det t\u00e4nkt att alla registreringar som gjordes under ett kalender\u00e5r skulle ha samma bokstav (a = 1963, b = 1964 osv.). bilhandlarna m\u00e4rkte dock att m\u00e5nga v\u00e4ntade med att k\u00f6pa bil till i januari f\u00f6r att f\u00e5 den nya bokstaven. systemet \u00e4ndrades d\u00e4rf\u00f6r 1967 s\u00e5 att bilar registrerade under perioden augusti 1967 till juli 1968 fick bokstaven f och i augusti 1969 blev det bokstaven g osv. n\u00e4r man n\u00e5tt slutet p\u00e5 alfabetet v\u00e4nde man p\u00e5 teckenf\u00f6ljden s\u00e5 att skyltarna b\u00f6rjade med \u00e5rsbokstaven f\u00f6ljt av siffrorna och de tre bokst\u00e4verna (a = augusti 1983 till juli 1984 osv.). i februari 1999 inf\u00f6rdes bokstavsbytet tv\u00e5 g\u00e5ngen per \u00e5r (1 mars och 1 september) som en \"mjuk \u00f6verg\u00e5ng\" till den kommande system\u00e4ndringen.\nregistreringsnumren best\u00e5r sedan september 2001 av tv\u00e5 bokst\u00e4ver, tv\u00e5 siffror och tre bokst\u00e4ver. de tv\u00e5 f\u00f6rsta bokst\u00e4verna talar om i vilken del av landet bilen f\u00f6rst registrerades (till exempel la - ly = london, sa - sy samt ta - ty = olika delar av skottland), de tv\u00e5 f\u00f6ljande siffrorna vilket halv\u00e5r den registrerades (07 = mars 2007- augusti 2007, 57 = september 2007 - februari 2008 osv.) och sedan kommer tre slumpm\u00e4ssiga bokst\u00e4ver. omkring 2001 inf\u00f6rdes ett eu-m\u00e4rke p\u00e5 v\u00e4nster sida, som 2020 ersattes av en brittisk flagga f\u00f6r nytillverkade skyltar.\nregistreringsnumret f\u00f6ljer bilen \u00e4ven om den byter registreringsort. en bil\u00e4gare kan dock ans\u00f6ka om att f\u00e5 skifta nummer mellan sina egna fordon, vilket utnyttjas genom att gamla bilar med attraktiva nummerkombinationer s\u00e4ljs dyrt. d\u00e4rf\u00f6r kan \u00e4ven ett nytt fordon ha en gammal nummerkombination.\npersoner som \u00f6vningsk\u00f6r har ett stort r\u00f6tt l (\"learner\") synligt p\u00e5 bilen framifr\u00e5n och bakifr\u00e5n. i wales kan bokstaven d (\"dysgwr\") f\u00f6rekomma.\nfordon registrerade i nordirland har tre bokst\u00e4ver och fyra siffror, samma f\u00e4rg och stil i \u00f6vrigt. fr\u00e5n 2020 slutade man ha flagga p\u00e5 nordirl\u00e4ndska skyltar d\u00e5 eu-flaggan ersattes med en bl\u00e5 yta.\n\np\u00e5 kanal\u00f6arna och isle of man, har man egna system. jersey-skyltar liknar de brittiska men har bokstaven j och 1\u20136 siffror efter, med jerseys vapensk\u00f6ld och koden gbj i remsan l\u00e4ngst till v\u00e4nster. guernsey har endast siffror och koden gbg. alderney har bokst\u00e4verna ay och siffror. sark och herm har inga privatbilar. de fordon som finns, bland annat traktorer har inga registreringsskyltar, endast en klisterlapp. isle of man har tre bokst\u00e4ver (den andra och tredje \u00e4r mn), tre siffror och en bokstav. koden i remsan till v\u00e4nster \u00e4r gbm.\ni gibraltar har man skyltar med bokstaven g, fyra siffror och en bokstav och brittisk f\u00e4rg och stil. till v\u00e4nster \u00e4r det en bl\u00e5 remsa med koden gbz, till 2020 med en eu-flagga.\nstorbritanniens utomeuropeiska territorier har lite varierande skyltar. flera har skyltar i brittisk stil (t.ex. falklands\u00f6arna och sankta helena). n\u00e5gra (t.ex anguilla) har den svarta bakgrunden med vita tecken som anv\u00e4ndes i storbritannien f\u00f6re 1972. en del territorier i karibien har usa-influerade skyltar.\n\n\n=== sverige ===\n\nlandskod: s\nregistreringsskyltarna f\u00f6r de flesta fordon i sverige har vit botten och svarta tecken. registreringsnumren har sedan 1973 best\u00e5tt av tre bokst\u00e4ver, ett mellanrum och tre siffror. sedan januari 2019 kan dock det sista tecknet vara antingen en siffra eller en bokstav. n\u00e5gon geografisk kod finns inte. i sverige f\u00f6ljer skylten fordonet och ett fordon har allts\u00e5 samma registreringsnummer tills det avregistreras. detta g\u00f6r att m\u00e5nga \u00e4ldre skyltar fortfarande \u00e4r i bruk och de \u00e4r ibland i d\u00e5ligt skick. i och med att man numera \u00e5teranv\u00e4nder registreringsnummer n\u00e4r fordonet avregistrerats blir det allt sv\u00e5rare att utl\u00e4sa vilket \u00e5r fordonet registrerats, n\u00e5got som tidigare gick att se p\u00e5 vilken begynnelsebokstav registreringsnumret hade. sedan 2003 finns de svenska skyltarna med eu-m\u00e4rke som fr\u00e5n och med 2014 alla nyregistrerade fordon f\u00f6rses med. det gick t.om. 2013 att best\u00e4lla skyltar utan m\u00e4rket f\u00f6r den som inte ville ha det. de nyare skyltarna med eu-m\u00e4rke \u00e4r till utseendet mycket lika de nyare i litauen och ungern och kan d\u00e4rf\u00f6r f\u00f6rv\u00e4xlas och det finns ingen samordning dessa l\u00e4nder emellan som f\u00f6rhindrar samma registreringsnummer. fordon som inte har plats f\u00f6r en skylt av normal storlek (framf\u00f6rallt amerikanska bilmodeller) kan f\u00e5 en mindre typ av skylt. skyltar av tv\u00e5radigt format f\u00f6rekommer p\u00e5 vissa \u00e4ldre fordon men kan sedan 1995 inte l\u00e4ngre best\u00e4llas. mc och eu-mopeder har fortfarande 2-radig skylt. vissa terr\u00e4ngfordon har en p\u00e5klistrad mindre skylt. fordon registrerade i det milit\u00e4ra fordonsregistret har svarta skyltar med gula siffror.\nfram till den 31 december 2009 fanns ett kontrollm\u00e4rke p\u00e5 den bakre skylten som visade vilken m\u00e5nad som var huvuduppb\u00f6rdsm\u00e5naden f\u00f6r fordonsskatten. detta utf\u00e4rdades om skatten och trafikf\u00f6rs\u00e4kringen var betald samt om fordonet var godk\u00e4nt vid kontrollbesiktning (ej traktor), upph\u00f6rde att anv\u00e4ndas den 1 januari 2010. fr\u00e5n och med 1 januari 2014 kom en ny skyltmodell, d\u00e4r huvudskillnaden \u00e4r att mellanrummet mellan bokst\u00e4ver och siffror gjorts mycket mindre, i och med att skattem\u00e4rke inte l\u00e4ngre anv\u00e4nds.\ntaxibilarna (fordon som anv\u00e4nds i yrkesm\u00e4ssig taxiverksamhet) har skyltar med gul botten och svarta tecken. registreringsnumren best\u00e5r av tre bokst\u00e4ver och tre siffror v\u00e4nsterjusterade och som sista tecken finns ett \"t\" som \u00e4r n\u00e5got mindre \u00e4n de \u00f6vriga tecknen.\nbeskickningsfordon har skyltar med bl\u00e5 botten och svarta tecken. registreringsnumren best\u00e5r av tv\u00e5 bokst\u00e4ver + tre siffror + en bokstav v\u00e4nsterjusterade och sista positionen \u00e4r tom. \nde f\u00f6rsta tv\u00e5 bokst\u00e4verna anger vilket lands ambassad bilen tillh\u00f6r, de tre f\u00f6ljande siffrorna \u00e4r ett l\u00f6pnummer inom ambassaden, och den sista bokstaven anger vilken position bilens innehavare har p\u00e5 ambassaden.\nregistreringsskyltarna finns i m\u00e5tten 500 x 110 mm, 300 x 110 mm samt 170 x 150 mm. samtliga skyltar anv\u00e4nder typsnittet swedreg.\n\n\n=== tjeckien ===\nlandskod: cz\nregistreringsskyltarna har vit botten och svarta tecken. registreringsnumren best\u00e5r av en siffra, en bokstav och en siffra eller bokstav, d\u00e4refter ett mellanrum med tv\u00e5 sexkantiga kontrollm\u00e4rken, d\u00e4refter fyra siffror. f\u00f6rsta bokstaven anger vilken region som fordonet kommer fr\u00e5n, till exempel a=prag. nyare registreringsskyltar har ett eu-m\u00e4rke p\u00e5 v\u00e4nster sida.\n\n\n=== tyskland ===\nlandskod: d\nvanliga registreringsskyltar har vit botten och svarta tecken. texten p\u00e5 skyltarna \u00e4r en till tre bokst\u00e4ver, ett utrymme f\u00f6r tv\u00e5 kontrollm\u00e4rken, en eller tv\u00e5 bokst\u00e4ver f\u00f6ljt av en till fyra siffror. den f\u00f6rsta bokstavskombinationen anger vilken stad eller vilket l\u00e4n (landkreis) fordonet kommer ifr\u00e5n, st\u00f6rre st\u00e4der anges oftast med en eller tv\u00e5 bokst\u00e4ver medan mindre oftast har tre. se \"liste der kfz-kennzeichen in deutschland\" p\u00e5 tyskspr\u00e5kiga wikipedia).\nvissa bokstavskombinationer kan vara f\u00f6rbjudna p\u00e5 lokala niv\u00e5. f\u00f6rbundsregeringen rekommenderar att inte till\u00e5ta vissa registreringar, bland annat hj (=hitlerjugend), kz (=konzentrationslager), ns (=nationalsozialismus), sa (=sturmabteilung) eller ss (=schutzstaffel).\nfordon \u00e4gda av delstat eller kommun, till exempel polis, har en enda bokstavskod s\u00e5som nrw (delstaten nordrhein-westfalen) eller vie (kommunen viersen) och sedan siffror.\nfordon tillh\u00f6rande f\u00f6rbundspolisen (bundespolizei) har bokst\u00e4verna bp och sedan siffror. milit\u00e4ren har skylt med tysk flagga f\u00f6ljd av y och sex siffror.\ndessutom finns bl.a. skyltar med andra f\u00e4rger f\u00f6r till exempel obeskattade fordon (gr\u00f6na tecken p\u00e5 vit botten), skyltar d\u00e4r den vanliga registreringskoden f\u00f6ljs av ett \"h\" (historiska bilar, oldtimers) eller bilar med s.k. s\u00e4songskyltar (det vanliga registreringsnumret f\u00f6ljs av tv\u00e5 siffror, varav den \u00f6vre anger den f\u00f6rsta m\u00e5naden av \u00e5ret d\u00e5 bilen f\u00e5r k\u00f6ra p\u00e5 offentliga v\u00e4gar och den undre den sista m\u00e5naden).\nskylten f\u00f6ljer \u00e4garen, inte fordonet. till och med 1 januari 2015 beh\u00f6vde skylten bytas om den inte l\u00e4ngre st\u00e4mde med orten, till exempel vid k\u00f6p av en bil fr\u00e5n en annan ort eller vid flytt. p\u00e5 s\u00e5v\u00e4l den fr\u00e4mre som den bakre registreringsskylten finns kontrollm\u00e4rken. det undre kontrollm\u00e4rket p\u00e5 skyltarna anger vilken stad eller \"landkreis\" bilen \u00e4r registrerad i samt delstaten som staden eller landkreisen ligger i. det \u00f6vre kontrollm\u00e4rket p\u00e5 baksidan visar n\u00e4r bilen m\u00e5ste besiktigas n\u00e4sta g\u00e5ng. f\u00f6rr fanns \u00e4ven ett \u00f6vre kontrollm\u00e4rke p\u00e5 framsidan som visade n\u00e4sta avgasunders\u00f6kning.\nett problem med de tyska skyltarna \u00e4r att mellanrummet \u00e4r ett signifikant tecken och m\u00e5ste tas med n\u00e4r man skriver upp ett nummer. till exempel \u00e4r b mw 555 inte samma som bm w 555 (man skriver ofta streck ist\u00e4llet f\u00f6r blanktecknet). de flesta l\u00e4nder har tolkat wienkonventionen s\u00e5 att bara a-z till\u00e5ts som bokst\u00e4ver, men i tyskland finns \u00e4, \u00f6 och \u00fc bland koder f\u00f6r stad eller landkreis. ibland har tyska bilar b\u00f6tf\u00e4llts i t.ex. sverige f\u00f6r att ha anv\u00e4nt streck vid betalning med sms eller mobilapp. detta regleras dock enligt parkeringsbolagets egna avtal eller bed\u00f6mning vilket kan variera. h\u00f6gsta domstolen har avgjort att med eller utan streck inte ger sk\u00e4l f\u00f6r b\u00f6ter om inte tydliga instruktioner finns.\n\n\n=== ukraina ===\nlandskod: ua\nregistreringsskyltarna har vit botten och svarta tecken. registreringsnumren best\u00e5r av tv\u00e5 bokst\u00e4ver, ett mellanrum, fyra siffror och tv\u00e5 bokst\u00e4ver. de f\u00f6rsta bokst\u00e4verna \u00e4r en kod f\u00f6r l\u00e4n. koden \u00e4r en kod inte en f\u00f6rkortning, exempel aa=kiev stad, \u0432\u0441=lviv oblast, \u0432\u0456=poltava oblast. endast versala bokst\u00e4ver som till utseendet finns i b\u00e5de latinska och kyrilliska alfabetet anv\u00e4nds. nyare registreringsskyltar har ett bl\u00e5tt f\u00e4lt p\u00e5 v\u00e4nster sida som med en flagga upptill och koden ua f\u00f6r ukraina nertill. \u00e4ldre registreringsskyltar har en flagga p\u00e5 sidan utan nationskod.\n\n\n=== ungern ===\nlandskod: h\n\nregistreringsskyltarna har vit botten och svarta tecken. registreringsnumren best\u00e5r av tre bokst\u00e4ver, ett mellanrum och tre siffror. i mellanrummet sitter dels ett bindestreck och dels tv\u00e5 kontrollm\u00e4rken varav det \u00f6vre \u00e4r runt och det under \u00e4r sexkantigt. nyare registreringsskyltar har ett eu-m\u00e4rke p\u00e5 v\u00e4nster sida, lite \u00e4ldre har en ungersk flagga. dessa registreringsskyltar \u00e4r till utseendet mycket lika de svenska och kan d\u00e4rf\u00f6r f\u00f6rv\u00e4xlas. det finns ingen samordning som f\u00f6rhindrar samma registreringsnummer.\n\n\n=== vatikanstaten ===\nlandskod: v\nvatikanstatens registreringsskyltar \u00e4r vita eller ljusgula med svart text. samtliga registreringsnummer har bokst\u00e4verna scv (stato della citt\u00e0 del vaticano) f\u00f6ljt av siffror. p\u00e5vens officiella bilar, p\u00e5vemobilerna, som det finns flera av, brukar ha registreringsnumret scv 1.\n\n\n=== \u00f6sterrike ===\n\nlandskod: a\n\u00f6sterrikiska registreringsskyltar har vit botten och svarta tecken sedan 1990. l\u00e4ngst upp och l\u00e4ngst ner finns det dubbla smala r\u00f6da streck och sedan 2002 utf\u00e4rdas endast eu-skylt.\nregistreringsnumret best\u00e5r av en eller tv\u00e5 bokst\u00e4ver, som \u00e4r en f\u00f6rkortning f\u00f6r namnet av distriktet d\u00e4r bilen \u00e4r registrerad. f\u00f6rbundsl\u00e4ndernas huvudst\u00e4der och f\u00f6rbundshuvudstaden wien f\u00f6rkortas med en bokstav, medan alla andra distriktsnamn f\u00f6rkortas med tv\u00e5 bokst\u00e4ver.\nefter distriktskoden sitter en vapensk\u00f6ld som k\u00e4nnetecknar f\u00f6rbundslandet d\u00e4r bilen \u00e4r registrerad (f\u00f6rbundslandet i vilken registreringsdistriktet \u00e4r bel\u00e4get). d\u00e4refter finns en kombination av siffror och bokst\u00e4ver som tilldelas l\u00f6pande i varje distrikt. utformningen av denna kombination varierar mellan de olika distrikten.\ntill och med 1989 hade \u00f6sterrikiska registreringsskyltar svart botten och vita tecken. de bestod av en f\u00f6rkortning f\u00f6r f\u00f6rbundslandet och ett l\u00f6pande registreringsnummer. distrikten kodades i registreringsnumren.\n\n\n== nordamerika ==\n\n\n=== kanada ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nlandskod:cdn\nkanada har ungef\u00e4r samma principer som usa, provinserna utf\u00e4rdar skyltar. skyltarna har ocks\u00e5 samma storlek som de i usa. provinsnamnet st\u00e5r skrivet p\u00e5 dem. man f\u00e5r k\u00f6ra med dem i usa utan ytterligare klisterm\u00e4rke. landskoden cdn anv\u00e4nds knappt.\n\n\n=== mexiko ===\nlandskod:mex\nmexikanska skyltar liknar de i usa. delstaterna utf\u00e4rdar \u00e4ven h\u00e4r skyltar. det finns nationella skyltar ocks\u00e5. skyltarna har samma storlek som de i usa. provinsnamnet st\u00e5r skrivet p\u00e5 dem. f\u00f6r privata personbilar registrerade i delstater anv\u00e4nds koden aaa-nn-nn, d\u00e4r a st\u00e5r f\u00f6r en bokstav och n f\u00f6r en siffra. det finns m\u00e5nga andra nummerserier, till exempel privat lastbil, motorcykel, veteran, taxi, och m\u00e5nga andra.\n\n\n=== usa ===\n\ni usa tillhandah\u00e5lls registreringsskyltar av delstaten, utom f\u00f6r fordon som \u00e4gs av den federala regeringen och utl\u00e4ndska diplomatfordon. f\u00f6r dessa utf\u00e4rdas registreringsskyltarna centralt. i vissa fall har \u00e4ven ursprungsbefolkningen egna skyltar.\n\n\n== oceanien ==\n\n\n=== australien ===\nregistreringsskyltarna ges ut av delstaterna. varje delstat har en egen typ av bokstavs- och sifferkombination f\u00f6r att undvika dubbletter. delstatsnamnet st\u00e5r p\u00e5 skylten. vanligen har skyltarna vit bakgrund och svarta, m\u00f6rkr\u00f6da eller bl\u00e5 tecken. i vissa delstater \u00e4r gul bakgrund vanligt. speciella bilar kan ha bl\u00e5 eller svart bakgrund med vita tecken. skyltarna \u00e4r lite kortare \u00e4n de vanligaste skyltarna i europa.\n\n\n=== nya zeeland ===\ndet \u00e4r ett gemensamt system i hela landet. skyltarna har upp till sex tecken. det \u00e4r tv\u00e5 till fyra bokst\u00e4ver och en till fyra siffror och vit bakgrund och svarta tecken. det g\u00e5r att f\u00e5 personliga bokstavs- och nummerkombinationer. f\u00f6re 1986 var det svart bakgrund och vita tecken.\n\n\n== sydamerika ==\n\n\n=== argentina ===\nregistreringsskyltarna har tre bokst\u00e4ver och tre siffror med svart botten och vita tecken. det \u00e4r ett gemensamt system f\u00f6r landet och numret visar inte var fordonet \u00e4r registrerat, f\u00f6rutom att det st\u00e5r argentina \u00f6verst.\n\n\n=== brasilien ===\nregistreringsskyltarna har vanligen ljusgr\u00e5 botten och svarta tecken och har tre bokst\u00e4ver och fyra siffror. skyltarna utf\u00e4rdas av delstaterna, vars namn st\u00e5r \u00f6verst. varje delstat har ett antal bokstavskombinationer till sitt f\u00f6rfogande. vit botten och svarta tecken \u00e4r f\u00f6r myndighetsfordon. r\u00f6d botten och vita tecken \u00e4r f\u00f6r kollektivtrafik och taxi. det finns en del ytterligare f\u00e4rgkombinationer.\n\n\n== se \u00e4ven ==\nlista \u00f6ver nationalitetsm\u00e4rken f\u00f6r motorfordon\nregistreringsskyltar p\u00e5 diplomatfordon\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r registreringsskylt.\nhela v\u00e4rldens registreringsskyltar med bilder\n\u00e5l\u00e4ndska registreringsskyltar"