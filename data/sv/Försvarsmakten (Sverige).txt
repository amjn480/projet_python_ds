"f\u00f6rsvarsmakten \u00e4r en svensk myndighet med ansvar f\u00f6r landets f\u00f6rsvar i h\u00e4ndelse av krig, att h\u00e4vda sveriges vidare intressen samt att underst\u00f6dja fredsbevarande insatser och humanit\u00e4r hj\u00e4lp.f\u00f6rsvarsmakten leds av \u00f6verbef\u00e4lhavaren (\u00f6b) och best\u00e5r av arm\u00e9n, flygvapnet, marinen (flottan och amfibiek\u00e5ren) och hemv\u00e4rnet. kung carl xvi gustaf \u00e4r traditionellt attribuerad som f\u00f6rsvarsmaktens h\u00f6gste representant \u00e0 la suite. f\u00f6rsvarsmakten \u00e4r en enr\u00e5dsmyndighet under f\u00f6rsvarsdepartementet. den st\u00f6ds av andra myndigheter inom f\u00f6rsvarsdepartementets ansvarsomr\u00e5de, exempelvis totalf\u00f6rsvarets forskningsinstitut (foi) och f\u00f6rsvarets materielverk (fmv) samt myndigheten f\u00f6r samh\u00e4llsskydd och beredskap (msb) som sorterar under inrikesministern. byggnader, anl\u00e4ggningar och mark som f\u00f6rsvarsmakten beh\u00f6ver i sin verksamhet hyrs fr\u00e5n fortifikationsverket, som sorterar under finansdepartementet.\n\n\n== historik ==\n\n\n=== 1600- till 1800-talet ===\nsveriges milit\u00e4rhistoria inbegriper \u00e5tskilliga unioner och krig med samtliga av sina grannar, inklusive trettio\u00e5riga kriget under stormaktstiden under 1600- och i b\u00f6rjan av 1700-talet. de m\u00e5nga krigen mot ryssland kulminerade i finska kriget (1808\u20131809), d\u00e5 sverige f\u00f6rlorade sin \u00f6stra rikshalva som senare blev republiken finland. det senaste svenska kriget i eget namn utk\u00e4mpades 1814, mot norge.\n\n\n=== 1900-talet ===\nunder v\u00e4rldskrigen och kalla kriget genom 1900-talet pr\u00e4glades sveriges f\u00f6rsvarspolitik av ett st\u00e4llningstagande f\u00f6r neutralitet. sovjetunionen s\u00e5gs dock i praktiken som det st\u00f6rsta hotet under efterkrigstiden, och f\u00f6ranledde stora svenska f\u00f6rsvarssatsningar. som mest spenderade sverige cirka 4,7% av bnp p\u00e5 f\u00f6rsvaret under 1950-talet.efter sovjetunionens uppl\u00f6sning 1991 inleddes en snabb nedmontering av det svenska f\u00f6rsvaret, b\u00e5de till omf\u00e5nget och genom att det omvandlades till en organisation f\u00f6r internationella insatser. de mest omfattande neddragningarna skedde i samband med f\u00f6rsvarsbesluten 2000 och 2004. f\u00f6rsvarsutgifternas andel av bnp sj\u00f6nk fr\u00e5n 2,6% \u00e5r 1990/91 till 1,0% \u00e5r 2017.\n\n\n=== 2000-talet ===\nf\u00f6rsvarsmaktens rekrytering hade under 1900-talet grundats p\u00e5 allm\u00e4n v\u00e4rnplikt. v\u00e4rnplikten avskaffades i fredstid \u00e5r 2010, f\u00f6r att ers\u00e4ttas med en kombination av professionella och frivilliga styrkor, inklusive hemv\u00e4rnet. beslutet m\u00f6tte efterhand allt starkare kritik, eftersom f\u00f6rsvaret visade sig f\u00e5 sv\u00e5rt att rekrytera p\u00e5 frivillig basis samtidigt som s\u00e4kerhetsl\u00e4get i europa f\u00f6rs\u00e4mrades, bland annat genom kriget i ukraina 2014. riksdagen beslutade 2017 om att \u00e5terinf\u00f6ra v\u00e4rnplikten i mindre skala, och \u00e5r 2018 ryckte den f\u00f6rsta nya v\u00e4rnpliktskullen in.mot slutet av 2010-talet inleddes ocks\u00e5 en \u00e5terupprustning efter de g\u00e5ngna \u00e5rens dramatiska neddragningar. f\u00f6rsvarsbeslutet 2020 medf\u00f6rde stora satsningar de kommande fem \u00e5ren och inr\u00e4ttandet av fyra nya regementen. f\u00f6rsvarets totala manskap planerades v\u00e4xa fr\u00e5n 60 000 personer till 90 000 personer \u00e5r 2030.enheter ur f\u00f6rsvarsmakten har deltagit i ett flertal internationella operationer, exempelvis i afghanistan och i kosovo. dessutom utg\u00f6r sverige genom f\u00f6rsvarsmakten ledande nation f\u00f6r europeiska unionens stridsgrupper ungef\u00e4r vart tredje \u00e5r.\n\n\n=== kvinnligt deltagande ===\ni sverige fick kvinnor f\u00f6rst 1989 l\u00f6nearbeta inom f\u00f6rsvaret p\u00e5 samma villkor som m\u00e4n, n\u00e5got som d\u00e5 innebar att det sista manliga yrkesmonopolet i sverige avskaffades. samtidigt fick kvinnor tillg\u00e5ng till samtliga milit\u00e4ra befattningar inom det svenska f\u00f6rsvaret. detta var ett sent steg i en process fr\u00e5n 1800-talets slut som successivt \u00f6ppnade arm\u00e9n och f\u00f6rsvaret i \u00f6vrigt f\u00f6r (milit\u00e4r) kvinnlig arbetskraft.1865 bildades damkommitt\u00e9n, den f\u00f6rsta svenska kvinnof\u00f6reningen som arbetade med f\u00f6rsvarsfr\u00e5gor. den fungerade som del av f\u00f6reningen f\u00f6r frivillig v\u00e5rd av s\u00e5rade och sjuka i f\u00e4lt, en organisation som senare kom att ombildas till r\u00f6da korset. kvinnor l\u00e4mnades dock utanf\u00f6r v\u00e4rnplikten n\u00e4r allm\u00e4n och obligatorisk v\u00e4rnplikt inf\u00f6rdes 1901.efter f\u00f6rsta v\u00e4rldskriget flyttade kvinnor\u00f6relsen fram sina positioner i samh\u00e4llet, och 1919 inf\u00f6rdes kvinnlig r\u00f6str\u00e4tt. fem \u00e5r senare bildades svenska lottak\u00e5ren, efter m\u00f6nster fr\u00e5n den liknande lotta sv\u00e4rd-organisationen i finland; under mellankrigstiden v\u00e4xte lottak\u00e5rens storlek till 110 000 medlemmar. 1942 bildades \u00e4ven sveriges kvinnliga bilk\u00e5rers riksf\u00f6rbund, f\u00f6r att samordna den \u00f6kande m\u00e4ngd kvinnor som b\u00f6rjat verka inom transportdelen av f\u00f6rsvaret.1962 introducerade flygvapnet titeln \"extra flygingenj\u00f6rsaspirant\", i syfte att kunna anta en kvinna (inger-lena hultberg) till sin flygingenj\u00f6rsutbildning. v\u00e4rnpliktskravet f\u00f6rhindrade fortfarande kvinnor fr\u00e5n att formellt kunna s\u00f6ka till milit\u00e4ra yrken, men under 1960- och 1970-talet tillstyrkte lottak\u00e5ren, unders\u00f6kte flygvapenchefen och tillsattes en statlig kommitt\u00e9, alla med st\u00f6rre kvinnlig medverkan i f\u00f6rsvaret som t\u00e4nkt m\u00e5l.1978 beslutade riksdagen att kvinnor skulle f\u00e5 tillg\u00e5ng till bef\u00e4lstj\u00e4nster i det milit\u00e4ra f\u00f6rsvaret, inledningsvis i markbefattningar i flygvapnet. 1980 skedde den f\u00f6rsta inryckningen av kvinnor till grundutbildning \u2013 p\u00e5 f16 i uppsala. 1989 fick kvinnor slutligen tilltr\u00e4de till samtliga milit\u00e4ra befattningar, inklusive (de sista att genomf\u00f6ras) som stridspilot och i tj\u00e4nst i ub\u00e5t. 1994 avskaffades kravet f\u00f6r kvinnor inom f\u00f6rsvaret att utbilda sig till officerare.p\u00e5 senare \u00e5r har allt fler h\u00f6gre officerstj\u00e4nster inom f\u00f6rsvaret f\u00e5tt kvinnliga innehavare. 2013 uts\u00e5gs lena hallin till sveriges f\u00f6rsta kvinnliga general utanf\u00f6r det f\u00f6rsvarsmedicinska omr\u00e5det, och 2019 blev hon musts f\u00f6rsta kvinnliga chef. 2020 uts\u00e5gs laura swaan wrede till sveriges f\u00f6rsta kvinnliga arm\u00e9general.2016 utgjordes cirka 13 procent av f\u00f6rsvarsmaktens personal av kvinnor; detta varierade mellan 5,5 procent av officerarna och 38 procent av de civilt anst\u00e4llda. tv\u00e5 \u00e5r senare ut\u00f6kades v\u00e4rnplikten och blev k\u00f6nsneutral, och 2021 rapporterades att 18 procent av de v\u00e4rnpliktiga d\u00e5 var kvinnor.\n\n\n== f\u00f6rsvarsmaktens fyra huvuduppgifter ==\nn\u00e4r sveriges gr\u00e4nser kr\u00e4nks \u00e4r det f\u00f6rsvarsmakten som avvisar den kr\u00e4nkande parten (h\u00e4vda landets territoriella integritet).\nom sverige blir angripet av fr\u00e4mmande makt ska f\u00f6rsvarsmakten kunna f\u00f6rsvara landet och avvisa angriparen (f\u00f6rsvara sverige i h\u00e4ndelse av v\u00e4pnat angrepp). eller som det beskrivs i 1967 \u00e5rs upplaga av svensk soldat, sidan 9, krigsmans erinran: \"det svenska f\u00f6rsvaret ska verka f\u00f6r att v\u00e5r fred och v\u00e5rt oberoende bevaras. det skall v\u00e4rna om v\u00e5r frihet att sj\u00e4lva forma v\u00e5r r\u00e4ttsordning och v\u00e5r kultur. blir sverige angripet skall f\u00f6rsvaret med vapenmakt hindra att v\u00e5rt land faller i angriparens hand...\"\nf\u00f6rsvarsmakten st\u00f6der det \u00f6vriga samh\u00e4llet vid katastrofer, till exempel vid stormar eller \u00f6versv\u00e4mningar (bist\u00e5 samh\u00e4llet i h\u00e4ndelse av kris).\nf\u00f6rsvarsmakten skickar trupper till fredsbevarande insatser och/eller fredsframtvingande insatser runt om i v\u00e4rlden (verka f\u00f6r fred och s\u00e4kerhet i v\u00e5r omv\u00e4rld).f\u00f6rsvarsmakten har f\u00f6rm\u00e5gan till v\u00e4pnad strid som grund f\u00f6r all verksamhet och \u00e4r sveriges yttersta s\u00e4kerhetspolitiska instrument.\n\n\n== f\u00f6rsvarsmaktens myndighetsledning ==\nfr\u00e5n 2005 fick f\u00f6rsvarsmakten en civil st\u00e4llf\u00f6retr\u00e4dande myndighetschef, generaldirekt\u00f6r. den f\u00f6rsta att tilltr\u00e4da denna post var marie hafstr\u00f6m, som hon hade till och med 29 augusti 2008. hon eftertr\u00e4ddes av ulf bengtsson som den 1 oktober 2012 eftertr\u00e4ddes av peter sandwall som generaldirekt\u00f6r f\u00f6r f\u00f6rsvarsmakten. sedan den 1 juni 2021 \u00e4r mikael granholm f\u00f6rordnad som generaldirekt\u00f6r till och med den 31 maj 2027.\n\n\n=== f\u00f6rsvarsmaktsledning ===\n\nf\u00f6rsvarsmaktsledningen (fml) best\u00e5r av:\n\n\n=== insatsledning ===\n\nf\u00f6r ledning av s\u00e5v\u00e4l nationella som internationella insatser har \u00f6b till sin hj\u00e4lp insatsledningen (ins) och insatsstaben (inss) samt de tre f\u00f6rsvarsgrensstaberna: \n\nast \u2013 arm\u00e9staben\nfs \u2013 flygstaben\nms \u2013 marinstaben\n\n\n=== begreppet f\u00f6rsvarsmakten ===\ninnan 1994 var sveriges milit\u00e4ra f\u00f6rband inte samlade i en enda myndighet. ist\u00e4llet var varje milit\u00e4rt regemente, flottilj, centrum och skola samt \u00f6verbef\u00e4lhavaren och f\u00f6rsvarsgrenscheferna (chefen f\u00f6r arm\u00e9n, chefen f\u00f6r marinen & chefen f\u00f6r flygvapnet) egna myndigheter under regeringen. samlingsnamnet f\u00f6r sveriges milit\u00e4ra f\u00f6rsvar var f\u00f6rsvarsmakten med litet f; innan 1975 var samma samlingsnamn krigsmakten. i enlighet med f\u00f6rsvarsbeslutet 1992 bildades f\u00f6rsvarsmakten som f\u00f6rvaltningsmyndighet den 1 juli 1994 genom en sammanslagning av de frist\u00e5ende f\u00f6rsvarsmyndigheterna under det tidigare huvudprogrammen 1-4 (dvs arm\u00e9, marin- och flygvapenf\u00f6rband samt gemensam operativ ledning) och med \u00f6b som myndighetschef.\n\n\n=== insatsorganisation ===\ninsatsorganisationen \u00e4r en \u00f6vergripande ben\u00e4mning p\u00e5 f\u00f6rsvarsmaktens staber och krigsf\u00f6rband som anv\u00e4nds n\u00e4r det kr\u00e4vs en insats med milit\u00e4ra resurser. insatsorganisationen best\u00e5r av \u00f6b med h\u00f6gkvarteret, de operativa insatsf\u00f6rbanden, nationella skyddsstyrkor och utlandsstyrkan.\n\n\n=== grundorganisation ===\ngrundorganisationen har till syfte att utveckla, vidmakth\u00e5lla och avveckla krigsf\u00f6rband och andra resurser som insatsorganisationen anv\u00e4nder. grundorganisationen ska ocks\u00e5 utveckla och vidmakth\u00e5lla f\u00f6rsvarsmaktens kompetens.\n\n\n==== f\u00f6rsvarsgrenar ====\narm\u00e9n\nmarinen\nflygvapnet\n\n\n==== f\u00f6rsvarsmaktens lednings- och logistikf\u00f6rband ====\n\n\n==== f\u00f6rsvarsmaktsgemensamma skolor ====\n\n\n==== f\u00f6rsvarsmaktsgemensamma centra ====\n\n\n==== f\u00f6rsvarsmaktsgemensamma enheter ====\n\n\n==== f\u00f6rsvarsmaktens specialf\u00f6rband ====\ns\u00e4rskilda operationsgruppen\n\n\n=== hemv\u00e4rnet ===\n\nhemv\u00e4rnet \u2013 nationella skyddsstyrkorna \u00e4r en svensk organisation som utg\u00f6r huvuddelen av f\u00f6rsvarsmaktens nationella skyddsstyrkor sedan de tidigare territorialf\u00f6rsvarsf\u00f6rbanden lades ner under 1990-talet. i dagsl\u00e4get skall hemv\u00e4rnet kunna bevaka och skydda viktig infrastruktur/objekt mot sabotage samt att kunna st\u00f6da samh\u00e4llet vid sv\u00e5ra p\u00e5frestningar i fred (ex. naturkatastrofer).\n\n\n=== f\u00f6rsvarsmaktens logistik (fmlog) ===\n\nen organisationsenhet inom f\u00f6rsvarsmakten som ansvarar f\u00f6r underh\u00e5ll och st\u00f6d. fmlog \u00e4r int\u00e4ktsfinansierat och verksamheten styrs av efterfr\u00e5gan. fmlog tar hand om bland annat materielunderh\u00e5ll, transporter, ekonomiredovisning och resehantering. i enheten ing\u00e5r bland annat f\u00f6rr\u00e5d, verkst\u00e4der och milit\u00e4rrestauranger. fmlog finns \u00f6ver hela landet.\n\n\n== omst\u00e4llning till insatsf\u00f6rsvar ==\n\ni samband med sovjetunionens kollaps och kalla krigets slut i slutet av 1980/b\u00f6rjan p\u00e5 90-talet omorienterades gradvis den svenska f\u00f6rsvarsmakten fr\u00e5n att varit ett stort invasionsf\u00f6rsvar, det vill s\u00e4ga uppbyggt att m\u00f6ta en stor milit\u00e4r invasion fr\u00e5n sovjetunionen, till att bli ett insatsf\u00f6rsvar mer inriktat p\u00e5 internationella insatser. denna process, kallas ibland \"smalare men vassare\", det vill s\u00e4ga mindre men b\u00e4ttre. i f\u00f6rsvarsbesluten p\u00e5 slutet av 90-talet och b\u00f6rjan p\u00e5 2000-talet lades ett mycket stort antal milit\u00e4ra f\u00f6rband ner. kvalitet och insatsberedskap prioriterades framf\u00f6r kvantitet. en stor m\u00e4ngd \u00e4ldre milit\u00e4r utrustning som f\u00f6rknippades med invasionsf\u00f6rsvaret kasserades eller s\u00e5ldes. f\u00f6rm\u00e5gan att samarbeta med andra l\u00e4nders milit\u00e4r, ofta nato-l\u00e4nder, betonas starkt, varvid engelska milit\u00e4ra facktermer och uttryck ofta ers\u00e4tter svenska. omst\u00e4llning av den svenska milit\u00e4ren sker ofta efter m\u00f6nster delvis inspirerade av usa:s och storbritanniens f\u00f6rsvarsmakter. f\u00f6rband med h\u00f6g kvalitet och insatsberedskap, s\u00e5 kallade snabbinsatsstyrkor, (se nordic battlegroup) fr\u00e4mst avsedda f\u00f6r internationell anv\u00e4ndning i kris- och konfliktomr\u00e5den prioriteras.\nsvenska utlandsstyrkan har genomf\u00f6rt och genomf\u00f6r \u00e4n idag omfattande insatser med trupp utomlands, ofta under fn-mandat. de st\u00f6rsta insatserna har genomf\u00f6rts i det forna jugoslavien i bosnien (se sfor) och kosovo (se kfor) d\u00e4r sverige bidragit med en styrka motsvarande en mekaniserad bataljon. idag uppg\u00e5r styrkan i kosovo dock endast till 248 soldater. tidvis var den svenska styrkan i bosnien inblandad i rena stridshandlingar. de svenska f\u00f6rbanden har bland annat genomf\u00f6rt \u00f6vervakning av gr\u00e4nser, humanit\u00e4r hj\u00e4lp till civilbefolkning samt under vissa perioder hantering av upplopp. inga svenska soldater har d\u00f6dats i strid p\u00e5 balkan men svenska soldater har varit inblandade i strid eller stridsliknande situationer vid ett flertal tillf\u00e4llen varvid b\u00e5de varningsskott och verkanseld avgivits.\n\nsverige har \u00e4ven trupp i afghanistan som best\u00e5r av l\u00e4tt utrustat infanteri bland annat avsett f\u00f6r samverkan med civilbefolkningen. tv\u00e5 svenska soldater, ur s\u00e4rskilda skyddsgruppen, har d\u00f6dats i ett oriktat bombattentat i afghanistan. sverige har \u00e4ven under 2004-2006 haft ett mekaniserat skyttekompani utrustat bland annat med stridsfordon 90 i liberia i afrika. denna styrka avvecklades i november 2006. sm\u00e5 detachement och enskilda observat\u00f6rer finns p\u00e5 rad andra platser. insatserna utomlands har huvudsakligen ber\u00f6rt arm\u00e9n.\nf\u00f6rutom insatser bedriver svenska f\u00f6rsvarsmakten ofta \u00f6vningar tillsammans med andra l\u00e4nder, ofta ur nato. detta g\u00e4ller s\u00e5v\u00e4l arm\u00e9n som marinen och flygvapnet.\npolitiskt \u00e4r omst\u00e4llning till ett insatsf\u00f6rsvar som tonar ner sveriges traditionella alliansfrihet och neutralitet och betonar samarbete med nato-l\u00e4nder och integration med f\u00f6rsvarsmakter i eu inte helt okontroversiell. framf\u00f6rallt \u00e4r v\u00e4nsterpartiet kritiskt till denna process.\n\n\n== insatsorganisationen ==\n\n\n=== f\u00f6rsvarsbeslut 2000 ===\ngenom f\u00f6rsvarsbeslutet 2000 kom f\u00f6rsvarsmakten att \u00f6verg\u00e5 fr\u00e5n ett invasionsf\u00f6rsvar till en organisation best\u00e5ende i huvudsak av hemv\u00e4rn men ocks\u00e5 av ett mindre antal sm\u00e5 insatsf\u00f6rband, i samband med detta kom krigsorganisationen att ist\u00e4llet ben\u00e4mnas f\u00f6r insatsorganisation. den insatsorganisation som g\u00e4llde fr\u00e5n och med den 1 juli 2000 skulle successivt vara klar 2004.\n2009 lade regeringen fram en ny f\u00f6rsvarspolitisk inriktning d\u00e4r bland annat de mekaniserade bataljoner ersattes med det nya begreppet man\u00f6verbataljon.\n\n\n=== l\u00e4get 2009 ===\nkrigsplacering har \u00e5terupptagits sedan \u00e5r 2006 (efter att ha skrotats flera \u00e5r tidigare). i nul\u00e4get kan sverige mobilisera 41 000 soldater. denna styrka inkluderar 1 300 officerare, 4 700 v\u00e4rnpliktiga och 30 000 hemv\u00e4rnssoldater med en beslutad bantning till 22 000. denna mobilisering kan dock antas ta ett \u00e5r. p\u00e5 n\u00e5gra m\u00e5nader kan s\u00e5ledes endast 780 officerare och 1 200 v\u00e4rnpliktiga vara tillg\u00e4ngliga, med hemv\u00e4rnet tillg\u00e4ngligt inom n\u00e5gra timmar.\n\n\n=== riksdagsbeslut om insatsorganisation 2014 ===\nenligt riksdagsbeslut skall arm\u00e9n i insatsorganisation 2014 best\u00e5 av 8 man\u00f6verbataljoner, som skall vara direkt gripbara f\u00f6r insats n\u00e4r som helst, 19 funktionsbataljoner, som skall st\u00e5 stridsberedda inom en vecka, och 40 hemv\u00e4rnsbataljoner som skall st\u00e5 stridsberedda inom n\u00e5gra dagar. vid folk och f\u00f6rsvars konferens i s\u00e4len 2011, informerade dock \u00f6verbef\u00e4lhavaren, att \"dagens ekonomiska f\u00f6ruts\u00e4ttningar r\u00e4cker inte f\u00f6r ett l\u00e5ngsiktigt genomf\u00f6rande och vidmakth\u00e5llande av insatsorganisationen 2014\". regeringen har dessutom beslutat att k\u00f6pa nya helikoptrar f\u00f6r 4,7 miljarder, som hindrar andra milit\u00e4ra materielk\u00f6p. i april 2012 repeterade \u00f6b sina varningar och kallade situationen f\u00f6r \"allvarlig\" och att \"f\u00f6rsvaret m\u00e5ste anpassa ambitionsniv\u00e5n om man inte f\u00e5r h\u00f6jda anslag\".\n\n\n=== ytterligare medel 2012 ===\ni augusti 2012 meddelade partiledare f\u00f6r regeringen att f\u00f6rsvarsmakten kommer att f\u00e5 \u00f6kade medel fr\u00e5n och med 2013. 300 miljoner kronor 2013 och 2014 samt 200 miljoner kronor f\u00f6ljande \u00e5r. uttalandet kom i samband med att regeringen best\u00e4mt att 40-60 nya jas 39 gripen-plan skulle k\u00f6pas in till flygvapnet.\n\n\n=== insatsorganisationen f\u00e4rdig 2019 ===\nf\u00f6rsvarsmakten uttalade sig i januari 2013 om den nya insatsorganisationen och p\u00e5pekade att i dess f\u00e4rdiga skick 2019 kunde man endast st\u00e5 emot ett begr\u00e4nsat anfall mot sverige i max en vecka. regeringen har f\u00e5tt kritik fr\u00e5n b\u00e5de oppositionen och sina egna st\u00f6dpartier f\u00f6r att man inte verkar ta det nya f\u00f6rsvaret p\u00e5 allvar. i maj 2013 meddelade statsminister fredrik reinfeldt och f\u00f6rsvarsminister karin enstr\u00f6m att man kunde t\u00e4nka sig att ytterligare st\u00e4rka f\u00f6rsvarets resurser redan fr\u00e5n 2014.\n\n\n=== krigsf\u00f6rband ===\ni samband med f\u00f6rsvarsbeslutet 2015 beslutades om en ny organisation d\u00e4r f\u00f6rsvarsmakten organiseras dels i krigsf\u00f6rband, men \u00e4ven i 19 dep\u00e5f\u00f6rband. nedan tabell visar p\u00e5 f\u00f6rsvarsmaktens organisation g\u00e4llande fr\u00e5n den 1 januari 2016 med f\u00f6r\u00e4ndringar 1 januari 2020.\n\n\n== krigsorganisationens utveckling ==\ni tabellerna nedan anges utvecklingen av f\u00f6rsvarsmaktens krigsorganisation genom de tagna f\u00f6rsvarsbesluten \u00e5ren 1966\u20132020. d\u00e5 f\u00f6rsvarsmakten historiskt sett \u00f6verg\u00e5tt till ny organisation vid halv\u00e5rsskiftet, \u00e4r \u00e5rtalen baserade lite olika p\u00e5 hur organisationen s\u00e5g ut innan ett f\u00f6rsvarsbeslut tr\u00e4dde i kraft. den stora f\u00f6r\u00e4ndringen inom f\u00f6rsvarsmakten gjordes i b\u00f6rjan av 2000-talet, d\u00e5 krigsorganisationen (stundtals \u00e4ven ben\u00e4mnd insatsorganisationen) reducerades med n\u00e4stan 90% i j\u00e4mf\u00f6relse med dess storlek i b\u00f6rjan av 1990-talet.\n\n\n== f\u00f6rsvarsmaktens personella resurser ==\nf\u00f6rsvarsmaktens personal best\u00e5r av b\u00e5de milit\u00e4r och civil personal, anst\u00e4llda, frivilliga, totalf\u00f6rsvarspliktiga och tj\u00e4nstepliktiga.\n\n\n=== milit\u00e4r personal ===\n\n\n==== personalgrupper ====\n\n\n==== personalkategorier ====\n\n\n==== officer med s\u00e4rskild kompetens (ofsk) ====\nofficerare med civil yrkesexamen (till exempel f\u00f6rsvarsmaktsingenj\u00f6rer, l\u00e4kare, veterin\u00e4rer och meteorologer) ben\u00e4mns \n\"officer med s\u00e4rskild kompetens\".\n\n\n==== officers vederlike ====\nmilit\u00e4r personal i insatsorganisationen (till exempel hemv\u00e4rnsm\u00e4n) som har tj\u00e4nstegrad motsvarande officer eller specialistofficer utan att vara anst\u00e4lld som yrkes\u2010 eller reservofficer ben\u00e4mns \"officers vederlike\" respektive \"specialistofficers vederlike\".\n\n\n=== civil personal ===\ncivilanst\u00e4lld\nspecialist (en civil som konstitueras som milit\u00e4r vid tj\u00e4nstg\u00f6ring i insatsorganisationen)k\u00e4lla:\n\n\n=== tj\u00e4nstg\u00f6ringskategorier ===\n\n\n=== kravniv\u00e5er f\u00f6r f\u00f6rsvarsmaktens personal ===\n\n\n=== f\u00f6rsvarsmaktens planerade personalstruktur 2011-2020 ===\nden \u00e5rliga rekryteringen av gss ber\u00e4knas till 4 000 personer.\nk\u00e4lla: f\u00f6rsvarsmaktens utvecklingsplan (fmup) 2011-2020.\n\n\n=== milit\u00e4ra grader ===\n\n\n== f\u00f6rsvarets f\u00f6rfattningssamling ==\nf\u00f6rsvarets f\u00f6rfattningssamling (ffs) inneh\u00e5ller f\u00f6rfattningar 1978 - 1994 och f\u00f6rfattningar 2005 - 2010 samt f\u00f6reskrifter som f\u00f6rsvarsmakten kungjort eller givit ut. \nf\u00f6rsvarsmaktens har ocks\u00e5 utgivit interna best\u00e4mmelser (fib) och allm\u00e4nna r\u00e5d som har kungjorts i f\u00f6rsvarsmaktens allm\u00e4nna r\u00e5d (far).\nffs, fib och far beslutas av chefen f\u00f6r f\u00f6rsvarsmakten, det vill s\u00e4ga \u00f6verbef\u00e4lhavaren eller efter hans bemyndigande, generaldirekt\u00f6ren eller chefen f\u00f6r en enhet i h\u00f6gkvarteret. ffs, fib och far f\u00e5r ocks\u00e5 i vissa fall beslutas av generall\u00e4karen.\nffs, fib och far kontrasigneras av chefen f\u00f6r juridiska staben i h\u00f6gkvarteret. chefen f\u00f6r juridiska staben i h\u00f6gkvarteret \u00e4r ansvarig utgivare f\u00f6r ffs, fib och far. i enlighet med f\u00f6rfattningssamlingsf\u00f6rordningen (1976:725) utnyttjas ffs \u00e4ven av fortifikationsverket, totalf\u00f6rsvarets forskningsinstitut och f\u00f6rsvarets materielverk. i fib kung\u00f6rs enbart f\u00f6rsvarsmaktens interna f\u00f6reskrifter.\n\n\n== f\u00f6rsvarets kommunikation ==\n\n\n=== mediehantering ===\nefter tortyraff\u00e4ren i kongo, d\u00e5 milit\u00e4rstyrkan anklagades f\u00f6r att ha brukat tortyr och skenavr\u00e4ttningar, kritiserades f\u00f6rsvarsmakten 2009 av flera journalister som anklagade myndigheten f\u00f6r m\u00f6rkning och desinformation; spin. fredrik laurin vid uppdrag granskning sade \"[vi har] upplevt hur f\u00f6rsvarsmakten systematiskt l\u00e5tit bli att l\u00e4mna ut allm\u00e4nna handlingar i enlighet med de regler som g\u00e4ller och hur man systematiskt anv\u00e4nder sig av det som amerikanarna kallar f\u00f6r spin; att man h\u00e5ller p\u00e5 och f\u00f6rs\u00f6ker p\u00e5verka publiceringar f\u00f6re och efter, och att man anv\u00e4nder sin webbplats som ett sorts medium d\u00e4r man sj\u00e4lv g\u00e5r ut och konkurrerar med \u00f6vriga media om att [...] ange tonen f\u00f6r hur en viss fr\u00e5ga ska belysas.\" f\u00f6rsvarets informationsdirekt\u00f6r menade att \"journalisterna inte har n\u00e5got absolut tolkningsf\u00f6retr\u00e4de och att man har r\u00e4tt att f\u00f6ra fram myndighetens perspektiv p\u00e5 olika h\u00e4ndelser.\" i samband med ett reportage om tortyraff\u00e4ren bad uppdrag granskning, tv\u00e5 veckor innan programmet s\u00e4ndes, om en intervju med den ansvarige \u00f6versten men nekades detta. ist\u00e4llet gav \u00f6versten en intervju till ekot d\u00e4r f\u00f6rsvarsmaktens informationschef staffan dopping tidigare har jobbat. eftersom ekot inte var lika insatt i \u00e4mnet som reportrarna p\u00e5 uppdrag granskning, kunde \u00f6versten f\u00f6rneka att han f\u00e5tt information om tortyren.i januari 2009 rapporterade svenska dagbladet att mejlkorrespondens mellan tidningen och milit\u00e4r personal i afghanistan hade samlats in av styrkan p\u00e5 plats och s\u00e4nts till h\u00f6gkvarteret i stockholm. informationsdirekt\u00f6r erik lagersten ifr\u00e5gasatte uppgifterna och sade att det kunde bli sv\u00e5rt att g\u00f6ra en egen unders\u00f6kning av h\u00e4ndelsen eftersom de d\u00e5 sj\u00e4lva skulle kunna komma n\u00e4ra att sj\u00e4lva st\u00f6ta p\u00e5 en k\u00e4lla.justitiekanslern (jk) inledde en f\u00f6runders\u00f6kning mot f\u00f6rsvarsmakten med anledning av det intr\u00e4ffade. f\u00f6runders\u00f6kningen lades ner i september 2009 d\u00e5 jk inte kunde konstatera lagbrott.\n.\n\n\n=== marknadsf\u00f6ring ===\n2010 satsade f\u00f6rsvarsmakten 100 miljoner kronor p\u00e5 marknadsf\u00f6ring vilket var fem g\u00e5nger s\u00e5 mycket som 2009. wilhelm agrell, professor i underr\u00e4ttelseanalys, kommenterade 2011 att \"sverige \u00e4r inte vant att vara i krig och nu \u00e4r vi det. det inneb\u00e4r att vi dras in i alla de processer som \u00e4r typiska f\u00f6r krigf\u00f6rande nationer. bland annat f\u00f6rs\u00f6ken att h\u00e5lla kontroll \u00f6ver bilden av kriget\". en av anledningarna till satsningen var det stora rekryteringsuppdraget myndigheten hade framf\u00f6r sig.n\u00e4r f\u00f6rsvaret 2010 skulle k\u00f6pa reklamtj\u00e4nster f\u00f6r 300 miljoner kronor gick uppdraget till mediebyr\u00e5n carat, men enligt f\u00f6rsvarets revisorer var kraven f\u00f6r upphandlingen formulerade p\u00e5 ett s\u00e4tt att det i praktiken bara var carat som kunde komma i fr\u00e5ga. revisorerna konstaterade att de tre ansvariga tj\u00e4nstem\u00e4nnen hade s\u00e5 n\u00e4ra band till carat att det varit sv\u00e5rt att undvika j\u00e4v. en f\u00f6runders\u00f6kning inleddes, men lades ned d\u00e5 det inte framkom n\u00e5got som styrkte risken f\u00f6r j\u00e4v. n\u00e4r myndigheten pr\u00f6vade fr\u00e5gan i f\u00f6rsvarsmaktens personalansvarsn\u00e4mnd (fpan) konstaterades att \"informationsdirekt\u00f6rens syfte varit att uppn\u00e5 verksamhetens m\u00e5l och inte att tillskansa sig egen vinning\" men att han \"visat en uppenbar nonchalans mot g\u00e4llande best\u00e4mmelser i samband med upphandlingar\".\n\n\n== kritik och debatt ==\n\n\n=== insatsorganisation 2014 ===\nenligt kritiker verkade insatsorganisation 2014 bli ett fiasko. de kontrakt som skulle skrivas f\u00f6r att kalla in soldater och sj\u00f6m\u00e4n vid behov fanns inte. \u00f6verbef\u00e4lhavaren meddelade att \"dagens ekonomiska f\u00f6ruts\u00e4ttningar r\u00e4cker inte f\u00f6r ett l\u00e5ngsiktigt genomf\u00f6rande och vidmakth\u00e5llande av insatsorganisationen 2014\". regeringen hade dessutom beslutat att k\u00f6pa nya helikoptrar f\u00f6r 4,7 miljarder, som hindrade andra milit\u00e4ra materielk\u00f6p.arm\u00e9inspekt\u00f6ren generalmajor berndt grundevik sade: \"med arm\u00e9ns insatsorganisation \u00e5r 2014 \u00e4r vi begr\u00e4nsade till att upptr\u00e4da inom brigadledningsf\u00f6rm\u00e5gan till tv\u00e5 platser och ca 6500 soldater p\u00e5 respektive plats. p\u00e5 respektive plats kan traditionellt en motst\u00e5ndare som \u00e4r tre ggr mindre med s\u00e4kerhet f\u00f6rs\u00e4ttas ur stridbart skick\". detta uppfattades av milit\u00e4ra debatt\u00f6rer och fackliga f\u00f6retr\u00e4dare som en indirekt kritik mot regeringen och svensk f\u00f6rsvarspolitik.\n\n\n=== enveckasf\u00f6rsvaret ===\ni januari 2013 uttalade \u00f6verbef\u00e4lhavaren sverker g\u00f6ranson, att om sverige angrips \"kan vi med dagens f\u00f6rsvar h\u00e5lla st\u00e5nd i ungef\u00e4r en vecka\". d\u00e4refter m\u00e5ste vi f\u00e5 hj\u00e4lp av andra l\u00e4nder, framf\u00f6rallt norge som sverige sam\u00f6vat med. f\u00f6r liten underh\u00e5llsorganisation, d\u00e5lig kommunikationsf\u00f6rm\u00e5ga och f\u00f6r svagt luftv\u00e4rn g\u00f6r att sveriges f\u00f6rsvarsf\u00f6rm\u00e5ga kommer att vara mycket l\u00e5g n\u00e4r det nya f\u00f6rsvaret st\u00e5r klart 2019. det menar krigsvetenskapsakademien efter en bred analys. insatsorganisationen \u00e4r skapad f\u00f6r fredsinsatser utomlands ihop med andra l\u00e4nder och \u00e4r illa utformad f\u00f6r att f\u00f6rsvara sverige, enligt generalmajor karlis neretnieks, som lett krigsvetenskapsakademiens analys. p\u00e5 folk och f\u00f6rsvars konferens i s\u00e4len, sade natos generalsekreterare anders fogh rasmussen, att sverige inte kan r\u00e4kna med milit\u00e4r hj\u00e4lp fr\u00e5n nato s\u00e5 l\u00e4nge landet inte \u00e4r medlem.\n\n\n== se \u00e4ven ==\nrelationer mellan sverige och nato\nsvenska f\u00f6rsvarsmaktens organisation 1989\nsvenska f\u00f6rsvarsmaktens organisation 1999\nf\u00f6rsvarsbeslutet 2020\nlista \u00f6ver svenska \u00f6vnings- och skjutf\u00e4lt\n\n\n== referenser ==\n\n\n=== anm\u00e4rkningar ===\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r f\u00f6rsvarsmakten (sverige).\nofficiell webbplats"