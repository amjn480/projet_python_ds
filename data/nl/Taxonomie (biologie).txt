"taxonomie is de biologische vakwetenschap die zich bezighoudt met het vinden, onderscheiden en beschrijven, benoemen en indelen van alle soorten organismen. tegenwoordig gebeurt de indeling van de soorten op basis van evolutionaire verwantschap, waarbij gebruikgemaakt wordt van de cladistiek.\nde taxonomie en de systematiek worden binnen de biologische wetenschap bijna als synoniemen van elkaar beschouwd. \n\n\n== wetenschapsgeschiedenis van de taxonomie ==\nde classificatie van organismen is al heel oud; de eerste die hiertoe een schriftelijke poging deed was aristoteles. \nlinnaeus heeft in de 18e eeuw baanbrekend taxonomisch werk verricht. zijn systematische indelingen waren vooral gebaseerd op onderzoek naar de macroscopische bouw, of morfologie en anatomie van planten en dieren. \nmet behulp van de microscoop, een uitvinding uit de 17e eeuw, werd onderzoek verricht naar de inwendige, microscopische structuur van organismen. zo ontstonden de biologische vakgebieden van de cytologie (celbiologie) en histologie (weefselleer).\nde term taxonomie werd in 1813 ge\u00efntroduceerd door augustin pyramus de candolle in zijn th\u00e9orie \u00e9l\u00e9mentaire de la botanique.\n\n\n== hi\u00ebrarchie ==\n\ntaxa kunnen hi\u00ebrarchisch ingedeeld worden in een taxonomische boom, in bijvoorbeeld de volgende twaalf rangen:\n\nde primaire rangen zijn het belangrijkst (zie afbeelding aan de rechterkant). bij een formele classificatie zullen deze altijd vermeld worden. de basiseenheid voor identificatie is de soort. verwante soorten worden gegroepeerd in geslachten en deze weer in families.\ner zijn meer rangen mogelijk, zie rang (plantkunde) en rang (zo\u00f6logie). zie ook: binomiale nomenclatuur\n\n\n== uitgangen ==\ntaxa boven het niveau van geslacht krijgen vaak een naam gebaseerd op de naam van een geslacht. deze namen hebben een standaarduitgang, afhankelijk van de code die van toepassing is.\n\n\n=== voorbeeld ===\n\n\n== taxonomie en evolutie ==\nbij het classificeren van planten en dieren werd aanvankelijk vooral gekeken in hoeverre bepaalde soorten uiterlijk op elkaar lijken. er werd naar die kenmerken gekeken die men het belangrijkst vond, zoals de kenmerken van de voortplantingsorganen bij planten, of skeletkenmerken bij dieren. \nde bedoeling was om zo een overzichtelijke catalogus van het leven te kunnen maken, zoals onder anderen linnaeus deed. hij beschouwde soorten als vast en onveranderlijk, en in die zin ook niet meer of minder met elkaar verwant. zijn indeling van het plantenrijk op basis van de aantallen meeldraden en stempels in een bloem is een voorbeeld van een taxonomie waarin een plantensoort snel en eenvoudig een plaats in het systeem krijgt. bij dit type taxonomie is in wezen elke classificatie even goed, als ze maar makkelijk toepasbaar is.\nin de 19e eeuw kwam ook de paleontologie op: het bestuderen van fossielen, hun ouderdom, hun bouw (de morfologie en anatomie) en hun verspreidingsgebied. dit leverde tal van inzichten op over veranderingen van taxa in de tijd en daarmee over hun afkomst en verwantschappen. een van de uitvloeisels hiervan was de evolutietheorie. tegenwoordig wordt er in de biologische taxonomie naar gestreefd een indeling van het leven te maken die de evolutionaire verwantschappen zo goed mogelijk weerspiegelt. bij deze taxonomie is er uiteindelijk maar \u00e9\u00e9n stamboom die de juiste is, wat niet wil zeggen dat er dan geen discussie meer is over het toekennen van een rang aan de takken van de boom en het geven van namen daaraan.\n\n\n== ontwikkelingen in de biologische taxonomie ==\n\n\n=== erfelijke eigenschappen ===\nin de laatste decennia van het tweede millennium werd voor levende organismen een nieuwe bron van informatie gebruikt, namelijk de vergelijking van sequenties van aminozuren in eiwitten of van nucleotiden in dna of rna (onderdeel van moleculaire data). \nhet indelen op grond van erfelijke eigenschappen moet niet verward worden met genetica, het bestuderen van deze erfelijke eigenschappen.\n\n\n=== cladistiek ===\n\neen andere ontwikkeling is die van de cladistiek. de opbouw van dit systeem geschiedt vanuit monofyletische taxa (meervoud van taxon).\ndat wil zeggen dat:\n\nde groep van \u00e9\u00e9n voorouder afstamt,\nalle afstammelingen van die voorouder ook tot die groep behoren.een taxon dat niet aan de eerste eis voldoet, is polyfyletisch en een taxon dat wel aan de eerste maar niet aan de tweede eis voldoet, is parafyletisch. zowel polyfyletische als parafyletische taxa worden door cladisten als ongewenst beschouwd.\n\n\n=== verouderde inzichten ===\nsommige taxa zijn zo ingeburgerd dat zij om die reden niet zijn afgeschaft. een goed voorbeeld is de klasse reptilia. reptiel is een volledig ingeburgerd begrip en is deel van het dagelijks spraakgebruik geworden. voor de pure cladisten is echter de klasse reptilia onaanvaardbaar, omdat de vogels bijvoorbeeld erin ontbreken, terwijl ook zij afstammen van de laatste voorouder die de huidige slangen, hagedissen, brughagedissen, krokodillen en schildpadden gemeen hebben. reptilia is dus een parafyletisch taxon.\nuit dna-onderzoek van de zoogdieren is gebleken dat een ingeburgerd taxon als de orde insectivora in werkelijkheid polyfyletisch is. de tenreks en goudmollen, twee families die uitsluitend in afrika en madagaskar voorkomen, bleken eerder aan de olifanten, zeekoeien, aardvarkens en klipdassen dan aan de egels en spitsmuizen verwant. ook bleken de walvissen meer aan de nijlpaarden dan aan de uitgestorven mesonychidae verwant, in weerwil van de stellige zekerheid waarmee paleontologen zich ook over die laatste verwantschap hadden uitgesproken.\n\n\n=== plantentaxonomie ===\n\nin de taxonomie van de bedektzadigen heeft de angiosperm phylogeny group (apg) sinds 1998 voor flinke veranderingen gezorgd. de indeling van de hogere groepen was tot voor kort vooral gebaseerd op morfologische en biochemische kenmerken, waarbij het aan de botanici was om te bepalen welke van die kenmerken van doorslaggevend belang waren. welke kenmerken primair van belang zijn voor de systematische positie van een groep werd subjectief bepaald. kenmerken die te maken hadden met de voortplanting werden voor belangrijk gehouden, zoals bij bloemplanten de aantallen meeldraden en vruchtbladen.\nde apg heeft gestreefd naar brede consensus over een indeling die gebaseerd is op overeenkomsten in het dna, waarbij de verwantschappen op grond van kansrekening worden vastgesteld. de benadering van de apg betekent op twee fronten een breuk met het verleden. in de eerste plaats wordt de voorgestelde indeling door een grote groep botanici gemaakt en niet, zoals voorheen, door \u00e9\u00e9n of twee auteurs. in de tweede plaats komt de indeling grotendeels door berekeningen tot stand en niet door de subjectieve bepaling welke kenmerken primair van belang zijn voor de systematische positie van een groep. de apg heeft inmiddels het vierde verslag van haar werk gepubliceerd als het apg iv-systeem (2016).\n\n\n== zie ook ==\nclassificatie en evolutie\nintegrated taxonomic information system\nleven op aarde (taxonomie)\nnomenclatuur\nsoortvorming\nsyntaxonomie\nsystematiek en taxonomie van a tot z\ntaxonomie van de muizen en ratten van de oude wereld\ntaxonomie en fylogenie van de orchidee\u00ebnfamilie\ntaxonomie van de vlinders; taxonomie van de kevers\n\n\n== externe links ==\n(nl)  nederlands soortenregister\n(en)  integrated taxonomic information system (engelstalig)\n(en)  ncbi entrez taxonomy\n(en)  global taxonomy initiative\n(en)  global biodiversity information network\n(en)  species 2000 catalogue of life\n(nl)  nederlands biodiversiteit knooppunt nlbif\n(en)  eti bioinformatics"