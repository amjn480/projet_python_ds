"bangladesh (/b\u0251\u02d0\u014bl\u0251\u02d0d\u025b\u0283/; i/\u02ccb\u00e6\u014b\u0261l\u0259\u02c8d\u00e6\u0283/; \u09ac\u09be\u0982\u09b2\u09be\u09a6\u09c7\u09b6, uttalas: [\u02c8ba\u014blad\u032ae\u0283], bokstavligen.\u2009\"bengalens land\"), formellt folkrepubliken bangladesh (bengali: \u0997\u09a3\u09aa\u09cd\u09b0\u099c\u09be\u09a4\u09a8\u09cd\u09a4\u09cd\u09b0\u09c0 \u09ac\u09be\u0982\u09b2\u09be\u09a6\u09c7\u09b6, ganapraj\u0101tantr\u012b b\u0101ngl\u0101desh), \u00e4r en suver\u00e4n stat och republik i sydasien vid bengaliska viken, mellan indien och myanmar. den \u00e5tskiljs fr\u00e5n nepal och bhutan genom siligurikorridoren. det \u00e4r v\u00e4rldens \u00e5ttonde mest befolkade land med omkring 163 miljoner inv\u00e5nare och till ytan endast det nittiotredje st\u00f6rsta landet, vilket g\u00f6r bangladesh till ett av de mest t\u00e4tbefolkade l\u00e4nderna i v\u00e4rlden. majoriteten av befolkningen \u00e4r bengaliska muslimer, f\u00f6ljt av bengaliska hinduer, med diverse buddhistiska och kristna samh\u00e4llen. det officiella spr\u00e5ket \u00e4r bengali, vilket \u00e4ven talas i tv\u00e5 av grannlandet indiens delstater, v\u00e4stbengalen och tripura. \nbangladesh utg\u00f6rs av det b\u00f6rdiga bengaliska deltat med de stora floderna brahmaputra, ganges och meghna som \u00e5rligen tillf\u00f6r sediment fr\u00e5n himalaya innan de rinner ut i den bengaliska viken. tack vare detta \u00e4r bangladesh ett v\u00e4ldigt b\u00f6rdigt land med matodling \u00e5ret runt, med h\u00f6g biodiversitet av b\u00e5de flora och fauna - s\u00e4rskilt fisk. i bangladesh finns \u00e4ven v\u00e4rldens st\u00f6rsta mangroveskog, sundarbans, som \u00e4r k\u00e4nd f\u00f6r sina tigrar, s\u00e4llsynta f\u00e5gelarter och otaliga andra speciella arter. ut\u00f6ver detta gr\u00e4nsar bangladesh i \u00f6ster till ett bergigt landskap och en av v\u00e4rldens l\u00e4ngsta str\u00e4nder i cox's bazar, som \u00e4r 600 km l\u00e5ng.\nbangladesh tillh\u00f6r den historiska provinsen bengalen. de f\u00f6rsta st\u00e4derna i bangladesh dateras till den vediska perioden. regionen var k\u00e4nd av grekerna och romarna som gangaridai. tack vare floderna ganges och brahmaputra, som kn\u00f6t ihop bengalen med indien, blev denna region en central handelsplats f\u00f6r den historiska sidenv\u00e4gen. under perioderna pala och sena utvecklades ett eget tal- och skriftspr\u00e5k samt inhemsk litteratur, musik, konst och arkitektur. islam introducerades under 1200-talet genom delhisultanatet, bengalsultanatet och mogulriket. bengalen var en viktig region f\u00f6r produktionen av bomull, muslin, siden och andra handelsvaror som exporterades till europa, mellan\u00f6stern och asien. under 1700-talet, i samband med krig mellan frankrike och england, tog det brittiska ostindiska kompaniet \u00f6ver regionen \u00e5r 1765 d\u00e5 de etablerade handelsmonopol och tog direkt kontroll \u00f6ver bengalens finansiella resurser.  detta gjorde bengalen till den f\u00f6rsta brittiska kolonin p\u00e5 den indiska subkontinenten (indien, pakistan, bangladesh, nepal, burma).\nregionen var del av det brittiska indien tills det delades 1947 till tv\u00e5 sj\u00e4lvst\u00e4ndiga l\u00e4nder, indien och pakistan. med delningen delades bengalen i tv\u00e5 delar. den v\u00e4stra halvan, numera v\u00e4stbengalen, tilldelades indien, medan den \u00f6stra halvan blev en del av pakistan och kallades \u00f6stpakistan. skillnader i spr\u00e5k och kultur visade att 'muslimsk br\u00f6draskap' inte r\u00e4ckte till f\u00f6r att ena dessa tv\u00e5 geografiskt skilda regioner till ett land. den \u00f6kande bengaliska nationalismen resulterade i bangladeshs befrielsekrig 1971. efter sj\u00e4lvst\u00e4ndigheten genomled bangladesh ett flertal milit\u00e4ra kupper. det parlamentariska systemet \u00e5terst\u00e4lldes \u00e5r 1990.\n\n\n== historia ==\nse \u00e4ven indiska subkontinentens historia\n\n\n=== antika och klassiska bengalen ===\nsten\u00e5ldersverktyg har hittats i den st\u00f6rre bengalregionen som indikerar m\u00e4nskliga bos\u00e4ttningar sedan 20 000 \u00e5r tillbaka. fornl\u00e4mningar fr\u00e5n koppar\u00e5ldern har visat sig vara 4000 \u00e5r gamla.det antika bengalen befolkades f\u00f6rst av austroasiater, tibeto-burmeser, dravider och indo-arier i f\u00f6ljdv\u00e5gor av migration. stora urbana bos\u00e4ttningar formades under j\u00e4rn\u00e5ldern i mitten av det f\u00f6rsta millenniet f.kr. wari-bateshwar-ruinerna anses vara l\u00e4mningar efter huvudstaden till en ur\u00e5ldrig vedisk janapada, en av de f\u00f6rsta stadsstaterna p\u00e5 subkontinenten. grekiska och romerska uppgifter om det antika kungad\u00f6met gangaridai \u00e4r kopplat till den bef\u00e4sta staden i wari-bateshwar och \u00e4r enligt legenden det som avskr\u00e4ckte alexander den stores invasion av indien. romerska geografer beskrev \u00e4ven f\u00f6rekomsten av en stor och viktig hamn i syd\u00f6stra bengalen, motsvarande den nutida chittagongregionen.det legendariska vanga-kungad\u00f6met omn\u00e4mns i det episka indiska verket mahabharata och beskrevs som en sj\u00f6farande sydasiatisk nation bel\u00e4gen i det som \u00e4r idag utg\u00f6rs av v\u00e4stbengalen och bangladesh.\nbengalen styrdes av mauryariket p\u00e5 300\u2013200-talet f.kr. mauryakejsarna anv\u00e4nde sig av bengalen och bihar-regionerna (kollektivt kallat magadha) f\u00f6r att bygga det f\u00f6rsta geografiskt omfattande j\u00e4rn\u00e5ldersriket i antika indien, vilket n\u00e5dde sin storhet under kejsare ashoka. de uppmuntrade jainism och buddhism, men var \u00e4ven p\u00e5verkade av persiska akemenidriket. mauryariket ersattes av guptariket p\u00e5 300-talet e.kr. enligt historikern h.c. roychowdhury h\u00e4rr\u00f6rde guptariket fr\u00e5n varendra-regionen i bangladesh, som idag motsvarar rajshahi och rangpur divisionerna. under gupta-perioden skapades schack, det matematiska konceptet noll, teorin att jorden cirkulerar runt solen, studien av sol- och m\u00e5nf\u00f6rm\u00f6rkelser och blomstrandet av sanskrit-litteratur och drama.\nunder den klassiska antika perioden var bengalen uppdelad mellan olika kungariken. palariket var den st\u00f6rsta bengaliska stat som etablerats i antik historia. det var ett kejsard\u00f6me som, n\u00e4r det var som st\u00f6rst p\u00e5 800-talet, omfattade n\u00e4stan hela norra delen av den indiska subkontinenten. palakejsarna var mahayanabuddister och lade ner stora resurser f\u00f6r att fr\u00e4mja och st\u00e4rka konst, arkitektur och utbildning, vilket ledde till uppkomsten av bland annat de v\u00e4lk\u00e4nda universiteten i nalanda och vikramshila. det proto-bengaliska spr\u00e5ket formades under palaperioden.\np\u00e5 1000-talet tog den hinduiska sena-dynastin makten och fr\u00e4mjade ist\u00e4llet brahmanisk hinduism, och lade grunderna f\u00f6r bengalisk hinduism.\n\n\n=== islamiska bengalen ===\nislam kom f\u00f6rst till bengalen via mission\u00e4rer, sufier och handelsm\u00e4n fr\u00e5n mellan\u00f6stern. den islamiska er\u00f6vringen av bengalen startade med bakhtiar khilji fr\u00e5n delhisultanatet som er\u00f6vrade norra och v\u00e4stra bengalen \u00e5ret 1204. delhisultanatet er\u00f6vrade gradvis hela bengal och p\u00e5 1300-talet blev bengalen ett sj\u00e4lvst\u00e4ndigt sultanat, bengalsultanatet. bengalsultanatet var k\u00e4nt f\u00f6r sin kulturella pluralism, med muslimer, hinduer och buddhister genom hela den civila och milit\u00e4ra makten.\nunder slutet av 1500-talet b\u00f6rjade mogulkejsaren, akbar den store, er\u00f6vra bengalen efter att ha besegrat bengalsultanatets sista h\u00e4rskare. 1608 utn\u00e4mndes dhaka till mogulernas provinsiella huvudstad. trots starkt motst\u00e5nd lyckades mogulerna ta \u00f6ver hela bengalen 1666 efter att ha drivit ut portugiser och arakaner fr\u00e5n chittagong. under mogulernas styre frodades bengalen genom jordbruksreformer, blomstrande exporthandel, framf\u00f6rallt av muslin- och sidentextilier. mogulernas guvern\u00f6rer (vicekonungar) i bengalen fr\u00e4mjade jordbruket och f\u00f6rvandlade bengalen till hela indiens risproducent. under denna period \u00f6kade sufism i anseende. den bengaliska etniska identiteten kristalliserade sig ytterligare under denna period och regionens inv\u00e5nare gavs tillr\u00e4ckligt med utrymme f\u00f6r att utveckla sina egna traditioner och litteratur. hela regionen hade l\u00e4nge en stabil administration.p\u00e5 1700-talet var bengalen den rikaste delen av den indiska subkontinenten och utgjorde h\u00e4lften av mogulernas int\u00e4kter. dess st\u00e4der var fyllda av eurasiatiska handelsm\u00e4n. nawaberna av bengal skapade en sj\u00e4lvst\u00e4ndig principalitet 1717 med bas i murshiabad. de gav flertal koncessioner till europeiska handelsmakter. detta ledde till konflikter som eskalerade 1757 n\u00e4r nawab siraj-ud-daulah, som f\u00f6redrog fransm\u00e4nnen som handelspartners, tog \u00f6ver den brittiska basen i fort william i ett f\u00f6rs\u00f6k att stoppa brittiska ostindiska kompaniets frammarsch i bengal. ostindiska kompaniet tog tillf\u00e4llet i akt att f\u00f6rklara krig mot nawaben. siraj-ud-daulah bedrogs av sin general mir jafar som hj\u00e4lpte robert clive besegra den sista sj\u00e4lvst\u00e4ndiga nawaben under slaget vid plassey den 23 juni 1757. mir jafar uts\u00e5gs till nya nawab, men kontrollerades av det brittiska ostindiska kompaniet.\n\n\n=== brittiska bengalen ===\nslaget vid plassey k\u00e4nnetecknar b\u00f6rjan av styret av det brittiska ostindiska kompaniet i indien varvid britternas ersatte den h\u00e4rskande muslimska klassen i bengalen. the bengal presidency, eller det bengaliska ordf\u00f6randeskapet, bestod av \u00f6stra och v\u00e4stra bengalen och skapades 1765 n\u00e4r det brittiska ostindiska kompaniet tog \u00f6ver r\u00e4tten att driva in skatt i bengalen, diwani av bengalen. detta var den f\u00f6rsta av britternas koloniala regioner i det brittiska imperiet i sydasien. dessa brittiska handelsm\u00e4n ut\u00f6vade handelsmonopol och f\u00f6rhindrade konkurrensen samtidigt som de pressade befolkningen p\u00e5 mer och mer skatt. utan de tidigare nawabernas och mogulernas administrativa kunskapen ledde denna \u00f6verindrivning av skatt och fokus p\u00e5 vinst till vanv\u00e5rd av jordbruk och sk\u00f6rdreserver, d\u00e4r opium f\u00f6redrogs framf\u00f6r matodling. \u00e5ren 1769-1773 genomled bengalen den st\u00f6rsta sv\u00e4lten i sin historia, d\u00e4r 10 miljoner m\u00e4nniskor omkom - det vill s\u00e4ga en fj\u00e4rdedel av befolkningen.under brittiskt styre utvecklade \u00f6stra bengalen en plantageekonomi med fokus p\u00e5 indigo, jute och te medan den frodande muslin- och bomullsindustrin f\u00f6rsvann, d\u00e5 det konkurrerade med den brittiska textilindustrin. missn\u00f6jet med brittiskt styre kulminerade i sepoyupproret 1857, med ett flertal olika uppror \u00f6ver hela \u00f6stra bengalen, huvudsakligen i protest mot tv\u00e5nget att odla indigo som inte var vinstgivande f\u00f6r b\u00f6nderna. detta ledde till slutet p\u00e5 ostindiska kompaniets styre, d\u00e5 den brittiska staten i england besl\u00f6t sig f\u00f6r att direkt styra \u00f6ver indien i det nya brittiska indien under en imperial krona.\nbengalen styrdes som en administrativ enhet framtill 1905 n\u00e4r det gjordes ett f\u00f6rs\u00f6k att dela in bengalen i tv\u00e5 delar. detta motsattes starkt fr\u00e5n bengalerna sj\u00e4lva som ans\u00e5g att detta var ett f\u00f6rs\u00f6k till att splittra bengalers enighet f\u00f6r sj\u00e4lvst\u00e4ndighet, b\u00e5de bland nationalistiska hinduer och antibrittiska muslimer. som en del av indiens sj\u00e4lvst\u00e4ndighetsr\u00f6relse utformades swadeshir\u00f6relsen som var en ekonomisk strategi att bojkotta brittiska produkter till f\u00f6rm\u00e5n f\u00f6r lokala produkter och produktionsprocesser, en taktik mest k\u00e4nt tack vare mahatma gandhi. indiska kongresspartiet spelade en stor roll i denna civila olydnadsprocess och 1911 upph\u00e4vdes uppdelningen av bengalen. indiska sj\u00e4lvst\u00e4ndighetsr\u00f6relsen \u00e5tnj\u00f6t stark popularitet i bengalen, s\u00e4rskilt p\u00e5 grund av sin kamp f\u00f6r konstitutionella r\u00e4ttigheter f\u00f6r muslimska minoriteter som diskriminerats under brittiskt styre.\n\n\n=== \u00f6stpakistan ===\nefter indiens delning 1947 delades bengalen i tv\u00e5 delar, den v\u00e4stra delen blev v\u00e4stbengalen tillh\u00f6rande indien, medan \u00f6stra bengalen blev en provins i den nybildade muslimska staten pakistan med dhaka som ny provinsiell huvudstad - d\u00e5 kolkata blev en del av indien. denna splittring av bengalen medf\u00f6rde en kollaps av jute-industrin, d\u00e5 all jute odlades i \u00f6stra bengalen men bearbetades i kolkata.\n1950 genomf\u00f6rde den pakistanska regeringen en landreform som avskaffade det feudala zamindar-systemet av land\u00e4garskap och permanent bos\u00e4ttning. 1952 v\u00e4xte den bengaliska spr\u00e5kr\u00f6relsen, dess framg\u00e5ng var det f\u00f6rsta tecknet p\u00e5 friktionen mellan de tv\u00e5 geografiskt skilda delarna av pakistan. missn\u00f6jet med den centrala regeringen vad avser ekonomiska och kulturella fr\u00e5gor fortsatte att \u00f6ka f\u00f6ljande tv\u00e5 \u00e5rtionden, s\u00e4rskilt sedan namnet \u00f6stra bengalen \u00e4ndrades till \u00f6stpakistan 1955. den bengaliska awami league ledaren h.s suhrawardy blev demokratiskt vald till premi\u00e4rminister av pakistan 1956, men fick avg\u00e5 efter ayub khans milit\u00e4ra kupp 1958. detta ledde till att pakistan blev en diktatur under general ayub khan. bengaliska ekonomer, som rehman sobhan, menade att \u00f6stpakistan subventionerade v\u00e4stpakistan med uppemot tre miljarder usd per \u00e5r. bengalerna i \u00f6stpakistan ans\u00e5g att v\u00e4stpakistan exploaterade den \u00f6stra landsdelen. restriktioner avseende bengaliska kulturella uttryck, som t. ex musiken av rabindranath tagore, \u00f6kade enbart bengalisk nationalism. 1966 valdes sheikh mujibur rahman som ordf\u00f6rande \u00f6ver awami league. han f\u00e4ngslades av khan n\u00e4r han f\u00f6reslog en plan f\u00f6r ekonomisk frihandel och valutahandel mellan de tv\u00e5 pakistanska provinserna. n\u00e4r han frigavs under upproret i \u00f6stpakistan 1969 blev han en symbol f\u00f6r den bengaliska nationalismens kamp f\u00f6r frihet. n\u00e4r en massiv cyklon 1970 orsakade stor skada genom \u00f6stpakistans kustomr\u00e5den d\u00f6dades en halv miljon m\u00e4nniskor. den centrala regeringen i v\u00e4stpakistan kritiserades f\u00f6r sitt ineffektiva agerande och missk\u00f6tande av internationellt katastrofbist\u00e5nd.\n\n\n=== bangladeshs befrielsekrig ===\nhuvudartikel: bangladeshs befrielsekrigbengaliska folkets missn\u00f6je f\u00f6rv\u00e4rrades ytterligare n\u00e4r sheikh mujibur rahman, vars parti awami league hade vunnit majoritet i parlamentsvalet 1970, inte fick tilltr\u00e4da som premi\u00e4rminister. pakistan delades 1971, d\u00e5 \u00f6stpakistan br\u00f6t sig ur f\u00f6rbundsstaten och bildade republiken bangladesh. i b\u00f6rjan av 1971 gjorde de uppror, vilket ledde till h\u00e4ftiga strider. revolten slogs ner av regeringsstyrkor och n\u00e4ra sex miljoner m\u00e4nniskor flydde fr\u00e5n \u00f6stpakistan till indien. indien protesterade mot den ekonomiska b\u00f6rdan och anklagade pakistan f\u00f6r brutalitet. pakistan \u00e5 sin sida kritiserade indien f\u00f6r att det blandade sig i landets inre angel\u00e4genheter. krig br\u00f6t ut mellan de b\u00e5da l\u00e4nderna och indiska trupper intog \u00f6stpakistan, som snabbt blev en sj\u00e4lvst\u00e4ndig stat med namnet bangladesh.\nslutligen n\u00e5ddes under h\u00f6sten 1971 full sj\u00e4lvst\u00e4ndighet f\u00f6r den nya stat som tog sig namnet bangladesh (\"det fria bengalen\"), under shejk mujibur rahman, som dock inte blev den nya statens president, utan dess premi\u00e4rminister. \u00e5r 1974 erk\u00e4ndes bangladesh av pakistan, vars ledare ali bhutto bes\u00f6kte landet senare samma \u00e5r som tecken p\u00e5 att relationerna normaliserats. samma \u00e5r drabbades bangladeshs br\u00e4ckliga ekonomi av ett f\u00f6r\u00f6dande slag. efter en \u00f6versv\u00e4mningskatastrof av stora m\u00e5tt f\u00f6ljde hungersn\u00f6d och tilltagande anarki. 1975 antogs en ny f\u00f6rfattning enligt vilken mujibur rahman blev president. samtidigt inf\u00f6rdes enpartisystem. i augusti 1975 d\u00f6dades presidenten och hans familj i en milit\u00e4rkupp ledd av en grupp h\u00f6gerofficerare. tv\u00e5 \u00e5r av kaos med flera milit\u00e4rkupper f\u00f6ljde. det politiska l\u00e4get stabiliserades sedan general ziaur rahman utsetts till president 1977. oppositionspartier blev \u00e5ter till\u00e5tna och parlamentsval \u00e4gde rum 1979, vilket resulterade i en civil regering. presidenten f\u00f6rblev dock den tyngsta maktfaktorn. bangladesh har d\u00e4refter genomg\u00e5tt en snabb ekonomisk tillv\u00e4xt men m\u00e5nga utmaningar kvarst\u00e5r.\n\n\n=== nutida bangladesh ===\nsedan demokratin \u00e5teruppr\u00e4ttades 1991 har makten i huvudsak v\u00e4xlat mellan tv\u00e5 partier: awamif\u00f6rbundet och bangladeshs nationalistparti (bnp). awamif\u00f6rbundet vann valet 2008 och har sedan dess h\u00e5llit sig kvar vid makten. politiken pr\u00e4glas av bittra mots\u00e4ttningar. oppositionen agerar genom ofta v\u00e5ldsamma demonstrationer, strejker och bojkotter av parlamentet. premi\u00e4rminister sheikh hasina anklagas f\u00f6r att ha blivit alltmer auktorit\u00e4r under awamif\u00f6rbundets l\u00e5nga regeringsperiod. bangladesh har sedan 1990-talet haft en stark ekonomisk utveckling och landets bnp per inv\u00e5nare har fyrfaldigats sedan millennieskiftet.\n\n\n== geografi ==\n\nbangladesh ligger i sydasien och omges n\u00e4stan helt av indien f\u00f6rutom en kort gr\u00e4ns mot myanmar i syd\u00f6st och bengaliska viken i s\u00f6der. landet \u00e4r cirka en tredjedel s\u00e5 stort som sverige och ligger till st\u00f6rsta delen p\u00e5 det delta som bildas av floderna padmas (ganges i indien), jamunas (brahmaputra) och meghnas och deras m\u00e5nga bifl\u00f6dens floddelta, som s\u00e4llan h\u00f6jer sig mer \u00e4n tio meter \u00f6ver havet. det medf\u00f6r att stora delar av landet \u00e4r k\u00e4nsligt f\u00f6r \u00f6versv\u00e4mningar i samband med monsunregn samt vid tropiska stormar och flodv\u00e5gor som sveper in fr\u00e5n havet, bengaliska viken.\nvid kusten i sydv\u00e4st finns v\u00e4rldens st\u00f6rsta kustn\u00e4ra mangroveskog, sundarbans med hemvist f\u00f6r bland annat den utrotningshotade bengaliska tigern. det \u00e4r ett av de sista djungelomr\u00e5dena i sydasien och st\u00e5r p\u00e5 fn:s v\u00e4rldsarvslista. deltat \u00e4r oerh\u00f6rt t\u00e4ttbefolkat, vilket m\u00f6jligg\u00f6rs av att marken \u00e4r synnerligen b\u00f6rdig. ett st\u00e4ndigt \u00e5terkommande problem \u00e4r dock de stora \u00f6versv\u00e4mningarna, som regelbundet tar m\u00e5nga m\u00e4nniskoliv och l\u00e4mnar m\u00e5nga m\u00e4nniskor utan tak \u00f6ver huvudet.\ni norr \u00e4r terr\u00e4ngen n\u00e5got mer kuperad och i nord\u00f6st n\u00e5r sylhetbergen upp mot 250 meters h\u00f6jd. de var tidigare skogbevuxna d\u00e4r skogen numer till stora delar har ersatts med teplantager. i syd\u00f6st stiger landet och bildar chittagong hills ned mot burmagr\u00e4nsen med keokradong in mot gr\u00e4nsen som landets officiellt h\u00f6gsta topp p\u00e5 1230 meter \u00f6ver havetdhaka \u00e4r huvudstad och st\u00f6rsta stad i bangladesh. andra st\u00f6rre st\u00e4der \u00e4r chittagong, khulna, rajshahi, barisal och sylhet. dessa st\u00e4der v\u00e4ljer en borgm\u00e4stare ist\u00e4llet f\u00f6r ordf\u00f6rande. borgm\u00e4stare och ordf\u00f6rande v\u00e4ljs vart femte \u00e5r.\n\n\n=== klimat ===\n\nbangladesh har ett tropiskt klimat, med milda vintrar fr\u00e5n oktober till mars och varma, fuktiga somrar mellan mars och juni. mellan juni och oktober varar monsun-s\u00e4songen d\u00e5 \u00e5rets st\u00f6rsta regnm\u00e4ngder faller. naturkatastrofer, s\u00e5som \u00f6versv\u00e4mningar, tropiska cykloner, tromber och bores intr\u00e4ffar n\u00e4stan varje \u00e5r. detta i kombination med avskogning och erosion kan ge f\u00f6r\u00f6dande konsekvenser.\ni november 2007 omkom \u00f6ver 2300 m\u00e4nniskor i cyklonen sidr, som drabbade stora delar av landet.\n\n\n=== milj\u00f6 ===\ndet l\u00e5ga och flacka landskapet medf\u00f6r att stora delar av landet \u00e4r k\u00e4nsligt f\u00f6r \u00f6versv\u00e4mningar i samband med monsunregn samt vid tropiska stormar och flodv\u00e5gor som sveper in fr\u00e5n havet, bengaliska viken med \u00e5rligen omfattande katastrofer och massd\u00f6d som f\u00f6ljd. v\u00e4rst drabbat \u00e4r avlopps- och latrinsystem, d\u00e4r de stora floderna \u00e4ven f\u00f6r med f\u00f6roreningar fr\u00e5n framf\u00f6r allt indien. detta orsakar att livsmedel, s\u00e4rskilt vatten f\u00f6r dryck och hush\u00e5ll \u00e4r infekti\u00f6st f\u00f6rorenade. \n\n\n==== dricksvatten ====\ndricksvattnet har utgjorts av ytvatten fr\u00e5n bland annat de avloppsf\u00f6rorenade floderna fr\u00e5n indien, vilket har medf\u00f6rt att infekti\u00f6sa mag-tarmsjukdomar varit legio och s\u00e4rskilt har kolera varit fruktad och omr\u00e5det vid bengaliska viken ett av de epicentra pandemierna utg\u00e5tt fr\u00e5n. befolkningen har l\u00e4nge anv\u00e4nt socker-saltl\u00f6sningar f\u00f6r att f\u00f6rs\u00f6ka r\u00e4dda de drabbade fr\u00e5n d\u00f6d. who/unicef har utvecklat dessa till livr\u00e4ddande medicin, ors, som i dag anv\u00e4nds globalt till framf\u00f6r allt rehydrering av barn med akut magsjuka.\nunder 1970-talet initierade bland andra who omfattande projekt med borrning av miljontals brunnar f\u00f6r att f\u00f6rse befolkningen med mindre f\u00f6rorenat vatten f\u00f6r bland annat husbehov. under slutet 1980-talet konstaterades \u00f6kad f\u00f6rekomst av arsenikf\u00f6rgiftningar och man kunde i b\u00f6rjan av 1990-talet knyta f\u00f6rgiftningarna till dricksvattnet. i flodsedimentet som bygger upp deltat finns arseniksalter deponerade och de l\u00f6stes ut och kom in i brunnarna i s\u00e5dana halter, att de orsakade kroniska arsenikf\u00f6rgiftningar d\u00e4r man ber\u00e4knar att upp till 58 miljoner m\u00e4nniskor anv\u00e4nde f\u00f6rgiftat brunnsvatten. \u00e4ven om man \u00e5tg\u00e4rdat ungef\u00e4r h\u00e4lften av de aktuella dricksvattenk\u00e4llorna, \u00e4r det fortfarande till stor del ol\u00f6st och man bed\u00f6mer att omkring 40 miljoner m\u00e4nniskor, en fj\u00e4rdedel av landets befolkning uts\u00e4tts f\u00f6r giftigt vatten. man bed\u00f6mer att tiotusentals m\u00e4nniskor d\u00f6r \u00e5rligen av arsenikf\u00f6rgiftning och dess f\u00f6ljdsjukdomar och s\u00e4rskilt barn riskerar men f\u00f6r livet p\u00e5 grund av arsenikorsakade utvecklingsst\u00f6rningar. who har kallat detta f\u00f6r v\u00e4rldens st\u00f6rsta giftkatastrof genom tiderna.\n\n\n== politik ==\ni likhet med i indien har presidenten i huvudsak ceremoniella arbetsuppgifter, och den verkliga politiska makten finns hos premi\u00e4rministern. premi\u00e4rministern m\u00e5ste ha parlamentets f\u00f6rtroende.\nenkammarparlamentet heter jatiya sangsad (\"nationens hus\"), och har 300 ledam\u00f6ter som v\u00e4ljs f\u00f6r mandatperioder p\u00e5 5 \u00e5r genom majoritetsval i enmansvalkretsar. 30 av dessa mandat \u00e4r reserverade f\u00f6r kvinnor.\n\n\n=== administrativ indelning ===\nbangladesh \u00e4r indelat i sju administrativa provinser (p\u00e5 bengali kallade \"bibhag\").\nprovinsernas namn \u00e4r desamma som huvudorternas namn:\n\nbarisal (\u09ac\u09b0\u09bf\u09b6\u09be\u09b2)\nchittagong (\u099a\u099f\u09cd\u099f\u0997\u09cd\u09b0\u09be\u09ae)\ndhaka (\u09a2\u09be\u0995\u09be)\nkhulna (\u0996\u09c1\u09b2\u09a8\u09be)\nrajshahi (\u09b0\u09be\u099c\u09b6\u09be\u09b9\u09c0)\nrangpur (\u09b0\u0982\u09aa\u09c1\u09b0)\nsylhet (\u09b8\u09bf\u09b2\u09c7\u099f)provinserna delas i sin tur in i administrativa distrikt som kallas zila. det finns 64 distrikt i bangladesh, som vidare delas in i mindre administrativa omr\u00e5den som kallas thana (\"polisstationer\") och upazila (\"underdistrikt\"). omr\u00e5det inom polisstationerna, f\u00f6rutom n\u00e4r det g\u00e4ller storstadsomr\u00e5den, delas ytterligare in i flera unioner, och varje union best\u00e5r av flera byar. i storstadsomr\u00e5dena delas polisstationerna in i valomr\u00e5den, som vidare delas in i mahallas. i unionerna och valdistrikten v\u00e4ljs en ordf\u00f6rande och ett antal medlemmar i direkta val. 1997 reserverades tre av tolv s\u00e4ten i varje union till kvinnliga kandidater.\n\n\n== ekonomi ==\nbangladeshs ekonomi best\u00e5r av en snabb utvecklande marknads- och exportinriktad ekonomi som drivs av en alltmer \u00f6kande konsumtionsniv\u00e5 och en kraftig \u00f6kad investeringstillv\u00e4xt. den snabba ekonomiska utvecklingen, med en obruten \u00e5rlig tillv\u00e4xttakt p\u00e5 n\u00e4rmare 6 % det senaste decenniet, har resulterat i att v\u00e4rldsbanken gjort bed\u00f6mningen att landet kommer n\u00e5 medelinkomststatus runt \u00e5ren 2021. bangladesh bruttonationalprodukt \u00e4r estimerat att v\u00e4xa 7,9 % 2018 och 7,5 % 2019. tillv\u00e4xttakten har n\u00e5tt rekordniv\u00e5er i tillverkningsindustrin och servicesektorn. i synnerhet inom infrastruktur- och kollektivtrafiksektorn, d\u00e4r det p\u00e5g\u00e5r arbeten med massiva infrastruktursatsningar i padmabron och moderniserade t\u00e5gbanesystem \u00f6ver landet. bangladesh har det senaste decenniet gjort stora miljardinvesteringar i humankapital, i synnerhet f\u00f6r att lyfta unga kvinnor, genom riktade h\u00e4lso- och sjukv\u00e5rdssatsningar och \u00f6kade utbildningssatsningar. bangladesh har ocks\u00e5 haft ett mycket progressivt j\u00e4mst\u00e4lldhetsarbete f\u00f6r att minska klyftorna mellan m\u00e4n och kvinnor. detta resulterat i att bangladesh har b\u00e4st j\u00e4mst\u00e4lldhetsindex bland dem sydasiatiska l\u00e4nderna, med en rankning p\u00e5 47 av 144 l\u00e4nder.\nbangladeshs ekonomi \u00e4r rankad som den 37 st\u00f6rsta i v\u00e4rlden enligt ppp-termer, $129,9 miljarder i bnp (nominellt) enligt 2013 \u00e5rs siffror. fattigdomen har reducerats med 1/3 det senaste decenniet och den ekonomiska utvecklingen har g\u00e5tt hand i hand med den m\u00e4nskliga utvecklingen i form av \u00f6kad livsl\u00e4ngd, l\u00e4skunnighet, mm. den ekonomiska tillv\u00e4xten och tillv\u00e4xtpotentialen har medf\u00f6rt att banken goldman sachs har kategoriserat bangladesh som en av de elva annalkande storekonomierna i v\u00e4rlden (next eleven, n-11) d\u00e4r kriterier som m\u00e4ts \u00e4r makroekonomisk stabilitet, politisk utveckling och mognad, handelsm\u00f6nster och investeringspolicyn. bangladesh r\u00e4knas ocks\u00e5 som en kommande tigerekonomi. ur ett ekonomiskt perspektiv \u00e4r landet dock mycket \u00f6verbefolkat. mer \u00e4n h\u00e4lften av bnp h\u00e4rr\u00f6r fr\u00e5n tj\u00e4nstesektorn, industrisektorn svarar f\u00f6r 30 % och jordbruk f\u00f6r knappt 20 %. servicesektorn utg\u00f6rs av industrier s\u00e5som konfektionsindustrier, juteindustrier, livsmedelsindustrier, statliga arbeten etc. export av textil och kl\u00e4der \u00e4r den st\u00f6rsta k\u00e4llan till inkomster fr\u00e5n utlandet. andra industrier s\u00e5som skeppsbyggnad och tillverkningsindustrin inom konsumtionsvaror \u00e4r utvecklingsindustrier. l\u00e4kemedelsindustrin \u00e4r en av landets mest utvecklade industriomr\u00e5den och landet \u00e4r helt sj\u00e4lvf\u00f6rs\u00f6rjande avseende l\u00e4kemedelsproduktion. en stor del av landytan best\u00e5r av fertilt landskap och \u00e4r prospekterat f\u00f6r jordbruk och f\u00f6r andra \u00e4ndam\u00e5l. i den norra samt centrala regionen finns teodlingar som \u00e4r n\u00e5gra av v\u00e4rldens st\u00f6rsta teproducerande omr\u00e5den.\n\n\n=== trafik ===\nv\u00e4gn\u00e4tet i bangladesh \u00e4r i d\u00e5ligt skick p\u00e5 grund av de m\u00e5nga \u00f6versv\u00e4mningarna. av cirka 223 000 km v\u00e4g som finns i landet \u00e4r bara 15,7 % (35 000 km) asfalterade. j\u00e4rnv\u00e4garna har en l\u00e4ngd av 2706 km (v\u00e4rde fr\u00e5n 2005). det finns tre internationella flygplatser (dhaka, chittagong och sylhet) och tv\u00e5 st\u00f6rre hamnar (chittagong, mongla). bangladeshs nationella flygbolag heter biman bangladesh airlines.\n\n\n== demografi ==\nden senaste folkr\u00e4kningen h\u00f6lls den 15 mars 2011 och d\u00e5 uppgick den faktiskt befintliga befolkningen i bangladesh (de facto) till 144 043 697 inv\u00e5nare, varav 72 109 796 m\u00e4n och 71 933 901 kvinnor. i efterhand justerades siffran fr\u00e5n folkr\u00e4kningen, d\u00e5 hela befolkningen inte ans\u00e5gs ha r\u00e4knats. den justerade siffran uppgick till 149 772 364 inv\u00e5nare, varav 74 980 386 m\u00e4n och 74 791 978 kvinnor. folkr\u00e4kningar hade tidigare h\u00e5llits 2001, 1991, 1981, 1974, 1961 och 1951. inv\u00e5nartalet i bangladesh uppskattades i juli 2018 av the world factbook till 159 453 001 inv\u00e5nare, av f\u00f6renta nationerna (befolkning den 1 juli 2016) till 162 911 000, av internationella valutafonden till 163 187 000 inv\u00e5nare (f\u00f6r \u00e5r 2017) samt av v\u00e4rldsbanken (juli 2016) till 162 951 560 inv\u00e5nare.med en befolkning p\u00e5 \u00f6ver 160 miljoner \u00e4r bangladesh ett av v\u00e4rldens folkrikaste l\u00e4nder. landet har en extremt h\u00f6g befolkningst\u00e4thet p\u00e5 grund av dess relativt lilla yta p\u00e5 148 000 kvadratkilometer. ut\u00f6ver ett par stadsstater har bangladesh v\u00e4rldens h\u00f6gsta befolkningst\u00e4thet. landets befolknings\u00f6kning var bland de h\u00f6gsta i v\u00e4rlden under 1960- och 1970-talen, d\u00e5 befolkningen v\u00e4xte fr\u00e5n 50 till 90 miljoner, men tillv\u00e4xten minskade under 1980-talet d\u00e5 preventivmedel introducerades i landet. under 1990-talet skedde en mycket snabb minskning av familjestorlekarna.den st\u00f6rsta etniska gruppen i bangladesh \u00e4r bengaler, som utg\u00f6r ungef\u00e4r 98 % av befolkningen. resterande \u00e4r fr\u00e4mst biharier och lokala stammar.\nh\u00e4lso- och utvecklingsniv\u00e5erna har \u00f6kat n\u00e4r fattigdomen minskat. de flesta av inv\u00e5narna bor p\u00e5 landsbygden och f\u00f6rs\u00f6rjer sig av jordbruk f\u00f6r eget bruk. vanliga h\u00e4lsoproblem \u00e4r grundvattenf\u00f6roreningar och sjukdomar s\u00e5som malaria. l\u00e4skunnigheten uppgick till 51,8 procent 2011 (m\u00e4n 54,1 procent, kvinnor 49,4 procent). l\u00e4skunnigheten har \u00f6kat tack vare m\u00e5nga olika program som introducerats i landet, bland de mest framg\u00e5ngsrika \u00e4r mat och utbildning-programmet som introducerades 1993, och ett stipendieprogram f\u00f6r kvinnor.bangladesh demografi i siffror:\n\nbefolkningens median\u00e5lder: 26,3 \u00e5r (2016)\nm\u00e4ns median\u00e5lder: 25,6 \u00e5r (2016)\nkvinnors median\u00e5lder: 26,9 \u00e5r (2016)\nbefolkningstillv\u00e4xt: 1,05 % (2016)\nf\u00f6delsetal: 19,0 f\u00f6dslar per 1 000 inv\u00e5nare (2016)\nd\u00f6dlighet (hela befolkningen): 5,3 d\u00f6dsfall per 1 000 inv\u00e5nare (2016)\nnettomigration: -3,1 migranter per 1 000 inv\u00e5nare (2016)\nk\u00f6nsf\u00f6rdelning (hela befolkningen): 0,97 m\u00e4n per kvinna (2016)\nmoderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 18,5 \u00e5r (2014)\nm\u00f6drad\u00f6dlighet: 176 d\u00f6dsfall per 100 000 f\u00f6dslar (2015)\nsp\u00e4dbarnsd\u00f6dlighet: 32,9 d\u00f6dsfall per 1 000 levande f\u00f6dslar (2016)\nmanlig sp\u00e4dbarnsd\u00f6dlighet: 35,2 d\u00f6dsfall per 1 000 levande f\u00f6dslar (2016)\nkvinnlig sp\u00e4dbarnsd\u00f6dlighet: 30,4 d\u00f6dsfall per 1 000 levande f\u00f6dslar (2016)\nbefolkningens medellivsl\u00e4ngd vid f\u00f6dseln: 73,2 \u00e5r (2016)\nm\u00e4ns medellivsl\u00e4ngd vid f\u00f6dseln: 71,0 \u00e5r (2016)\nkvinnors medellivsl\u00e4ngd vid f\u00f6dseln: 75,4 \u00e5r (2016)\nantal barn/kvinna: 2,19 (2016)\nandel av vuxna befolkningen med hiv/aids: 0,01 % (2015)\ninv\u00e5nare som \u00e4r smittade av hiv/aids: 9 600 (2015)\nd\u00f6dsfall p\u00e5 grund av hiv/aids per \u00e5r: 900 (2015)\nandel av den vuxna befolkningen som lider av fetma: 3,3 % (2014)\nandel av barn under 5 \u00e5rs \u00e5lder som \u00e4r underviktiga: 32,6 % (2014)\nl\u00e4skunnighet hos personer 15 \u00e5r och \u00e4ldre: 61,5 % (2015)\nhos m\u00e4n: 64,6 % (2015)\nhos kvinnor: 58,5 % (2015)\nungdomsarbetsl\u00f6shet: 8,7 % (2010)\nhos m\u00e4n: 8,3 % (2010)\nhos kvinnor: 9,2 % (2010)\nflyktingar: 2016 fanns i bangladesh 276 198 flyktingar fr\u00e5n myanmar.\ninternflyktingar: 2016 fanns i bangladesh 426 000 internflyktingar som flytt p\u00e5 grund av v\u00e5ld, brott mot de m\u00e4nskliga r\u00e4ttigheterna, religi\u00f6s f\u00f6rf\u00f6ljelse samt naturkatastrofer.siffror tagna fr\u00e5n cia:s the world factbook.\n\n\n=== spr\u00e5k ===\ndet officiella och mest anv\u00e4nda spr\u00e5ket i landet \u00e4r bengali, ett indoariskt spr\u00e5k med ursprung i sanskrit, spr\u00e5ket skrivs med bengalialfabetet. engelska \u00e4r andraspr\u00e5k hos medel- och \u00f6verklassen. och vid h\u00f6gre utbildning. sedan 1987 anv\u00e4nds enligt lag bengali f\u00f6r all officiell korrespondens f\u00f6rutom d\u00e5 mottagaren \u00e4r utl\u00e4ndsk.\n\n\n=== religion ===\nde tv\u00e5 huvudsakliga religionerna i landet \u00e4r islam (89,7 %) och hinduism (9,2 %). ungef\u00e4r 96 % av muslimerna \u00e4r sunni medan n\u00e5got \u00f6ver 3 % \u00e4r shia och resterande \u00e4r ahmadiyya. \u00f6vriga religioner inkluderar buddhism (0,7 %), kristendom (0,3 %) och animism (0,1 %). bangladesh \u00e4r efter indonesien, indien och pakistan det land i v\u00e4rlden med st\u00f6rst muslimsk befolkning.\n\n\n== kultur ==\nfilmindustrin i bangladesh har sitt centrum i huvudstaden dhaka. f\u00f6re indiens delning 1947 producerades filmer p\u00e5 bangladeshs spr\u00e5k bengaliska i calcutta. filmerna liknar huvudsakligen andra sydostasiatiska filmer med s\u00e5ng- och dansavsnitt. k\u00e4nda regiss\u00f6rer fr\u00e5n bangladesh \u00e4r zahir raihan, alamgir kabir, humayun ahmed, tanvir mokammel och tareque masud. antalet inspelade filmer \u00f6kade mellan 1975 och 2005 fr\u00e5n 34 till 102.\n\n\n== internationella rankningar ==\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, tidigare version.\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r bangladesh.\nbangladeshiska regeringens officiella webbplats"