"rumunia (rum. rom\u00e2nia, ipa: /ro.m\u0268'ni.a/) \u2013 pa\u0144stwo unitarne w po\u0142udniowo-wschodniej cz\u0119\u015bci europy. graniczy z w\u0119grami i serbi\u0105 na zachodzie, bu\u0142gari\u0105 na po\u0142udniu wzd\u0142u\u017c dunaju oraz ukrain\u0105 i mo\u0142dawi\u0105 na p\u00f3\u0142nocy. kraj ma tak\u017ce dost\u0119p do morza czarnego. stolic\u0105 i najwi\u0119kszym miastem rumunii jest bukareszt.\nod 14 grudnia 1955 cz\u0142onek onz, od 29 marca 2004 roku rumunia jest cz\u0142onkiem nato, a od 1 stycznia 2007 unii europejskiej. po przyj\u0119ciu do ue rumunia sta\u0142a si\u0119 si\u00f3dmym wed\u0142ug liczby ludno\u015bci krajem wsp\u00f3lnoty.\n\n\n== geografia ==\nznaczna cz\u0119\u015b\u0107 granicy rumu\u0144sko-bu\u0142garskiej i rumu\u0144sko-serbskiej opiera si\u0119 o dunaj. dop\u0142yw tej rzeki, prut, tworzy granic\u0119 z mo\u0142dawi\u0105. dunaj wp\u0142ywa do morza czarnego, tworz\u0105c delt\u0119, kt\u00f3ra jest \u015bwiatowym rezerwatem biosfery.\nponiewa\u017c znaczne odcinki rumu\u0144skich granic opieraj\u0105 si\u0119 o rzeki, cz\u0119sto meandruj\u0105ce, a tak\u017ce poniewa\u017c delta dunaju stale powi\u0119ksza si\u0119 o 2\u20135 metr\u00f3w rocznie, powierzchnia rumunii nieco wzros\u0142a w ostatnich dekadach. obecnie powierzchnia kraju wynosi 238 391 km\u00b2, podczas gdy w roku 1969 wynosi\u0142a oko\u0142o 237 500 km\u00b2.\nkarpaty stanowi\u0105 dominuj\u0105c\u0105 form\u0119 krajobrazu w \u015brodkowej rumunii (stanowi\u0105 ponad 30% ca\u0142ej powierzchni kraju) i otaczaj\u0105 wy\u017cyn\u0119 transylwa\u0144sk\u0105. w czterech najwy\u017cszych masywach g\u00f3rskich: retezacie (do 2509 m n.p.m.), paringu (do 2518 m), g\u00f3rach fogaraskich (do 2544 m) i bucegi (do 2507 m) po\u0142o\u017conych w karpatach po\u0142udniowych oraz g\u00f3rach kelime\u0144skich i rodnia\u0144skich w karpatach wschodnich liczne szczyty przekraczaj\u0105 wysoko\u015b\u0107 2000 metr\u00f3w. znaczna wysoko\u015b\u0107 g\u00f3r sprawia, \u017ce posiadaj\u0105 one cechy rze\u017aby wysokog\u00f3rskiej (niewielkie kot\u0142y polodowcowe, polodowcowe jeziora g\u00f3rskie, \u015bciany skalne), przypominaj\u0105ce wygl\u0105dem tatry zachodnie, a w \u015brodkowej cz\u0119\u015bci g\u00f3r fogaraskich rze\u017ab\u0119 wybitnie wysokog\u00f3rsk\u0105 z nagimi \u015bcianami skalnymi przypominaj\u0105cymi tatry wysokie. na po\u0142udniu karpaty przechodz\u0105 w \u0142agodne wzg\u00f3rza, a nast\u0119pnie w r\u00f3wnin\u0119 b\u0103r\u0103gan.\ntrzy najwy\u017csze szczyty rumunii to moldoveanu (2544 m), negoiu (2535 m) i vi\u0219tea mare (2527 m) w g\u00f3rach fogaraskich.\n\n\n== historia ==\n\n\n=== czasy przedpa\u0144stwowe ===\nw 106 roku n.e. ziemie obecnej rumunii, zamieszkane m.in. przez dak\u00f3w, w\u0142\u0105czone zosta\u0142y w obr\u0119b imperium rzymskiego przez cesarza trajana po tzw. wojnach dackich (101\u2013106). w 273 roku, ze wzgl\u0119du na nap\u00f3r plemion koczowniczych z p\u00f3\u0142nocy, garnizony rzymskie i mieszka\u0144cy dacji zostali ewakuowani za dunaj (czyli do dzisiejszej bu\u0142garii i serbii). w \u015bredniowieczu w wyniku dzia\u0142alno\u015bci cyryla i metodego zosta\u0142o tu zaszczepione chrze\u015bcija\u0144stwo w obrz\u0105dku wschodnim. w x wieku siedmiogr\u00f3d zosta\u0142 przy\u0142\u0105czony do w\u0119gierskiego kr\u00f3lestwa stefana i \u015bwi\u0119tego. w\u0119grzy sprowadzali tam od xiii w. niemieckich osadnik\u00f3w z rejonu nadrenii w celu zabezpieczenia granicy oraz zapewnienia krajowi rozwoju gospodarczego.\n\n\n=== hospodarstwa wo\u0142oskie i mo\u0142dawskie ===\nw xiv wieku powsta\u0142y hospodarstwo wo\u0142oskie i hospodarstwo mo\u0142dawskie, z kt\u00f3rych po\u0142\u0105czenia powsta\u0142a ponad pi\u0119\u0107 wiek\u00f3w p\u00f3\u017aniej rumunia. \u015bciera\u0142y si\u0119 tu wp\u0142ywy silniejszych s\u0105siad\u00f3w: w\u0119gier, polski i imperium osma\u0144skiego. ju\u017c w xiv w. w \u00f3wczesnej mo\u0142dawskiej stolicy suczawie osiedlali si\u0119 polacy, zapocz\u0105tkowuj\u0105c histori\u0119 polonii rumu\u0144skiej. z czasem oba kraje sta\u0142y si\u0119 zale\u017cne od imperium osma\u0144skiego: wo\u0142oszczyzna w xv w., a mo\u0142dawia w xvi w.\nw mi\u0119dzyczasie w 1541, w wyniku rozbioru w\u0119gier, siedmiogr\u00f3d zosta\u0142 niezale\u017cnym ksi\u0119stwem pod zwierzchnictwem osma\u0144skim, rz\u0105dzonym przez w\u0119gierskich ksi\u0105\u017c\u0105t. to st\u0105d wywodzi\u0142 si\u0119 kr\u00f3l polski stefan batory. w latach 1668\u20131918 siedmiogr\u00f3d wr\u00f3ci\u0142 do w\u0119gier jako jedna z cz\u0119\u015bci imperium habsburg\u00f3w, od 1867 cz\u0119\u015b\u0107 kraj\u00f3w korony \u015bwi\u0119tego stefana.\n\n\n=== powstanie rumunii ===\nw 1859 aleksander jan cuza zosta\u0142 wybrany jednocze\u015bnie ksi\u0119ciem wo\u0142oskim i mo\u0142dawskim, co doprowadzi\u0142o do unii personalnej, kt\u00f3ra trzy lata p\u00f3\u017aniej przyj\u0119\u0142a nazw\u0119 zjednoczonych ksi\u0119stw rumunii, a po przyj\u0119ciu konstytucji w 1866 rumunii. w 1864 ksi\u0105\u017c\u0119 przeprowadzi\u0142 niekorzystn\u0105 dla warstw posiadaj\u0105cych reform\u0119 agrarn\u0105, co by\u0142o przyczyn\u0105 buntu i wygnania ksi\u0119cia 22 lutego 1867. nowym w\u0142adc\u0105 zosta\u0142 karol i hohenzollern-sigmaringen. po wojnie rosyjsko-tureckiej 1877\u20131878 rumunia wydosta\u0142a si\u0119 ze strefy wp\u0142yw\u00f3w turcji. w 1881 zosta\u0142a og\u0142oszona kr\u00f3lestwem, a karol i zosta\u0142 10 maja 1881 koronowany na pierwszego kr\u00f3la rumunii. rumunia pozostawa\u0142a w bliskich zwi\u0105zkach z rosj\u0105, decyduj\u0105c si\u0119 jednak na zamian\u0119 cyrylicy na alfabet \u0142aci\u0144ski. z powodu tego przymierza stan\u0119\u0142a w 1916 w i wojnie \u015bwiatowej po stronie ententy. 1 grudnia 1918 proklamowano powstanie tzw. wielkiej rumunii, kt\u00f3ra przej\u0119\u0142a z r\u0105k w\u0119gierskich siedmiogr\u00f3d, banat, a z austriackich bukowin\u0119, co zosta\u0142o nast\u0119pnie usankcjonowane traktatem w trianon. ponadto korzystaj\u0105c z porewolucyjnego chaosu, rumunia zaanektowa\u0142a besarabi\u0119, kt\u00f3r\u0105 hospodarstwo mo\u0142dawskie utraci\u0142o w 1812 na rzecz rosji. z tego te\u017c powodu nie nawi\u0105za\u0142a stosunk\u00f3w dyplomatycznych z zsrr. w okresie mi\u0119dzywojennym rumuni\u0119 \u0142\u0105czy\u0142 od 1921 roku sojusz obronny z rzecz\u0105pospolit\u0105 polsk\u0105. ze wzgl\u0119d\u00f3w kulturowych rumunia pozostawa\u0142a te\u017c w bliskich zwi\u0105zkach z francj\u0105. dzia\u0142a\u0142a tak\u017ce w tzw. ma\u0142ej entencie wraz z czechos\u0142owacj\u0105 i jugos\u0142awi\u0105. w 1929 ratyfikowa\u0142a protok\u00f3\u0142 litwinowa, w 1934 przy\u0142\u0105czy\u0142a si\u0119 do tzw. ententy ba\u0142ka\u0144skiej.\n\n\n=== ii wojna \u015bwiatowa ===\nw 1939 po agresji niemieckiej na polsk\u0119 rumunia og\u0142osi\u0142a neutralno\u015b\u0107. wkr\u00f3tce zsrr (w zgodzie z paktem ribbentrop-mo\u0142otow) wymusi\u0142 na rumunii zrzeczenie si\u0119 p\u00f3\u0142nocnej bukowiny i besarabii. podobnie pr\u00f3bowali post\u0105pi\u0107 w\u0119grzy, jednak niemcy nie zgodzi\u0142y si\u0119 na oddanie im ca\u0142ego siedmiogrodu. nast\u0105pi\u0142 tzw. ii arbitra\u017c wiede\u0144ski. w 1940 z inspiracji niemiec w rumunii do dyktatorskiej w\u0142adzy doszed\u0142 faszystowski przyw\u00f3dca gen. ion antonescu, kt\u00f3ry by\u0142 cz\u0119\u015bciowo popierany przez \u017celazn\u0105 gwardi\u0119. antonescu zezwoli\u0142 wojskom niemieckim na wkroczenie do kraju. kr\u00f3l micha\u0142 i pozosta\u0142 na tronie, trac\u0105c jednak realn\u0105 w\u0142adz\u0119. rumunia wzi\u0119\u0142a udzia\u0142 w wojnie niemiec z zsrr, dzi\u0119ki czemu odzyska\u0142a besarabi\u0119 i bukowin\u0119, ustanawiaj\u0105c ponadto swoj\u0105 stref\u0119 okupacyjn\u0105 si\u0119gaj\u0105c\u0105 bohu (tzw. transnistria). okupacja rumu\u0144ska na ukrainie okaza\u0142a si\u0119 okrutniejsza od niemieckiej. \u017co\u0142nierze rumu\u0144scy walczyli m.in. w tzw. kotle stalingradzkim. rumu\u0144ski re\u017cim wzi\u0105\u0142 udzia\u0142 w holokau\u015bcie, a w okresie rz\u0105d\u00f3w antonescu w rumunii zgin\u0119\u0142o od 280 tysi\u0119cy do 380 tysi\u0119cy \u017cyd\u00f3w.\nw 1944 antonescu zosta\u0142 obalony przez kr\u00f3la micha\u0142a i, kt\u00f3ry przy\u0142\u0105czy\u0142 rumuni\u0119 do aliant\u00f3w i zezwoli\u0142 armii czerwonej na przej\u015bcie przez terytorium kraju w celu dalszej walki z niemcami.\n\n\n=== okres powojenny ===\nw traktacie paryskim z 1947 ustalone zosta\u0142y wsp\u00f3\u0142czesne granice rumunii. poza besarabi\u0105 i p\u00f3\u0142nocn\u0105 bukowin\u0105 w\u0142\u0105czon\u0105 do zsrr straci\u0142a ona (oddan\u0105 ju\u017c wcze\u015bniej) na rzecz bu\u0142garii po\u0142udniow\u0105 dobrud\u017c\u0119, zachowuj\u0105c jednak zabrany w\u0119grom siedmiogr\u00f3d. wzrastaj\u0105ce wp\u0142ywy radzieckie doprowadzi\u0142y w 1947 roku do detronizacji micha\u0142a i (zmuszono go do abdykacji) oraz powo\u0142ania rumu\u0144skiej republiki ludowej z gheorghe gheorghiu-dejem na czele. w 1965 do w\u0142adzy doszed\u0142 nicolae ceau\u0219escu (po \u015bmierci g. gheorghiu-deja), kt\u00f3ry niemal natychmiast og\u0142osi\u0142, \u017ce w rumunii socjalizm zosta\u0142 ju\u017c zbudowany i kraj wchodzi na nowy etap \u2013 budowy komunizmu, pod now\u0105 nazw\u0105 \u2013 socjalistyczna republika rumunii. ceau\u0219escu uniezale\u017cni\u0142 kraj od zsrr, a w 1968, mimo nacisk\u00f3w ze strony zsrr, rumunia nie wzi\u0119\u0142a udzia\u0142u w interwencji wojsk uk\u0142adu warszawskiego w czechos\u0142owacji i otwarcie pot\u0119pi\u0142a interwencj\u0119 (wkr\u00f3tce za\u015b ceau\u0219escu faktycznie zawiesi\u0142 udzia\u0142 kraju w strukturach wojskowych uk\u0142adu), co wp\u0142yn\u0119\u0142o korzystnie na ogl\u0105d rumunii przez kraje zachodnie. ceau\u0219escu wprowadzi\u0142 now\u0105 ideologi\u0119 pa\u0144stwow\u0105 tzw. narodowy komunizm i zrehabilitowa\u0142 cz\u0119\u015b\u0107 dawnych dzia\u0142aczy prawicowych i ofiary stalinizmu, a tak\u017ce pot\u0119pi\u0142 gheorghiu-deja.\nlicz\u0105c na to, \u017ce kraj ten zmierza\u0107 b\u0119dzie w kierunku przynajmniej zbli\u017conym do tego, kt\u00f3rym szed\u0142 tito w s\u0105siedniej jugos\u0142awii, przyj\u0119to rumuni\u0119 do banku \u015bwiatowego i mi\u0119dzynarodowego funduszu walutowego. rumunii udzielono w tym czasie licznych kredyt\u00f3w i funduszy pomocowych, cz\u0119\u015b\u0107 z nich jako form\u0119 rekompensaty za emigruj\u0105cych z rumunii do izraela \u017cyd\u00f3w oraz wyje\u017cd\u017caj\u0105cych do niemiec sas\u00f3w siedmiogrodzkich. pojawi\u0142y si\u0119 tak\u017ce inwestycje, w tym z bliskiej rumunom z racji pokrewie\u0144stwa j\u0119zykowego francji (np. renault zbudowa\u0142 w 1968 w coliba\u0219i ko\u0142o pite\u0219ti fabryk\u0119 dacia). rumunia by\u0142a pierwszym i jedynym krajem bloku wschodniego, kt\u00f3ry nawi\u0105za\u0142 oficjalne umowy handlowe ze wsp\u00f3lnot\u0105 europejsk\u0105.\n\nw grudniu 1989 ceau\u0219escu zosta\u0142 obalony w wyniku krwawej rewolucji i \u2013 po kr\u00f3tkiej \u201erozprawie\u201d, z wyroku samozwa\u0144czego marionetkowego s\u0105du wojskowego, skleconego napr\u0119dce z oficer\u00f3w, kt\u00f3rzy wypowiedzieli lojalno\u015b\u0107 jego re\u017cimowi \u2013 rozstrzelany wraz z \u017con\u0105. do w\u0142adzy doszli przedstawiciele umiarkowanego skrzyd\u0142a partii komunistycznej, a w 1996 \u2013 dotychczasowa opozycja. w 2004 rumunia wst\u0105pi\u0142a do nato, natomiast w 2007 do unii europejskiej. rz\u0105d rumu\u0144ski czyni starania, by wej\u015b\u0107 do strefy schengen.\nw styczniu 2019 wznowiono nadawanie audycji przygotowywanych przez sekcj\u0119 rumu\u0144sk\u0105 radia wolna europa (radio europa libera), co uzasadniano ograniczeniem wolno\u015bci medi\u00f3w w rumunii oraz okoliczno\u015bci\u0105, i\u017c \u201ewiele \u015brodk\u00f3w masowego przekazu znajduje si\u0119 pod kontrol\u0105 rz\u0105du lub miejscowych oligarch\u00f3w\u201d.\n\n\n== ustr\u00f3j polityczny ==\nrumunia jest demokracj\u0105 o systemie parlamentarno-gabinetowym. w\u0142adza ustawodawcza koncentruje si\u0119 w dwuizbowym parlamencie: izbie deputowanych (camera deputa\u021bilor) oraz senacie (senate). izba deputowanych konstytucyjnie liczy 315 cz\u0142onk\u00f3w, rzeczywista ich liczba jest jednak wi\u0119ksza (w kadencji 2008\u20132012 \u2013 334 cz\u0142onk\u00f3w), co wynika z zawi\u0142o\u015bci ordynacji wyborczej, \u0142\u0105cz\u0105cej wybory w okr\u0119gach jednomandatowych z ordynacj\u0105 proporcjonaln\u0105 (metoda proporcjonalna jest stosowana do rozdzia\u0142u mi\u0119dzy uczestnicz\u0105ce w wyborach partie mandat\u00f3w, w przypadku kt\u00f3rych \u017caden z kandydat\u00f3w nie zdoby\u0142 50% g\u0142os\u00f3w; obowi\u0105zuje w tym wypadku pr\u00f3g wyborczy). w szczeg\u00f3lno\u015bci dodatkowe miejsca w izbie deputowanych uzyskuj\u0105 pod okre\u015blonymi warunkami przedstawiciele organizacji mniejszo\u015bci narodowych, co zapewnia im konstytucja \u2013 wynika to z faktu, i\u017c przez szereg lat prawa innych narodowo\u015bci w rumunii by\u0142y \u0142amane, st\u0105d ch\u0119\u0107 pa\u0144stwa do zagwarantowania im autentycznego i nale\u017cytego uczestnictwa w \u017cyciu spo\u0142ecznym i politycznym. liczba cz\u0142onk\u00f3w senatu wynosi 137. okr\u0119gi wyborcze w wyborach do izby deputowanych licz\u0105 po 70 tys. wyborc\u00f3w, za\u015b na jeden okr\u0119g w wyborach do senatu przypada 160 tys. wyborc\u00f3w. obie izby wybierane s\u0105 co 4 lata w wyborach powszechnych, tajnych, r\u00f3wnych i bezpo\u015brednich.\nna czele w\u0142adzy wykonawczej stoi prezydent wybierany w wyborach bezpo\u015brednich na 5 lat (do 2004 roku na cztery), b\u0119d\u0105cy najwy\u017cszym reprezentantem pa\u0144stwa, mianuj\u0105cym ambasador\u00f3w, szef\u00f3w armii \u2013 nie sprawuje on jednak rzeczywistej w\u0142adzy, kt\u00f3ra koncentruje si\u0119 w r\u0119kach szefa rz\u0105du.\ndo 2009 r. w\u0142adza w rumunii znajdowa\u0142a si\u0119 w r\u0119kach wielkiej koalicji, kt\u00f3r\u0105 tworzy\u0142y dwie najwi\u0119ksze partie w kraju: prawicowa partia demokratyczno-ludowa (pd-l) oraz postkomunistyczna partia socjaldemokratyczna (psd). w 2009 r. psd wysz\u0142a z koalicji, co spowodowa\u0142o kryzys rz\u0105dowy, a po pewnym czasie uformowanie nowej koalicji pd-l i w\u0119gierskiej unii demokratycznej w rumunii. 10 pa\u017adziernika 2019 r. dotychczasowy rz\u0105d viorici dancili otrzyma\u0142 wotum nieufno\u015bci ze strony parlamentu. w zwi\u0105zku z tym, prezydent klaus iohannis na urz\u0105d premiera desygnowa\u0142 ludovica orbana. sformowany zosta\u0142 mniejszo\u015bciowy rz\u0105d partii narodowo-liberalnej, kt\u00f3ry 4 listopada 2019 r. otrzyma\u0142 wotum zaufania ze strony izby deputowanych (240 g\u0142os\u00f3w na 233 wymagane).\n\n\n== si\u0142y zbrojne ==\nrumunia dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych rumunii sk\u0142ada\u0142o si\u0119 w 2014 roku z: 1100 czo\u0142g\u00f3w, 1535 opancerzonych pojazd\u00f3w bojowych, 188 wieloprowadnicowych wyrzutni rakietowych oraz 1360 zestaw\u00f3w artylerii holowanej. marynarka wojenna rumunii dysponowa\u0142a w 2014 roku 20 okr\u0119tami obrony przybrze\u017ca, trzema fregatami, trzema korwetami oraz 5 okr\u0119tami obrony przeciwminowej. rumu\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. 36 my\u015bliwc\u00f3w, 74 samolot\u00f3w transportowych, 19 samolot\u00f3w szkolno-bojowych oraz 82 \u015bmig\u0142owc\u00f3w.\nwojska rumu\u0144skie w 2014 roku liczy\u0142y 73,4 tys. \u017co\u0142nierzy zawodowych oraz 80 tys. rezerwist\u00f3w. wed\u0142ug rankingu global firepower (2014) rumu\u0144skie si\u0142y zbrojne stanowi\u0105 51. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 2,2 mld dolar\u00f3w (usd).\n\n\n== ludno\u015b\u0107 ==\nrumuni\u0119 zamieszkuje 21 413 815 os\u00f3b, z czego oko\u0142o 55% w miastach. w wyniku burzliwej historii struktura narodowo\u015bciowa kraju jest bardzo zr\u00f3\u017cnicowana. zgodnie ze spisem powszechnym z roku 2002 rumuni stanowi\u0105 ok. 90% wszystkich mieszka\u0144c\u00f3w kraju, a najwi\u0119ksze mniejszo\u015bci etniczne to w\u0119grzy i romowie. struktura etniczna uleg\u0142a znacznej zmianie po roku 1990, kiedy zezwolono na emigracj\u0119 do niemiec sasom siedmiogrodzkim (wcze\u015bniej stanowili oni 4% populacji).\n\n\n=== statystyka ===\nliczba ludno\u015bci 21 729 871 (2013)\ng\u0119sto\u015b\u0107 zaludnienia 91 os./km\u00b2\nstruktura wiekowa 0\u201314 lat: 16,9%; 15\u201364 lat: 69%; 65 lat i wi\u0119cej: 14% (2003)\nprzyrost naturalny \u20130,29% (2013)\n\u015brednia \u017cycia ca\u0142ej populacji 74,92 lat (2015)\n\u015brednia \u017cycia kobiet 78,59 lat (2015)\n\u015brednia \u017cycia m\u0119\u017cczyzn 71,46 lat (2015)\nanalfabetyzm 1,6% (2003)\n\n\n==== narodowo\u015bci ====\nrumuni 83,5 %\nw\u0119grzy 6,1 %\nromowie 3,1 %\nukrai\u0144cy 0,253 %\nniemcy 0,179 %\nturcy 0,138 %\nrosjanie 0,117 %\ntatarzy 0,101 %\nserbowie 0,090 %\ns\u0142owacy 0,068 %\nbu\u0142garzy 0,036 %\nchorwaci 0,027 %\ngrecy 0,018 %\n\u017cydzi 0,016 %\nw\u0142osi 0,016 %\npolacy 0,013 %\n\n\n==== religie ====\nw badaniu przeprowadzonym w 2020 roku przez uniwersytet oksfordzki \u2013 rumunia zosta\u0142a uznana za najbardziej chrze\u015bcija\u0144ski kraj w europie.\n\nstruktura religijna w 2020 roku, wed\u0142ug the arda:\n\nchrze\u015bcija\u0144stwo \u2013 98,5%:\nprawos\u0142awni \u2013 88,9% (g\u0142. rumu\u0144ski ko\u015bci\u00f3\u0142 prawos\u0142awny)\nprotestanci \u2013 10,2% (g\u0142. kalwini i zielono\u015bwi\u0105tkowcy)\nkatolicy \u2013 7,3% (zobacz: podzia\u0142 administracyjny ko\u015bcio\u0142a katolickiego w rumunii, ko\u015bci\u00f3\u0142 rumu\u0144ski zjednoczony z rzymem)\nniezale\u017cni \u2013 1,2% (g\u0142\u00f3wnie \u015bwiadkowie jehowy i unitarianie)\nbrak religii \u2013 1%\nmuzu\u0142manie \u2013 0,42%\n\u017cydzi \u2013 0,02%.\n\n\n== miasta ==\n\n\n== podzia\u0142 administracyjny ==\nrumunia dzieli si\u0119 na 41 okr\u0119g\u00f3w (rum. jude\u021b, l.mn. jude\u021be) oraz jedno miasto wydzielone (rum. municipiu) \u2013 bukareszt.\n\n\n=== rumu\u0144skie krainy historyczne ===\npoza urz\u0119dowym podzia\u0142em administracyjnym rumunii na okr\u0119gi, tradycyjnie wydziela si\u0119 tak\u017ce krainy historyczne, kt\u00f3rych symbole znajduj\u0105 si\u0119 na rumu\u0144skim godle. nie przewiduje si\u0119 nadania im w przysz\u0142o\u015bci jakich\u015b form autonomii, samodzielno\u015bci itp., cho\u0107 istniej\u0105 plany nowego podzia\u0142u, tym razem na regiony.\n\n\n==== wo\u0142oszczyzna ====\nwo\u0142oszczyzna jest krain\u0105 historyczn\u0105, le\u017c\u0105c\u0105 na po\u0142udniu rumunii. obejmuje tereny pomi\u0119dzy karpatami po\u0142udniowymi do dolnego dunaju (g\u0142\u00f3wnie nizin\u0119 wo\u0142osk\u0105). najwa\u017cniejszym miastem wo\u0142oszczyzny jest stolica rumunii, bukareszt. wa\u017cnymi miastami s\u0105 te\u017c krajowa, ploeszti i brai\u0142a. od xiv w. istnia\u0142o tutaj hospodarstwo wo\u0142oskie, kt\u00f3rego jednym z w\u0142adc\u00f3w by\u0142 s\u0142awny w\u0142ad palownik, znany lepiej jako drakula. zjednoczenie tego pa\u0144stwa w xix w. z hospodarstwem mo\u0142dawskim da\u0142o pocz\u0105tek wsp\u00f3\u0142czesnej rumunii.\nwo\u0142oszczyzna bywa te\u017c dzielona na dwa odr\u0119bne regiony historyczne: olteni\u0119, zajmuj\u0105c\u0105 zachodni\u0105 cz\u0119\u015b\u0107 wo\u0142oszczyzny ze stolic\u0105 w krajowej, oraz munteni\u0119 (czasami okre\u015blan\u0105 nazw\u0105 multany), obejmuj\u0105c\u0105 pozosta\u0142\u0105 cz\u0119\u015b\u0107 krainy. oddzielone s\u0105 one od siebie rzek\u0105 alut\u0105.\n\n\n==== mo\u0142dawia ====\nmo\u0142dawia to kraina historyczna le\u017c\u0105ca w trzech krajach: mo\u0142dawii, rumunii i na ukrainie, rozci\u0105gaj\u0105ca si\u0119 pomi\u0119dzy pasmem karpat wschodnich a prutem. g\u0142\u00f3wnymi miastami w rumu\u0144skiej mo\u0142dawii s\u0105 jassy i ga\u0142acz. od xiv do xix w. istnia\u0142o tutaj hospodarstwo mo\u0142dawskie, ulegaj\u0105ce wp\u0142ywom polskim i w\u0119gierskim, p\u00f3\u017aniej tureckim, a nast\u0119pnie rosyjskim. od mo\u0142dawii odrywane by\u0142y jednak poszczeg\u00f3lne jej cz\u0119\u015bci \u2013 budziak, a nast\u0119pnie (na pocz\u0105tku xix w.) ca\u0142a jej wschodnia cz\u0119\u015b\u0107 pomi\u0119dzy dniestrem i prutem, czyli besarabia, kt\u00f3rej losy odt\u0105d toczy\u0142y si\u0119 odr\u0119bnie do mo\u0142dawii rumu\u0144skiej (na jej terenie powsta\u0142o w xx w. pa\u0144stwo mo\u0142dawia). zjednoczenie tej ostatniej w 2. po\u0142owie xix w. z hospodarstwem wo\u0142oskim da\u0142o pocz\u0105tek nowoczesnej rumunii.\ncz\u0119sto wyr\u00f3\u017cnianym regionem historycznym w mo\u0142dawii stanowi jej p\u00f3\u0142nocna cz\u0119\u015b\u0107, bukowina (g\u0142\u00f3wne miasto w cz\u0119\u015bci rumu\u0144skiej: suczawa), kt\u00f3ra by\u0142a kolebk\u0105 pa\u0144stwowo\u015bci mo\u0142dawskiej.\n\n\n==== dobrud\u017ca ====\ndobrud\u017ca to kraina historyczna, le\u017c\u0105ca cz\u0119\u015bciowo w rumunii, a cz\u0119\u015bciowo w bu\u0142garii na terenach pomi\u0119dzy morzem czarnym a dolnym dunajem. g\u0142\u00f3wnym miastem regionu jest konstanca. w krainie tej powstawa\u0142y greckie miasta-pa\u0144stwa, nale\u017ca\u0142o do cesarstwa rzymskiego, a nast\u0119pnie bizanty\u0144skiego (w \u015bredniowieczu si\u0119gali po ni\u0105 tak\u017ce w\u0142adcy bu\u0142garii lub wo\u0142oszczyzny). od xiv w. nale\u017ca\u0142a do imperium osma\u0144skiego. w 1878 r. zosta\u0142a podzielona mi\u0119dzy rumuni\u0119 i bu\u0142gari\u0119, i odt\u0105d pomi\u0119dzy nimi toczy\u0142 si\u0119 sp\u00f3r o ten region.\n\n\n==== siedmiogr\u00f3d ====\nsiedmiogr\u00f3d to kraina historyczna po\u0142o\u017cona na wy\u017cynie siedmiogrodzkiej, wewn\u0105trz \u0142uku karpat, kt\u00f3re zamykaj\u0105 go od wschodu i po\u0142udnia. od p\u00f3\u0142nocy granic\u0119 stanowi\u0105 g\u00f3ry rodnia\u0144skie, od zachodu za\u015b g\u00f3ry bihorskie. g\u0142\u00f3wne miasta siedmiogrodu to brasz\u00f3w, klu\u017c-napoka i sybin. dzi\u0119ki swej burzliwej przesz\u0142o\u015bci, siedmiogr\u00f3d obok ludno\u015bci rumu\u0144skiej zamieszkuj\u0105 liczne mniejszo\u015bci narodowe (m.in. w\u0119grzy, szeklerzy, sasi siedmiogrodzcy, romowie). w staro\u017cytno\u015bci siedmiogr\u00f3d stanowi\u0142 o\u015brodek pa\u0144stwa dackiego. p\u00f3\u017aniej, w odr\u00f3\u017cnieniu od mo\u0142dawii i wo\u0142oszczyzny, nale\u017ca\u0142 do korony kr\u00f3lestwa w\u0119gierskiego i znajdowa\u0142 si\u0119 w kr\u0119gu kultury \u0142aci\u0144skiej. od xvi do ko\u0144ca xvii w. istnia\u0142o tutaj ksi\u0119stwo siedmiogrodzkie uzale\u017cnione od imperium osma\u0144skiego, p\u00f3\u017aniej siedmiogr\u00f3d znajdowa\u0142 si\u0119 pod w\u0142adaniem habsburg\u00f3w. siedmiogr\u00f3d stanowi cz\u0119\u015b\u0107 rumunii od zako\u0144czenia i wojny \u015bwiatowej i zawarcia traktatu w trianon w 1920 r. (z przerw\u0105 w okresie ii wojny \u015bwiatowej, gdy du\u017ca jego cz\u0119\u015b\u0107 przez pewien czas znajdowa\u0142a si\u0119 w granicach w\u0119gier).\npocz\u0105wszy od xx cz\u0119sto jako siedmiogr\u00f3d traktowany jest obszar szerszy od krainy historycznej o tej nazwie \u2013 obejmuj\u0105cy tak\u017ce inne ziemie rumu\u0144skie, po\u0142o\u017cone wzd\u0142u\u017c granic z w\u0119grami i serbi\u0105, tj. rumu\u0144skie cz\u0119\u015bci banatu, kriszany i marmaroszu.\n\n\n==== banat ====\nbanat jest krain\u0105 historyczn\u0105, le\u017c\u0105c\u0105 pomi\u0119dzy rzekami cis\u0105 (od zachodu), dunajem (od po\u0142udnia) i marusz\u0105 (od p\u00f3\u0142nocy) oraz pasmem karpat po\u0142udniowych i g\u00f3r banackich od wschodu. podzielony jest pomi\u0119dzy trzy pa\u0144stwa: rumuni\u0119, serbi\u0119 i w\u0119gry (granice ustalono na mocy traktatu w trianon w 1920 r.). w zachodniej cz\u0119\u015bci rumunii po\u0142o\u017cona jest jego du\u017ca, wschodnia cz\u0119\u015b\u0107. g\u0142\u00f3wnym miastem rumu\u0144skiego banatu jest timi\u0219oara. region ten, kt\u00f3rego ludno\u015b\u0107 stanowi wyj\u0105tkow\u0105 mozaik\u0119 narodowo\u015bciow\u0105, w swej historii cz\u0119sto zmienia\u0142 suzeren\u00f3w, byli nimi kr\u00f3lowie w\u0119gierscy, cesarze osma\u0144scy, cesarze austriaccy. w 1918 r. dosz\u0142o do nieudanej pr\u00f3by proklamowania niezale\u017cnej republiki banackiej.\n\n\n==== kriszana ====\nkriszana to kraina historyczna na pograniczu rumu\u0144sko-w\u0119gierskim, po\u0142o\u017cona na nizinie pomi\u0119dzy dolin\u0105 cisy a g\u00f3rami bihorskimi. przez stulecia nale\u017ca\u0142a ona do korony kr\u00f3lestwa w\u0119gierskiego, od kt\u00f3rego zosta\u0142a oderwana w xvi w. i oddana pod w\u0142adz\u0119 ksi\u0105\u017c\u0105t siedmiogrodzkich. od xviii w. stanowi ponownie cz\u0119\u015b\u0107 w\u0119gier. w 1920 na mocy traktatu w trianon zosta\u0142a podzielona mi\u0119dzy w\u0119gry i rumuni\u0119, przy czym tej ostatniej przyznano jej wi\u0119ksz\u0105, wschodni\u0105 cz\u0119\u015b\u0107, kt\u00f3rej g\u0142\u00f3wne miasto stanowi oradea.\nkraina ta (jej rumu\u0144ska cz\u0119\u015b\u0107) bywa niekiedy traktowana jak cz\u0119\u015b\u0107 siedmiogrodu.\n\n\n==== marmarosz ====\nmarmarosz (maramuresz) to kraina historyczna na pograniczu rumu\u0144sko-ukrai\u0144skim, po\u0142o\u017cona w g\u00f3rskim rejonie dorzecza g\u00f3rnej cisy. g\u0142\u00f3wne miasta to satu mare i baia mare. w przesz\u0142o\u015bci marmarosz stanowi\u0142 cz\u0119\u015b\u0107 kr\u00f3lestwa w\u0119gierskiego, pozostawa\u0142 pod w\u0142adz\u0105 ksi\u0105\u017c\u0105t siedmiogrodzkich, p\u00f3\u017aniej ponownie by\u0142 cz\u0119\u015bci\u0105 w\u0119gier. jego obecny stan zosta\u0142 ukszta\u0142towany po i wojnie \u015bwiatowej, gdy region ten na mocy traktatu w trianon oderwano od w\u0119gier i przyznano rumunii (wi\u0119kszo\u015b\u0107, na po\u0142udnie od cisy) oraz czechos\u0142owacji.\nkraina ta (jej rumu\u0144ska cz\u0119\u015b\u0107) bywa niekiedy traktowana jak cz\u0119\u015b\u0107 siedmiogrodu.\n\n\n== gospodarka ==\nrumunia jest najubo\u017cszym po bu\u0142garii krajem w unii europejskiej. jest gospodark\u0105 przej\u015bciow\u0105 od centralnie planowanej do rynkowej. od 1991 roku gospodarka rumunii jest prywatyzowana. w sektorze prywatnym wytwarzane jest prawie 70% pkb. bezrobocie liczone dla ca\u0142ego kraju nie przekracza 10%, cho\u0107 w niekt\u00f3rych regionach si\u0119ga nawet 60%. w 2005 roku rumuni\u0119 nawiedzi\u0142a pow\u00f3d\u017a, kt\u00f3ra wyrz\u0105dzi\u0142a straty w wysoko\u015bci ok. 1 mld euro; obawiano si\u0119 wtedy, \u017ce mo\u017ce to nawet op\u00f3\u017ani\u0107 jej przyst\u0105pienie do unii europejskiej. najwa\u017cniejszymi ga\u0142\u0119ziami s\u0105 g\u00f3rnictwo, hutnictwo i przemys\u0142 maszynowy. w rumunii rozwija si\u0119 tak\u017ce turystyka.\n\n\n=== transport ===\n\n\n==== kolej ====\nhistoria kolei w rumunii w artykule c\u0103ile ferate rom\u00e2ne.\nc\u0103ile ferate rom\u00e2ne (\u201ekoleje rumu\u0144skie\u201d) to urz\u0119dowa nazwa rumu\u0144skich kolei pa\u0144stwowych. sp\u00f3\u0142ka zarz\u0105dza czwart\u0105 co do wielko\u015bci sieci\u0105 w europie pod wzgl\u0119dem przewozu pasa\u017cer\u00f3w i towar\u00f3w. zarz\u0105d sp\u00f3\u0142ki mie\u015bci si\u0119 w bukareszcie, cfr posiada r\u00f3wnie\u017c oddzia\u0142y terenowe w klu\u017cu, krajowej, jassach, ga\u0142aczu, braszowie, konstancy i timi\u0219oarze.\n\n\n==== tablice rejestracyjne ====\nrumu\u0144skie tablice rejestracyjne maj\u0105 bia\u0142e t\u0142o i czarne znaki, a z boku euroband (niebieski pasek z flag\u0105 unii europejskiej i literami ro). 2 pierwsze litery s\u0105 kodem miejsca rejestracji (wyj\u0105tkiem jest bukareszt, kt\u00f3ry ma kod b).\n\n\n=== turystyka ===\nturystyka ma istotny wk\u0142ad w rozw\u00f3j rumu\u0144skiej gospodarki, generuj\u0105c 5% pkb. liczba turyst\u00f3w stale ro\u015bnie, a w pierwszej po\u0142owie 2014 roku wynios\u0142a 3,5 mln ludzi (do tej liczby wliczono wszystkie osoby, kt\u00f3re przekroczy\u0142y granic\u0119, nie tylko w celach turystycznych). w 2005 roku inwestycje w sektorze turystyki wynios\u0142y 400 mln euro. ponad 60% turyst\u00f3w pochodzi\u0142o z kraj\u00f3w unii europejskiej. w 2009 roku 1,3 mln os\u00f3b odwiedzi\u0142o mamaj\u0119 i inne czarnomorskie kurorty. r\u00f3wnie du\u017c\u0105 liczb\u0119 turyst\u00f3w przyci\u0105gaj\u0105 zamki w transylwanii, w takich miastach jak sybin, brasz\u00f3w oraz sighi\u0219oara. zamek w branie, niedaleko braszowa, jest jednym z najbardziej znanych miejsc w rumunii, odwiedzanym przez setki tysi\u0119cy turyst\u00f3w rocznie i jest reklamowany jako zamek drakuli.\n\nunikaln\u0105 atrakcj\u0105 przyci\u0105gaj\u0105c\u0105 mi\u0142o\u015bnik\u00f3w przyrody jest delta dunaju. to kr\u00f3lestwo wodnych ro\u015blin i zwierz\u0105t o powierzchni ponad 5 tys. km\u00b2 uznane za rezerwat biosfery jest jedynym w rumunii obiektem o charakterze przyrodniczym wpisanym na list\u0119 \u015bwiatowego dziedzictwa unesco.\nagroturystyka, koncentruj\u0105ca si\u0119 na folklorze i tradycji, sta\u0142a si\u0119 wa\u017cn\u0105 alternatyw\u0105 i jest promowana na r\u00f3wni z zamkiem w branie, malowanymi cerkwiami w p\u00f3\u0142nocnej mo\u0142dawii i drewnianymi cerkwiami marmaroszu.\nw 2014 roku w rumunii dzia\u0142a\u0142o 32,5 tys. firm, kt\u00f3re by\u0142y aktywne w bran\u017cy hotelarskiej i gastronomicznej, o obrotach 2,6 mld euro. ponad 1,9 mln turyst\u00f3w odwiedzi\u0142o rumuni\u0119 w 2014 roku, to o 12% wi\u0119cej ni\u017c w 2013. wed\u0142ug krajowego narodowego instytutu statystyki 77% zagranicznych turyst\u00f3w pochodzi\u0142o z europy (g\u0142\u00f3wnie z niemiec, w\u0142och i austrii), 12% z azji, a mniej ni\u017c 7% z ameryki p\u00f3\u0142nocnej.\n\n\n== kultura ==\nnowoczesn\u0105 literatur\u0119 rumu\u0144sk\u0105 pod koniec xix wieku rozwin\u0105\u0142 mihai eminescu.\nznanymi piosenkarkami w rumunii s\u0105 m.in.: antonia iacobescu, inna, alexandra stan i paula seling.\n\n\n== opieka zdrowotna ==\nw rumunii obowi\u0105zuje powszechna opieka zdrowotna, a \u0142\u0105czne wydatki rz\u0105du na s\u0142u\u017cb\u0119 zdrowia w 2014 roku wynios\u0142y 5,6% pkb. obejmuje ona badania lekarskie, zabiegi chirurgiczne oraz pooperacyjn\u0105 opiek\u0119 nad pacjentem, a tak\u017ce zapewnia bezp\u0142atne lub refundowane leki na wiele chor\u00f3b. pa\u0144stwo jest zobligowane do finansowania szpitali i klinik. najcz\u0119stszymi przyczynami zgon\u00f3w s\u0105 choroby uk\u0142adu kr\u0105\u017cenia oraz nowotwory. choroby zaka\u017ane, takie jak gru\u017alica, ki\u0142a czy wirusowe zapalenie w\u0105troby s\u0105 do\u015b\u0107 powszechne jak na europejskie standardy. w 2010 roku w rumunii by\u0142o 428 pa\u0144stwowych i 25 prywatnych szpitali z 6,2 \u0142\u00f3\u017ckami na 1000 pacjent\u00f3w oraz ponad 200 000 pracownik\u00f3w medycznych, w tym ponad 52 000 lekarzy. w 2013 roku wska\u017anik migracji lekarzy wyni\u00f3s\u0142 9%, wi\u0119cej ni\u017c \u015brednia w unii europejskiej, kt\u00f3ra wynosi\u0142a 2,5%.\nrumu\u0144ska s\u0142u\u017cba zdrowia zajmuje 25. miejsce w unii europejskiej. szacowana d\u0142ugo\u015b\u0107 \u017cycia to 73 lata, dost\u0119p do s\u0142u\u017cby zdrowia jest powszechny w du\u017cych miastach, ale ograniczony na prowincjach.\n\n\n== zobacz te\u017c ==\nmuzyka rumu\u0144ska\nkalendarium historii rumunii\nhospodarowie mo\u0142dawii, w\u0142adcy wo\u0142oszczyzny, kr\u00f3lowie rumunii\nromanofonia\nsystem bankowy w rumunii\n\n\n== przypisy ==\n\n\n== linki zewn\u0119trzne ==\nrumunia w ue\nkrzysztof halicki: internowanie funkcjonariuszy policji pa\u0144stwowej w rumunii, [w: polska i rumunia-zwi\u0105zki historyczne i kulturowe-przesz\u0142o\u015b\u0107 i dzie\u0144 dzisiejszy. materia\u0142y z sympozjum, suceava 2011, s. 201\u2013216. \u2013 academia.edu]. [dost\u0119p 2012-09-09]."