"ciao darwin \u00e8 un programma televisivo italiano di genere variet\u00e0 e game show, in onda in prima serata su canale 5 dal 3 ottobre 1998 con la conduzione di paolo bonolis e luca laurenti.\nil titolo del programma e i suoi contenuti alludono in chiave ironica e parodistica alla teoria dell'evoluzione di charles darwin.\n\n\n== il programma ==\nil programma nasce nel 1998 da un'idea di paolo bonolis e stefano magnaghi: far gareggiare due squadre che rappresentino due categorie umane antitetiche per scoprire quale delle due \u00e8 pi\u00f9 forte, in ossequio alla teoria evoluzionistica di charles darwin, ed individuare i connotati e le caratteristiche dell'uomo e della donna del terzo millennio (gli adamo ed eva del futuro).\n\n\n=== studi televisivi ===\n\n\n== storia del programma ==\nil programma parte il 3 ottobre 1998 condotto dallo stesso bonolis con la partecipazione di luca laurenti, protagonista di molti siparietti comici, e di una modella (annabelle susanne brewka) nel ruolo di madre natura, con la regia di beppe recchia. la sigla \u00e8 la canzone matti, composta da renato zero e renato serio, con testi riadattati per l'uso nella sigla. nello studio televisivo allestito in forma di arena bonolis getta allo sbaraglio 100 persone comuni appartenenti a due categorie (50 persone ognuna) in opposizione fra loro, le cui gesta sono valutate dal pubblico. ogni squadra ha un capitano individuato tra personaggi noti.\nil programma viene riproposto l'anno successivo, nell'autunno del 1999, e chiude nel gennaio 2000 con una media del 27,00% di share.\nla terza edizione va in onda nell'autunno 2000, con inizio il 30 settembre e la fine il 23 dicembre.\ndopo tre anni di assenza dai palinsesti, ciao darwin ritorna nella primavera con la quarta edizione del 2003.\nnell'autunno del 2007, dopo quattro anni, viene messa in onda la quinta edizione, con il sottotitolo l'anello mancante, il marted\u00ec in prima serata tranne per le ultime due puntate, mandate in onda di sabato. a partire da questa edizione e per tutte le successive la regia viene affidata a roberto cenci, che sostituisce beppe recchia, scomparso nel mese di giugno precedente e ricordato nella prima puntata della quinta edizione.\nnella primavera del 2010 viene realizzata la sesta edizione, in onda il venerd\u00ec in prima serata con il sottotitolo la regressione. questa edizione sarebbe dovuta essere l'ultima, tanto che si concluse con una scena che rappresentava il \"funerale\" del programma, in cui una madre natura vestita a lutto poneva una rosa su una lapide con su scritto: ciao darwin, 03/10/1998 - 21/05/2010, riposa in pace.\nnonostante ci\u00f2, nell'estate 2012 viene comunicato che paolo bonolis avrebbe condotto la settima edizione del programma, prevista inizialmente per la primavera 2013 ma continuamente posticipata e poi cancellata per motivi legati agli elevati costi di produzione. il programma riesce a tornare in onda solo nella primavera del 2016, con il sottotitolo la resurrezione; la settima edizione si apre riallacciandosi al finale della precedente, con bonolis e laurenti che \"risorgono\" ed escono dalla tomba del programma sotto forma di zombie.\nl'ottava edizione \u00e8 andata in onda sempre di venerd\u00ec nella primavera del 2019, con il sottotitolo terre desolate.\nla nona edizione, annunciata nel 2022 e inizialmente prevista per la primavera del 2023, va in onda sempre di venerd\u00ec nell'autunno-inverno della stagione 2023-2024, con il sottotitolo giovanni 8,7.\n\n\n=== repliche ===\ndato il notevole successo del programma, esso \u00e8 stato replicato svariate volte dai canali mediaset. la stessa canale 5, per diversi anni, nel suo palinsesto estivo, ha trasmesso le puntate di diverse edizioni. nella prima met\u00e0 degli anni 2000, invece, fu la rete satellitare happy channel a riproporre tutte le puntate delle prime edizioni in diverse fasce orarie. nell'estate 2008 \u00e8 stata replicata la quinta edizione (replicata anche su mediaset plus), nell'estate 2010 la quarta, nell'estate 2011 la sesta e, infine, nell'estate 2012 nuovamente la quinta. a partire dall'estate 2013, \u00e8 la rete digitale terrestre mediaset extra a trasmettere le repliche di tutte le edizioni del programma. nell'estate 2016 canale 5 trasmette in replica nuovamente la sesta edizione, nell'estate 2017 e 2019 la settima e nella primavera ed estate del 2020 prima l'ottava (con ottimi risultati di ascolto) e dopo nuovamente la settima. nella primavera 2021 furono invece replicate quattro puntate dell'ottava edizione e una della settima edizione con il titolo ciao darwin - a grande richiesta. mediaset infinity ha in archivio le puntate delle edizioni dalla sesta alla nona.\nquattro puntate non sono pi\u00f9 replicate: l'ottava puntata della quarta edizione per rispetto nei confronti di pietro taricone, che in quell'occasione era stato capitano degli \"studenti\", drammaticamente scomparso nel 2010; la terza puntata della quinta edizione, a seguito della morte nel 2011 di anna longhi, capitano della squadra dei \"genuini\" in tale puntata; la sesta e la settima puntata dell'ottava edizione (rimosse anche da mediaset infinity), in quanto dei concorrenti rimasero feriti durante il gioco del genodrome.\n\n\n== cast ==\n\n\n=== madre natura ===\nil programma vede la partecipazione di madre natura, una ragazza molto bella e statuaria (solitamente una modella) che fa girare una palla o un mappamondo per sorteggiare casualmente i concorrenti che devono affrontare le varie prove. la musica che accompagna l'entrata in scena di madre natura \u00e8 intitolata adiemus, un brano composto dal musicista gallese karl jenkins per l'omonimo progetto e pubblicato nell'album adiemus: songs of sanctuary del 1995. le ragazze che hanno svolto questo ruolo nel corso delle nove edizioni sono state varie, quattro delle quali sono rimaste fisse per l'intera edizione:\n\n\n=== padre natura ===\nla figura di padre natura, controparte maschile di madre natura, quindi anch'egli un ragazzo molto bello e statuario, venne introdotta per la prima volta nella terza edizione, e sporadicamente nelle altre. anche per lui la musica di entrata in scena \u00e8 il brano adiemus.\n\n\n=== prime ballerine e prime donne ===\ndalla prima alla quarta edizione, a capitanare il corpo di ballo, sono presenti due prime ballerine mentre, dalla quinta edizione, ad affiancare il corpo di ballo sostituendo le prime ballerine, sono presenti delle vallette definite prime donne (due in ogni edizione):\n\nprima edizione (1998-1999): le prime ballerine germana bonaparte ed ilaria ilari; solo per l'ultima puntata simona samarelli e valentina olla;\nseconda e terza edizione (1999-2000): le prime ballerine valentina olla e antonella mosetti;\nquarta edizione (2003): le prime ballerine valentina olla e ilaria spada;\nquinta edizione (2007): la modella croata vanja rupena e la modella serba nena risti\u0107;\nsesta edizione (2010): la modella brasiliana camila morais e la modella cubana lisandra silva rodr\u00edguez;\nsettima edizione (2016): la modella italiana giada pezzaioli e la ex miss paraguay 2013 guadalupe gonz\u00e1lez;\nottava edizione (2019): la modella venezuelana veronica morales e la modella spagnola gracia de torres vargas;\nnona edizione (2023): le modelle italiane noemi pirozzi e federica morello.\n\n\n== edizioni ==\n\n\n== audience ==\n\n\n== meccanismo ==\nogni puntata consiste in prove di abilit\u00e0, intelligenza e cultura generale, con l'intento di riprodurre, ma con esiti volutamente ridicoli, il meccanismo di selezione naturale teorizzato da charles darwin. ad ogni prova viene dato un punteggio tramite votazione del pubblico in sala, composto da 200 persone (300 persone nella quinta edizione), assegnando alle squadre 1 punto per ogni voto a loro favore ricevuto dal pubblico. la somma dei punti alla fine delle varie prove determina la categoria in vantaggio prima dell'ultimo gioco, quello dei cilindroni. le prove proposte frequentemente a ciao darwin sono le seguenti, alcune delle quali sempre presenti:\n\n\n== autori ==\nfederico moccia (1998-2000, 2003, 2007, 2010, 2016, 2019)\nfederico lampredi (1998-2000, 2003, 2007, 2010, 2023-2024)\nmarco luci (1998-2000, 2003, 2007, 2010)\nstefano jurgens (2000, 2003, 2016, 2019)\nsergio rubino (2007, 2010, 2016, 2019)\nmarco salvati (2010, 2016, 2019, 2023-2024)\nalessandro vitale (1998-2000, 2003)\nstefano santucci (2000, 2003, 2007)\nbarbara de simone, tiziana orsini (2010, 2016, 2019)\nchristian monaco (2007, 2023-2024)\nnicola brunialti, sandro fedele (2016, 2019)\nsimona forlini, massimo righini (2007)\nmichele afferrante, paolo lizza, filippo mauceri, alberto tovaglia (2010)\nandrea arinci, roberto cenci, carmine d'andreano, silvia lagravinese, anna maria negri, giuseppe scagliola (2023-2024)\n\n\n== spin-off ==\nciao darwin story, andato in onda nel 2003 su canale 5. si tratta di repliche del meglio delle prime tre edizioni del programma.\nciao darwin - a grande richiesta, andato in onda tra marzo e aprile 2021 su canale 5. si tratta di repliche di cinque puntate del programma (una della settima edizione e quattro dell'edizione successiva).\n\n\n== puntate speciali ==\nciao darwin - istruzioni per l'uso, andato in onda il 25 maggio 2010 su la5. si tratta di una puntata speciale nella quale \u00e8 stato mostrato il backstage relativo alle fasi di realizzazione del programma, sono stati svelati gran parte dei retroscena e sono state mandate in onda le interviste agli autori e a tutto lo staff del programma.\nciao darwin - a spasso nel tempo, andato in onda nel 2015 su mediaset extra. si tratta di uno speciale nel quale sono stati mostrati degli spezzoni dell'omonima sfida del programma.\nciao darwin - speciale madre natura, andato in onda il 10 marzo 2019 su canale 5. si tratta di uno speciale nel quale \u00e8 stata ripercorsa la storia della figura di madre natura nel programma, con anche delle interviste ad alcune ragazze che hanno svolto questo ruolo; sono inoltre stati mandati in onda degli spezzoni dei casting per scegliere coloro che avrebbero interpretato madre natura nell'ottava edizione.\nciao darwin - darwin di donatello 2019, andato in onda il 31 maggio 2019 su canale 5. si tratta di una puntata speciale trasmessa la settimana successiva all'ultima puntata dell'ottava edizione, nella quale sono stati consegnati gli omonimi premi ai migliori concorrenti di quell'edizione.\n\n\n== incidenti ==\n\n\n=== rottura del cilindrone ===\nnella quinta puntata della sesta edizione, in cui si sfidavano al di qua e aldil\u00e0 e andata in onda il 16 aprile 2010, si verific\u00f2 un incidente nella prova dei cilindroni: quello della concorrente della categoria aldil\u00e0 inizi\u00f2 a perdere acqua da un foro e poi si ruppe del tutto, con l'acqua che travolse laurenti, il quale stava tentando di chiudere il foro, ed allag\u00f2 lo studio. n\u00e9 laurenti n\u00e9 la concorrente coinvolta, ad ogni modo, rimediarono ferite, e se la cavarono solo con un grande spavento.\nbonolis, nonostante la difficolt\u00e0 nel rimanere in piedi sul bagnato (indossando scarpe con suole di cuoio), concluse la puntata facendo le domande mancanti e annunciando la categoria vincitrice. a causa di questo episodio, solo per le restanti puntate di cotale edizione, la struttura dei cilindroni e la modalit\u00e0 del gioco vennero modificati per maggiore sicurezza (i cilindroni, fino a quel momento dotati di porta, ne furono privati, facendo entrare i concorrenti dall'alto tramite un argano con imbragatura).\n\n\n=== l'infortunio di gabriele marchetti ===\ndurante la registrazione dell'ottava puntata dell'ottava edizione (andata poi in onda come settima puntata il 3 maggio 2019), un concorrente della categoria dei finti giovani, gabriele marchetti, 54 anni, \u00e8 rimasto vittima di un grave infortunio mentre correva sui rulli durante la prova del genodrome, procurandosi lo schiacciamento di alcune vertebre e rimanendo gravemente paralizzato (conservando la mobilit\u00e0 solamente di uno dei due avambracci e delle dita delle mani). l'esibizione del concorrente \u00e8 stata successivamente tagliata dal montaggio. in merito a ci\u00f2 ne sussegu\u00ec un'indagine da parte della procura di roma, con anche l'accusa ai suoi danni contro quattro persone tra addetti ai lavori del programma e dirigenti mediaset, i quali sono stati tutti definitivamente assolti perch\u00e9 \"il fatto non sussiste\".\n\n\n== ciao darwin awards / darwin di donatello ==\ndurante l'ultima puntata della settima edizione (2016) paolo bonolis consegn\u00f2 per la prima volta i ciao darwin awards (parodia dei premi oscar), che erano dei premi per i concorrenti divisi in tre categorie: miglior look, miglior performance e concorrente dell'anno. venne inoltre inserita una categoria speciale detta onan academy, per chi veniva votato solo dallo staff del programma. la madrina per il miglior look e la miglior performance \u00e8 stata l'attrice vittoria schisano, mentre per il concorrente dell'anno \u00e8 stata la madre natura di quella puntata, jenny watwood. il riconoscimento del premio consisteva in un casco di banane su un piedistallo dorato con su scritta la categoria. ognuna di esse (tranne l'onan academy) aveva avuto tre nomination.\n\nl'assegnazione dei premi \u00e8 stata riproposta nell'ottava edizione (2019) col titolo di darwin di donatello (parodia dei david di donatello), ma questa volta in una puntata speciale interamente dedicata che \u00e8 stata mandata in onda il 31 maggio 2019, ovvero una settimana dopo l'ultima puntata della stagione; si \u00e8 trattato di una puntata in cui non ci sono state squadre in gara e non sono state svolte prove, nella quale sono stati ripercorsi i momenti salienti dell'edizione e sono stati consegnati i suddetti premi. il premio consiste in un david barbuto che tiene un casco di banane e la giuria \u00e8 composta dai partecipanti delle precedenti puntate.\n\n\n== controversie ==\nil programma \u00e8 stato spesso oggetto di critiche ed accuse di essere \"trash\". molto criticata \u00e8 stata la puntata omosessuali vs. eterosessuali della seconda edizione, sia da parte dell'opinione pubblica che dall'allora non ancora vicepresidente di mediaset pier silvio berlusconi. l'uso degli animali, pi\u00f9 o meno pericolosi, nelle prove di coraggio \u00e8 stato criticato da diverse associazioni animaliste, tra cui la peta.inoltre, la settima edizione scaten\u00f2 polemiche ancora prima di andare in onda, a causa delle categorie di concorrenti richieste durante i provini, tra le quali persone omosessuali e eterosessuali contrarie ai diritti dei gay (che poi hanno fatto parte della sfida normali vs. diversi) e persone straniere o italiane contrarie all'integrazione degli stranieri in italia (che poi hanno fatto parte della sfida italiani vs. stranieri).\n\n\n== esportazione del format ==\nil format di ciao darwin, creato interamente in italia, \u00e8 stato venduto anche a reti di altri paesi, elencati di seguito mediante questa lista, tramite la societ\u00e0 di distribuzione internazionale distraction formats.\n\nsempre tramite questa societ\u00e0, la trasmissione \u00e8 stata acquistata anche in altri cinque paesi: canada (qu\u00e9bec), francia, libano, russia ed stati uniti d'america, ma le loro versioni non hanno mai visto la luce per vari motivi.\n\n\n== note ==\n\n\n== bibliografia ==\njoseph baroni. dizionario della televisione, pagg 96-97. raffaello cortina editore. isbn 88-7078-972-1.\n\n\n== voci correlate ==\npaolo bonolis\nluca laurenti\n\n\n== altri progetti ==\n\n wikiquote contiene citazioni di o su ciao darwin\n\n\n== collegamenti esterni ==\n\n sito ufficiale, su ciaodarwin.mediaset.it. \n(en) ciao darwin, su imdb, imdb.com."