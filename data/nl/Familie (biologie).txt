"in de biologie is een familie (latijn: familia) een van de belangrijkste taxonomische rangen, na soort en geslacht. een familie omvat een of meer geslachten die elk een of meer soorten bevatten. een familie kan dus \u00e9\u00e9n soort bevatten \u2013 zoals ginkgoaceae met als enige recente  soort ginkgo biloba (de japanse notenboom) \u2013 maar kan ook een groot aantal soorten omvatten.\nbij namen die onder de icnafp vallen wordt, op enkele uitzonderingen na, de naam van een familie gevormd door achter de stam van het typegeslacht de uitgang -aceae te plaatsen; bijvoorbeeld asteraceae van aster plus -aceae. bij namen die onder de iczn vallen is de uitgang -idae; bijvoorbeeld carabidae van carabus plus -idae."