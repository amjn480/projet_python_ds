"el futbol (ipa: [fud\u02c8b\u0254\u026b]) o f\u00fatbal (ambdues de l'angl\u00e8s football, literalment \"pilota de peu\") \u00e9s un esport d'equip jugat entre dos equips d'onze jugadors amb una pilota esf\u00e8rica. \u00e9s \u00e0mpliament considerat l'esport m\u00e9s popular del m\u00f3n, ja que el practiquen uns 270 milions de persones. tamb\u00e9 se'l coneix com a futbol 11 pel nombre de jugadors d'un equip o futbol associaci\u00f3, nom derivat de the football association, primera federaci\u00f3 oficial del m\u00f3n en aquest esport i que va utilitzar aquest nom per distingir-lo d'altres esports que inclouen la paraula \"futbol\". en alguns pa\u00efsos de parla anglesa tamb\u00e9 se'l coneix com a soccer, abreviatura d'association, ja que el nom de football en aquests pa\u00efsos s'associa majorit\u00e0riament a altres esports amb aquesta denominaci\u00f3 \u2014principalment als estats units d'am\u00e8rica especialment, on football s'emra per al futbol americ\u00e0, un esport totalment diferent.\nes juga en un camp rectangular de gespa natural o artificial, amb una porteria a cada un dels costats del camp. l'objectiu del joc \u00e9s introduir la pilota a dins de la porteria contr\u00e0ria (marcar un gol) m\u00e9s cops que el rival, impulsant-la amb el peu o qualsevol altra part del cos excepte les mans i bra\u00e7os. un dels onze jugadors de cada equip, que rep el nom de porter, \u00e9s l'\u00fanic que t\u00e9 perm\u00e8s tocar la pilota amb les mans, per\u00f2 nom\u00e9s dins de l'\u00e0rea de penal.\nels primers precedents del futbol tenen m\u00e9s de 2.000 anys d'antiguitat. al segle viii el joc ja havia arribat a anglaterra, per\u00f2 no fou fins al 1868 que the football association redact\u00e0 les regles del futbol. el 1903 es fund\u00e0 la fifa, que s'adher\u00ed al reglament vigent i des de llavors ha servit com a organisme rector de l'esport. la competici\u00f3 del futbol internacional m\u00e9s prestigiosa \u00e9s la copa del m\u00f3n de futbol, celebrada cada quatre anys. aquest esport, el m\u00e9s vist al m\u00f3n, t\u00e9 una audi\u00e8ncia que dobla la dels jocs ol\u00edmpics d'estiu.\n\n\n== hist\u00f2ria ==\n\nel futbol \u00e9s un esport molt antic i els seus or\u00edgens no s\u00f3n gaire clars. els antecedents m\u00e9s remots del joc es poden situar al voltant de l'any 200 ac. durant la dinastia han a la xina. el seu joc es deia tsu chu (tsu significa aproximadament 'donar puntades de peu' i chu denota una bola feta de cuir farcit). fins i tot els emperadors xinesos van prendre part en el joc.\n\nels grecs i els romans van tenir una gran varietat de jocs de pilota (com l'episkuros i l'harpastum), i alguns probablement serien tant per jugar amb les mans com amb els peus.\ndurant el segle vii els japonesos van tenir una forma de futbol anomenada kemari.\nal segle xiv es disputava a flor\u00e8ncia un joc anomenat calcio (giuoco del calcio, 'joc de la puntada de peu'), que es jugava per equips de 27 jugadors amb sis \u00e0rbitres. aquest joc permetia usar tant les mans com els peus.\n\nno \u00e9s fins al segle xii que es troben evid\u00e8ncies d'algun tipus de futbol practicat a anglaterra. a l'edat mitjana se'n van con\u00e8ixer diversos tipus. b\u00e0sicament era un futbol que tenia lloc entre faccions o grups rivals en viles i ciutats i tamb\u00e9 entre pobles i parr\u00f2quies. hi prenien part una gran quantitat de jugadors i les porteries podien estar separades m\u00e9s d'un quil\u00f2metre. aquests jocs, que sovint eren violents i perillosos, estaven associats especialment amb el carnaval i es van anomenar futbol de carnaval. alguns d'aquests jocs van sobreviure a anglaterra fins ben entrat el segle xx. una successi\u00f3 d'edictes reials de reis anglesos van portar a la supressi\u00f3 del futbol. de fet, aquests jocs van florir durant els per\u00edodes tudor i estuard. oliver cromwell va intentar posar-hi fre, per\u00f2 amb la restauraci\u00f3 i el regnat de carles ii aviat es van rehabilitar.al segle xviii, era popular a les escoles p\u00fabliques angleses, per\u00f2 encara comprenia molts jugadors per b\u00e0ndol. unes quantes escoles p\u00fabliques van desenvolupar una forma m\u00e9s organitzada que ha sobreviscut a eton (eton wall game, eton field game), harrow (harrow football) i winchester (winchester football).\nl'any 1846 es va realitzar el primer intent seri\u00f3s d'establir un reglament. va ser promogut per h. de winton i j. c. thring a la universitat de cambridge, que van preparar un encontre entre representants de les escoles p\u00fabliques m\u00e9s importants per intentar crear un joc de regles estandarditzat. van arribar a un acord i en van formular deu, conegudes com 'les regles de cambridge' i que thring va descriure com 'el joc senzill'.\nel 1855 es va fundar el sheffield football club, el club m\u00e9s antic del m\u00f3n, i el 1862 va comen\u00e7ar a existir el notts county, el club de lliga m\u00e9s antic del m\u00f3n. l'octubre de 1863 es va fundar la futbol associaci\u00f3 (fa) a la taverna freemasons, al carrer great queen de londres. la idea d'una copa de futbol associaci\u00f3 va ser del secretari de la fa, charles alcock, qui va proposar els seus plans en una reuni\u00f3 a la qual van assistir dotze clubs, l'octubre de 1871. van participar quinze clubs en la primera competici\u00f3, l'any 1872, que va ser guanyada pels wanderers, que van batre els royal engineers. fins a l'any 1892, gaireb\u00e9 totes les finals es van celebrar al kennington oval (londres), que \u00e9s m\u00e9s conegut pel criquet. fins a l'any 1883, tots els guanyadors van ser clubs d'aficionats. els wanderers van guanyar sis vegades. els old etonians van guanyar dues vegades i van ser segons en sis ocasions. tamb\u00e9 l'any 1872 es va celebrar el primer partit internacional (entre anglaterra i esc\u00f2cia), i el 1878 es va celebrar el primer partit amb llum el\u00e8ctrica.\nla pilota oficial actual \u00e9s un poliedre semiregular format per hex\u00e0gons i pent\u00e0gons.\n\n\n=== futbol femen\u00ed ===\n\nles dones probablement han jugat al \"futbol\" des que el joc existeix. hi ha proves que una versi\u00f3 antiga del joc (tsu chu) era practicada per dones durant la dinastia han (25-220 d.c). en els frescos de la dinastia han (25-220 dc) es representen dues figures femenines jugant al tsu chu. no obstant aix\u00f2, hi ha diverses opinions sobre l'exactitud de les dates, les primeres s'estimen al 5000 ac.\nel futbol modern tamb\u00e9 t\u00e9 documentada la participaci\u00f3 de les dones en els seus inicis. tamb\u00e9 es t\u00e9 const\u00e0ncia d'una competici\u00f3 anual a midlothian, esc\u00f2cia, durant la d\u00e8cada de 1790. en 1863, els \u00f2rgans de govern del futbol van introduir regles estandarditzades per prohibir la viol\u00e8ncia al camp, el que va fer m\u00e9s acceptable socialment que les dones juguessin. el primer partit registrat per l'associaci\u00f3 escocesa de futbol va tenir lloc el 1892 a glasgow. a anglaterra, el primer partit de futbol registrat entre dones es va celebrar el 1895.l'equip europeu m\u00e9s antic i millor documentat va ser fundat per l'activista nettie honeyball a anglaterra el 1894. es va anomenar british ladies 'football club. honeyball va dir: \"vaig fundar l'associaci\u00f3 a finals de l'any passat [1894], amb la ferma resoluci\u00f3 de demostrar al m\u00f3n que les dones no s\u00f3n les criatures 'ornamentals i in\u00fatils' que els homes han imaginat. he de confessar que les meves conviccions en tots els assumptes en qu\u00e8 els sexes estan tan dividits estan de la banda de l'emancipaci\u00f3, i espero que arribi el moment en qu\u00e8 les dones puguin seure al parlament i tinguin veu en la direcci\u00f3 dels afers, especialment en els quals m\u00e9s els afecten\". honeyball i altres persones com ella van aplanar el cam\u00ed del futbol femen\u00ed. no obstant aix\u00f2, el futbol femen\u00ed va ser mal vist per les associacions de futbol brit\u00e0niques, i va continuar sense el seu suport. s'ha suggerit que aix\u00f2 estava motivat per la percepci\u00f3 d'una amena\u00e7a a la \"masculinitat\" del joc.el futbol femen\u00ed es va popularitzar a gran escala a l'\u00e8poca de la primera guerra mundial, quan l'ocupaci\u00f3 en la ind\u00fastria pesant va impulsar el creixement de l'esport, de manera similar al que havia passat amb els homes 50 anys abans. l'equip amb m\u00e9s \u00e8xit de l'\u00e8poca va ser el dick, kerr ladies f.c. de preston, anglaterra. l'equip va jugar en els primers partits internacionals femenins en 1920, contra un equip de par\u00eds, fran\u00e7a, a l'abril, i tamb\u00e9 va constituir la major part de l'equip d'anglaterra contra l'scottish ladies xi el 1920, i va guanyar 22-0.tot i que la popularitat d'aquest esport era major que la d'alguns esdeveniments futbol\u00edstics masculins (en un partit hi va haver 53.000 espectadors), el futbol femen\u00ed a anglaterra va patir un cop dur el 1921, quan l'associaci\u00f3 de futbol va prohibir l'esport en els camps dels membres de l'associaci\u00f3, al\u00b7legant que el futbol (tal com el practicaven les dones) era de mal gust. alguns van especular que aix\u00f2 podria ser degut tamb\u00e9 a l'enveja de les grans multituds que atreien els partits femenins. aix\u00f2 va portar a la formaci\u00f3 de l'associaci\u00f3 anglesa de futbol femen\u00ed i el joc es va traslladar als camps de rugbi.el futbol ha estat practicat per les dones almenys des que es van registrar els primers partits femenins a finals de segle xix. tradicionalment s'ha associat als jocs de caritat i a l'exercici f\u00edsic, sobretot al regne unit. a finals de la d\u00e8cada de 1960 i principis de la de 1970, es va establir al regne unit el futbol femen\u00ed, que va acabar convertint-se en l'esport d'equip m\u00e9s important per a les dones brit\u00e0niques.\n\n\n== regles de joc ==\n\nel futbol est\u00e0 organitzat per 17 lleis o regles, les quals s'utilitzen universalment, encara que dintre d'aquestes es permeten algunes modificacions per a facilitar el desenvolupament del futbol femen\u00ed, infantil i s\u00e8nior. encara que les regles estan clarament definides, existeixen algunes difer\u00e8ncies en les aplicacions de les mateixes segons diferents aspectes. per exemple, segons la regi\u00f3 futbol\u00edstica on es desenvolupa el joc, com a anglaterra, els \u00e0rbitres destaquen per ser m\u00e9s permissius amb les faltes o infraccions, reduint aix\u00ed el nombre d'expulsions o amonestacions, mentre que en altres zones, com a espanya o sud-am\u00e8rica, les faltes s\u00f3n castigades amb targetes m\u00e9s sovint.\nles regles de joc estan fixades per la international football association board, organisme integrat per la fifa i les quatre associacions del regne unit (the football association, scottish football association, football association of wales, irish football association). per a aprovar una modificaci\u00f3 en les normes, calen els vots de la fifa i de 2 de les associacions del regne unit.\n\n\n=== terreny de joc ===\nel futbol es juga a un terreny de gespa natural o artificial de forma rectangular. les dimensions permeses del camp s\u00f3n de 90 a 120 metres de llargada per 45 a 90 metres d'amplada, encara que es recomana per a partits internacionals les dimensions d'entre 100 i 110 metres de llargada per 64 a 75 metres d'amplada. les dues l\u00ednies situades al llarg del terreny de joc reben el nom de l\u00ednies de banda, mentre que les altres dues s\u00f3n anomenades l\u00ednies de fons. el terreny \u00e9s dividit per la meitat per la l\u00ednia central.\nal centre de cada l\u00ednia de fons i endinsant-se en el terreny de joc, es troben les \u00e0rees de penal, les \u00e0rees de meta i les porteries. les porteries estan formades per dos pals verticals de 2,44 metres d'al\u00e7ada, separats entre ells per 7,32 metres. les parts superiors dels pals s\u00f3n unides, mitjan\u00e7ant la creueta, per un barra blanca horitzontal, anomenada travesser.les \u00e0rees de penal s\u00f3n \u00e0rees rectangulars situades davant de les porteries. aquestes es desplacen des dels pals verticals fins a 16,5 metres cap a les l\u00ednies de banda, i fins a 16,5 metres cap a l'interior del terreny. el tra\u00e7at de l'\u00e0rea de meta \u00e9s igual, per\u00f2 utilitzant una llargada de 5,5 metres.fora del terreny de joc, paral\u00b7leles a la l\u00ednia de banda, hi ha les \u00e0rees t\u00e8cniques, on se situen els entrenadors i els seus ajudants, aix\u00ed com els jugadors suplents.\n\n\n=== inici del joc ===\ncada un dels equips est\u00e0 format per un m\u00e0xim d'onze jugadors i un m\u00ednim de set. durant el partit es poden canviar aquests jugadors per uns altres, anomenats suplents, amb un m\u00e0xim de recanvis segons la competici\u00f3. un dels jugadors al terreny de joc ha de ser el porter. est\u00e0 perm\u00e8s que un porter i un altre jugador de l'equip s'intercanvi\u00efn la posici\u00f3 durant el partit, sempre amb el consentiment de l'\u00e0rbitre i durant una interrupci\u00f3 d'aquest.\ncada jugador ha de portar la indument\u00e0ria b\u00e0sica, formada per una samarreta o jersei, uns pantalons curts, mitges, canyelleres sota les mitges i un cal\u00e7at adequat. els colors de la indument\u00e0ria d'ambd\u00f3s equips i les dels porters han de ser clarament diferenciables. els capitans han de portar alguna marca identificadora per a ser cridats per l'\u00e0rbitre quan sigui necessari, generalment un bra\u00e7alet.\nes juga amb una pilota de forma esf\u00e8rica. aquesta ha de ser de cuir o un altre material adequat. la seva circumfer\u00e8ncia ha de ser entre 68 i 70 cent\u00edmetres, la seva massa d'entre 410 i 450 grams i la seva pressi\u00f3 d'entre 0,6 i 1,1 atmosferes al nivell del mar. els jugadors poden tocar i moure la pilota amb qualsevol part del seu cos excepte els bra\u00e7os. el porter t\u00e9 la possibilitat d'utilitzar qualsevol part del seu cos, per\u00f2 nom\u00e9s dins de l'\u00e0rea de penal.\ncada partit estar\u00e0 controlat per un \u00e0rbitre principal designat per l'organitzaci\u00f3 de la competici\u00f3 en q\u00fcesti\u00f3, sent l'autoritat m\u00e0xima del partit i l'encarregat de fer complir les regles de joc. totes les decisions de l'\u00e0rbitre s\u00f3n definitives. nom\u00e9s ell pot modificar una decisi\u00f3, sempre que no s'hagi repr\u00e8s el joc o el partit hagi finalitzat. a m\u00e9s tindr\u00e0 a la seva disposici\u00f3 dos \u00e0rbitres assistents o liniers per a ajudar-lo en la presa de decisions. t\u00e9 tamb\u00e9 un quart \u00e0rbitre a la seva disposici\u00f3 que \u00e9s qui el corrobora, i a m\u00e9s controla els suplents i el cos t\u00e8cnic. el quart \u00e0rbitre a m\u00e9s indica les substitucions i l'augment del temps reglamentari.\nper a comen\u00e7ar el partit, un o m\u00e9s jugadors d'un equip mouran la pilota des del punt mitj\u00e0 de la l\u00ednia central, moment on comen\u00e7ar\u00e0 a c\u00f3rrer el temps reglamentari. aquesta situaci\u00f3 es dona amb l'equip contrari al comen\u00e7ament de la segona meitat. tamb\u00e9 es dona despr\u00e9s de cada gol, on l'equip que el va rebre executa el servei.\n\n\n=== duraci\u00f3 i resultat ===\nel reglament no especifica un temps fix de duraci\u00f3 dels partits, encara que el m\u00e9s est\u00e8s a nivell mundial \u00e9s de 90 minuts per partit, dividit en dos temps de 45 minuts, amb 15 minuts de descans entre ambdues meitats. si b\u00e9 per a cada competici\u00f3 es fixa un temps per a cada partit d'aquesta, durant el desenvolupament del partit sempre es perd temps de joc per diferents situacions. per aquesta ra\u00f3, l'\u00e0rbitre principal de cada partit pot afegir un temps extra en finalitzar cada partit.\ncategories m\u00e9s inferiors a espanya: prebenjam\u00ed 4 parts de 10 minuts amb 5 minuts de descans a cada part, benjam\u00ed 4 parts de 10 minuts amb 5 minuts de descans a cada part, alev\u00ed dues parts de 30 minuts amb 15 minuts de descans intermedi, infantil dues parts de 35 minuts amb 15 minuts de descans, cadet dues parts de 40 minuts amb 15 minuts de descans intermedi, juvenil dues parts de 45 minuts amb 15 minuts de descans intermedi, s\u00e8nior dues parts de 45 minuts amb 15 minuts de descans intermedi, amateurs dues parts de 45 minuts amb 15 de descans intermedi, veterans dues parts de 45 minuts amb 15 minuts de descans intermedi. cal tenir present que al futbol femen\u00ed no \u00e9s igual en totes les categories.\nl'objectiu del joc \u00e9s marcar m\u00e9s gols que el rival. es considera que un equip ha marcat un gol quan s'introdueix la pilota per complet entre els pals verticals i per sota del travesser de la porteria rival, sempre que no s'hagi com\u00e9s una infracci\u00f3 de les regles de joc pr\u00e8viament. el gol \u00e9s l'\u00fanica forma d'aconseguir punts al futbol. si els dos equips marquen la mateixa quantitat de gols, el partit es considera empatat.\nen molts casos, quan el partit finalitza amb empat, s'ha de buscar alguna manera perqu\u00e8 un dels dos equips sigui considerat vencedor del partit, i per aconseguir-ho existeixen diferents mecanismes. si un partit finalitza amb empat, es pot jugar una pr\u00f2rroga o temps extra, que generalment consta de dos temps, de 15 minuts cada un, on es continua el partit inicial. a m\u00e9s, existeixen dues formes en les quals la pr\u00f2rroga finalitza abans del temps previst: el gol d'or i el gol de plata, encara que aquests mecanismes han estat abandonats en els darrers anys.\nsi el partit continua amb empat, un altre mecanisme \u00e9s l'anomenada tanda de penals, consistent en executar alternativament llan\u00e7aments des del punt de penal, fins a executar-ne 5 cada equip. si passat aquests 10 penals executats continua la igualtat en el marcador, es continuaran executant un penal per equip fins que s'aconsegueixi un guanyador.\nl'\u00fas de la pr\u00f2rroga i els penals s\u00f3n un format molt utilitzat en el futbol modern, esdevenint el principal exemple d'aix\u00f2 les eliminat\u00f2ries de la fase final de la copa del m\u00f3n de futbol. en altres competicions s'executa una tanda de penals en finalitzar el temps reglamentari, sense utilitzar la pr\u00f2rroga. un exemple d'aquest sistema s\u00f3n les fases eliminat\u00f2ries de la copa am\u00e8rica de futbol.\naquests exemples s\u00f3n eliminat\u00f2ries a un \u00fanic partit, per\u00f2 existeixen altres torneigs on les fases eliminat\u00f2ries es juguen a dos partits, anomenats d'anada i tornada. per a determinar el guanyador d'aquestes eliminat\u00f2ries, se sumen els gols a favor dels dos equips en els dos partits, i si sumen el mateix, es considera empat. en alguns casos, si l'eliminat\u00f2ria finalitza en empat, s'utilitza un desempat amb pr\u00f2rroga o penals, els quals es realitzen en finalitzar el segon partit de l'eliminat\u00f2ria.\nen algunes competicions es considera un altre mecanisme de desempat previ a la pr\u00f2rroga o els penals: els gols dels visitants. si en finalitzar els dos partits cap equip va superar l'altre en gols a favor, es compta la quantitat de gols aconseguits per cada equip en el partit que va jugar com a visitant. si un equip va marcar m\u00e9s gols com a visitant en finalitzar els dos partits, ser\u00e0 el guanyador de l'eliminat\u00f2ria, per\u00f2 si persisteix la igualtat tamb\u00e9 en els gols com a visitant, es procedeix a la pr\u00f2rroga o penals. un exemple d'aquest sistema s\u00f3n les fases eliminat\u00f2ries de la lliga de campions de la uefa.\n\n\n=== faltes i represa del joc ===\ncada vegada que un jugador intenti colpejar a un altre, l'empenti, el retingui per a obtenir un avantatge, l'escupi o toqui la pilota amb els bra\u00e7os (excepte el porter a l'\u00e0rea de penal), l'\u00e0rbitre assenyalar\u00e0 un tir lliure directe a favor de l'equip que no va cometre la infracci\u00f3, que s'executar\u00e0 des del lloc on es va cometre. si va passar dins l'\u00e0rea de penal pr\u00f2pia, independentment de la posici\u00f3 de la pilota i si la pilota estava en joc, se senyalar\u00e0 un penal en contra de l'equip infractor.\nsi el jugador juga de forma perillosa, obstaculitza a un adversari o impedeixi al porter treure la pilota amb les seves mans, se senyalar\u00e0 un tir lliure indirecte a favor de l'equip que no va cometre la infracci\u00f3, que s'executar\u00e0 des del lloc on es va cometre. a m\u00e9s se senyalar\u00e0 tir lliure indirecte si el porter mant\u00e9 la pilota en les seves mans durant m\u00e9s de 6 segons o toca la pilota amb les mans despr\u00e9s d'haver-la tocat anteriorment, la rep d'un company o directament d'un servei de banda.\nun jugador pot ser mereixedor de rebre una targeta groga (amonestaci\u00f3) o vermella (expulsi\u00f3), si comet una infracci\u00f3 de les especificades al reglament. si un jugador rep una targeta vermella, ser\u00e0 expulsat del terreny de joc i no podr\u00e0 ser substitu\u00eft per un altre. si un jugador rep dues targetes grogues en el mateix partit, rebr\u00e0 una targeta vermella i ser\u00e0 expulsat. les targetes s\u00f3n un mecanisme per fer complir les regles del joc per part dels jugadors.\nsi la pilota surt fora del terreny de joc per la l\u00ednia de fons, despr\u00e9s de ser tocada per un jugador de l'equip defensor, es concedeix un servei de c\u00f3rner a l'equip rival. si l'\u00faltim jugador en tocar-la pertany a l'equip atacant, es concedeix un servei de porta a l'equip defensor. si la pilota surt fora del camp per una de les l\u00ednies de banda, es concedeix un servei de banda a l'equip que no va tocar la pilota per darrer cop.\n\n\n=== posici\u00f3 t\u00e0ctica dels jugadors ===\n\n\n==== porter ====\n\nel porter, \u00e9s el jugador que t\u00e9 com a objectiu principal evitar que la pilota entri a la seva porteria durant el joc, cosa que es coneix com a gol. el porter \u00e9s l'\u00fanic jugador que pot tocar la pilota amb les seves mans durant el joc actiu, encara que nom\u00e9s dins de la seva pr\u00f2pia \u00e0rea. cada equip ha de presentar un \u00fanic porter en la seva alineaci\u00f3. en cas que el jugador hagi d'abandonar el terreny de joc per qualsevol motiu, haur\u00e0 de ser substitu\u00eft per un altre futbolista, sia un que es trobi jugant o un substitut. aquest tipus de jugadors han de portar una vestimenta diferent a la dels seus companys, els seus rivals (incl\u00f2s el porter) i el cos arbitral. en general solen dur el n\u00famero 1 estampat sobre la seva samarreta, encara que poden dur un dorsal diferent.\n\n\n==== defensa ====\n\nel defensa, tamb\u00e9 conegut com a defensor, \u00e9s el jugador situat una l\u00ednia davant del porter i una per darrere dels migcampistes, el principal objectiu \u00e9s aturar els atacs de l'equip rival. generalment aquesta l\u00ednia de jugadors es troba en forma arquejada, quedant alguns defenses ubicats m\u00e9s a prop del porter que els altres. si \u00e9s nom\u00e9s un jugador el situat m\u00e9s enrere, rep el nom d'alliberat; si s\u00f3n dos o m\u00e9s, reben el nom de zagueigs. els defensors ubicats en els costats del terreny s\u00f3n anomenats laterals, i a causa del seu lloc (m\u00e9s a prop dels migcampistes) aquests poden avan\u00e7ar m\u00e9s en el terreny si ho desitgen.\n\n\n==== centrecampista ====\n\nel centrecampista, tamb\u00e9 conegut com a migcampista, \u00e9s el jugador situat a la zona del centre del terreny, una l\u00ednia per davant dels defenses i una per darrere dels davanters, amb l'objectiu de coordinar el joc entre les altres l\u00ednies i assistir a les mateixes en cas de ser necessari. igual que la l\u00ednia de defenses, els jugadors ubicats en una l\u00ednia mitjana reben noms d'acord amb el lloc del terreny on juguin: centre, esquerra o dreta. en alguns casos un o m\u00e9s jugadors, generalment els centres, s'ubiquen m\u00e9s endavant, entre la seva l\u00ednia i la dels davanters, per col\u00b7laborar amb aquests \u00faltims. els jugadors d'aquesta posici\u00f3 particular reben el nom d'armadors, enganxalls, o mitjapunta. a causa de la posici\u00f3 d'aquests \u00faltims, la l\u00ednia mitjana pot obtenir una aparen\u00e7a de rombe (vegeu tercera imatge). es pot observar com els migcampistes formen un rombe. aquests s'encarreguen d'ajudar a la defensa i a la davantera del seu equip.\n\n\n==== davanter ====\n\nel davanter, tamb\u00e9 conegut com a atacant, punter, punta, artiller, killer de l'\u00e0rea o ariet. \u00e9s el jugador situat m\u00e9s endavant que els seus companys, una l\u00ednia per davant dels migcampistes, el principal objectiu del qual \u00e9s el de marcar gols. la seva funci\u00f3 se sol limitar a atacar, deixant de banda l'acte de defensar, el que no vol dir que en qualsevol situaci\u00f3 de perill, el davanter es converteixi en un centrecampista m\u00e9s per adoptar una estrat\u00e8gia defensiva. els davanters solen ser els jugadors m\u00e9s coneguts, ja que s\u00f3n els autors dels gols de l'equip. aquests jugadors tamb\u00e9 reben el seu nom d'acord amb la posici\u00f3 on juguin: centre, esquerra o dreta. de vegades s'utilitza la paraula extrem per indicar que aquest jugador es troba m\u00e9s allunyat del centre de la pista (a la seva amplada): per exemple, un davanter extrem esquerre.\n\n\n== noms del joc ==\n\nquan es va crear la football association el 1863, junt amb la creaci\u00f3 de l'esport, es va escollir el nom de futbol associaci\u00f3 (association football amb angl\u00e8s) per aquest nou joc. es va optar per aquest nom per diferenciar-lo d'altres codis de futbol de l'\u00e8poca, principalment del rugby football, un dels m\u00e9s populars del moment.\nel significat de la paraula futbol varia segons el lloc on se'n parli. a gran part dels pa\u00efsos catalanoparlants el terme futbol fa refer\u00e8ncia al futbol associaci\u00f3. en alguns altres pa\u00efsos, on el futbol associaci\u00f3 no \u00e9s un dels esports m\u00e9s populars, el terme futbol s'associa amb altres modalitats del futbol. hi ha pa\u00efsos que utilitzen el terme soccer, com per exemple els estats units, (derivat de association football en els anys 1880) per referir-se al futbol associaci\u00f3. als pa\u00efsos de parla castellana tamb\u00e9 s'accepten els mots balompi\u00e9, utilitzat a algunes zones d'espanya i en els noms de diferents clubs d'aquest pa\u00eds, i futbol o futbol/futbol soccer a am\u00e8rica central, igual que a m\u00e8xic.\n\n\n== organismes rectors ==\nveure futbol arreu del m\u00f3nl'organisme encarregat de dirigir el futbol i altres esports associats com el futbol sala i el futbol platja a nivell internacional \u00e9s la f\u00e9d\u00e9ration internationale de football association, m\u00e9s coneguda pel seu acr\u00f2nim fifa, amb seu a z\u00faric, su\u00efssa. aquest ens planteja 5 punts principals per a garantir el bon desenvolupament de l'esport: millorar el futbol des del seu car\u00e0cter universal, educatiu i cultural, aix\u00ed com millorar els valors humans que planteja el mateix; organitzar competicions de l'esport; elaborar un reglament per a mantenir l'esperit del joc; controlar les diferents formes del futbol, adoptant mecanismes per a millorar les mateixes; i impedir certes pr\u00e0ctiques que afecten l'ess\u00e8ncia de l'esport.existeixen tamb\u00e9 sis confederacions regionals associades a la fifa:\n\n\u00e0sia: asian football confederation (afc)\n\u00e0frica: confederation of african football (caf)\nnord-am\u00e8rica, am\u00e8rica central i el carib: confederation of north, central american and caribbean association football confederation (concacaf)\neuropa: union of european football associations (uefa)\noceania: oceania football confederation (ofc)\nam\u00e8rica del sud: south american football confederation (conmebol)les diferents associacions nacionals estan afiliades tant a la fifa directament, com a la seva respectiva confederaci\u00f3 continental.\na espanya els organismes encarregats de dirigir el futbol s\u00f3n:\n\nreial federaci\u00f3 espanyola de futbol (rfef). \u00f2rgan rector a nivell espanyol.\nfederaci\u00f3 catalana de futbol (fcf). \u00f2rgan rector a nivell catal\u00e0.\nfederaci\u00f3 valenciana de futbol (ffcv). \u00f2rgan rector a nivell valenci\u00e0.\nfederaci\u00f3 de futbol de les illes balears (ffib). \u00f2rgan rector a nivell balear.\nliga de f\u00fatbol profesional (lfp). \u00e9s l'associaci\u00f3 dels clubs i regeix tot el futbol professional.\nasociaci\u00f3n de futbolistas espa\u00f1oles (afe). associaci\u00f3 encarregada de vetllar pels interessos dels futbolistes.l'encarregat del manteniment de les regles del joc no \u00e9s la fifa en si mateixa, sin\u00f3 la international football association board (ifab).\n\n\n== desenvolupament mundial ==\n\n\n=== futbol femen\u00ed ===\n\nel futbol femen\u00ed ha tingut un creixement lent en el futbol modern, principalment pels obstacles socials i culturals que no permeten l'ingr\u00e9s ple de la dona a l'esport. la primera trobada femenina sota les regles del futbol del qual es tenen registres va succeir el 1892 a glasgow, esc\u00f2cia. el 1921 el futbol femen\u00ed va ser prohibit a anglaterra, fet que no li va permetre expandir a la resta del m\u00f3n. el 1969 el futbol femen\u00ed es va tornar a organitzar a anglaterra, motiu pel qual comen\u00e7\u00e0 a expandir-se fora del seu territori. la primera trobada internacional de seleccions de futbol femen\u00ed va oc\u00f3rrer el 1972, casualment 100 anys despr\u00e9s de la primera trobada masculina, on anglaterra va v\u00e8ncer a esc\u00f2cia per 3 a 2. els primers tornejos mundials van comen\u00e7ar a disputar en els anys 1990: la copa mundial femenina de futbol a partir del 1991 i com esport dels jocs ol\u00edmpics des de 1996.\n\n\n=== economia ===\nsegons estimacions de la fifa, durant el per\u00edode 2003-2006 aquest organisme va tenir ingressos per 3.238 milions de francs su\u00efssos (chf) i despeses per 2.422 milions de chf, la qual cosa dona un super\u00e0vit de 816 milions de chf. el 92% (2.986 milions de chf) dels ingressos estan relacionats amb les competicions internacionals, particularment la retransmissi\u00f3 per televisi\u00f3 de la copa del m\u00f3n de futbol de 2006, que compr\u00e8n 1.660 milions de chf d'aquest valor. la resta dels ingressos es divideixen en parts iguals entre ingressos financers i altres ingressos d'explotaci\u00f3. del total dels ingressos, 714 milions de chf s'aconsegueixen per concepte de drets de marxandatge. molts d'aquests ingressos es donen en punts de venda en els voltants dels estadis de la copa mundial de futbol. pel que fa a les despeses, el 69% (1.682 milions de chf) dels mateixos estan dedicats a l'organitzaci\u00f3 de campionats i al desenvolupament de l'esport: un 46% de les despeses totals (1.125 milions de chf) i un 23% (557 milions de chf) respectivament. el 26% (622 milions de chf) es va dedicar a despeses operatives, com ho s\u00f3n el transport, lloguers, despeses jur\u00eddiques, comunicacions, entre d'altres. l'altre 5% (118 milions de chf) corre per efectes del canvi de divises i interessos.els pressupostos dels clubs de futbol es poden trobar en diferents valors depenent de la zona del m\u00f3n on es trobin. els majors pressupostos es poden trobar a europa, particularment en les principals lligues d'alemanya, espanya, it\u00e0lia i anglaterra. en gran part de sud-am\u00e8rica els majors ingressos es deuen a la transfer\u00e8ncia de jugadors a les lligues europees, els fons aportats per les transmissions de la televisi\u00f3 i la publicitat en les samarretes. per la banda dels europeus, els drets televisius, la publicitat, la venda d'entrades i el marxandatge cobreixen gran part del pressupost.el futbol tamb\u00e9 compleix un rol solidari. una de les principals aportacions de la fifa al desenvolupament de l'esport en \u00e0rees on es fa dif\u00edcil per manca de materials i t\u00e8cniques de desenvolupament \u00e9s el programa goal. d'altra banda, la fifa treballa amb unicef des de 1999, oferint material de treball relacionat amb el futbol perqu\u00e8 aquest sigui repartit per aquesta organitzaci\u00f3 de les nacions unides. regularment es realitzen a tot el m\u00f3n partits amistosos amb prop\u00f2sits ben\u00e8fics, els promotors solen ser estrelles del futbol mundial.s'ent\u00e9n per fitxatge o trasp\u00e0s, a la transfer\u00e8ncia d'un futbolista d'un club a un altre a canvi d'una suma econ\u00f2mica que paga el club que rep el jugador al qual fa el lliurament. alguns d'aquests fitxatges poden assolir preus molt alts. a continuaci\u00f3 es destaquen els deu fitxatges m\u00e9s cars de la hist\u00f2ria del futbol:\n\nen negreta jugadors actius en el seu club de dest\u00ed.\n\n\n== competicions internacionals ==\nla principal competici\u00f3 internacional del futbol \u00e9s la copa del m\u00f3n de la fifa. aquesta competici\u00f3 t\u00e9 lloc cada quatre anys. hi competeixen m\u00e9s de 190 seleccions nacionals a les qualificacions. a les fases finals hi participen 32 seleccions nacionals i dura unes quatre setmanes. la copa del m\u00f3n de futbol de 2014 va tenir lloc a brasil el 2014, el 2018 se celebr\u00e0 a r\u00fassia.hi ha hagut un torneig de futbol a cada olimp\u00edada des del 1900, excepte els jocs ol\u00edmpics del 1932 a los angeles. abans de l'inici de la copa del m\u00f3n, els jocs ol\u00edmpics (especialment durant els anys 20) tenien el mateix prestigi que la copa del m\u00f3n. originalment, la prova era nom\u00e9s per a jugadors amateurs, tanmateix, des dels jocs ol\u00edmpics d'estiu de 1984 hi poden participar jugadors professionals, encara que amb certes restriccions per evitar que alguns pa\u00efsos nom\u00e9s duguin els millors jugadors. actualment, el torneig dels jocs ol\u00edmpics es juga al nivell sub-21. en jocs ol\u00edmpics abans del 1984 s'hi permitien un nombre restringit de jugadors m\u00e9s grans de 21 anys per equip; per\u00f2 des dels jocs del 2008 no es permet.\ndespr\u00e9s de la copa del m\u00f3n, les competicions m\u00e9s importants s\u00f3n els campionats continentals, que s'organitzen per cada confederaci\u00f3 continental i es juguen entre equips nacionals. aquestes s\u00f3n la uefa (european football championship), la conmebol (copa am\u00e8rica), la caf (copa d'\u00e0frica de nacions), la afc (copa d'\u00e0sia), la concacaf (copa d'or de la concacaf) i la ofc (copa ofc de les nacions). les competicions m\u00e9s prestigioses en el futbol de clubs s\u00f3n els campionats continentals respectius, que normalment es juguen entre campions nacionals, per exemple la lliga de campions de la uefa a europa o la copa libertadores a sud-am\u00e8rica. els guanyadors de cada competici\u00f3 continental participen en el campionat del m\u00f3n de clubs.al marge de la fifa, hi ha una organitzaci\u00f3 internacional, la conifa (confederaci\u00f3 d'associacions de futbol independents), que des de 2003 es compon dels equips que representen a les nacions, les depend\u00e8ncies, els estats no reconeguts, les minories, els pobles sense estat, les regions i les micronacions no afiliades a la fifa, i que cada dos anys organitza la copa del m\u00f3n conifa.\n\n\n== modalitats ==\n\n\n=== principals ===\n\n\n==== futbol sala ====\nel futbol sala o futsal es juga entre dos equips de 5 jugadors cada un, sent un d'ells el porter. es juguen dos temps de 20 minuts cada un. cada partit es juga sobre una superf\u00edcie de material s\u00f2lid d'uns 40 per 20 metres. la resta de normes s\u00f3n pr\u00e0cticament iguals a les del futbol tradicional, amb algunes difer\u00e8ncies, com la falta del fora de joc i l'\u00fas dels peus per efectuar els serveis de banda.\n\nfutbol 11\nfutbol sala\nfutbol 7\nfutbol platja\nfutbol indoorel showball o showbol (variant del futbol), \u00e9s molt semblant al futbol sala, per\u00f2 en un espai m\u00e9s petit. va ser creat el 2007 i, encara que no \u00e9s molt conegut en el m\u00f3n, a sud-am\u00e8rica ha creat molta atracci\u00f3. la idea va ser pensada pels exjugadors diego armando maradona (argent\u00ed) i iv\u00e1n zamorano (xil\u00e8). principalment \u00e9s una esp\u00e8cie de \"show\" a base del futbol; on els jugadors s\u00f3n famosos exfutbolistes. hi ha diverses seleccions de showbol, es destaquen l'argentina, la xilena, la peruana, la uruguaiana, la brasilera i la mexicana.\n\n\n== competicions oficials de pa\u00efsos i estats ==\n\n\n=== competicions mundials ===\ncopa del m\u00f3n de futbol (mundial)\ncopa del m\u00f3n de futbol femenina (mundial femen\u00ed)\ncopa confederacions\n\n\n=== competicions europees ===\neurocopa de futbol (campionat d'europa de futbol)\ncampionat brit\u00e0nic de futbol\ncampionat escandinau de futbol (campionat n\u00f2rdic)\ncopa balc\u00e0nica de nacions\ncopa b\u00e0ltica de futbol\ncopa dr. ger\u00f6\n\n\n=== competicions americanes ===\ncopa am\u00e8rica de futbol\ncampionat de la concacaf (cccf, nafc, concacaf i copa d'or)\n\n\n=== competicions africanes, asi\u00e0tiques i oce\u00e0niques ===\ncopa d'\u00e0frica de futbol\ncopa d'\u00e0sia de futbol\ncopa del golf de futbol\ncampionat \u00e0rab de clubs de futbol\ncopa d'oceania de futbol\n\n\n== competicions de clubs internacionals ==\n\n\n=== competicions entre continents ===\npetita copa del m\u00f3n\ncopa intercontinental de futbol ja no existeix, ara \u00e9s el campionat del m\u00f3n de clubs\ncampionat del m\u00f3n de clubs (toyota cup)\ncopa interamericana\ncopa afro-asi\u00e0tica de futbol\n\n\n=== competicions europees ===\ncopa d'europa (lliga de campions de la uefa)\nrecopa d'europa\ncopa de la uefa (inclou copa de les ciutats en fires)\nsupercopa d'europa\ncopa intertoto de la uefa\ncampionat dels pirineus\ncopa mitropa\ncopa llatina\ncopa balc\u00e0nica de clubs\ncopa anglo-italiana\ncopa dels alps\ncopa de la comunitat d'estats independents\n\n\n=== competicions americanes ===\ncopa libertadores de am\u00e9rica (des de 1960)\ncopa sud-americana (des de 2002)\nrecopa sud-americana (des de 1989)\ncopa mercosur (1998-2001, desapareguda)\ncopa merconorte (1998-2001, desapareguda)\ncopa conmebol (1992-1999, desapareguda)\nsupercopa sud-americana (1988-1997, desapareguda)\ncopa de campions de la concacaf\nrecopa de la concacaf\ncopa gegants de la concacaf\n\n\n=== competicions africanes ===\nlliga de campions de la caf\ncopa confederaci\u00f3 africana de futbol\nrecopa africana de futbol\ncopa de la caf de futbol\nsupercopa africana de futbol\n\n\n=== competicions asi\u00e0tiques i oce\u00e0niques ===\nlliga de campions de l'afc\nrecopa asi\u00e0tica de futbol\ncopa de l'afc de futbol\nsupercopa asi\u00e0tica de futbol\ncopa de campions del golf\ncopa de campions d'oceania\n\n\n== tornejos amistosos ==\n\ntorneig joan gamper\ntorneig ciutat de barcelona\ntorneig nostra catalunya\ntorneig d'hist\u00f2rics\ntorneig costa brava\ncopa barcelona\ntorneig ciutat de terrassa\ntrofeu moscard\u00f3\n\n\n== clubs de futbol ==\nvegeu llista de clubs de futbol\n\n\n== futbolistes guanyadors de la pilota d'or ==\nvegeu pilota d'or.\n\n\n== refer\u00e8ncies ==\n\n\n== bibliografia ==\nscala, luca. catal\u00e0 de l'alguer: criteris de llengua escrita.  publicacions de l'abadia de montserrat, 2003. isbn 84-8415-463-7. \nel f\u00fatbol, d'ildefonso garc\u00eda. madrid, 1998, acento editorial. isbn 84-483-0337-7.\nel f\u00fatbol contado con sencillez, d'alfredo rela\u00f1o. madrid, 2001, maeva ediciones. isbn 84-95354-40-3.\nla filosof\u00eda del f\u00fatbol, de mark perryman. barcelona, 1997, edhasa. isbn 84-350-6501-4.\nenciclopedia del calcio mondiale, de giuseppe sicari y alexia giusti. mil\u00e0, 2004, sep editrice.\napuntes del bal\u00f3n, de jorge valdano. madrid, 2001, la esfera de los libros. isbn 84-9734-006-x.\nla ley del f\u00fatbol. el \u00e1rbitro en casa, de joaqu\u00edn ramos marco y lu\u00eds pe\u00f1a t\u00e9llez. madrid, 2001, la esfera de los libros. isbn 84-9734-013-2.\ncaldera de pasiones, de carlos toro. madrid, 1996, ediciones temas de hoy. isbn 84-7880-614-8. premio don bal\u00f3n 1996.\nnegocio redondo, de miguel \u00e1ngel nieto. madrid, 1996, ediciones temas de hoy. isbn 84-7880-613-x. premio don bal\u00f3n 1996.\na bote pronto, de carlos f.santander. madrid, 1997, ediciones temas de hoy. isbn 84-7880-720-9. premio don bal\u00f3n 1997.\n\n\n== vegeu tamb\u00e9 ==\n\ntsu chu\nequipament dels futbolistes\ndia internacional contra l'homof\u00f2bia en el futbol\ntifo\nfutbol sala\nfutbol a tres bandes\nfutbol\u00ed\nfutbol de taula\ncalcio fiorentino\nvolata\n\n\n== enlla\u00e7os externs ==\nfederaci\u00f3 internacional de futbol associaci\u00f3 (angl\u00e8s)\nuni\u00f3 de federacions europees de futbol\ndiccionari de futbol del termcat"