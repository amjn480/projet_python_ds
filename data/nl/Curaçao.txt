"cura\u00e7ao (papiaments: k\u00f2rsou), officieel: land cura\u00e7ao (papiaments: pais k\u00f2rsou, engels: country cura\u00e7ao), is een land binnen het koninkrijk der nederlanden. het grondgebied en de zee van het land cura\u00e7ao bestaan uit de eilanden cura\u00e7ao en klein cura\u00e7ao en de daarbij behorende territoriale zee.\nhet is gelegen in de zuidelijke cara\u00efbische zee, net voor de kust van venezuela. de hoofdstad en grootste plaats van cura\u00e7ao is willemstad.\ntot 10 oktober 2010 was cura\u00e7ao een eilandgebied (een soort gemeente) van de nederlandse antillen, een voormalig land binnen het koninkrijk der nederlanden.\ncura\u00e7ao heeft de status van landen en gebieden overzee (lgo) binnen de europese unie (eu). het eiland valt niet onder het grondgebied van de eu, maar de inwoners bezitten wel de rechten van het eu-burgerschap.\n\n\n== geschiedenis ==\n\n\n=== prekoloniale geschiedenis ===\nde vroegste sporen van menselijke bewoning op cura\u00e7ao zijn te vinden in rooi rincon. het betreft een abri, een natuurlijke overhang in de rotsen van indianen die niet bekend waren met aardewerk. de resten die zijn aangetroffen bestaan uit afvalhopen van schelp, dierlijk botmateriaal en steen. de voorwerpen zijn van steen en schelp gemaakt, die voor verschillende doeleinden kunnen zijn gebruikt. ook zijn hier rotstekeningen aanwezig. de datering van deze oudste resten van cura\u00e7ao ligt tussen ca. 2900 en 2300 v.chr. vergelijkbare resten en menselijke graven zijn bekend van de st. michielsberg, ca. 2000 tot 1600 v.chr.\nresten van aardewerk uit de keramische periode zijn gevonden bij onder andere knip en san juan. de dateringen liggen tussen ca. 450 en 1500 na christus. het materiaal behoort tot de dabajuroid-cultuur. deze mensen worden caquetio genoemd. op basis van hun taal deelt men deze voormalige indiaanse bewoners in bij de arowakken. de caquet\u00edos leefden in kleine nederzettingen met tot ongeveer 40 inwoners. de dorpjes lagen vaak in de buurt van binnenbaaien aan voornamelijk de zuidkust. de latere caquet\u00edos leefden van kleinschalige verbouw van onder meer cassave, van visserij, het verzamelen van schelpdieren en van jacht op klein wild. daarnaast dreven zij handel met indianen van andere eilanden en van het vasteland. woonplaatsen zijn gevonden bij onder andere knip en santa barbara.\nwetenschappelijke aandacht voor de eerste bewoners van de nederlandse antillen was er al vroeg. zo voerde de amateur a.j. van koolwijk in de 19e eeuw veldverkenningen uit. ook inventariseerde hij de rotstekeningen op het eiland. sindsdien hebben velen zich beziggehouden met de vroegste bewoners van cura\u00e7ao.\n\n\n=== spaanse periode ===\nde eerste europeaan die cura\u00e7ao bezocht was op 26 juli 1499 de spanjaard alonso de ojeda die er kort aan wal ging tijdens een expeditie. op dat moment woonden er ongeveer 2000 caquetio op het eiland. dit leidde ertoe dat andere spaanse invallen volgden en het eiland werd bezet. in 1515 werden vrijwel alle caquetio als slaven weggevoerd naar hispaniola om te werken in de mijnen. de spanjaarden vestigden zich op het eiland in 1527. het eiland werd echter bestuurd vanuit een van de spaans-venezolaanse steden. de spanjaarden importeerden veel exoten naar cura\u00e7ao. paarden, schapen, geiten, varkens en rundvee werden vanuit europa of een van de spaanse koloni\u00ebn op het eiland ge\u00efntroduceerd. ook diverse uitheemse bomen en planten werden door de spanjaarden aangeplant.\ndat was vaak een kwestie van trial and error. daardoor komt het dat zij ook gewassen en landbouwmethoden van de caquetio leerden kennen en gebruiken. parallellen op andere cara\u00efbische eilanden zijn uit bronnen bekend. niet alle ingevoerde exoten hadden evenveel succes. met het vee ging het in het algemeen goed; de spanjaarden lieten het vee los lopen in de kunuku en op de savannes. het vee werd gehoed door caquetio en spanjaarden. schapen, geiten en rundvee deden het relatief het beste. volgens historische bronnen waren er duizenden op het eiland. met de landbouw ging het daarentegen beduidend slechter. omdat de opbrengsten van de cura\u00e7aose agricultuur teleurstellend waren, de zoutpannen geen hoge opbrengst hadden en er geen edelmetalen te vinden waren, noemden de spanjaarden het eiland een \"isla inutil\", een nutteloos eiland.\nna verloop van tijd nam het aantal spanjaarden dat op cura\u00e7ao woonde af. daarentegen stabiliseerde het aantal indiaanse bewoners zich. vermoedelijk vond er, door natuurlijke aanwas, terugkeer en kolonisatie, zelfs bevolkingstoename van de caquetio plaats. in de laatste decennia van de spaanse bewoning werd cura\u00e7ao gebruikt als een grote veehouderij. spanjaarden woonden dan rond santa barbara, santa ana en in dorpjes op het westelijke deel van het eiland. caquetio woonden voor zover bekend verspreid over het eiland.\n\n\n=== west-indische compagnie ===\nin augustus 1634 vielen de nederlanders, dat wil zeggen de west-indische compagnie (wic), cura\u00e7ao aan. de op het eiland aanwezige spanjaarden (een dertigtal) gaven zich bij san juan over. alle spanjaarden en een groot deel van de caquetio werden door de nederlanders naar venezuela gebracht en daar aan wal gezet. ongeveer dertig inheemse gezinnen mochten op het eiland blijven wonen. de belangrijkste reden voor de inval en verovering was dat de wic op zoek was naar een uitvalsbasis voor handel en kaapvaart. cura\u00e7ao lag gunstig ten opzichte van de spaanse koloni\u00ebn op het vasteland. ook had het de beste natuurlijke haven tot dan toe bekend in het cara\u00efbisch gebied. daarnaast zocht de wic naar een goede bron van zout. zowel op de kust van venezuela als op bonaire waren goede zoutpannen te vinden. op cura\u00e7ao zelf was camp\u00eachehout, een grondstof voor een natuurlijke verf, vee, kalk en brandstof te vinden.\nna de verovering consolideerde de wic zijn aanspraken door fortificaties te bouwen. omdat drinkwater van levensbelang was werd in 1634-35 een fort gebouwd bij de waterbron aan de noordoostkant van de sint annabaai. dit fort bestond uit aarden wallen met een palissade en enkele stukken geschut. rond het fort werden voetangels gestrooid. in 1635-36 werd begonnen met de bouw van fort amsterdam op punda. de eerste bouwfase werd onder leiding van admiraal johan van walbeek aangelegd in de vorm van een vijfpuntige ster en bestond uit een kern van aarde en koraal. hiertegen werd een schil opgetrokken van met klei gemetseld koraal. later werd deze schil opgetrokken uit metselwerk.\nin de eerste drie jaren waren de leefomstandigheden voor de wic'ers slecht. voor voedsel en bouwmateriaal was men grotendeels afhankelijk van import uit europa. de toevoer was zeer onregelmatig; er kon meer dan een half jaar voorbijgaan zonder aanvoer. gevolg was dat veel loslopend vee werd gevangen en geslacht. ander voedsel ging op rantsoen. water moest vanaf de bron naar de punda worden gebracht. soldaten en oversten sliepen in tenten. een deel van de soldaten werd door barre woonomstandigheden, slechte voedselvoorziening en het harde werk, maar vooral door de eentonigheid en verveling ontevreden. er leek muiterij op handen, maar dit werd afgewend door de rantsoenen te verhogen en drank aan te bieden. van walbeek schreef naar de heren xix, dat hij aanraadde om de salarissen en rantsoenen te verhogen, omdat de soldaten niet waren aangenomen om fortificaties te bouwen.\n\n\n=== consolidatie ===\nde spanjaarden smeedden plannen om cura\u00e7ao te heroveren op de nederlanders. informatie over troepenmacht, fortificaties, buitenposten, voedselvoorraad en ammunitie werd verzameld op drie manieren. indianen die op cura\u00e7ao woonden werden ontvoerd en verhoord. wic-ers die zout kwamen halen op de kust van venezuela werden gevangengenomen en verhoord. ten slotte stuurde spanje spionnen naar cura\u00e7ao. twee landingsplaatsen lagen voor de hand: piscaderabaai en het spaanse water. het schottegat was te goed verdedigd. de spanjaarden brachten hun plannen ten uitvoer en voeren uit met een aantal schepen. deze zijn door een storm afgedreven en hebben cura\u00e7ao nooit bereikt. voor de wic een geluk; de spaanse troepenmacht was sterker en had vermoedelijk gewonnen.\nde heren xix in amsterdam waren vanaf 1634 verdeeld over de toekomst van cura\u00e7ao. de fortificaties en manschappen hadden veel geld gekost en de opbrengsten waren mager. toch werd cura\u00e7ao aangehouden, vermoedelijk meer een gevolg van besluiteloosheid dan van een beredeneerd besluit. na verloop van tijd bewees cura\u00e7ao zijn waarde voor de wic. na het verlies van nederlands-brazili\u00eb in 1654 werd cura\u00e7ao steeds belangrijker. door de gunstige geografische positie was zowel handel op terra fierme, in venezuela, als op andere cara\u00efbische eilanden mogelijk. ook onderhield men contacten met koloni\u00ebn in noord-amerika, waaronder nieuw-nederland.\nde cura\u00e7aose bevolking groeide gestaag, mede door de komst van sefardische joden uit brazili\u00eb. ook stelde de wic cura\u00e7ao open voor planters; europeanen die zich wilden vestigen om landbouw te bedrijven. ook soldaten die hun tijd uitgediend hadden waren welkom om te blijven. vanzelfsprekend was het doel om voldoende voedsel voor de cura\u00e7aose bevolking te produceren. daarnaast wilde de wic ook, dat planters handelsgewassen gingen verbouwen. hiertoe behoorden onder meer indigo, katoen, tabak, mais of sorgo en suikerriet. de oudste tuinen, dat waren de boerderijen, worden vermeld vanaf het begin van de nederlandse aanwezigheid. de eerste plantages werden aangelegd vanaf rond 1650. hato, savonet, st. barbara, santa maria, piscadera, groot en klein sint joris en san juan zijn er enkele van. een deel van de plantages bleef in bezit van de wic.\n\n\n=== slavenhandel en vrijhaven ===\nin 1665 begon de wic met slavenhandel. de slaven werden aangevoerd uit west-afrika en werden op cura\u00e7ao aan land gebracht, waar ze na de \"middle passage\" enige tijd konden aansterken. de slaven werden verhandeld op een plaats die nu asiento heet en ook op de plantage zuurzak (nu villapark zuurzak). al snel ontstond hier de belangrijkste regionale slavernij. de wic leverde slaven tegen zeer scherpe prijzen en concurreerde zo de engelse, franse en portugese handelaren de markt uit. slaven werden door handelaren gekocht en vervolgens verscheept naar diverse bestemmingen in midden-amerika en zuid-amerika. een relatief klein deel van de aangekomen afrikanen bleef op cura\u00e7ao. de meesten hiervan kwamen terecht op een van de plantages. een deel werd door handelaren en ambachtslieden gekocht en bleven zo in de omgeving van willemstad. willemstad ontstond in de tweede helft van de 17e eeuw en lag direct naast het fort, op het huidige punda. in de 18e eeuw werden ook (pak)huizen op otrobanda gebouwd. vanwege de vrije geschutslinies waren er wel regels verbonden aan de bouw van huizen op otrobanda.\nde wic maakte cura\u00e7ao in 1674 tot vrijhaven waardoor het een sleutelpositie verkreeg in de internationale handelsnetwerken. mede hierdoor werd het in de 17e eeuw een van de welvarendste eilanden in het cara\u00efbisch gebied. dit zette kwaad bloed bij andere mogendheden, met name engeland en frankrijk. een gevolg daarvan was dat cura\u00e7ao in 1713 tijdens de cassard-expeditie korte tijd werd belegerd door de franse kaapvaarder jacques cassard, die zich ten slotte liet afkopen. de belegering had nadeel berokkend aan de bewoners van het eiland. uitvoerig gespecificeerde lijsten van de geleden schade zijn bewaard gebleven in het oac in het nationaal archief den haag. in 1716 brak er een kleine slavenopstand uit, maar de opstandelingen werden opgepakt. tien opstandelingen, waaronder maria, werden ter dood veroordeeld.\nin de 18e eeuw probeerde cura\u00e7ao zijn handelspositie te consolideren. de handel in venezuela en andere spaanse koloni\u00ebn werd echter verhinderd door de spaanse kustwacht. deze was speciaal aangesteld om de illegale handel vanuit venezuela in tabak en cacao een halt toe te roepen. de engelsen en fransen werden in het cara\u00efbisch gebied steeds sterker. de positie van cura\u00e7ao nam mede door deze factoren in belang af. ook was van belang, dat cura\u00e7ao niet geschikt was voor de grootschalige verbouw van suikerriet, katoen, tabak of andere tropische plantagegewassen. pogingen daartoe werden eind 17e en begin 18e eeuw gestaakt. de landbouw van cura\u00e7ao richtte zich op voedselvoorziening voor de eigen bevolking. desondanks moest een deel van het voedsel worden ge\u00efmporteerd. slavenhandel bleef de belangrijkste bron van inkomsten voor de nederlanders, niet het minst vanwege de concurrerende prijzen van de slaven.\n\n\n=== nederlandse kolonie ===\nna het faillissement van de wic in 1791 werd cura\u00e7ao een echte nederlandse kolonie. in 1795 kwamen de slaven op cura\u00e7ao in opstand. de opstand stond onder leiding van tula, een slaaf die een centrale rol speelt in de geschiedenis van cura\u00e7ao. de opstand werd na een korte periode neergeslagen. in 1800 werd cura\u00e7ao bezet door de britten, die in 1803 door de plaatselijke bevolking werden verdreven. in 1807 veroverden de britten het eiland opnieuw. in 1816 kregen de nederlanders cura\u00e7ao terug en viel cura\u00e7ao weer onder het nederlands bestuur. om de bestuurskosten te verlagen werden de west-indische koloni\u00ebn in 1828 teruggebracht tot \u00e9\u00e9n kolonie met een gouverneur-generaal in paramaribo. in 1845 kwam men hier gedeeltelijk op terug omdat het besturen van de eilanden vanuit suriname niet goed werkte. vanaf dat jaar waren er weer twee west-indische koloni\u00ebn:\n\nsuriname\ncura\u00e7ao en onderhorigheden, zowel de bovenwindse als de benedenwindse eilandenin navolging van engeland (1834) en frankrijk (1848) werd door de nederlandse regering in 1863 de slavernij afgeschaft. de slaveneigenaren werden voor het verlies van hun eigendom door de nederlandse staat met 200 gulden per slaaf gecompenseerd.\ntot in het begin van de twintigste eeuw leefde cura\u00e7ao van handel, landbouw en visserij. het economische tij keerde in 1914 toen grote aardoliereserves in venezuela werden ontdekt. shell vestigde meteen een olieraffinaderij op het eiland, raffinaderij isla, bij asiento - waar eerder in slaven gehandeld werd. tijdens de tweede wereldoorlog speelde het eiland een belangrijke rol bij de levering van brandstof voor de geallieerde troepen.\nin 1954 verkreeg cura\u00e7ao samen met de andere nederlandse antillen politieke autonomie.\n\n\n=== arbeidersopstand van 1969 ===\n\nin de jaren veertig en vijftig bracht de raffinaderij welvaart en modernisering voor het eiland, maar de welvaart was ongelijk verdeeld. de pas ontstane cura\u00e7aose arbeidersklasse werd steeds ontevredener met de loonpraktijken van de koninklijke shell. ook was de deelname van de afro-cura\u00e7aose bevolking aan het politiek proces nog beperkt. op 30 mei 1969 brak een arbeidersopstand uit bij de ingangspoort van de shellraffinaderij. tijdens de opmars naar de binnenstad werd onder andere de vakbondsleider wilson godett neergeschoten en staken woedende arbeiders panden in punda en otrobanda in brand.\nnadat de lokale regering nederlandse mariniers had laten overvliegen om de orde te herstellen, werd er flink gewerkt om de overheid te 'antillianiseren'. deze gebeurtenis gaat de boeken in als trinta di mei. wilson godett heeft zelfs enige tijd een bestuurlijke functie vervuld.\nin de jaren tachtig verliet shell cura\u00e7ao. de olieraffinaderij werd van toen af aan door het eilandgebied verhuurd aan de venezolaanse staatsoliemaatschappij, de pdvsa. de olieraffinaderij veroorzaakt vrijwel permanent een ernstige luchtverontreiniging op een strook van het eiland ten zuidwesten van de raffinaderij. hier ontstaat steeds meer weerstand tegen. een en ander wordt op cura\u00e7ao \"de schande van shell\" genoemd.\n\n\n=== status aparte ===\nhoewel het op 10 oktober 2010 een status aparte heeft gekregen vergelijkbaar met aruba is de band met nederland nog sterk. dat blijkt uit het rechtstreeks inhuldigingsverslag van willem-alexander der nederlanden.in tegenstelling tot nederland, maakt het eiland geen deel uit van het grondgebied van de europese unie en daarom hoeft om die reden cura\u00e7ao, gelijk aan aruba en sint maarten, dan ook niet te voldoen aan het europees recht en is de euro niet als wettelijk betaalmiddel ingevoerd. door de bijzondere relatie met nederland, de zogenoemde lgo-status, komen de eilanden wel in aanmerking voor europese fondsen en eu-brede samenwerkingsovereenkomsten zoals het erasmus+ programma. verder bezitten de inwoners van het caribisch deel van het koninkrijk der nederlanden naast de nederlandse nationaliteit ook het europees burgerschap.\n\n\n=== trivia (in jaartallen) ===\n1903 door een slechte ma\u00efsoogst sterven 874 inwoners\n1910 de eerste auto op cura\u00e7ao (vier jaar later rijden er al zestig)\n1913 staking in de haven; arbeiders gehaald uit st.thomas en venezuela\n1926 installatie van de droogdokken wilhelmina en juliana\n1929 venezolaanse revolutionair urbina overvalt \nfort amsterdam\n1934 eerste directe vliegverbinding met nederland (de snip)\n\n\n== werelderfgoed ==\nop cura\u00e7ao zijn veel overblijfselen van het koloniale verleden. het duidelijkst is dat terug te zien in de bijzondere architectuur van 17e- tot vroeg-20e-eeuwse panden in willemstad.\nvanwege de aard en dichtheid van de gebouwen staan de wijken punda, otrobanda, scharloo en het smalgedeelte van pietermaai in het historisch centrum van willemstad op de werelderfgoedlijst van unesco. ook zijn landhuizen en voormalige plantagehuizen tot monument verklaard.\n\n\n== etymologie ==\nover de oorsprong van de naam cura\u00e7ao bestaan verschillende theorie\u00ebn:\neen legende is dat eind 15e eeuw gedurende een van christoffel columbus' reizen een aantal portugese zeelieden scheurbuik opliepen. om niet op zee te sterven en overboord gegooid te worden, vroegen ze om op een van de nabijgelegen eilanden afgezet te worden. na het eten van het plaatselijke citrusfruit met een overvloed aan het toen nog onbekende vitamine c herstelden ze volledig. toen columbus' schepen een aantal maanden later weer langs de eilanden voeren, verbaasden de zeelieden hun oude maatjes door ze vanaf het strand toe te wuiven. sindsdien werd het eiland \"cura\u00e7ao\" genoemd, naar het portugese woord \"cura\" voor genezing.\neen andere gangbare verklaring is dat het is afgeleid van het portugese woord voor hart, cora\u00e7\u00e3o, wat zou verwijzen naar het eiland als een centrum van handel. dit werd dan door spanjaarden overgenomen als cura\u00e7ao, wat werd gevolgd door de nederlanders. een andere uitleg is dat cura\u00e7ao verwant is met de naam die de oorspronkelijke inwoners gebruikten om zichzelf mee aan te duiden. deze theorie wordt ondersteund door vroege spaanse reisverslagen, die de inheemse bevolking aanduidden als \"indios cura\u00e7aos\".\nde naam \"cura\u00e7ao\" heeft een associatie gekregen met een specifieke blauwtint, en wordt soms gebruikt als een bijvoeglijk naamwoord, afkomstig van de diepblauwe likeur met de naam blauwe cura\u00e7ao.\n\n\n== geografie ==\ncura\u00e7ao is een tropisch eiland, gelegen in het zuidelijke deel van de caribische zee. het vormt samen met bonaire en aruba de benedenwindse eilanden, ook wel de abc-eilanden genoemd. cura\u00e7ao is van deze drie eilanden het grootst. cura\u00e7ao bestaat uit het eiland cura\u00e7ao en het eiland klein cura\u00e7ao, dat 10 kilometer vanaf de oostkust ligt. het hoogste punt is de sint christoffelberg met 375 m. het eiland bestaat uit koraalkalk en vulkanisch gesteente.\ncura\u00e7ao heeft zes natuurlijke havens, ontstaan doordat de zee de koraalkalk heeft uitgehold. aan de zuidwestkant ligt de grootste daarvan, het schottegat, de haven van willemstad. gezegd wordt dat dit de grootste natuurlijke haven ter wereld is. het schottegat wordt bereikt via de sint annabaai.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\naan weerszijden hiervan liggen de beide stadsdelen van willemstad: in het oosten het oudste gedeelte: punda, de punt, met vele winkeltjes en in het westen de wijk otrobanda, papiaments voor de andere kant. beide delen worden sinds 1888 door een houten pontonbrug, de koningin emmabrug, met elkaar verbonden. aan de de ruyterkade is een levendige drijvende markt waar veelal venezolanen vanuit hun bootjes koopwaar aanbieden aan klanten op de kade.\n\noostpunt of land van maal bevindt zich in het uiterste oosten van het eiland, en is sinds de jaren 1870 priv\u00e9-eigendom. oostpunt meet 54 km\u00b2 waarvan het grootste gedeelte onbewoond en een wildernis is. het onbewoonde gedeelte is verboden toegang.\n\n\n=== plaatsen ===\ncura\u00e7ao was van 1863 tot 1925 opgedeeld in vijf districten; hierna is dit teruggebracht tot de twee buitendistricten bandabou en bandariba en het stadsdistrict willemstad. in de loop der jaren is de hoofdstad willemstad het hele gebied rond de grote natuurlijke haven, het schottegat, gaan beslaan. daardoor zijn veel dorpjes die eerst los lagen, aaneengegroeid tot een groot verstedelijkt gebied. de stad beslaat ongeveer een derde van het hele eiland in het oosten. de bekendste wijken van willemstad zijn:\n\npunda, het historische stadscentrum met de handelskade aan de sint annabaai\notrobanda, aan andere kant van de sint annabaai\npietermaai, ten oosten van punda\nscharloo, ten noorden van punda en pietermaai, aan de overzijde van het waaigat\njulianadorp, een buitenwijk aan de westkant van de stad, rond 1928 in opdracht van shell gebouwd voor haar personeel\nemmastad, gebouwd voor shell in de jaren vijftig, nadat julianadorp vol was.\nsali\u00f1a, ligt tegen punda aan en heeft vele winkels en restaurants\nbrievengat, een buitenwijk in het noorden van de stad.andere plaatsen ten westen van willemstad zijn:\n\nbarber\nboca sam\u00ed of boca sint michiel\nbuena vista\ngrote berg\nhato\nlagun\nsint willibrordus\nsoto\nsouax\ntera cor\u00e1\nwestpuntten oosten van willemstad liggen:\n\njan thiel\nkoraal partir\nmonta\u00f1a rey\nnieuwpoort\nsanta rosa\nsint joris\nspaanse water\n\n\n=== klimaat ===\nhet klimaat van cura\u00e7ao is semi-aride. volgens de klimaatclassificatie van k\u00f6ppen heeft cura\u00e7ao voor het grootste deel een tropisch semi-aride steppeklimaat (bsh). het westelijk deel van het eiland is vochtiger, hier heerst een tropisch savanneklimaat (as). de meeste regen valt tussen oktober en december, het regenseizoen. er valt gemiddeld ongeveer 600 mm regen per jaar, op de westelijke zijde iets meer en op de oostelijke helft in het algemeen wat minder. deze gemiddelde neerslagsom is ongeveer vergelijkbaar met de jaarlijkse neerslagsom van nederland, maar omdat de verdamping op cura\u00e7ao veel groter is, is het eiland daardoor toch vrij droog. bovendien varieert de jaarlijkse neerslag enorm. in sommige jaren valt er meer dan 1000 mm regen, terwijl andere jaren kurkdroog blijven.\nde temperaturen zijn relatief constant met kleine verschillen door het hele jaar heen. de passaatwinden brengen overdag verkoeling en dezelfde passaatwinden brengen 's nachts warmte. de jaargemiddelde temperatuur is overdag 31,4 \u00b0c en 's nachts 25,7 \u00b0c. de koudste maand is januari met een gemiddelde temperatuur van 26,6 \u00b0c en de warmste maand is september met een gemiddelde temperatuur van 29,1 \u00b0c. de hoogste temperatuur ooit gemeten was 38,3 \u00b0c en de laagste ooit was 19,7 \u00b0c, gemeten op 2 januari 2014. de maanden februari tot en met augustus behoren tot de droogste maanden van cura\u00e7ao. het zeewater rond cura\u00e7ao is gemiddeld rond de 27 \u00b0c en is het koudst (gemiddeld 25,9 \u00b0c) rond februari-maart en het warmst (gemiddeld 28,2 \u00b0c) rond september-oktober.\nhet seizoen van de orkanen loopt van juni tot en met november, maar tropische stormen of orkanen bereiken zelden cura\u00e7ao. de laatste tropische stormen en orkanen, die dicht bij het eiland langskwamen waren joan in 1988, cesar in 1996, felix in 2007 en omar in 2008. in 2010 kreeg cura\u00e7ao te maken met de staart van orkaan tomas, die grote waterschade aanrichtte. orkaan matthew heeft in 2016 voor veel waterschade gezorgd in het westelijke gedeelte van cura\u00e7ao.\n\n\n=== natuur ===\n\n\n==== flora ====\nde vegetatie van kunuku bestaat voornamelijk uit verschillende soorten cactussen, laag struikgewas en lage bomen. de dividivi is een van de bekendste bomen. alo\u00ebsoorten en agaves komen in verwilderde vorm voor. daarnaast groeien er verschillende kruiden en komen er ook orchidee\u00ebn voor.\nvachellia en caesalpinia zijn kenmerkende boomsoorten voor het eiland met soorten als caesalpinia coriaria en vachellia tortuosa. kenmerkende cactussen zijn melocactus en opuntia\nin het westen van het eiland bevinden zich twee natuurgebieden:\n\nhet gebied rond de sint-christoffelberg, het christoffelpark, een nationaal park en\naangrenzend hieraan het nationaal park shete boka. in dit gebied komen zeeschildpadden voor. tevens bij boka ascencion nabij landhuis ascencion komen zeeschildpadden voor. bij sint willibrordus met de zoutpannen van jan kok is er een natuurreservaat, waar flamingo's voorkomen.\nin hofi pastoor vindt men de oudste boom van cura\u00e7ao de \"kapokboom\" (ceiba pentandra) en diverse andere vegetatie van het eiland.\n\n\n==== fauna ====\nleptonycteris curasoae en glossophaga longirostris zijn enkele soorten vleermuizen van het eiland. calomys hummelincki is een soort woelmuis kenmerkend voor het eiland. het eiland heeft 217 soorten vogels, zoals de gele en de oranje troepiaal, de rode flamingo, de maisparkiet en het suikerdiefje.\nverder leven er op het eiland verschillende soorten hagedissen. de grootste hiervan is de groene leguaan. deze leguanensoort komt in bijna heel midden- en zuid-amerika voor en wordt door mensen gegeten. ook leven er allerlei soorten tropische insecten. in de grotten op het eiland leeft een aantal vleermuissoorten die behalve op cura\u00e7ao en bonaire nergens anders voorkomen. renhagedissen zoals cnemidophorus muinus kenmerken de reptielen van het eiland. op het hele eiland is de gestreepte anolis te vinden, een hagedis die alleen voorkomt op cura\u00e7ao, klein cura\u00e7ao en aruba.\nhet koraalrif telt ongeveer zestig soorten koraal zoals montastraea annularis. in de zee rond het eiland leven ongeveer 350 soorten vissen.\n\n\n=== stranden ===\ncura\u00e7ao heeft 37 stranden. de meeste liggen aan de zuidkant van het eiland. de bekendste zijn:\n\n\n== demografie ==\n\n\n=== bevolking ===\ncura\u00e7ao had op 1 januari 2022 151.066 inwoners. cura\u00e7ao kent zeer diverse bevolkingsgroepen. er woonden 102 verschillende nationaliteiten op het eiland in 2006, en 107 in het jaar 2010. de meerderheid van de cura\u00e7ao\u00ebnaars zijn voornamelijk afstammelingen van uit afrika aangevoerde slaven (de afro-cura\u00e7ao\u00ebnaars), die als inheems worden beschouwd. daarnaast zijn er ook minderheden van europese nederlanders, chinezen, libanezen, joden, portugezen, surinamers, indi\u00ebrs, dominicanen, ha\u00eftianen, jamaicanen, guyanezen, colombianen en venezolanen. met name de laatste groep zorgt in het tweede decennium van de 21e eeuw voor een toename van \u00b110%.\n\nde bevolking van cura\u00e7ao is aan het vergrijzen en ontgroenen. op 26 maart 2011 was de gemiddelde leeftijd van de bevolking 38,5 jaar, terwijl dit in 1960 nog 25,1 jaar was. het aantal jongeren tot 15 jaar bedraagt 19,5% (1960: 41,5%), terwijl het aandeel 65-plussers ten opzichte van 1960 is verdrievoudigd (van 4,3% naar 13,8%).\n\n\n=== taal ===\nde meest gesproken taal is het papiaments en het is ook de moedertaal van de cura\u00e7ao\u00ebnaars. nederlands wordt onderwezen op scholen als tweede taal, naast engels en spaans. verreweg de meeste cura\u00e7ao\u00ebnaars beheersen enkele, of alle hiervoor genoemde talen in meer of mindere mate. er zijn ook immigranten die andere talen spreken zoals frans, arabisch, ha\u00eftiaans, portugees en chinees.\nnederlands was lange tijd de enige offici\u00eble taal, maar sinds 2007 zijn papiaments, nederlands en engels gezamenlijk offici\u00eble talen. volgens de volkstelling van 2001 spreekt op cura\u00e7ao als thuistaal 81% papiaments, 8% nederlands, 6% spaans, 3% engels en 2% een andere taal.\n\n\n=== religie ===\nbij de volkstelling van 2011 berekende 72,8% van de cura\u00e7aose bevolking zich als rooms-katholiek, een daling ten opzichte van 80,1% tien jaar eerder. andere grotere godsdienstige genootschappen zijn de pinkstergemeenten (6,6%), de protestantse kerk (3,2%), de zevendedagsadventisten (3,0%), jehova's getuigen (0,8%) en de joodse gemeente (0,8% in 2001). 6,0% van de bevolking gaf aan geen godsdienst aan te hangen.\n\n\n== politiek ==\ncura\u00e7ao maakte tot 10 oktober 2010 als eilandgebied deel uit van de nederlandse antillen, die samen met nederland en aruba tot het koninkrijk der nederlanden behoorden. dit was vastgelegd in het statuut voor het koninkrijk der nederlanden op 15 december 1954. de staatsregeling van cura\u00e7ao is de huidige grondwet.\nhet bestuur van het eilandgebied bestond uit een bestuurscollege en een eilandsraad, die elke vier jaar door de bevolking werden verkozen. cura\u00e7ao had 14 zetels in de 21 zetels tellende staten van de nederlandse antillen.\nop 10 oktober 2010 namen de eilandsraad en het bestuurscollege de vorm aan van respectievelijk de staten van cura\u00e7ao en het kabinet van cura\u00e7ao.\n\n\n=== staten van cura\u00e7ao ===\nop 27 augustus 2010 vonden verkiezingen plaats voor de eilandsraad van cura\u00e7ao. de 21 gekozen leden vormden voor 10 oktober 2010 de eilandsraad, na die datum vormden zij de staten. op 10 oktober 2010 werd ivar asjes gekozen tot eerste voorzitter van de staten van cura\u00e7ao. de eerste plechtige vergadering van de staten werd bijgewoond door de voorzitters van de eerste en tweede kamer van de staten-generaal van nederland, ren\u00e9 van der linden en gerdi verbeet, en de voorzitter van de staten van aruba, paul croes.\n\n* man-kandidaten staan op fol-lijst ** masa-kandidaten staan op psd-lijst *** cop-kandidaten staan op nvp-lijst\neen \"-\" in de tabel betekent dat de desbetreffende partij geen kandidatenlijst had ingediend.\n\n\n=== kabinet ===\n\ngerrit schotte (mfk) was tot september 2012 de minister-president van cura\u00e7ao. na een conflict met het parlement is hij met zijn kabinet ontslagen, en is een ad interim kabinet aangesteld onder leiding van stanley betrian. bij de daaropvolgende verkiezingen van 19 oktober 2012 wisten de partijen die schotte's coalitieregering vormden hun oorspronkelijke meerderheid in de staten van 11 zetels uit te breiden naar 12: pueblo soberano 5 zetels, mfk 5, man 2. op 25 oktober 2012 tekenden deze drie partijen een bereidwilligheidsverklaring tot het vormen van een nieuwe regering.\n\n\n=== voormalig bestuurscollege ===\nhet laatste bestuurscollege was als volgt samengesteld:\n\ngezaghebber: lizanne dindial\nwaarnemend gezaghebber: magali jacoba\ngedeputeerde: anthony godett - fol\ngedeputeerde: mike willem - par\ngedeputeerde: marilyn alcal\u00e1-wall\u00e9 - par\ngedeputeerde: zita jesus-leito - par\ngedeputeerde: david dick - par\ngedeputeerde: humphrey davelaar - pnp\neilandssecretaris: donald de palmde rol van waarnemend gezaghebber werd op cura\u00e7ao niet door een gedeputeerde maar door een onafhankelijk persoon vervuld. hij nam enkel waar indien de gezaghebber afwezig was of anderszins zijn functie niet kon uitoefenen.\n\n\n=== staatkundige hervormingen ===\n\nin 1993 werd een eerste volksraadpleging over de staatkundige toekomst van cura\u00e7ao gehouden. hoewel de regering pleitte voor een autonome status, koos de bevolking toen in overgrote meerderheid voor voortzetting en herstructurering van de nederlandse antillen.\n\nnaar aanleiding van deze uitslag trad de regering af en bij nieuwe verkiezingen won de toen nieuwe partij par, die bestond uit voorstanders van herstructurering van de antillen. de gelijktijdig opgerichte partij c'93 van oud-leider van de fol stanley brown, die pleitte voor integratie in nederland, werd geen succes.\nal na enkele jaren bleek dat de herstructurering geen oplossing bood voor de grote maatschappelijke en economische problemen op cura\u00e7ao. bovendien ondervonden de andere, kleinere eilanden binnen de nederlandse antillen ook steeds meer de nadelige gevolgen van de financi\u00eble problemen die dit met zich meebracht. daarom ontstond wederom discussie over het voortbestaan van de nederlandse antillen.\nop 8 april 2005 werd een tweede referendum gehouden, waarin de bevolking van cura\u00e7ao zich kon uitspreken over de gewenste staatkundige toekomst van het eiland.\n\nde bevolking heeft met de keuze voor optie a ditmaal de wens van de politici op het eiland gevolgd. net als bij het referendum in 1993 zijn bijna alle partijen voor een autonome status als land, alleen de kleine nieuwe partij pueblo soberano pleit voor volledige onafhankelijkheid. de meningen van het volk zijn echter zeer uiteenlopend en vooral de aanzienlijke steun voor optie d is opmerkelijk, omdat deze optie niet of nauwelijks vertegenwoordigd wordt in de politiek. de voorstanders van deze optie zijn van mening dat voor een beter en veiliger cura\u00e7ao integratie met nederland nodig is. zij werven met de slogan \"p\u2019e k\u00f2rsou ku nos meres\u00e9\", voor het cura\u00e7ao dat wij verdienen.\ntijdens een minirondetafelconferentie in den haag op 11 oktober 2006 is met nederland overeengekomen dat cura\u00e7ao de zogenaamde status aparte zou krijgen, net zoals aruba. cura\u00e7ao zou hiermee een autonoom land binnen het koninkrijk der nederlanden worden. de nederlandse regering heeft als onderdeel van dit akkoord aangeboden om 1,18 miljard (70 procent) van de totale staatsschuld van 1,7 miljard te saneren. de afspraken zijn samengevat in een slotverklaring, die nadien op cura\u00e7ao onderwerp van veel discussie is geworden. naar de mening van de oppositiepartijen, waarvan de fol de belangrijkste was, en de kleinste coalitiepartijen gingen de afspraken niet ver genoeg. de grootste coalitiepartijen, de par en de pnp, verdedigden het akkoord. uiteindelijk werd de overeenkomst door een meerderheid in de eilandsraad van cura\u00e7ao verworpen, waarna het bestuurscollege uit elkaar viel en onder leiding van de fol een nieuwe coalitie tot stand kwam die de tijd tot de nieuwe verkiezingen op 20 april 2007 moest volmaken.\nvoor de economische en politieke toekomst van cura\u00e7ao zorgde de afwijzing van de afspraken voor veel onzekerheid. zowel in de politiek als onder de bevolking kwamen voor- en tegenstanders recht tegenover elkaar te staan. tegenstanders pleitten voor heronderhandelingen, maar zowel het kabinet-balkenende iii als het nieuwe kabinet-balkenende iv gaf aan hier niets voor te voelen, daarin bijna unaniem gesteund door de tweede kamer. uit peilingen op cura\u00e7ao bleek dat door de aanhoudende politieke onrust de steun voor de status aparte sterk terugliep, ten gunste van integratie in nederland (optie d). dit is waarschijnlijk mede te danken aan de concretisering van deze optie: ten tijde van het referendum in april 2005 was nog niet bekend hoe deze optie eruit zou kunnen zien en was ze voor velen dan ook geen re\u00eble overweging. pas in oktober 2006 werd door nederland en de kleine eilanden bonaire, saba en sint eustatius afgesproken dat voor deze status de nederlandse gemeentewet als grondslag zal dienen.\nde eilandsraadsverkiezingen waren dan ook cruciaal en draaiden volledig rond het thema slotverklaring. indien de tegenstanders een meerderheid zouden behalen, dreigde een impasse te ontstaan. in het uiterste geval zou door het uittreden van de andere eilanden uit de nederlandse antillen, cura\u00e7ao als enige eiland van de nederlandse antillen overblijven, met de facto wel een autonome status maar ook met de torenhoge overheidsschuld van de nederlandse antillen.\nuiteindelijk haalden bij de eilandsraadsverkiezingen zelf de voor- noch de tegenstanders een duidelijke meerderheid. de twee partijen die voor de slotverklaring pleitten, de par en de pnp, wisten echter een akkoord te bereiken met grote verliezer fol over de vorming van een nieuwe coalitie. afgesproken werd opnieuw over de slotverklaring te stemmen. na een lange vergadering stemde de cura\u00e7aose eilandsraad in de nacht van 6 op 7 juli 2007 alsnog onder voorwaarden in met de slotverklaring: par, pnp, fol en dp stemden nu met 12 van de 21 zetels voor. op 28 augustus werd vervolgens een akkoord ondertekend met nederland over het staatkundige proces, waarna de eilandsraad een dag later dit akkoord met 13 stemmen bekrachtigde van de par, pnp, fol, dp en fk. het lag in de bedoeling om op 15 december 2008 de autonome status van \"land binnen het koninkrijk\" te krijgen. in mei 2008 is in de regiegroep door sint maarten, cura\u00e7ao en nederland op cura\u00e7ao definitief vastgesteld dat de streefdatum van 15 december als invoeringsdatum voor de nieuwe staatkundige verhoudingen niet haalbaar is. wel is het mogelijk op die datum alle benodigde wetgeving gereed te hebben zodat die kan worden ingediend bij het nederlandse parlement, de staten van de nederlandse antillen en de eilandsraden van cura\u00e7ao en sint maarten. daarom zal op 15 december 2008 een rondetafelconferentie worden georganiseerd om het totale pakket aan wetgeving te toetsen aan de eerder overeengekomen criteria uit de slotverklaring.\nkijkend naar de planning hebben partijen besloten advies te vragen aan de raad van state van het koninkrijk hoe een versnelling naar de autonome status kan worden gerealiseerd en hoe het wetgevingsproces kan worden verkort tot januari 2010, wanneer nieuwe statenverkiezingen zouden moeten worden gehouden.\nde raad van state heeft in een zogenoemd 'voorlichtingadvies' aan de nederlandse en antilliaanse regeringen geadviseerd om de gouverneur van de nederlandse antillen, de vertegenwoordiger van de koningin, tijdelijk een spilfunctie te geven met eigen bestuurlijke bevoegdheden en een eigen ambtelijke organisatie. de gouverneur kan de spilfunctie tijdelijk vervullen dankzij een uitzonderingsartikel in het koninkrijksstatuut, artikel 51. dat artikel maakt het mogelijk om bestuurlijk in te grijpen bij wanbestuur. daar is volgens de raad van state overigens geen sprake van, maar het is toch mogelijk omdat het gaat om een bijzondere situatie, namelijk de overgang naar een nieuwe staatkundig model.\nopvolging van dat advies zet in de praktijk de nederlandse en antilliaanse parlementen buitenspel. de gouverneur legt alleen directe verantwoording af aan de rijksministerraad. de raad van state zegt zich van die situatie bewust te zijn. maar het gaat om \u201eeen tijdelijke situatie\u201d waarbij op termijn \u201ede normale verantwoording weer kan plaatsvinden\u201d.\nop 15 mei 2009 gingen de inwoners van cura\u00e7ao naar de stembus om zich in een referendum uit te spreken over de staatkundige toekomst van het eiland. bijna 120.000 mensen konden aangeven voor of tegen de nieuwe staatkundige verhouding met nederland te zijn. een meerderheid van 52% sprak zich uit voor de voorgelegde nieuwe staatkundige verhouding. door deze uitslag is cura\u00e7ao een autonoom land binnen het koninkrijk der nederlanden geworden.\n\n\n=== aanwijzing ===\nhet beroep van de raad van ministers van cura\u00e7ao tegen het koninklijk besluit van 13 juli 2012, houdende het geven van een aanwijzing aan het bestuur van cura\u00e7ao tot aanpassing van de begroting van 2012, is deels ongegrond verklaard.\n\n\n=== corruptie en nepotisme ===\ncura\u00e7ao is een klein eiland, waar de meeste invloedrijke mensen elkaar kennen, waar veel zaken informeel worden afgehandeld, familieverbanden sterk zijn en er hierdoor veel belangenverstrengeling is. het eiland heeft een lange historie van corruptie waarbij familieleden en vrienden functies worden toegeschoven. dit heeft er toe geleid dat salarissen in de overheidssector vaak hoger zijn dan in nederland. ondanks herhaalde verzoeken voor het invoeren van een balkenendenorm, is dit op aruba wel gelukt, maar op cura\u00e7ao niet. de grote mate van inkomensongelijkheid wordt vaak aangedragen als de oorzaak van corruptie. hiernaast is inkomensongelijkheid een gevolg van corruptie: cura\u00e7ao bevindt zich dus in een vicieuze cirkel van corruptie en inkomensongelijkheid. verschillende cura\u00e7aose politici werden veroordeeld tot (gevangenis)straffen.\nna 10-10-2010 kreeg cura\u00e7ao een nieuwe start. nederland nam de staatsschuld van de voormalige nederlandse antillen over, waarvan het leeuwendeel afkomstig was van het eilandgebied cura\u00e7ao. echter, was de staatsschuld in twee jaar al weer torenhoog met veel berichten over corruptie.\n\n\n== economie ==\n\n\n=== munteenheid ===\nde munteenheid van cura\u00e7ao is de antilliaanse gulden, afkorting ang (van de voormalige nederlandse antillen). de munt wordt ook gebruikt op sint maarten, tot 1986 ook op aruba en tot 2010 ook nog op bonaire, saba en sint eustatius. de antilliaanse gulden is gekoppeld aan de amerikaanse dollar.\n\n\n=== bedrijvigheid ===\nrond de tafelberg werden in 1874 hoogwaardige fosfaatmineralen ontdekt. een eerste mijnexploitatie werd gestart maar al in 1887 gesloten. de mijnmaatschappij cura\u00e7ao (mmc) heropende de mijn in 1910 en gebruikte een tramweg met ezels. deze ezeltractie werd in de jaren 1930 vervangen door petroleumlocomotieven. in 1973 werd de productie van fosfaat gestopt in verband met de hoge kosten van stookolie en de aanvoer uit o.a.noord afrika naar europa tegen veel lagere prijzen. de productie van kalksteen werd echter voortgezet ten behoeve van de wegen en woningbouw. wel werd er nog fosfaatzand met een laag ph gehalte gexporteerd naar o.a. guyana.\nhet eiland heeft een uitstekende infrastructuur, die ver boven die van de regio uitsteekt. cura\u00e7ao leeft thans deels van handel, waaronder offshorehandel en de vrije zone en toerisme, dat vooral opkwam nadat de verenigde staten een boycot tegen cuba hadden ingesteld. ook activiteiten rondom de haven, zoals scheepsreparatie en containeroverslag zijn zeer belangrijk. de diepe, natuurlijke zeehaven van willemstad is de beste van het caribisch gebied en heeft een lange geschiedenis als belangrijk handels- en overslagcentrum in de regio. rondom het schottegat liggen het grootste droogdok en de grootste olieraffinaderij in de regio, een containerterminal, werven voor goederen en aanlegplaatsen voor toeristenschepen. andere commerci\u00eble havens zijn: bullenbaai, caracasbaai, fuikbaai en sint michielsbaai.\nhet eiland heeft een bruto nationaal product (bnp) per hoofd van us$ 20.500 (in 2008) en behoort bij de welvarendste eilanden van het caribisch gebied. levensomstandigheden zijn er goed, met een geschatte hdi-index van 0,81 (jan. 2014). de welvaart is matig tot redelijk verdeeld. er is een zeer rijke en kleine toplaag, maar ook een aanzienlijke middenklasse en lage klasse. naar schatting verdient de rijkste 10% van de bevolking rond 30% van het nationale inkomen, wat vergelijkbaar is met landen als itali\u00eb en de verenigde staten. het gemiddelde gezinsinkomen op het eiland is ca. ang 3700,- per maand of omgerekend zo'n 1600 euro (cijfers van cbs uit 2002 of 2003).\neconomische recessie in de jaren negentig heeft voor een enorme emigratiegolf naar nederland gezorgd. tegenwoordig trekt de economie weer een beetje aan en er is iets meer immigratie dan emigratie. vooral toerisme groeide sterk naar een record van 467.538 verblijfstoeristen in 2015. deze trend sloeg om in 2016 en 2017 vanwege de ineenstorting van de venezolaanse toeristenmarkt. met 431.701 verblijfstoeristen in 2018 was er weer sprake van een licht herstel van de groei. er is een hoge werkloosheid (ca. 12%) en vooral jeugdwerkloosheid is een groot probleem.\n\n\n=== werkloosheid ===\n\n\n=== verkeer ===\nhet vliegveld van cura\u00e7ao heet cura\u00e7ao international airport. het is ook bekend als vliegveld hato, eerder heette het dr. albert plesman luchthaven.\ncura\u00e7ao is goed per auto te verkennen. nederlandse bezoekers moeten daarbij rekening houden met andere voorrangsregels: niet rechts, maar rechtdoor gaat voor op een t-kruising. ook moet worden gelet op voetgangers, omdat trottoirs vaak ontbreken.\ner is openbaar vervoer per bus voor de langere afstanden.\n\n\n== defensie ==\ncentraal op cura\u00e7ao ligt marinebasis parera. vanaf deze basis is de staf van commandant der zeemacht in het cara\u00efbisch gebied (czmcarib) aan het werk om alle operaties aan te sturen. de basis biedt ook huisvesting aan een roulerende compagnie van het commando landstrijdkrachten (clas), de bootgroep cura\u00e7ao, het kustwachtsteunpunt cura\u00e7ao en het reddings- en co\u00f6rdinatie centrum van de kustwacht caribisch gebied. daarnaast bevinden zich op de basis ook werkplaatsen, waar al het varend en rollend materieel wordt onderhouden.\nde taken van het czmcarib inclusief onderliggende eenheden zijn:\n\nde verdediging van de territoriale integriteit van de landen aruba, cura\u00e7ao en sint maarten en de nederlandse regio caribisch nederland;\nhet handhaven van de (inter)nationale rechtsorde;\nhet ondersteunen van civiele autoriteiten.\n\n\n=== drugsbestrijding ===\nde nederlandse en amerikaanse krijgsmacht houden zich samen intensief bezig met het opsporen en onderscheppen van internationale drugstransporten in het caribisch gebied. in het kader van deze \"war on drugs\" zijn de verenigde staten militair aanwezig op cura\u00e7ao. deze \"forward operating location\" (fol) op cura\u00e7ao is er gekomen toen de vs hun militaire aanwezigheid in panama moesten be\u00ebindigen. op 3 maart 2000 tekende het koninkrijk der nederlanden een verdrag met de verenigde staten over de vestiging van een forward operating location op het internationale vliegveld van cura\u00e7ao, hato airport. deze forward operating location heeft niet de status van luchtmachtbasis en amerikaanse vluchten vanaf cura\u00e7ao worden ongewapend uitgevoerd.op hato airport is sindsdien een vaste groep van tien \u00e0 vijftien militairen op cura\u00e7ao gevestigd, die permanent aangevuld wordt met 300 op roulatiebasis aanwezige militairen. tevens zijn vijf straaljagers, f-16's of f-15's, en drie kleinere verkenningsvliegtuigen op hato airport gestationeerd. de activiteiten van de amerikaanse luchtmacht bij het onderscheppen van drugstransporten op zee worden ondersteund door schepen van de koninklijke marine.\n\n\n== cultuur ==\n\n\n=== bezienswaardigheden ===\nmeer dan 860 beschermde historische gebouwen en archeologische sites. de meeste gebouwen liggen in het historisch centrum van willemstad.\nstreetart\nlandhuizen van cura\u00e7ao\ncura\u00e7ao sea aquarium\ngrotten van hato\nsanta barbara beach\nfort beekenburg\nfort amsterdam\nsint annabaai\nkathedraal van pietermaai\nmikv\u00e9 isra\u00ebl-emanuelsynagogecura\u00e7ao telt van alle nederlandse eilanden het meeste aantal beelden en sculpturen. zie voor een overzicht de lijst van beelden in cura\u00e7ao. de beeldentuin blue bay is in deze lijst niet opgenomen.\n\n\n=== film, theater en muziek ===\nteatro luna blou\nthe cinemas\nthe movies\ncinemark\n\n\n=== musea ===\ncura\u00e7aos museum\ndestilleerderij van cura\u00e7aolikeur\nfortkerk museum\njoods cultureel-historisch museum\nmuseum di ka\u2019i orgel\nopenluchtmuseum kas di pal'i maishi\nmuseum kur\u00e1 hulanda\nliterair museum\nmaritiem museum cura\u00e7ao\nnatuur historisch museum cura\u00e7ao\noctagon museum\npostmuseum\nsavonet museum\ntula museum\nyotin kort\u00e1 geldmuseum\n\n\n=== natuur ===\nkruidentuin den paradera\nshete boka park\ndiverse koraalriffen waar men kan duiken\nfort nassau\nstruisvogelfarm\nzoutpannen met flamingo's te jan kok\ndierentuin parke tropikal\n\n\n=== evenementen ===\ncarnaval\nfull moon party\ncura\u00e7ao international jazz festival\ncura\u00e7ao dive festival\ncura\u00e7ao salsa festival\nsami sail\namstel cura\u00e7ao race (wordt sinds 2014 niet meer verreden)\nfuikdag\nkaya kaya\n\n\n=== sport ===\nde populairste sport op het eiland is honkbal, gevolgd door voetbal. verder wordt er ook aan andere sporten gedaan, zoals atletiek, basketbal, golf, hockey, squash, tennis, volleybal en vele watersporten. er zijn op het eiland drie golfbanen: plantage blauw bij het blue bay golf & beach resort, bij de cura\u00e7ao golf & squash club en the old quarry golf course bij het hotel hyatt regency cura\u00e7ao.\n\n\n== keuken ==\n\n\n== media ==\n\n\n==== kranten ====\ncara\u00efbische uitgave van de telegraaf, in het nederlands\namigoe, nederlands\nantilliaans dagblad, nederlands\nbala, papiaments\nboletin, papiaments\nextra, papiaments\nnobo, papiaments\nvigilante, papiaments\n\n\n=== tijdschriften ===\ndolfijn fm magazine, gratis nederlandstalig weekblad\non top magazine, maandblad\nresida, nederlandstalig\n\n\n=== radio en televisie ===\nlinearecta was de dagelijkse actualiteitenuitzending van radio nederland wereldomroep speciaal voor de antillen en aruba. enkele lokale radio-omroepen en televisie-uitzendingen zijn nederlandstalig.\n\n\n==== televisiekanalen ====\ntelecura\u00e7ao, papiamentstalig\ncba, papiamentstalig\nnos pais television kanaal 4, papiamentstalig, nederlandstalig, engelstalig\ntv direct, papiamentstalig\nvenezolaanse kanalen, gratis\namerikaanse kanalen, via satelliet, maar niet gratis\nkanal 24, gratis\n\n\n==== satellietbedrijven ====\ndirectv\ndish network\nflow\ntres\n\n\n== bekende inwoners van cura\u00e7ao ==\n\n\n== externe link ==\noffici\u00eble website van de overheid van cura\u00e7ao"