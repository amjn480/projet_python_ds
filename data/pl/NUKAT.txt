"narodowy uniwersalny katalog centralny, nukat \u2013 katalog centralny cz\u0119\u015bci polskich bibliotek naukowych i akademickich. uruchomiony w 2002 roku. znajduj\u0105 si\u0119 w nim opisy r\u00f3\u017cnego typu publikacji: ksi\u0105\u017cek, czasopism, nagra\u0144 d\u017awi\u0119kowych, druk\u00f3w muzycznych, film\u00f3w, dokument\u00f3w kartograficznych, ikonograficznych czy dokument\u00f3w \u017cycia spo\u0142ecznego. obecnie obejmuje zbiory 185 bibliotek (stan na 25.10.2022). prowadzona jest r\u00f3wnie\u017c retrokonwersja opis\u00f3w dokument\u00f3w wydanych przed 2002 rokiem. serwis by\u0142 notowany w rankingu alexa na miejscu 1 097 878 (stan na 21 grudnia 2021).\n\n\n== historia ==\nod 1996 roku w bibliotece uniwersyteckiej w warszawie (buw) dzia\u0142a\u0142o centrum format\u00f3w i kartotek hase\u0142 wzorcowych (cfikhw), oddzia\u0142 nadzoruj\u0105cy prace nad centraln\u0105 kartotek\u0105 hase\u0142 wzorcowych (ckhw), rozpocz\u0119te w buw w 1991 roku. w 2001 roku cfikhw przekszta\u0142cono w centrum nukat i rozpocz\u0119to przygotowania do uruchomienia wsp\u00f3\u0142katalogowania w jednej bazie katalogowej. pierwszy rekord wprowadzono do bazy centralnej 5 lipca 2002 roku, a 21 pa\u017adziernika tego samego roku nast\u0105pi\u0142o oficjalne otwarcie narodowego uniwersalnego katalogu centralnego nukat w bibliotece uniwersyteckiej w warszawie. w bibliotece nukat znalaz\u0142y si\u0119 zbiory z 32 biblioteki. \nw 2005 roku zosta\u0142a podpisana umowa z oclc (online computer library center) o przekazywaniu opis\u00f3w z bazy nukat do katalogu worldcat. biblioteka narodowa rozpocz\u0119\u0142a wsp\u00f3\u0142katalogowanie, kt\u00f3re trwa\u0142o do 2008 roku, a w katalogu centralnym nukat znalaz\u0142y si\u0119 zbiory 58 bibliotek. \nw latach 2009\u20132013 realizowany by\u0142 projekt popc (program operacyjny polska cyfrowa) \u201eautostrada informacji cyfrowej\u201d. baza nukat zosta\u0142a scalona o katalogi lokalne 30 bibliotek (\u0142\u0105cznie 292 tys. rekord\u00f3w bibliograficznych). w  2017 roku w bazie znalaz\u0142 si\u0119 opisy z 157 bibliotek, a rok p\u00f3\u017aniej by\u0142o ich 168. retrokonwersja rekord\u00f3w nadal trwa. od stycznia 2018 rekordy bibliograficzne s\u0105 budowane wed\u0142ug zasad rda (resource description and access). \nz katalogiem nukat wsp\u00f3\u0142pracuj\u0105 najwi\u0119ksze o\u015brodki naukowe oraz wiod\u0105ce w swoich dziedzinach instytucje specjalistyczne. w\u015br\u00f3d nich znajduj\u0105 si\u0119 biblioteki uczelni wy\u017cszych, biblioteki jednostek polskiej akademii nauk (w tym stacji badawczych pan w pary\u017cu, rzymie, wiedniu), biblioteki jednostek badawczo-rozwojowych, biblioteki wojew\u00f3dzkie i pedagogiczne.\nkierownikiem cfikhw, a nast\u0119pnie centrum nukat w latach 1996-2014 by\u0142a maria burchard. jej nast\u0119pc\u0105 w 2015 zosta\u0142a ewa kobierska-maciuszko, wcze\u015bniej dyrektor buw.\n\n\n== zasada dzia\u0142ania ==\nkatalog centralny nukat jest \u017ar\u00f3d\u0142em gotowych rekord\u00f3w bibliograficznych i wzorcowych dla bibliotek. dzi\u0119ki temu mo\u017cliwe jest przyspieszenie bie\u017c\u0105cych prac katalogowych oraz retrokonwersji. zawarto\u015b\u0107 katalogu nukat jest budowana przez pracownik\u00f3w bibliotek wsp\u00f3\u0142tworz\u0105cych t\u0119 baz\u0119. je\u017celi potrzebny opis znajduje si\u0119 w katalogu nukat, bibliotekarz pobiera go wraz z kompletem rekord\u00f3w hase\u0142 wzorcowych do swojej bazy lokalnej, co jest odnotowywane w rekordzie bibliograficznym. w przypadku braku opisu bibliotekarz buduje opis w bazie centralnej i po jego pojawieniu si\u0119 w katalogu nukat pobiera go do swojej bazy lokalnej. efektem tych dzia\u0142a\u0144 jest zintegrowana informacja o zasobach bibliotek naukowych i akademickich, kt\u00f3re wyrazi\u0142y ch\u0119\u0107 uczestniczenia w projekcie.\nsp\u00f3jno\u015b\u0107 danych w katalogu zapewnia centralna kartoteka hase\u0142 wzorcowych, kt\u00f3ra gwarantuje poprawno\u015b\u0107 i jednolito\u015b\u0107 termin\u00f3w stosowanych w opisach dokument\u00f3w. przyk\u0142adowo, dzi\u0119ki kartotece wszystkie dzie\u0142a danego autora zebrane s\u0105 pod jedn\u0105 ujednolicon\u0105 form\u0105 has\u0142a, nawet gdy autor u\u017cywa\u0142 wielu nazw (nazwisko, pseudonim, inicja\u0142y). \ndo opracowania rzeczowego zbior\u00f3w w katalogu nukat wykorzystywane s\u0105 3 j\u0119zyki informacyjno-wyszukiwawcze: j\u0119zyk hase\u0142 przedmiotowych kaba (jhp kaba), medical subject headings (mesh) oraz j\u0119zyk hase\u0142 przedmiotowych biblioteki narodowej (jhp bn), b\u0119d\u0105cy w trakcie przekszta\u0142ce\u0144 w j\u0119zyk deskryptorowy (dbn \u2013 deskryptory biblioteki narodowej). u\u017cytkownicy katalogu nukat w jednym punkcie dost\u0119pu otrzymuj\u0105 informacj\u0119 o rozproszonych zasobach bibliotek naukowych i akademickich.\ndzi\u0119ki stosowaniu mi\u0119dzynarodowych norm i standard\u00f3w mo\u017cliwa jest r\u00f3wnie\u017c wymiana i publikacja danych bibliograficznych i wzorcowych na poziomie ponadkrajowym. informacja o zbiorach polskich bibliotek naukowych i akademickich jest dost\u0119pna w \u015bwiatowym katalogu worldcat (od 2005 roku), a od 2019 roku r\u00f3wnie\u017c w karlsruher virtuelle katalog (kvk). z kolei dane wzorcowe znajduj\u0105 si\u0119 w mi\u0119dzynarodowej kartotece hase\u0142 wzorcowych viaf (od 2009 roku).\n\n\n== zakres wsp\u00f3\u0142pracy ==\nz katalogiem centralnym nukat mog\u0105 wsp\u00f3\u0142pracowa\u0107 biblioteki akademickie, uczelnie wy\u017cszej lub naukowe (w rozumieniu dz.u. z 2012 r. poz. 390), a tak\u017ce biblioteki, kt\u00f3re u\u017cywaj\u0105 zintegrowanego systemu bibliotecznego, obs\u0142uguj\u0105cego format marc21. bibliotekarze wsp\u00f3\u0142pracuj\u0105cy z nukat maj\u0105 sta\u0142\u0105 mo\u017cliwo\u015b\u0107 dokonywania korekt i uzupe\u0142nie\u0144 w rekordach bazy nukat. wsp\u00f3\u0142praca przebiega na dwa sposoby:\n\nwsp\u00f3\u0142praca bierna: w przypadku, gdy bibliotekarz potrzebuje opisu, kt\u00f3ry ju\u017c znajduje si\u0119 w katalogu, pobiera go wraz z kompletem rekord\u00f3w hase\u0142 wzorcowych do swojej bazy lokalnej;\nwsp\u00f3\u0142praca czynna: w przypadku braku opisu w katalogu nukat to bibliotekarz przygotowuje opis pobiera go do swojej bazy lokalnej, gdy zostanie on dodany do bazy nukat. opis pozostaje w katalogu i mo\u017ce by\u0107 wykorzystywany ponownie.\n\n\n== struktura centrum katalogu nukat ==\no\u015brodek kontroli rekord\u00f3w bibliograficznych \u2013 zajmuje si\u0119 kontrol\u0105 wprowadzanych i modyfikowanych rekord\u00f3w bibliograficznych.\no\u015brodek kontroli rekord\u00f3w kartoteki hase\u0142 wzorcowych \u2013 zajmuje si\u0119 kontrol\u0105 rekord\u00f3w khw formalnych i przedmiotowych wprowadzanych do bazy nukat.\no\u015brodek obs\u0142ugi informatycznej \u2013 obs\u0142uguje informatyczne bazy nukat oraz sprawuje nadz\u00f3r nad infrastruktur\u0105 i oprogramowaniem. celem jest optymalizacja dzia\u0142ania katalogu nukat za pomoc\u0105 metod informatycznych, a do zada\u0144 pracownik\u00f3w o\u015brodka nale\u017c\u0105 prace projektowo-programistyczne i ich dokumentacja. o\u015brodek zajmuje si\u0119 tak\u017ce bie\u017c\u0105c\u0105 kontrol\u0105 bezpiecze\u0144stwa serwera oraz sta\u0142\u0105 kontrol\u0105 zasob\u00f3w systemowych i dost\u0119pu do nich.\no\u015brodek koordynacji \u2013 kontroluje przep\u0142yw rekord\u00f3w w katalogu centralnym i sp\u00f3jno\u015b\u0107 bazy nukat. do obowi\u0105zku o\u015brodka koordynacji nale\u017cy r\u00f3wnie\u017c wdra\u017canie zmian we wsp\u00f3\u0142katalogowaniu, kt\u00f3re wynikaj\u0105 ze zmian w normach i przepisach katalogowania. zajmuje si\u0119 r\u00f3wnie\u017c kontaktem z bibliotekarzami systemowymi z bibliotek wsp\u00f3\u0142pracuj\u0105cych i organizuje szkolenia oraz warsztaty. pracownicy tego dzia\u0142u redaguj\u0105 i aktualizuj\u0105 strony www centrum nukat oraz interfejsu katalogu nukat.\n\n\n== biblioteki wsp\u00f3\u0142pracuj\u0105ce z katalogiem nukat ==\nlista bibliotek, kt\u00f3re wprowadzi\u0142y powy\u017cej 90 000 rekord\u00f3w bibliotecznych (stan na 13.11.2018).\n\nbiblioteka jagiello\u0144ska i biblioteka medyczna collegium medicum uj \u2013 581 736 rekord\u00f3w.\nbiblioteka uniwersytecka w warszawie \u2013 531 271 rekord\u00f3w.\nbiblioteka uniwersytecka w toruniu \u2013 205 188 rekord\u00f3w.\nbiblioteka uniwersytetu \u0142\u00f3dzkiego \u2013 187 015 rekord\u00f3w.\nbiblioteka g\u0142\u00f3wna uniwersytetu gda\u0144skiego \u2013 169 281 rekord\u00f3w.\nbiblioteka uniwersytecka we wroc\u0142awiu \u2013 150 893 rekord\u00f3w.\nbiblioteka uniwersytetu \u015bl\u0105skiego \u2013119 465 rekord\u00f3w.\nbiblioteka uniwersytecka w poznaniu \u2013 114 752 rekord\u00f3w.\nbiblioteka katolickiego uniwersytetu lubelskiego \u2013 95 431 rekord\u00f3w.\nbiblioteka uniwersytetu warmi\u0144sko-mazurskiego w olsztynie \u2013 94 982 rekord\u00f3w.\nbiblioteka publiczna m.st. warszawy - biblioteka g\u0142\u00f3wna wojew\u00f3dztwa mazowieckiego \u2013 93 561 rekord\u00f3w.\n\n\n== zobacz te\u017c ==\nkaro (katalog rozproszony bibliotek polskich)\noclc\nviaf\n\n\n== przypisy ==\n\n\n== linki zewn\u0119trzne ==\nkatalog nukat\ncentrum nukat\nlista bibliotek wsp\u00f3\u0142pracuj\u0105cych z nukat\nlista publikacji o nukat"