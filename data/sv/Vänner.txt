"v\u00e4nner (engelska: friends) \u00e4r en amerikansk sitcom fr\u00e5n 1994\u20132004, skapad av marta kauffman och david crane. den handlar om sex v\u00e4nner som bor i new york.\nden f\u00f6rsta s\u00e4songen b\u00f6rjade s\u00e4ndas den 22 september 1994 i amerikansk tv, p\u00e5 n\u00e4tverket nbc. serien producerades av kevin s. bright, marta kauffman och david crane productions tillsammans med warner bros. television, d\u00e4r den s\u00e4ndes fram till den 6 maj 2004.\n\n\n== \u00f6versikt ==\nv\u00e4nner utspelar sig i 1990-talets new york city och i stadsdelen greenwich village. serien skapades av david crane som sedan skrev serien tillsammans med norman lear och marta kauffman. v\u00e4nner riktar sig till personer i 20-\u00e5rs\u00e5ldern.\nserien handlar om sex personer, den bortsk\u00e4mda och modeintresserade rachel green, den pedantiska kocken monica geller, den sarkastiske lustigkurren chandler bing, tjejmagneten och sk\u00e5despelaren joey tribbiani, den sn\u00e4lle paleontologen ross geller och den positiva mass\u00f6ren och l\u00e5tskrivaren phoebe buffay.\nn\u00e4r f\u00f6rsta avsnittet av f\u00f6rsta s\u00e4songen b\u00f6rjar har rachel precis l\u00e4mnat sin blivande man barry vid altaret och flyttar in hos sin barndomsv\u00e4n monica. l\u00e4genheten ligger mitt emot chandlers och joeys. de fyra umg\u00e5s med monicas bror ross, som precis har skilt sig fr\u00e5n sin lesbiska fru carol. den sj\u00e4tte av dem \u00e4r monicas gamla rumskompis phoebe. huvuddelarna av serien utspelar sig i monicas l\u00e4genhet, chandlers och joeys l\u00e4genhet och i kaf\u00e9et central perk som ligger p\u00e5 bottenv\u00e5ningen.\nunder seriens g\u00e5ng vill rachel ta mer ansvar i sitt liv, hon f\u00e5r sitt allra f\u00f6rsta jobb p\u00e5 central perk, och senare jobb p\u00e5 bloomingdale's och d\u00e4refter p\u00e5 ralph lauren. monica pendlar mellan olika jobb i flera s\u00e4songer men f\u00e5r till slut ett kockjobb p\u00e5 en bra restaurang. chandler jobbar l\u00e4nge p\u00e5 ett kontor, men efter en livskris i slutet av serien byter han till ett jobb inom reklambranschen. joey jobbar som sk\u00e5despelare och har m\u00e5nga olika roller, men hittar aldrig n\u00e5gon s\u00e5popera som han vill jobba inom. till slut f\u00e5r han en roll i samma serie han fick sparken fr\u00e5n i b\u00f6rjan av serien. ross f\u00e5r sparken fr\u00e5n sitt jobb p\u00e5 museet och blir professor i paleontologi p\u00e5 ett college. phoebe jobbar genom hela serien som mass\u00f6s och p\u00e5 fritiden spelar hon sina egna l\u00e5tar, oftast p\u00e5 central perk men ocks\u00e5 p\u00e5 andra st\u00e4llen.\ngenom hela serien f\u00e5r man f\u00f6lja relationen mellan rachel och ross. han blev redan k\u00e4r i henne p\u00e5 h\u00f6gstadiet och de blev ett par i andra s\u00e4songen. deras relation pendlar fram och tillbaka. man f\u00f6ljer \u00e4ven chandler och monicas relation som tar fart i slutet av s\u00e4song fyra.\nv\u00e4nner \u00e4r en av de mest framg\u00e5ngsrika situationskomedierna som har visats i usa. under sista s\u00e4songen av serien fick varje sk\u00e5despelare en miljon amerikanska dollar f\u00f6r varje avsnitt av serien. det allra sista avsnittet av v\u00e4nner s\u00e5gs av \u00f6ver 52 miljoner tittare i usa. detta avsnitt sl\u00e4pptes p\u00e5 dvd fem dagar efter att det s\u00e4nts.\nseriens v\u00e4lk\u00e4nda signaturl\u00e5t \u201di\u2019ll be there for you\u201d av the rembrandts blev en relativt stor hit v\u00e4rlden \u00f6ver allt eftersom serien blev mer k\u00e4nd. v\u00e4nner var om\u00e5ttligt popul\u00e4r under flera \u00e5r, men intresset dalade under \u00e5r 2000 och producenterna funderade p\u00e5 att l\u00e4gga ned serien. i oktober 2001 \u00f6kade intresset f\u00f6r serien igen \u2013 m\u00e5nga h\u00e4vdar att detta berodde p\u00e5 terrord\u00e5den mot usa i september samma \u00e5r \u2013 varp\u00e5 producenterna besl\u00f6t forts\u00e4tta n\u00e5gra \u00e5r till. de best\u00e4mde dock 2003 att l\u00e4gga ned v\u00e4nner efter den tionde s\u00e4songen som s\u00e4ndes i usa 2004. det sista avsnittet spelades in i den 23 januari 2004 f\u00f6r att sedan s\u00e4ndas i maj. marta kauffman (en av grundarna till serien) f\u00f6rsvarade beslutet med orden: enjoy the ten seasons of this wonderful show, it is gonna last forever. ungef\u00e4r: njut av de tio s\u00e4songerna av den h\u00e4r underbara serien, den kommer att vara f\u00f6r evigt!\nmed undantag av den sista s\u00e4songen spelades avsnitten in i samma takt som de s\u00e4ndes. sk\u00e5despelarna fick ett f\u00f6rsta filmmanus p\u00e5 m\u00e5ndagen. manuset bearbetades och repeterades till fredag eftermiddag d\u00e5 inspelningarna b\u00f6rjade. inspelningen, som alltid gjordes inf\u00f6r en studiopublik, tog ungef\u00e4r fyra timmar. ofta anv\u00e4ndes upp till fem kameror samtidigt f\u00f6r att f\u00e5 med s\u00e5 m\u00e5nga vinklar som m\u00f6jligt. d\u00e4refter redigerades r\u00e5materialet och gjordes klart f\u00f6r s\u00e4ndning p\u00e5 onsdagen. detta innebar att publiken som s\u00e5g inspelningen hade sett f\u00f6reg\u00e5ende avsnitt den veckan och d\u00e4rmed hade full koll p\u00e5 storyn.\ni sverige g\u00e5r serien, som fortfarande \u00e4r popul\u00e4r, p\u00e5 kanal 5 och \u00e4ven comedy central. en s\u00e5 kallad spin-off p\u00e5 serien kom \u00e5r 2005 kallad joey, d\u00e4r bara rollfiguren joey tribbiani finns kvar. i den flyttar han till los angeles till sin syster gina tribbiani.\n\n\n== karakt\u00e4rer ==\n\n\n=== huvudkarakt\u00e4rer ===\n\n\n==== rachel green ====\nspelad av jennifer aniston. rachel d\u00f6k upp i det f\u00f6rsta avsnittet av v\u00e4nner, \u201dthe pilot\u201d, d\u00e5 hon kom inrusande p\u00e5 central perk i en genombl\u00f6t br\u00f6llopskl\u00e4nning efter att ha rymt fr\u00e5n sitt br\u00f6llop och l\u00e4mnat sin blivande man barry farber vid altaret. rachel som levt p\u00e5 sin far, f\u00e5r nu chansen att starta ett nytt liv med nya v\u00e4nner i new york. hennes passion i livet \u00e4r mode och kl\u00e4der, vilket hon sedan f\u00e5r jobb inom. hon blir tillsammans (och g\u00f6r slut) med ross i s\u00e4song tv\u00e5. deras relation \u00e4r genomg\u00e5ende i hela serien, och de de f\u00e5r \u00e4ven dottern emma ihop i s\u00e4song \u00e5tta.\n\n\n==== ross geller ====\nspelad av david schwimmer. ross \u00e4r den sn\u00e4lla, charmiga, n\u00f6rdiga akademikern i v\u00e4nner-g\u00e4nget och mycket av hans karakt\u00e4r bygger p\u00e5 det. han \u00e4r storebror till monica geller. hans tv\u00e5 b\u00e4sta v\u00e4nner \u00e4r chandler bing och joey tribbiani. ross \u00e4r paleontolog och i b\u00f6rjan av serien arbetar han p\u00e5 museum of prehistoric history i new york. senare i serien l\u00e4mnar han detta jobb f\u00f6r att bli professor och lektor i paleontologi p\u00e5 new york university. ross f\u00e5r precis i b\u00f6rjan av serien sitt f\u00f6rsta barn, ben, med sin f\u00f6rsta fru carol. i s\u00e4song \u00e5tta f\u00e5r han ett till, emma, med rachel green. ross absoluta favorit\u00e4mne \u00e4r dinosaurier som han g\u00e4rna pratar om till sina v\u00e4nners stora f\u00f6rtret.\n\n\n==== chandler bing ====\nspelad av matthew perry. chandler var ross gellers rumskamrat p\u00e5 college och tr\u00e4ffade ross syster monica geller och hennes v\u00e4n rachel green, n\u00e4r de firade thanksgiving 1986 tillsammans med familjen geller under hans f\u00f6rsta \u00e5r p\u00e5 college. under st\u00f6rre delen av serien \u00e4r chandler tj\u00e4nsteman specialiserad p\u00e5 statistiska analyser och datorkonfiguration men s\u00e4ger upp sig och blir strax d\u00e4refter junior copywriter p\u00e5 en reklambyr\u00e5. i b\u00f6rjan av serien bor han mittemot monica och rachel tillsammans med joey. han blir senare ihop med monica och flyttar d\u00e5 in tillsammans med henne. chandler friar till monica i slutet av s\u00e4song sex och de gifter sig i slutet av s\u00e4song sju. i det sista avsnittet ser monica och chandler (som inte kan bli gravida p\u00e5 naturlig v\u00e4g) sina adopterade tvillingar, erica och jack, f\u00f6das.\n\n\n==== monica geller ====\nspelad av courteney cox. monica \u00e4r lillasyster till ross geller och f\u00f6re detta skolkamrat med rachel green. hon \u00e4r pedantisk och helt besatt av hur hennes l\u00e4genhet ser ut, speciellt vad g\u00e4ller st\u00e4dningen. den personligheten f\u00f6rst\u00e4rks mer och mer allt eftersom serien g\u00e5r vidare. i ett avsnitt avsl\u00f6jas att hon kategoriserar sina handdukar i elva olika kategorier, till exempel anv\u00e4ndning varje dag, g\u00e4ster, snobbiga och snobbiga g\u00e4ster. monica \u00e4r kock till yrket och har n\u00e4stan hela sitt liv varit beroende av och t\u00e4vlingsinriktad kring matlagning. hon gifter sig med chandler i s\u00e4song sju. i det sista avsnittet ser monica och chandler (som inte kan bli gravida p\u00e5 naturlig v\u00e4g) sina adopterade tvillingar, erica och jack, f\u00f6das. \n\n\n==== phoebe buffay ====\nspelad av lisa kudrow. phoebe \u00e4r gruppens spralliga och virriga person som alltid ser det goda i alla m\u00e4nniskor och ofta \u00e4r godtrogen. phoebe gillar att spela gitarr och sjunga och upptr\u00e4der ofta p\u00e5 central perk. hon har en tvillingsyster som heter ursula. i serien f\u00e5r vi veta mer om phoebes ovanliga familjehistoria. hon \u00e4r vegetarian och bryr sig om djurs r\u00e4ttigheter. under seriens g\u00e5ng har phoebe en rad olika yrken, men jobbar mest som mass\u00f6s. i s\u00e4song tio gifter hon sig med mike hannigan.\n\n\n==== joey tribbiani ====\nspelad av matt leblanc. joey \u00e4r g\u00e4ngets st\u00f6rsta livsnjutare. hans st\u00f6rsta passioner i livet \u00e4r kvinnor, mat och sm\u00f6rg\u00e5sar. han har italienskt ursprung och har sju systrar. han k\u00e4mpar sig igenom sin dr\u00f6m i hopp att bli sk\u00e5despelare, vilket oftast g\u00e5r ganska d\u00e5ligt. det h\u00e4nder att han har f\u00e5r stora chanser, eller genombrott, men d\u00e5 f\u00f6rst\u00f6r han det genom att klanta till det, som att f\u00f6rsova sig, gl\u00f6mma bort, eller haka upp sig p\u00e5 sm\u00e5saker som retar regiss\u00f6rer och manusf\u00f6rfattare. det leder till att han f\u00e5r sparken. hans st\u00f6rsta roll var som dr drake ramoray i s\u00e5poperan days of our lives.\n\n\n=== \u00e5terkommande karakt\u00e4rer ===\n\n\n== \u00f6versikt och sammanfattning ==\n\n\n=== \u00f6versikt ===\n\n\n=== s\u00e4song 1 (1994\u20131995) ===\nphoebe, monica, chandler, joey, och ross \u00e4r fem v\u00e4nner som tr\u00e4ffas p\u00e5 det lokala fiket central perk strax efter att ross fru carol har avsl\u00f6jat att hon \u00e4r lesbisk och vill skiljas ifr\u00e5n honom. monica och ross \u00e4r syskon. hon bor ensam i l\u00e4genheten d\u00e4r alla brukar h\u00e4nga tillsammans p\u00e5 fritiden. chandler och joey bor tillsammans i l\u00e4genheten mittemot. ross har en egen l\u00e4genhet n\u00e5gra kvarter bort och phoebe bor ocks\u00e5 n\u00e5gra kvarter bort hos sin mormor eftersom hennes mamma tog livet av sig f\u00f6r ungef\u00e4r 10 \u00e5r sedan, hennes pappa l\u00e4mnade dem n\u00e4r hon var liten. monicas gamla skolkamrat rachel stormar in i caf\u00e9et med en br\u00f6llopskl\u00e4nning p\u00e5 sig, hon har precis l\u00e4mnat sin blivande make barry farber vid altaret. hon flyttar in hos monica, f\u00e5r jobb som servitris p\u00e5 central perk och f\u00e5r f\u00f6r f\u00f6rsta g\u00e5ngen i sitt liv jobba f\u00f6r att f\u00e5 pengar. ross uppt\u00e4cker att hans ex-fru carol \u00e4r gravid. hon f\u00f6der en son, ben, som uppfostras av carol och hennes nya partner, susan, som ross ogillar.\nross avsl\u00f6jar att han var k\u00e4r i rachel i high school, och han har fortfarande har k\u00e4nslor f\u00f6r henne. genom s\u00e4songen f\u00f6rs\u00f6ker han med st\u00f6d fr\u00e5n chandler och joey, f\u00f6rklara sina k\u00e4nslor f\u00f6r henne, men lyckas aldrig riktigt. p\u00e5 rachels f\u00f6delsedag \u00e5ker ross till kina med sitt arbete. n\u00e4r han \u00e4r borta r\u00e5kar chandler avsl\u00f6ja f\u00f6r rachel att ross \u00e4r k\u00e4r i henne. rachel best\u00e4mmer sig f\u00f6r att hon vill ha ett f\u00f6rh\u00e5llande med ross och \u00e5ker till flygplatsen f\u00f6r att m\u00f6ta honom n\u00e4r han kommer hem. hon vet dock inte att han stiger av planet med en annan kvinna.\n\n\n=== s\u00e4song 2 (1995\u20131996) ===\novetande att rachel tycker om honom, startar ross en ny relation med julie som han tr\u00e4ffade i kina. n\u00e4r rachel super sig full l\u00e4mnar hon ett meddelande p\u00e5 hans telefonsvarare d\u00e4r hon s\u00e4ger att hon kommit \u00f6ver honom. ross h\u00f6r meddelandet och undrar hur han ska g\u00f6ra. han och rachel kysser varandra. ross kan inte best\u00e4mma sig vem han vill ha av rachel och julie och best\u00e4mmer sig att g\u00f6ra en lista \u00f6ver f\u00f6r- och nackdelar \u00f6ver de tv\u00e5. han best\u00e4mmer sig f\u00f6r rachel och g\u00f6r slut med julie. men n\u00e4r rachel uppt\u00e4cker ross lista blir hon arg p\u00e5 honom och g\u00f6r slut. de blir sedan tillsammans igen n\u00e4r hon ser en video fr\u00e5n sin och monicas studentbal d\u00e5 han f\u00f6rs\u00f6kte g\u00e5 med rachel eftersom hon blev utan kavaljer.\njoey f\u00e5r ett jobb i tv-serien v\u00e5ra b\u00e4sta \u00e5r som dr. drake ramoray, och b\u00f6rjar tj\u00e4na tillr\u00e4ckligt med pengar f\u00f6r att ha r\u00e5d med en egen l\u00e4genhet. han flyttar ut och chandler skaffar en ny rumskompis, eddie som \u00e4r galen. n\u00e4r joey ber\u00e4ttar i en intervju att han skriver egna repliker till manuset d\u00f6dar seriens manusskrivare hans rollfigur. joey flyttar \u00e5ter in till chandler efter att chandler till slut f\u00e5tt bort eddie. phoebe uppt\u00e4cker att hon har en halvbror som heter frank och de b\u00f6rjar bygga en relation. monica dejtar richard burke (spelas av tom selleck), en v\u00e4n till hennes f\u00f6r\u00e4ldrar som \u00e4r mycket \u00e4ldre \u00e4n hon och har mustasch. de g\u00f6r slut n\u00e4r richard ber\u00e4ttar att han inte vill ha barn. chandler har dejtat en kvinnan p\u00e5 n\u00e4tet, n\u00e4r han tr\u00e4ffar henne i verkligheten uppt\u00e4cker han att det \u00e4r hans ex, janice, som han sedan kysser.\n\n\n=== s\u00e4song 3 (1996\u20131997) ===\nrachel slutar jobba p\u00e5 central perk f\u00f6r att b\u00f6rja jobba hos bloomingdale's. ross misst\u00e4nker att rachels nya medarbetare mark vill dejta henne, och blir mer och mer svartsjuk. sp\u00e4nningarna mellan ross och rachel kulminerar p\u00e5 deras \u00e5rsdag och rachel f\u00f6resl\u00e5r att de ska ta en paus fr\u00e5n varandra. efter att ha h\u00f6rt rachels medarbetare i bakgrunden vid ett telefonsamtal, antar ross att rachel dejtar honom. ross blir deprimerad och har sex med en annan kvinna. han f\u00f6rs\u00f6ker sedan reparera f\u00f6rh\u00e5llandet med rachel utan att ber\u00e4tta att han legat med en annan kvinna. han f\u00f6rs\u00f6ker \u00f6vertala henne att inget av det han gjorde betydde n\u00e5gonting f\u00f6r honom och att det inte r\u00e4knades som otrohet f\u00f6r att they were on a break. men rachel f\u00e5r veta det av gunther, som jobbar p\u00e5 central perk, och hon g\u00f6r slut med ross.\njoey och chandler k\u00f6per en kyckling och en anka f\u00f6r att ha som husdjur. joeys sk\u00e5despelarkarri\u00e4r forts\u00e4tter att g\u00e5 d\u00e5ligt. phoebe hittar en kvinna som ocks\u00e5 heter phoebe som k\u00e4nde hennes f\u00f6r\u00e4ldrar. hon tar med sig g\u00e4nget och bes\u00f6ker henne. hon f\u00e5r reda p\u00e5 att den andra phoebe var hennes mammas och pappas b\u00e4sta v\u00e4n i ungdomen. phoebe f\u00e5r ocks\u00e5 veta att hennes riktiga mor ocks\u00e5 \u00e4r den andra phoebe. rachel blir uppr\u00f6rd n\u00e4r ross b\u00f6rjar dejta bonnie som ov\u00e4ntat dyker upp under resan. rachel \u00e4r olycklig och f\u00f6resl\u00e5r f\u00f6r bonnie att hon ska raka sitt huvud s\u00e5 att ross inte ska tycka att hon attraktiv l\u00e4ngre. ross och rachel b\u00f6rjar gr\u00e4la om detta och de b\u00f6rjar f\u00f6rst\u00e5 att de fortfarande gillar varandra. ross m\u00e5ste best\u00e4mma sig f\u00f6r om han vill vara tillsammans med bonnie eller rachel.\n\n\n=== s\u00e4song 4 (1997\u20131998) ===\nross best\u00e4mmer sig f\u00f6r att han vill vara tillsammans med rachel och g\u00f6r slut med bonnie. han forts\u00e4tter att h\u00e4vda att de hade gjort ett uppeh\u00e5ll n\u00e4r han var otrogen mot rachel i s\u00e4song 3, och de g\u00f6r slut igen. n\u00e4r phoebe f\u00f6rst\u00e5tt att den \u00e4ldre phoebe \u00e4r hennes mamma, ber\u00e4ttar hon detta f\u00f6r sin tvillingsyster, ursula, som vetat om det hela tiden. phoebe g\u00e5r med p\u00e5 att bli surrogatmamma \u00e5t sin halvbror frank och hans fru alice. efter att ha f\u00e5tt en insemination blir phoebe gravid, med trillingar!\njoey b\u00f6rjat dejta kathy men \u00e4ven chandler gillar henne. joey och kathy g\u00f6r slut efter att kathy kysst chandler. joey \u00e4r arg men f\u00f6rl\u00e5ter chandler n\u00e4r han ser att de \u00e4lskar varandra. chandler misst\u00e4nker att kathy har sex med en av sk\u00e5despelarna i pj\u00e4sen som hon \u00e4r med i efter att ha sett den. efter att ha blivit konfronterad och anklagad, har hon sex med honom och chandler och kathy g\u00f6r slut. monica och rachel byter l\u00e4genhet med joey och chandler efter att ha f\u00f6rlorat ett vad om vilka som k\u00e4nner varandra b\u00e4st. tjejerna hatar sin nya l\u00e4genhet s\u00e5 de \u00f6vertalar joey och chandler att byta tillbaka mot att de bjuder p\u00e5 s\u00e4songskort till new york knicks och en m\u00f6jlighet att se monica och rachel kyssas under en minut.\nross dejtar den brittiska kvinnan emily och de f\u00f6rlovar sig. g\u00e4nget reser till london f\u00f6r ross och emilys br\u00f6llop, alla utom phoebe som snart ska f\u00f6da och rachel som inte vill se ross gifta sig. p\u00e5 repetitionsmiddagen f\u00f6re br\u00f6llopet blir monica deprimerad eftersom hon inte \u00e4r gift, och en kille tror att hon \u00e4r ross mamma. chandler tr\u00f6star henne och det slutar med att de har sex. rachel inser att hon fortfarande \u00e4lskar ross och flyger till london f\u00f6r att ber\u00e4tta det f\u00f6r honom. n\u00e4r hon kommer dit ser hon honom med emily och best\u00e4mmer sig f\u00f6r att det inte \u00e4r r\u00e4tt att f\u00f6rst\u00f6ra br\u00f6llopet. br\u00f6llopet b\u00f6rjar men f\u00e5r ett konstigt slut n\u00e4r ross s\u00e4ger jag tar dig, rachel ist\u00e4llet f\u00f6r jag tar dig, emily.\n\n\n=== s\u00e4song 5 (1998\u20131999) ===\nross och emilys br\u00f6llop forts\u00e4tter trots att ross r\u00e5kat s\u00e4ga fel namn vid altaret. vid mottagandet efter\u00e5t f\u00f6rsvinner emily. v\u00e4nnerna \u00e5ker tillbaka till new york d\u00e4r emily ringer ross och s\u00e4ger att hon bara vill forts\u00e4tta vara gift med honom om han lovar att aldrig tr\u00e4ffa rachel igen. ross g\u00e5r till en b\u00f6rjan med p\u00e5 detta, men allt eftersom emily kommer med nya om\u00e4nskliga krav skiljer de sig till slut. ross flyttar d\u00e4refter in i ugly naked guys l\u00e4genhet som ligger mitt emot monicas och rachels, sedan han flyttat ut.\nphoebe f\u00f6der trillingarna frank jr. jr., leslie och chandler. hon f\u00f6rs\u00f6ker beh\u00e5lla en av dem efter ha f\u00e4st sig vid dem, men m\u00e4rker att frank och alice vill beh\u00e5lla alla sina barn. chandler och monica forts\u00e4tter med sitt hemliga f\u00f6rh\u00e5llande. efter halva s\u00e4songen f\u00e5r joey reda p\u00e5 deras relation, och efter m\u00e5nga m\u00e5nader till f\u00e5r \u00e4ven rachel reda p\u00e5 det. till slut f\u00e5r alla veta det, och de kan slappna av. rachel b\u00f6rjar p\u00e5 ett nytt jobb hos ralph lauren. joey f\u00e5r en roll i en film och han tror att det kommer att bli hans stora genombrott. joey och chandler reser mot las vegas d\u00e4r filmen ska spelas sin, men mitt under resan s\u00e4ger chandler att han inte tror att det kommer att bli joeys genombrott. joey kastar ut chandler fr\u00e5n bilen. n\u00e4r han kommer till produktionen i las vegas l\u00e4ggs den dock ner. alla \u00e5ker till las vegas f\u00f6r att tr\u00e4ffa joey d\u00e4r de f\u00e5r reda p\u00e5 att han jobbar som gladiator p\u00e5 kasinot caesars palace. i las vegas super sig ross och rachel fulla. monica och chandler best\u00e4mmer sig f\u00f6r att gifta sig, men st\u00f6ter p\u00e5 ross och rachel som stormar ut nygifta fr\u00e5n kapellet.\n\n\n=== s\u00e4song 6 (1999\u20132000) ===\nn\u00e4r rachel och ross nyktrat till och uppt\u00e4cker att de har gift sig kommer de \u00f6verens om att annullera br\u00f6llopet s\u00e5 att han inte ska g\u00f6ra en tredje skilsm\u00e4ssa. men egentligen vill ross inte och ljuger f\u00f6r rachel, han s\u00e4ger att han har annullerat \u00e4ktenskapet fast han egentligen inte har det. till slut uppt\u00e4cker rachel att ross har ljugit och f\u00e5r honom att g\u00e5 med p\u00e5 att annullera \u00e4ktenskapet. men d\u00e5 rachel skriver massa saker som inte st\u00e4mmer om ross i papperen som sedan \u00f6verl\u00e4mnas till domaren s\u00e5 g\u00e5r domaren inte med p\u00e5 att annullera \u00e4ktenskapet, varp\u00e5 ross tvingas genomg\u00e5 en tredje skilsm\u00e4ssa i alla fall. ross f\u00e5r ett nytt jobb, d\u00e4r han undervisar i paleontologi vid new yorks universitet. han dejtar rachels lillasyster jill under ett avsnitt och d\u00e4refter en av sina elever, elizabeth.\nchandler och monica gifte sig inte men flyttar in tillsammans i monicas l\u00e4genhet. rachel flyttar till phoebe. joey f\u00e5r en ny rumskompis, janine, och de b\u00f6rjar dejta. n\u00e4r janine avsl\u00f6jar att hon inte gillar chandler och monica g\u00f6r joey slut. joey, som efter detta \u00e4r arbetsl\u00f6s och helt pank, b\u00f6rjar jobba p\u00e5 central perk samtidigt som han s\u00f6ker olika sk\u00e5despelarroller. han f\u00e5r till slut rollen som stj\u00e4rnan i serien mac and cheese. en eldsv\u00e5da b\u00f6rjar i rachels och phoebes l\u00e4genhet och f\u00f6rst\u00f6r den helt. rachel flyttar in hos chandler och monica och phoebe hos joey. snart byter de plats s\u00e5 att rachel bor med joey ist\u00e4llet.\nbruce willis medverkar i tre avsnitt som ross flickv\u00e4n elizabeths pappa och rachels pojkv\u00e4n. i slutet av s\u00e4songen beslutar sig chandler f\u00f6r att fria till monica. det g\u00e5r dock inte som t\u00e4nkt och monicas ex-pojkv\u00e4n richard kommer in s\u00e4songsavslutningen och f\u00f6rst\u00f6r n\u00e4stan hans plan. i slutet friar chandler dock till monica, och monica s\u00e4ger ja.\n\n\n=== s\u00e4song 7 (2000\u20132001) ===\nmonica och chandler b\u00f6rjar planera sitt br\u00f6llop. rachel blir befordrad och anst\u00e4ller assistenten tag, som hon b\u00f6rjar dejta. de g\u00f6r senare slut n\u00e4r rachel fyller trettio \u00e5r.\nphoebes l\u00e4genhet repareras men det blir \u00e5ter en l\u00e4genhet med ett sovrum (phoebes mormor hade satte upp en v\u00e4gg f\u00f6r att g\u00f6ra tv\u00e5 sovrum) s\u00e5 rachel forts\u00e4tter att bo hos joey. joeys nya tv-serie mac and cheese l\u00e4ggs ner men han lyckas komma tillbaka till v\u00e5ra b\u00e4sta \u00e5r n\u00e4r hans roll, dr. drake ramoray, f\u00e5r en ny hj\u00e4rna fr\u00e5n rollfiguren jessica lockheart som hade ramlat av en h\u00e4st och \u00e5kt in i ett elst\u00e4ngsel. joeys rollfigur vaknar sedan upp fr\u00e5n koman med hennes hj\u00e4rna.\nnatten f\u00f6re sitt br\u00f6llop blir chandler r\u00e4dd och f\u00f6rsvinner. n\u00e4r han \u00e4r borta hittar phoebe och rachel ett positivt graviditetstest i monicas badrum och phoebe antar att monica \u00e4r gravid. rachel f\u00e5r phoebe att lova att de inte ska ber\u00e4tta f\u00f6r n\u00e5gon vad de har hittat. phoebe och ross hittar chandler p\u00e5 hans kontor (n\u00e4r rachel uppeh\u00e5ller monica) och \u00f6vertygar honom att komma tillbaka, men chandler h\u00f6r phoebe och rachel prata om monicas graviditet och han f\u00f6rsvinner igen. han dyker snart upp igen p\u00e5 eget bev\u00e5g och best\u00e4mmer sig f\u00f6r att ett barn inte vore s\u00e5 d\u00e5ligt. chandler och monica gifter sig, men n\u00e4r chandler ber\u00e4ttar f\u00f6r monica att han vet allt om barnet s\u00e5 s\u00e4ger hon att hon inte \u00e4r gravid och att det inte var hennes graviditetstest de hittade.\nsamtidigt som phoebe ber\u00e4ttar f\u00f6r rachel hur glad hon \u00e4r f\u00f6r monicas graviditet, h\u00e5ller rachel med men \u00e4r v\u00e4ldigt k\u00e4nslosam. kameran zoomar in rachel n\u00e4r hon tar ett djupt andetag innan allt slutar. publiken blir kvar med fr\u00e5gan: kan rachel vara gravid?.\n\n\n=== s\u00e4song 8 (2001\u20132002) ===\ni den h\u00e4r s\u00e4songen f\u00f6rsvann klippen med new yorks world trade center p\u00e5 grund av 11 september-attackerna.\nrachel erk\u00e4nner att hon \u00e4r gravid men ber\u00e4ttar inte f\u00f6r n\u00e5gon vem pappan \u00e4r. oturligt nog f\u00f6r henne hittar joey en tr\u00f6ja som barnets pappa gl\u00f6mt i deras l\u00e4genhet. phoebe tror att det \u00e4r tags tr\u00f6ja men ross hittar den och s\u00e4ger att det \u00e4r hans. efter att rachel ber\u00e4ttar f\u00f6r ross att han \u00e4r pappan, ber\u00e4ttar de f\u00f6r v\u00e4nnerna att de l\u00e5g med varandra ungef\u00e4r en m\u00e5nad f\u00f6re chandler och monicas br\u00f6llop. ross b\u00f6rjar dejta mona (som han tr\u00e4ffade p\u00e5 chandler och monicas br\u00f6llop) under n\u00e5gra m\u00e5nader. han g\u00f6r dock slut eftersom det blir f\u00f6r komplicerat n\u00e4r han \u00e4r far till rachels barn. eftersom rachel och joey bor tillsammans f\u00e5r joey k\u00e4nslor f\u00f6r henne. n\u00e4r ross missar flera faderliga saker f\u00f6resl\u00e5r joey att rachel ska flytta in hos ross, och det g\u00f6r hon. joey avsl\u00f6jar senare sina k\u00e4nslor f\u00f6r rachel, som v\u00e4nligt avvisar dem.\nefter en passionerad kyss med ross f\u00e5r rachel v\u00e4rkar och de \u00e5ker till sjukhuset. d\u00e4r f\u00f6rs\u00f6ker ross mamma ge honom en ring som han ska fria till rachel med. ross beh\u00e5ller ringen i sin jackficka \u00e4ven om han inte vill fria till rachel. hon har v\u00e4rkar i 47 timmar (n\u00e5got som chandler givetvis sk\u00e4mtar om) och delar rum med fem olika kvinnor (bland andra janice) som allihop f\u00e5r barn f\u00f6re henne. rachel f\u00f6der en dotter, som namnges emma.\njoey hittar f\u00f6rlovningsringen som ramlar ut fr\u00e5n ross jacka. han b\u00f6jer sig ner och tar upp den. rachel som ser joey p\u00e5 ett kn\u00e4 med en f\u00f6rlovningsring tror att han friar till henne och s\u00e4ger okej. monica och chandler beslutar sig f\u00f6r att skaffa barn.\n\n\n=== s\u00e4song 9 (2002\u20132003) ===\nrachel f\u00e5r veta att joey inte friande till henne, men ross tar \u00e4nd\u00e5 inte chansen att g\u00f6ra det. efter att ross sett rachel kyssa en kille fr\u00e5n hennes kontor samt tagit emot ett meddelande menat f\u00f6r rachel fr\u00e5n en kille fr\u00e5n en bar n\u00e5gon m\u00e5nad tidigare s\u00e5 best\u00e4mmer sig ross f\u00f6r att h\u00e4mnas genom att bjuda hem en fr\u00e4mmande kvinna till l\u00e4genheten. n\u00e4r rachel kommer hem b\u00f6rjar hon och ross att br\u00e5ka och snart kommer de underfund med att det \u00e4r f\u00f6r sv\u00e5rt att ha barn och bo ihop. d\u00e4rf\u00f6r best\u00e4mmer sig rachel f\u00f6r att flytta tillbaka till joey igen tillsammans med emma.\nchandlers jobb tvingar honom att flytta till tulsa i oklahoma. monica best\u00e4mmer sig f\u00f6r att inte f\u00f6lja med eftersom hon kan f\u00e5 sitt dr\u00f6mjobb i new york. han v\u00e4ntar med att best\u00e4mma sig men vill l\u00e4mna sitt jobb efter att han m\u00e5ste jobba i tulsa \u00f6ver julen. n\u00e4r en kvinnlig medarbetare st\u00f6ter p\u00e5 honom i tulsa slutar han och b\u00f6rjar med ett nytt jobb i reklambranschen. efter att ha f\u00f6rs\u00f6kt att f\u00e5 barn hela s\u00e4songen visar tester att chandler och monica inte kan f\u00e5 barn, s\u00e5 de best\u00e4mmer sig f\u00f6r att adoptera.\nphoebe b\u00f6rjar dejta mike hannigan (paul rudd). de flyttar in tillsammans, men n\u00e4r han ber\u00e4ttar f\u00f6r phoebe att han inte vill gifta sig s\u00e5 g\u00f6r de slut. samtidigt b\u00f6rjar rachel f\u00e5 k\u00e4nslor f\u00f6r joey.\nv\u00e4nnerna \u00e5ker till barbados. phoebe tar med sin pojkv\u00e4n david som hon tr\u00e4ffade i s\u00e4song ett, och joey tar med sin flickv\u00e4n charlie. chandler r\u00e5kar ge david ett d\u00e5ligt r\u00e5d och david best\u00e4mmer sig f\u00f6r att fria till phoebe. n\u00e4r monica f\u00e5r reda p\u00e5 det ber\u00e4ttar hon det f\u00f6r mike och s\u00e4ger \u00e5t honom att bli tillsammans med phoebe igen. mike kommer till barbados och friar till phoebe. hon s\u00e4ger nej, men eftersom hon nu vet att deras f\u00f6rh\u00e5llande har en framtid s\u00e5 tar hon tillbaka honom och l\u00e4mnar david. joey och charlie g\u00f6r slut. d\u00e4refter f\u00e5r joey reda p\u00e5 att rachel gillar honom, men han vill inte g\u00e5 vidare f\u00f6r han k\u00e4nner att han sviker ross. n\u00e4r joey ser ross och charlie kyssas \u00e4ndrar han sig dock och kysser rachel. monica f\u00e5r veta n\u00e5got om chandler som g\u00f6r henne mycket f\u00f6rv\u00e5nad.\n\n\n=== s\u00e4song 10 (2003\u20132004) ===\ni b\u00f6rjan av s\u00e4songen trodde inte producenterna att detta skulle bli den sista s\u00e4songen, det pratades till och med om en film, men eftersom kontrakten inte g\u00e4llde f\u00f6r en film meddelades det att det h\u00e4r var den sista s\u00e4songen.\njoey och rachels f\u00f6rh\u00e5llande fungerar inte och charlie g\u00e5r tillbaka till sitt ex som fortfarande \u00e4r k\u00e4r i henne. mike och phoebe gifter sig mitt i gatan utanf\u00f6r central perk en kall och sn\u00f6ig dag. chandler och monica best\u00e4mmer sig f\u00f6r att adoptera ett barn av unga gravida erica. de best\u00e4mmer sig \u00e4ven f\u00f6r att flytta ut ur sin l\u00e4genhet till en f\u00f6rort till new york. erica f\u00f6der tvillingar, en pojke och flicka, som f\u00e5r namnen jack (efter monicas pappa) och erica (efter riktiga mamman erica). i det sista avsnittet kan courteney cox (monica) inte l\u00e4ngre g\u00f6mma sin egen graviditet. \nrachel best\u00e4mmer sig f\u00f6r att ta ett jobb i paris. v\u00e4nnerna ordnar en farv\u00e4lfest f\u00f6r henne d\u00e4r hon s\u00e4ger hej d\u00e5 till allesammans, f\u00f6rutom ross. ross tar detta som en enorm f\u00f6rol\u00e4mpning och stormar iv\u00e4g till henne, hon skriker \u00e5t honom att han inte fattade n\u00e5got. att hon inte \u201dgl\u00f6mde honom\u201d, utan saknade ord f\u00f6r hur mycket han betyder f\u00f6r henne och hur mycket hon skulle sakna honom. detta slutar med en kyss och en natt tillsammans.\ni det sista avsnittet kommer ross underfund med att han fortfarande \u00e4lskar rachel, och efter att hon \u00e5kt till flygplatsen \u00e5ker han efter. han hinner ifatt henne men hon \u00e5ker \u00e4nd\u00e5. han \u00e5terv\u00e4nder d\u00e5 hem till sin l\u00e4genhet och lyssnar av sin telefonsvarare d\u00e4r rachel l\u00e4mnat ett meddelande att hon sj\u00e4lv insett att hon \u00e4lskar honom och vill vara med honom och att hon f\u00f6rs\u00f6ker ta sig av planet som \u00e4r p\u00e5 v\u00e4g och lyfta. meddelandet slutar dock innan man f\u00e5r klarhet i om hon lyckats ta sig av. i samma stund uppenbarar hon sig i ross d\u00f6rr och de kysser varandra.\navsnittet slutar med att chandler och monica flyttar ut fr\u00e5n sin l\u00e4genhet med sina nya tvillingar. mike och phoebe best\u00e4mmer sig f\u00f6r att skaffa barn. ross och rachel blir en familj med emma och joey flyttar till los angeles. (det sista framg\u00e5r dock inte i avsnittet utan bara i den nya serien, joey). d\u00e4refter l\u00e4mnar alla den gamla l\u00e4genheten f\u00f6r att g\u00e5 och ta en kopp kaffe. chandler har den sista repliken, som \u00e4r sure \u2026 where? (javisst, var?). ett typiskt chandlersk\u00e4mt eftersom det \u00e4r sj\u00e4lvklart att de ska fika p\u00e5 central perk.\ninnan v\u00e4nner skapades s\u00e5 var det t\u00e4nkt att monica skulle vara gravid i b\u00f6rjan av programmet, s\u00e5 att hon senare skulle kunna ha en fullvuxen dotter som var med och skapade drama i programmet. producenterna hade till och med anlitat ett barn vid namn rania, men det st\u00e4lldes in av ok\u00e4nda sk\u00e4l.\n\n\n=== friends: the reunion ===\nden 12 november 2019 meddelade hollywood reporter att warner bros. h\u00f6ll p\u00e5 att utveckla en \u00e5terf\u00f6rening av v\u00e4nner f\u00f6r hbo max d\u00e4r seriens originalsk\u00e5despelare och skapare skulle medverka. specialavsnittet friends: the reunion hade premi\u00e4r den 27 maj 2021 p\u00e5 hbo.\n\n\n== avsnittsguide ==\n\n\n== utm\u00e4rkelser ==\nv\u00e4nner har f\u00e5tt flertalet utm\u00e4rkelser i b\u00e5de usa och i sverige.\n\n\n=== emmy awards ===\n2003 \u2013 framst\u00e5ende g\u00e4stsk\u00e5despelare i en komediserie \u2013 christina applegate\n2002 \u2013 framst\u00e5ende komediserie\n2002 \u2013 framst\u00e5ende huvudroll i komediserie \u2013 jennifer aniston\n2000 \u2013 framst\u00e5ende g\u00e4stsk\u00e5despelare i en komediserie \u2013 bruce willis\n1998 \u2013 framst\u00e5ende st\u00f6djande sk\u00e5despelare i komediserie \u2013 lisa kudrow\n1996 \u2013 framst\u00e5ende regisserat komediserie \u2013 michael lembeck (f\u00f6r avsnittet \"the one after the super bowl\")courteney cox \u00e4r den enda av sk\u00e5despelarna i serien som aldrig har varit nominerad f\u00f6r en emmy.\n\n\n=== golden globe awards ===\n2003 \u2013 b\u00e4sta prestationen av en sk\u00e5despelerska i en tv-serie, musikal eller komedi \u2013 jennifer aniston.\n\n\n=== people's choice awards ===\n2004 \u2013 b\u00e4sta komediserien p\u00e5 tv.\n2004 \u2013 b\u00e4sta kvinnliga tv-sk\u00e5despelerska \u2013 jennifer aniston\n2003 \u2013 b\u00e4sta komediserien p\u00e5 tv.\n2003 \u2013 b\u00e4sta kvinnliga tv-sk\u00e5despelerska \u2013 jennifer aniston\n2002 \u2013 b\u00e4sta komediserien p\u00e5 tv.\n2002 \u2013 b\u00e4sta kvinnliga tv-sk\u00e5despelerska \u2013 jennifer aniston\n2001 \u2013 b\u00e4sta komediserien p\u00e5 tv.\n2001 \u2013 b\u00e4sta kvinnliga tv-sk\u00e5despelerska \u2013 jennifer aniston\n2000 \u2013 b\u00e4sta komediserien p\u00e5 tv.\n2000 \u2013 b\u00e4sta kvinnliga tv-sk\u00e5despelerska \u2013 jennifer aniston\n1999 \u2013 b\u00e4sta komediserien p\u00e5 tv.\n1995 \u2013 b\u00e4sta nya komediserie p\u00e5 tv.\n\n\n=== screen actors guild awards ===\n2000 \u2013 framst\u00e5ende prestation av en kvinnlig sk\u00e5despelerska i en komediserie \u2013 lisa kudrow\n1996 \u2013 framst\u00e5ende prestation av en ensemble i en komediserie.\n\n\n=== aftonbladets tv-pris ===\n2001 \u2013 b\u00e4sta kvinnliga utl\u00e4ndska tv-personlighet \u2013 jennifer aniston\n2002 \u2013 b\u00e4sta kvinnliga utl\u00e4ndska tv-personlighet \u2013 jennifer aniston\n2003 \u2013 b\u00e4sta kvinnliga utl\u00e4ndska tv-personlighet \u2013 jennifer aniston\n2004 \u2013 b\u00e4sta kvinnliga utl\u00e4ndska tv-personlighet \u2013 jennifer anistondavid schwimmer var den f\u00f6rsta av alla i v\u00e4nner-g\u00e4nget att f\u00e5 pris. utm\u00e4rkelsen var f\u00f6r b\u00e4sta birollsinnehavare.\n\n\n== dvd och blu ray ==\nhela serien med 10 s\u00e4songer har givits ut i flertalet l\u00e4nder i olika dvd/blu ray-versioner. vissa av versionerna har extramaterial som:\n\nsk\u00e5despelare och medverkande (texter med biografier)\nkommentatorsp\u00e5r av skaparna\nkuriosa och fakta\ninteraktiva spel\nfakta om produktionen (till exempel, upps\u00e4ttningen av rekvisitan, speciella inspelningsst\u00e4llen, utvecklingen av avsnitten med tillbakablickar och s\u00e5 vidare)\n\n\n== dokument\u00e4r ==\n\"the one that goes behind the scenes\" \u00e4r en dokument\u00e4r discovery channel gjorde.\n\n\n== globala s\u00e4ndningar ==\n\n\n== om serien ==\nf\u00f6rslag p\u00e5 namn p\u00e5 serien fanns det gott om, till exempel six of one, across the hall, insomnia caf\u00e9 och friends like us.\ndavid schwimmer som spelar ross har regisserat n\u00e5gra avsnitt, till exempel the one with the birth mother, the one with phoebe\u2019s birthday dinner och the one where joey dates rachel.\ndet mesta av serien spelades in i delstaten kalifornien och inte i new york d\u00e4r serien utspelar sig.\nvissa scener spelades inte in med studiopublik utan man anv\u00e4nde inspelade skratt, som utomhusscener.\njanice, chandlers exflickv\u00e4n har dykt upp i alla s\u00e4songer, i varje fall hennes r\u00f6st.\nadresserna v\u00e4nnerna har i serien \u00e4r:joey och chandler \u2013 495 grove st apt 19, new york ny 10001\nmonica och rachel \u2013 495 grove st apt 20, new york ny 10001\nphoebe \u2013 5 morton st apt 14, new york ny 10001\nross \u2013 ugly naked guys l\u00e4genheti seriens intro dyker sk\u00e5despelarna upp i alfabetisk ordning: aniston, cox, kudrow, le blanc, perry och schwimmer.\ncourteney cox blev f\u00f6rst ombedd att spela rachel, men efter att ha l\u00e4st manuset ville hon hellre spela monica.\njames michael tylers roll gunther kom med i serien av en slump. han var statist igenom hela s\u00e4song ett och hade i s\u00e4song tv\u00e5 en replik. regiss\u00f6rerna var tillr\u00e4ckligt imponerade f\u00f6r att ha med honom flera g\u00e5nger. han fick rollen eftersom han var den enda av statisterna i pilotavsnittet som visste hur man hanterar en espressomaskin.\ntjugofem\u00e5rsjubileet f\u00f6r seriens premi\u00e4r h\u00f6gtidligh\u00f6lls 2019 med bland annat en v\u00e4rldsturn\u00e9 f\u00f6r den ikoniska orangea central perk-soffan.\n\n\n== se \u00e4ven ==\njoey \u2013 tv-serie baserad p\u00e5 rollfiguren joey med matt leblanc\nepisodes \u2013 tv-serie med matt leblanc\nmr. sunshine \u2013 tv-serie med matthew perry\ncougar town \u2013 tv-serie med courtney cox arquette\n\n\n== referenser ==\n\n\n=== fotnoter ===\n\n\n== externa l\u00e4nkar ==\n\n wikimedia commons har media som r\u00f6r v\u00e4nner.\n\ne4.com friends (v\u00e4nner)\nfriends (v\u00e4nner) p\u00e5 tv.com\namerikansk officiell webbplats\nfriends p\u00e5 open directory project\nwikia har en wiki om det h\u00e4r \u00e4mnet: v\u00e4nner\nbolaget nbcs rapport om pilotavsnittet"