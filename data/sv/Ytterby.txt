"ytterby, \u00e4ven kallat  kung\u00e4lvs ytterby, \u00e4r en bebyggelse i t\u00e4torten kung\u00e4lv (2018 dock separat t\u00e4tort) i kung\u00e4lvs kommun i bohusl\u00e4n. samh\u00e4llet n\u00e5r i s\u00f6der till nordre \u00e4lv och ligger 22 km norr om g\u00f6teborg.\ni centrum ligger en j\u00e4rnv\u00e4gsstation vid bohusbanan samt ytterby busstation vilka utg\u00f6r knutpunkt f\u00f6r buss- och j\u00e4rnv\u00e4gstrafik. bygden kring ytterby har varit boplats f\u00f6r m\u00e4nniskor sedan j\u00e4rn\u00e5ldern och det finns m\u00e5nga fornminnen.\n\n\n== historia ==\n\n\n=== namnet ytterby ===\nnamnet ytterby betyder \"den yttre\" och syftar p\u00e5 ett l\u00e4ge n\u00e4rmare havet \u00e4n kung\u00e4lv. i en bevarad avskrift av borgartingets kristenr\u00e4tt fr\u00e5n 1140-talet finns platsen \"kungah\u00e4lla ytri\" n\u00e4mnd. ytterby ben\u00e4mndes 1353 som \"yttra by\".\n\n\n=== forntid ===\narkeologer tror att det har funnits en f\u00f6rlaga till vikingasamh\u00e4llet kungah\u00e4lla som l\u00e5g strax s\u00f6der om ytterby och att detta samh\u00e4lle l\u00e5g vid dagens ytterbys marker. i ytterby har arkeologer funnit rester av flera byggnader fr\u00e5n j\u00e4rn\u00e5ldern byggda mellan 500 f.kr. och 600 e.kr. av dessa \u00e4r den st\u00f6rsta en hallbyggnad som var 48 meter l\u00e5ng och 10 meter bred. denna typ av byggnader tillh\u00f6rde de h\u00f6gre klasserna i samh\u00e4llet och fyndet kan vara det f\u00f6rsta fyndet av en hallbyggnad fr\u00e5n folkvandringstid i bohusl\u00e4n d\u00e5 byggnaden byggdes mellan \u00e5r 400 och 600 e.kr. den funna hallbyggnaden tros vara en f\u00f6reg\u00e5ngare till den kungsg\u00e5rd som finns omn\u00e4mnd i ett flertal k\u00e4llor, d\u00e4ribland i nj\u00e1ls saga fr\u00e5n 1200-talet. norges kung olav den helige s\u00e4gs ha tillbragt ett \u00e5r vid dessa marker i v\u00e4ntan p\u00e5 att kung\u00e4lvsborna skulle f\u00e4rdigst\u00e4lla hans flotta f\u00f6r seglats till f\u00e4r\u00f6arna f\u00f6r att kr\u00e4va f\u00e4r\u00f6borna p\u00e5 skatt. kungsg\u00e5rden beboddes ocks\u00e5 tidvis av kungarna olav tryggvason, harald h\u00e5rdr\u00e5de och andra kungar och storm\u00e4n.\n\n\n=== 1000-talet ===\nkung\u00e4lvsbygden blev kristnad p\u00e5 1100-talet. vid denna tid anl\u00e4nde munkar till ytterby socken och byggde kastelleklostret 1180. klostret revs 1344, dess egendomar drogs in till kronan och klosterbyggnaderna revs f\u00f6r att bidra till byggandet av bohus f\u00e4stning.ytterby gamla kyrka byggdes sannolikt p\u00e5 1100-talet och var en vanlig sockenkyrka som var helgad \u00e5t skyddshelgonet sankt halvard. murrester av kyrkan har dateras till sent 1100-tal. i en bevarad avskrift av borgartingets kristenr\u00e4tt fr\u00e5n 1140-talet finns en fylkeskyrka i kungah\u00e4lla ytri omn\u00e4mnd. d\u00e4rmed kan ytterby gamla kyrka ha haft en f\u00f6reg\u00e5ngare i tr\u00e4 och en fylkeskyrka, med ett i idag ok\u00e4nt l\u00e4ge.\np\u00e5 grund av befolknings\u00f6kning p\u00e5 1800-talet blev ytterby gamla kyrka f\u00f6r liten. \u00e5r 1857 p\u00e5 sockenst\u00e4mman fattades beslut om att bygga ytterby nya kyrka. platsen f\u00f6r den nya kyrkan valdes till torpets h\u00f6gens marker p\u00e5 kastelleg\u00e5rdens \u00e4gor. kyrkan byggdes 1870 efter ritningar av arkitekt edvard von rothstein. sedan kyrkan invigdes 20 november 1870 har denna kyrka varit ytterby f\u00f6rsamlings f\u00f6rsamlingskyrka. innan dess var ytterby gamla kyrka f\u00f6rsamlingskyrka.\n\n\n=== 1900-talet ===\nunder 1900-talet har ytterby genomg\u00e5tt st\u00f6rre f\u00f6r\u00e4ndringar. 1907 \u00f6ppnade ytterby station vid bohusbanan. 1942 byggdes abc-fabrikerna i ytterby f\u00f6r tillverkning av bland annat b\u00e5tar. fr\u00e5n att tidigare ha varit ren landsbygd \u00f6kade byggandet och ett samh\u00e4lle med eget centrum v\u00e4xte fram. vid omr\u00e5dena enerkullen och tunge byggdes mindre villasamh\u00e4llen och d\u00e4remellan utgjordes landskapet av \u00e5kermark.\nnybyggandet sedan 1950-talet har varit omfattande och har fortsatt in p\u00e5 2000-talet. 1971 blev ytterby en del av kung\u00e4lvs kommun och i samband med t\u00e4tortsavgr\u00e4nsningen 1980 blev ytterby en del av t\u00e4torten kung\u00e4lv. runt centrala delarna av ytterby byggdes i slutet p\u00e5 1900-talet stora villaomr\u00e5den i framf\u00f6rallt st\u00e4llet och tega.\n\n\n=== 2000-talet ===\nunder de senaste 20 \u00e5ren har inflyttningen och nybyggnationen i ytterby \u00f6kat. city gross \u00f6ppnade butiker i ytterby 1999 i abc-fabrikernas gamla lokaler vilket flyttade centrum n\u00e5got s\u00f6derut. 2006\u20132008 byggdes till stor del nya ytterby centrum med flera fastigheter p\u00e5 4 till 5 v\u00e5ningar. det byggdes ny busstation och j\u00e4rnv\u00e4gsstationen restaurerades.\ni samband med nyinvigningen av ytterby torg 2008 utplacerades konstverket \"f\u00f6r stor f\u00f6r sitt bo\" av karin schmid som skapats p\u00e5 uppdrag av byggf\u00f6retagen, kung\u00e4lvs kommun och statens kulturr\u00e5d. \u00e5r 2012 och 2014 revs folkets hus respektive det gamla centrumhuset. p\u00e5 dessa tomter byggdes fastigheter p\u00e5 upp till 5 v\u00e5ningar med b\u00e5de l\u00e4genheter och kommersiella lokaler.\n\n\n=== befolkningsutveckling ===\n\n\n== sev\u00e4rdheter ==\n\n\n=== gravf\u00e4ltet stora sm\u00e4llen ===\n\ni ytterby vid v\u00e4stra porten finns gravf\u00e4ltet stora sm\u00e4llen som \u00e4r ett av de st\u00f6rsta gravf\u00e4lten i bohusl\u00e4n best\u00e5ende av 160 gravh\u00f6gar, stens\u00e4ttningar, resta stenar, skeppss\u00e4ttningar, en treudd, en domarring och gravar. gravarna har daterats till mellan 500 och 1000 e.kr. stora sm\u00e4llen ligger p\u00e5 det h\u00f6gsta partiet p\u00e5 den \u00f6stra och s\u00f6dra sluttningen av mor\u00e4nh\u00f6jden som kan betecknas som h\u00e4llen. utsikten fr\u00e5n gravf\u00e4ltets topp \u00e4r vida och man ser ut \u00f6ver ytterbys dalg\u00e5ng och \u00e4ven hur nordre \u00e4lv slingrar sig ut mot havet norr om hisingen.\n\n\n=== h\u00e4llristningar och fornl\u00e4mningar ===\np\u00e5 st\u00e5lkullen i ytterby finns h\u00e4llristningar, fyra skepp och en sk\u00e5lgrop. h\u00e4llristningarna gjordes n\u00e5gon g\u00e5ng kring 1000 f.kr. och \u00e4r d\u00e4rmed 3 000 \u00e5r gamla. vid samma plats finns \u00e4ven ett stenbrott av t\u00e4ljsten som anv\u00e4ndes under vikingatiden.f\u00f6r samtliga fornl\u00e4mningar i ytterby, se lista \u00f6ver fornl\u00e4mningar i ytterby\n\n\n=== kastelleg\u00e5rden ===\n\nkastelleg\u00e5rden som ligger strax norr om nordre \u00e4lv blev kungsg\u00e5rd 1658 n\u00e4r karl xi gav den till bohusl\u00e4ns guvern\u00f6r harald stake. mellan \u00e5ren 1693 och 1821 var g\u00e5rden \u00f6verstebost\u00e4lle vid bohusl\u00e4ns regemente. d\u00e4refter har kastelleg\u00e5rden varit en arrendeg\u00e5rd i statlig \u00e4go. flygelbyggnaderna \u00e4r troligen fr\u00e5n sent 1700-tal och huvudbyggnaden \u00e4r en villa typisk f\u00f6r sin tid fr\u00e5n 1862. \u00e5r 1935 blev kastelleg\u00e5rden statligt byggnadsminne.\n\n\n=== klosterkullen ===\np\u00e5 klosterkullen, som ligger nordost om kastelleg\u00e5rden, finns framgr\u00e4vda rester av ett augustinerkloster som byggdes i slutet p\u00e5 1100-talet och \u00e4r det \u00e4ldsta k\u00e4nda klostret i bohusl\u00e4n. upphovsman till klostret var \u00e4rkebiskop \u00f8ystein erlendsson som tidigare varit kyrkoherde i kungah\u00e4lla. munkarna kallade sig f\u00f6r augustinerherrar och kom fr\u00e5n samh\u00e4llets h\u00f6gre skikt. de \u00e4gnade dagarna \u00e5t att bilda sig via b\u00f6cker och att \u00e4gna sig \u00e5t sj\u00e4lav\u00e5rd.klostret var relativt stort och p\u00e5tr\u00e4ffades vid gr\u00e4vningar p\u00e5 1950-talet. man har funnit djurben, lerbitar, blossh\u00e5llare, nycklar, metkrokar, kammar, saxar, sp\u00e4nnen, sl\u00e4ndtrissor och knivar samt ett femtiotal skelett efter klosterbr\u00f6der.\n\n\n=== ytterby gamla kyrka ===\n\nytterby gamla kyrka var f\u00f6re 1870 f\u00f6rsamlingskyrka i ytterby f\u00f6rsamling, i nuvarande kung\u00e4lvs kommun, bohusl\u00e4n, och \u00e4r nu en ruin vid namn sankt halvards kyrkoruin.\nkyrkan uppf\u00f6rdes p\u00e5 1100-talet i romansk stil med rakslutet kor p\u00e5 d\u00e5varande norsk mark. s\u00e4gnen f\u00f6rt\u00e4ljer att kyrkan uppf\u00f6rdes av sankt olof, s\u00e5 det \u00e4r inte osannolikt att denna stenkyrka har f\u00f6reg\u00e5tts av en \u00e4ldre p\u00e5 1000-talet tillkommen tr\u00e4kyrka. stenkyrkan ombyggdes, f\u00f6rl\u00e4ngdes och f\u00f6rs\u00e5gs med tresidig koravslutning 1699.p\u00e5 grund av befolknings\u00f6kning beslutades att bygga en ny kyrka och riva ytterby gamla kyrka. 1872 revs tr\u00e4konstruktionen och b\u00e4nkarna. gunnar brusewitz som var museichef i g\u00f6teborg ville att stenmurarna skulle bli kvar som minne och s\u00e5 blev det. p\u00e5 g\u00f6teborgs museum finns idag flera l\u00f6sa f\u00f6rem\u00e5l fr\u00e5n ytterby gamla kyrka, bl.a. en kyrkvaktarstav som anv\u00e4ndes f\u00f6r att v\u00e4cka sovande personer i kyrkan. kyrkklockan flyttades \u00f6ver till den nya ytterby kyrka. efter det att tr\u00e4delarna rivits underh\u00f6lls inte de bevarade murarna som d\u00e5 b\u00f6rjade f\u00f6rfalla. man ins\u00e5g inte det kulturhistoriska v\u00e4rdet och oskyddade murar rasade. 1926 beslutade riksantikvarien att ruinerna skulle konserveras vilket tog flera \u00e5r.runt ruinen ligger kyrkog\u00e5rden med gravar fr\u00e5n tidig medeltid till idag.\n\n\n=== ytterby kyrka ===\n\nytterby kyrka byggdes 1870 efter ritningar av arkitekt edvard von rothstein. \u00e5r 1872 m\u00e5lades kyrkan inv\u00e4ndigt av m\u00e5larm\u00e4stare martin bernhard wallstr\u00f6m fr\u00e5n l\u00f6d\u00f6se. 1873 inf\u00f6rskaffades orgeln byggd av j. n. s\u00f6derling. sedan kyrkan invigdes 20 november 1870 har denna kyrka varit ytterby f\u00f6rsamlings f\u00f6rsamlingskyrka. \u00e5r 2015 bildade ytterby och kung\u00e4lv f\u00f6rsamlingar  kung\u00e4lv-ytterby f\u00f6rsamling, som ytterby kyrka numera \u00e4r f\u00f6rsamlingskyrka f\u00f6r.\n\n\n== natur ==\nlandskapet i ytterby \u00e4r sl\u00e4ttbygd med spridda bergsplat\u00e5er. s\u00f6dra ytterby utg\u00f6r en del i naturreservatet g\u00f6ta och nordre \u00e4lvs dalg\u00e5ngar, som bildades 1974. omr\u00e5det \u00e4r k\u00e4nt f\u00f6r sin flora och sitt digra f\u00e5gelliv. mellan enerkullen och kastelleg\u00e5rden ligger kastelleg\u00e5rdsskogen. omr\u00e5det utg\u00f6rs av granskog med inslag av mindre \u00e4dell\u00f6vsbest\u00e5nd. varbergsdammen som ligger i mitten av skogen \u00e4r rik p\u00e5 n\u00e4ckrosor och har h\u00e4ckande par av sm\u00e5dopping, r\u00f6rh\u00f6na, knipa och gr\u00e4sand.\n\n\n== kommunikationer ==\nytterby \u00e4r en knutpunkt f\u00f6r buss- och j\u00e4rnv\u00e4gstrafik, med j\u00e4rnv\u00e4gsstation l\u00e4ngs bohusbanan. avst\u00e5ndet till g\u00f6teborg c \u00e4r 22 km (ca 17 minuter) och till stenungsund 26 km (ca 20 minuter). p\u00e5 den intilliggande busstationen stannar 13 busslinjer: marstrandsexpressen f\u00f6rbinder ytterby med g\u00f6teborg (via kung\u00e4lv resecentrum), 1:an g\u00e5r till bohus, 303:an och 304:an g\u00e5r till k\u00e4rna. andra busslinjer \u00e4r 2:an, 920, 921, 926, 927, 928, 929 och 930 som k\u00f6r inom kung\u00e4lvs kommun.l\u00e4nsv\u00e4g 168 g\u00e5r igenom ytterby och f\u00f6rbinder samh\u00e4llet med marstrand, kung\u00e4lv centrum samt europav\u00e4g 6.\n\n\n== utbildning ==\ni centrala ytterby finns l\u00e5g- och mellanstadieskolan kastelleg\u00e5rdsskolan med 550 elever som \u00e4r kung\u00e4lvs kommuns st\u00f6rsta skola sett till antal elever. intill kastelleg\u00e5rdsskolan ligger ytterbyskolan som \u00e4r en h\u00f6gstadieskola. i ytterbyskolans lokaler finns \u00e4ven ytterby bibliotek som \u00e4r \u00f6ppet f\u00f6r allm\u00e4nheten.\n\n\n== arkeologi ==\nmellan 2005 och 2011 bedrev g\u00f6teborgs universitet utgr\u00e4vningar i ytterby vid en forntida boplats \u00f6ster om gravf\u00e4ltet v\u00e4stra porten-stora sm\u00e4llen. de arkeologiska unders\u00f6kningarna startade f\u00f6r att ta reda p\u00e5 var kungah\u00e4llas \u00e4ldsta lager fanns.\n\n\n== idrottsf\u00f6reningar ==\nytterby is \u2013 ytterbys st\u00f6rsta f\u00f6rening som bildades 1947 med bl.a. fotboll och boule. fotbollslaget spelar sina hemmamatcher p\u00e5 ytterns ip.\nmarstrands innebandyklubb bildades 1981 och har 350 medlemmar.\nsportlife kung\u00e4lv ibk \u2013 klubben bildades 1986 och har \u00f6ver 400 licensierade spelare. de spelar sina hemmamatcher i kastelleg\u00e5rdshallen i centrala ytterby.\nkongah\u00e4lla rids\u00e4llskap \u00e4r en ideell f\u00f6rening som bildades p\u00e5 brandstationen i ytterby 1970. f\u00f6reningens anl\u00e4ggning ligger i v\u00e4stra ytterby, och med sina cirka 500 medlemmar \u00e4r det en av kung\u00e4lvs st\u00f6rsta idrottsf\u00f6reningar. 1995 blev f\u00f6reningen utsedd till \u00e5rets ridklubb av h\u00e4stjournalen.\n\n\n=== tidigare idrottsf\u00f6reningar i ytterby ===\nytterby hk \u2013 ishockeyf\u00f6rening som bildades 1968 i och med bygget av ytterby ishall vilken stod klar 1968. 1983 gick ytterby hk ihop med kung\u00e4lvs ik och bildade kung\u00e4lv/ytterby hk. i ytterby ishall fostrades spelare som mikael andersson, niklas andersson, per-johan axelsson och fredrik sj\u00f6str\u00f6m vilka under sina karri\u00e4rer n\u00e5dde stora framg\u00e5ngar. p\u00e5 1990-talet revs ytterby ishall, kung\u00e4lv/ytterby hk flyttade d\u00e5 till den nybyggda oasen i kung\u00e4lv, tog bort ytterby i namnet och blev kung\u00e4lvs ik.\nytterby-kung\u00e4lvs konst\u00e5kare \u2013 konst\u00e5kningsf\u00f6rening som bildades 1989 med verksamhet i ytterby ishall. f\u00f6reningen flyttade till oasen i kung\u00e4lv d\u00e5 ytterby ishall revs i mitten p\u00e5 1990-talet.\n\n\n== k\u00e4nda personer fr\u00e5n ytterby ==\n\n\n=== 1800-tal ===\npehr andreasson - lantbrukare och riksdagsman\ncarl grundell - kyrkoherde och riksdagsman\ngustaf kilman - ryttare och olympisk guldmedalj\u00f6r\nhjalmar johansson - musikdirekt\u00f6r\n\n\n=== 1900-tal ===\nniklas andersson - ishockeyspelare\nmats ardstr\u00f6m - filmfotograf\nper-johan axelsson - ishockeyspelare\nbrita grahn - textilkonstn\u00e4r\nkarin franz k\u00f6rlof - sk\u00e5despelare, dramatiker och regiss\u00f6r\nlovisa lindh - friidrottare\nhenrik stenson - golfspelare\ngustav ytterborn - agronom och \u00e4mbetsman\n\n\n== se \u00e4ven ==\nlista \u00f6ver fornl\u00e4mningar i ytterby\nytterby socken\n\n\n== referenser ==\n\n\n== externa l\u00e4nkar ==\n\n\n=== f\u00f6reningar ===\nkongah\u00e4lla rids\u00e4llskap\nibk kung\u00e4lv\nytterby is\n\n\n=== \u00f6vrigt ===\narkeologi i ytterby"