"elon reeve musk (pretoria, 28 giugno 1971) \u00e8 un imprenditore sudafricano con cittadinanza canadese naturalizzato statunitense.\nricopre i ruoli di fondatore, amministratore delegato e direttore tecnico della compagnia aerospaziale spacex, fondatore di the boring company, cofondatore di neuralink e openai, amministratore delegato e product architect della multinazionale automobilistica tesla, proprietario e presidente di x. ha inoltre proposto un sistema di trasporto superveloce conosciuto come hyperloop, tuttora in fase di sviluppo.musk ha affermato che l'obiettivo di tesla e spacex si concentra sull'ideale di migliorare il mondo e l'umanit\u00e0. uno dei suoi scopi \u00e8 anche quello di ridurre il riscaldamento globale tramite l'utilizzo di energie rinnovabili e ridurre il rischio dell'estinzione umana o di catastrofi naturali stabilendo una colonia umana su marte. tramite starlink, una costellazione di satelliti prodotta e gestita da spacex, vorrebbe invece fornire internet ad alta velocit\u00e0 e bassa latenza a tutto il pianeta.secondo forbes, al 20 dicembre 2023, con un patrimonio stimato di 256,6 miliardi di dollari, risulta essere la persona pi\u00f9 ricca del mondo.\n\n\n== biografia ==\n\n\n=== infanzia ===\nelon musk \u00e8 nato il 28 giugno 1971 a pretoria, in sudafrica, da maye haldeman ed errol musk. la madre \u00e8 una dietologa e modella canadese, mentre il padre \u00e8 un ingegnere elettromeccanico, pilota e navigatore sudafricano, ex co-proprietario di una miniera di smeraldi in zambia. ha un fratello, kimbal, del 1972, e una sorella, tosca, del 1974. la nonna paterna era britannica, mentre il nonno materno era statunitense, del minnesota. dopo il divorzio dei suoi genitori nel 1980 musk ha vissuto principalmente con il padre in sudafrica, ma ora afferma di aver fatto un grave errore ad aver scelto il padre, soprattutto poich\u00e9 questi era indifferente verso il bullismo subito dal figlio; infatti da adulto ha poi tagliato i rapporti con lui.durante l'infanzia, musk era un grande lettore; e all'et\u00e0 di 10 anni si appassiona alla programmazione, che impara da solo utilizzando un commodore vic-20; a 12 anni vende il codice da lui creato di un videogioco scritto in basic, chiamato blastar, alla rivista chiamata pc and office technology per circa 500 us $. una versione web del gioco esiste tuttora online.musk \u00e8 stato vittima di bullismo per tutta la sua infanzia, ed \u00e8 finito all'ospedale quando un gruppo di ragazzi l'ha lanciato gi\u00f9 da una rampa di scale per poi picchiarlo fino a fargli perdere conoscenza.musk ha studiato dapprima in scuole private, frequentando la waterkloof house preparatory school inglese e la bryanston high school; si \u00e8 successivamente diplomato alla pretoria boys high school. sebbene il padre avesse insistito affinch\u00e9 andasse in college a pretoria, elon era determinato a trasferirsi negli stati uniti. come afferma: \"ricordo che pensavo e vedevo che l'america \u00e8 dove sono possibili grandi cose, pi\u00f9 di ogni altra nazione nel mondo.\" sapendo che era facile arrivare negli stati uniti dal canada, vi si trasfer\u00ec nel giugno del 1989, non ancora diciottenne, dopo aver ottenuto la cittadinanza tramite la madre.\n\n\n=== universit\u00e0 ===\nall'et\u00e0 di 19 anni, musk viene accettato alla queen's university a kingston, ontario. nel 1992, dopo 2 anni alla queen's university, si trasferisce all'universit\u00e0 della pennsylvania, dove consegue dapprima un bachelor of science in economia, presso la wharton school of the university of pennsylvania, e poi un bachelor of arts in fisica al college of arts and sciences.nel 1995, all'et\u00e0 di 24 anni, musk si trasferisce in california per iniziare un dottorato in fisica applicata e scienza dei materiali alla stanford university, ma si ritir\u00f2 dopo 2 giorni per inseguire le sue aspirazioni imprenditoriali nelle aree di internet, energia rinnovabile ed esplorazione dello spazio. nel 2002, \u00e8 diventato cittadino degli usa.\n\n\n== carriera ==\n\n\n=== zip2, x.com e paypal ===\nnel 1995, elon musk e suo fratello kimbal musk fondarono zip2, un'azienda di software web, con il denaro raccolto da un piccolo gruppo di angel investor. l'azienda sviluppava e vendeva guide cittadine online per l'industria editoriale di giornali. musk ottenne dei contratti con the new york times e il chicago tribune e convinse il consiglio di amministrazione a non pianificare un'unione con citysearch. mentre era in zip2, musk voleva diventare ceo, ma nessun membro del consiglio lo permetteva. compaq acquis\u00ec zip2 per 307 milioni di $ in denaro e 34 milioni in stock option nel febbraio del 1999. dalla vendita musk ricevette 22 milioni di $ per la sua parte del 70%.nel marzo 1999 musk investe il ricavato della vendita di zip2 a compaq per cofondare x.com, una compagnia di servizi finanziari online e di pagamenti via e-mail. un anno dopo, la compagnia si fonde con confinity, dando origine a paypal. quando questa viene acquistata da ebay nel 2002 per 1,5 miliardi di dollari, elon musk diventa uno degli imprenditori pi\u00f9 conosciuti al mondo.\n\n\n=== spacex ===\nnel giugno 2002 musk fonda la sua terza compagnia: space exploration technologies corporation, nota come spacex, di cui \u00e8 ceo e cto.fin dal primo giorno, l'obiettivo di spacex \u00e8 quello di sviluppare un'architettura per il trasporto interplanetario di massa completamente riutilizzabile. lo sviluppo di tale architettura, chiamata inizialmente bfr, \u00e8 iniziato internamente nel 2014, venendo presentato pubblicamente all'international astronautical congress del 2016. attualmente l'architettura \u00e8 in sviluppo, con diversi prototipi di base gi\u00e0 all'attivo, sotto il nome di starship, presso boca chica tx, sito dove spacex sta costruendo le infrastrutture necessarie per produrre, testare e lanciare il veicolo.\nspacex non \u00e8 solo impegnata nello sviluppo interno dell'architettura starship, ma si occupa anche del rifornimento della stazione spaziale internazionale per conto della nasa (programma crs) tramite il lanciatore falcon 9 e la capsula dragon, nonch\u00e9 del lancio di satelliti per conto di privati, tramite falcon 9 e falcon heavy.\n\n\n=== tesla ===\nnel 2004 entra a far parte di tesla, una multinazionale produttrice di veicoli elettrici e di pannelli solari, che diventa presto la sua attivit\u00e0 pi\u00f9 importante, di cui \u00e8 tuttora ceo e product architect.\nla missione di tesla \u00e8 accelerare la transizione del mondo verso energie sostenibili tramite la produzione ed il consumo delle stesse attraverso energie rinnovabili e veicoli elettrici, rispettivamente.il suo interesse verso i veicoli elettrici \u00e8 radicato da ben prima della fondazione di tesla. tutto ebbe inizio quando musk assunse come amministratore delegato martin eberhard, fornendo praticamente tutto il capitale per le prime due raccolte fondi della societ\u00e0 e divenendone, fin dall'inizio, azionista di maggioranza. a causa della crisi finanziaria del 2008, con conseguenti licenziamenti nell'azienda tesla, musk fu costretto ad assumere anche la carica di amministratore delegato.\nla prima automobile elettrica a essere stata costruita da tesla, all'epoca tesla motors, \u00e8 stata la tesla roadster, un modello sportivo. la tesla roadster \u00e8 stata commercializzata in 31 paesi, per un totale di 2 500 esemplari venduti. tesla ha poi iniziato le consegne della berlina a quattro porte model s il 22 giugno 2012 dopo aver svelato, il 9 febbraio 2012, il terzo prodotto dell'azienda: la tesla model x. la model x si presenta come un suv e la sua commercializzazione \u00e8 iniziata a settembre del 2015, dopo numerosi rinvii dovuti a problemi tecnici.\nil 31 marzo 2016 \u00e8 stata presentata la berlina tesla model 3. si tratta del primo modello della casa che aspira a un pubblico pi\u00f9 vasto, visto il prezzo base annunciato di 35000 $ (tasse escluse). l'avvio della produzione a luglio 2017 \u00e8 stato sancito da musk con la frase, rivolta ai dipendenti di tesla, \"welcome to production hell\" (benvenuti all'inferno della produzione), riferendosi allo stress sulla compagnia che la produzione della model 3 avrebbe portato, essendo la prima tesla prodotta su larga scala. inizialmente la produzione ha visto numerosi ritardi, che hanno portato a una crescente attenzione dei media sul numero di model 3 prodotte. a luglio 2018 tesla ha raggiunto l'obiettivo auto-imposto di 5000 tesla model 3 prodotte alla settimana, un primo segnale positivo circa la risoluzione dei problemi produttivi. nel 2020 entra in produzione la tesla model y, un suv di design derivato dalla model 3.\nnel dicembre del 2017 tesla svela al pubblico il tesla semi, un camion elettrico. durante la stessa presentazione viene svelata al pubblico la nuova tesla roadster.\nil tesla semi \u00e8 entrato in produzione pilota nel quarto trimestre del 2022 . \nnel 2022, elon musk ha presentato due prototipi del robot umanoide optimus alla conferenza annuale di tesla sull'intelligenza artificiale.\n\n\n=== solarcity ===\nnel 2006 ispir\u00f2 la creazione di solarcity, una compagnia specializzata in prodotti e servizi legati al fotovoltaico che divent\u00f2 successivamente sussidiaria di tesla. oltre ad essere l'investitore principale, elon musk opera come presidente del consiglio di amministrazione di solarcity.\nl'amministratore delegato nonch\u00e9 cofondatore di questa impresa \u00e8 il cugino di musk, lyndon rive. cos\u00ec come per tesla, il motivo di fondo che ha spinto musk a finanziare questa compagnia \u00e8 la lotta al riscaldamento globale. solarcity \u00e8 cresciuta molto negli ultimi anni grazie a diversi finanziamenti da aziende private e il continuo sviluppo del solare. la compagnia \u00e8 stata successivamente assorbita da tesla verso la fine del 2016.\n\n\n=== hyperloop ===\nhyperloop \u00e8 un sistema futuristico di trasporto ad alta velocit\u00e0 ideato da elon musk. secondo musk esso rappresenterebbe una \"quinta modalit\u00e0\" di trasporto, alternativa a navi, aerei, automobili e treni, aggiungendo che \"potrebbe rivoluzionare i viaggi\".\nmusk e un piccolo gruppo di ingegneri di tesla e spacex hanno pubblicato un progetto preliminare ad agosto 2013. il progetto \"alpha\" richiede una capsula che dovrebbe essere posizionata su un cuscino d'aria forzata attraverso molteplici aperture sul fondo della capsula. il progetto propone \"una combinazione di mezzi attivi e passivi per ridurre gli effetti negativi della resistenza dell'aria\". secondo tale progetto un hyperloop potrebbe consentire di collegare los angeles e san francisco in 35 minuti. la proposta \"alpha\" verrebbe a costare 6 miliardi di dollari, mentre una versione che permette il trasporto di passeggeri e auto costerebbe 7,5 miliardi di dollari.il primo test pubblico \u00e8 stato effettuato nel maggio 2016 nel deserto del nevada. un piccolo vettore della lunghezza di 3 metri \u00e8 stato lanciato sui binari per circa 2 secondi, raggiungendo la velocit\u00e0 di 187 km/h ed andandosi a fermare contro un cumulo di sabbia.come idea, \u00e8 stata pi\u00f9 volte criticata da alcuni esperti di urbanizzazione e di trasporti, in quanto, secondo molti, sarebbe pi\u00f9 economico, efficiente ed ecologico usare gli stessi spazi e fondi per costruire un sistema ferroviario tradizionale.attualmente il progetto \u00e8 portato avanti da diverse aziende, tra cui virgin hyperloop, non collegate direttamente a elon musk. il coinvolgimento attuale di quest'ultimo nel progetto \u00e8 rimasto nell'organizzazione di competizioni studentesche in scala ridotta note come hyperloop pod competition svoltesi annualmente dal 2015 al 2019 nei pressi della sede di spacex e del centro design di tesla ad hawthorne, california.\n\n\n=== openai ===\nnel dicembre del 2015, elon musk ha annunciato la fondazione di openai, una compagnia di ricerca dell'intelligenza artificiale (ai: artificial intelligence) no profit. openai mira allo sviluppo di un'intelligenza artificiale forte in modo che sia sicura e benefica per l'umanit\u00e0.rendendo accessibile le ai a tutti, openai intende \"contrastare le grandi aziende che possono guadagnare troppo potere attraverso il possesso di sistemi super-intelligenti dedicati agli utili, cos\u00ec come i governi che possono utilizzare le ai per ottenere il potere, ma anche per opprimere i loro cittadini\". nel febbraio 2018, musk ha lasciato la presidenza della societ\u00e0 per evitare conflitti d'interesse con il suo ruolo presso tesla, pur rimanendo un donatore.\n\n\n=== neuralink ===\nnel luglio 2016 musk ha cofondato neuralink, una startup di neurotecnologie incentrata sullo sviluppo di interfacce neurali, per collegare il cervello umano con l'intelligenza artificiale. la compagnia, che \u00e8 ancora nelle prime fasi di sviluppo, \u00e8 incentrata sulla creazione di interfacce neurali che possano essere impiantate nel cervello umano. questi dispositivi potrebbero migliorare la memoria o consentire l'interfacciamento pi\u00f9 diretto con i dispositivi informatici.\n\n\n=== the boring company ===\nnel 2016 musk ha fondato the boring company, un'azienda di infrastrutture per creare una rete di tunnel sotterranei, con lo scopo dichiarato di ridurre il traffico. l'azienda ha costruito un tunnel di prova ad hawthorne ed uno in operazione presso il convention center di las vegas con piani di espansione lungo il las vegas strip, progetto noto con il nome di vegas loop. nuovi progetti sono attesi a fort lauderdale, miami e san antonio.dal 2021 l'azienda propone una competizione annuale per gruppi studenteschi e amatoriali nota come not-a-boring-competition.\n\n\n=== twitter ===\nil 5 aprile 2022 diventa il maggior azionista di twitter, dopo aver acquisito il 9,2% delle sue azioni per un valore di circa 3 miliardi, diventando membro del cda. venti giorni dopo, invece, viene definito l'accordo per l'acquisizione dell'intera societ\u00e0 per l'ammontare di 44 miliardi di dollari circa.l'offerta \u00e8 stata successivamente ritirata da musk, che ha accusato twitter di aver dichiarato una percentuale di account falsi ben al di sotto di quella reale, violando cos\u00ec gli accordi.nonostante ci\u00f2, il 28 ottobre 2022 torna sui suoi passi, concludendo l'acquisizione e trasformando la societ\u00e0 in una azienda privata di propriet\u00e0 della x holdings; in seguito alla conclusione dell\u2019acquisto, musk licenzia la maggior parte del personale, tra cui importanti manager.il 16 dicembre 2022 twitter ha bloccato i profili di diversi giornalisti, che avevano dato informazioni sui suoi spostamenti aerei. per tale ragione, \u00e8 stato criticato di voler limitare la libert\u00e0 di stampa e la commissione europea ha annunciato l'assunzione di sanzioni nei confronti del social network per la violazione del regolamento (ue) 2022/2065 sul mercato unico dei servizi digitali, per il mancato rispetto della libert\u00e0 dei media e dei diritti fondamentali.\n\n\n=== xai ===\nil 3 novembre 2023 annuncia il debutto a partire dal giorno dopo di xai, la sua societ\u00e0 dedicata allo sviluppo dell'intelligenza artificiale generativa.\n\n\n== riconoscimenti ==\nl'istituto americano aero/astronautico (american institute of aeronautics and astronautics) lo ha insignito del premio george m. low space transportation award per il \"contributo pi\u00f9 rilevante nello sviluppo di sistemi di trasporto spaziale commerciale, usando innovativi approcci a basso prezzo\". \u00e8 stato riconosciuto living legend in aviation (leggenda vivente dell'aviazione) dalla kitty hawk foundation nel 2010 per aver creato il successore dello space shuttle (falcon 9 e capsula dragon). tra le altre personalit\u00e0 insignite di questa onorificenza si annoverano buzz aldrin e richard branson.ha vinto il prestigioso werner von braun award (in italiano: premio werner von braun) della national space society (societ\u00e0 spaziale nazionale) nel 2008-2009. nel giugno 2011 musk ha vinto i 500 000 dollari dell'heinlein prize for advances in space commercialization (premio heinlein per avanzamenti nella commercializzazione spaziale). nel febbraio 2011 la rivista di economia e finanza forbes ha nominato musk come uno degli \"amministratori delegati pi\u00f9 potenti d'america con meno di 40 anni\".la rivista esquire lo ha nominato come una delle 75 persone pi\u00f9 influenti del xxi secolo. nel 2010 musk \u00e8 stato eletto nel consiglio di amministrazione dell'universit\u00e0 di pasadena: california institute of technology. in un sondaggio della space foundation del 2010 musk \u00e8 stato classificato come il decimo (a pari merito con wernher von braun, lo scienziato iniziatore dell'astronautica moderna) eroe spaziale pi\u00f9 popolare.nel 2021 viene nominato persona dell'anno dalla rivista time.\n\n\n=== onorificenze accademiche ===\n\n\n== posizioni politiche e sociali ==\n\n\n=== posizioni politiche ===\nmusk si \u00e8 auto-definito come \"met\u00e0 democratico, met\u00e0 repubblicano\", affermando di essere progressista sulle tematiche sociali e conservatore in materia fiscale. nel 2018 ha affermato in un tweet di essere politicamente indipendente e moderato.\nnonostante in passato abbia finanziato le campagne elettorali del candidato alla rielezione presidenziale george w. bush e del senatore repubblicano marco rubio, nel 2015 musk risultava uno dei maggiori contributori del partito democratico. musk ha affermato che finanziare i partiti politici \u00e8 uno dei requisiti per avere voce in capitolo nell'agenda governativa. convintamente ambientalista, musk \u00e8 stato duramente critico nei confronti dell'allora presidente donald trump, soprattutto in relazione alle posizioni negazioniste del cambiamento climatico del tycoon. nel giugno 2017, in seguito al ritiro degli stati uniti dall'accordo di parigi sul clima, musk si \u00e8 polemicamente dimesso dai consigli consultivi di due aziende di trump. alle primarie democratiche del 2020 ha sostenuto la candidatura di andrew yang e ha espresso supporto per la proposta di introdurre un reddito di base; ha inoltre sostenuto la candidatura presidenziale da indipendente del rapper kanye west. nel settembre 2021, il governatore del texas greg abbott ha sostenuto che musk supportasse le politiche sociali adottate in texas, in particolare le restrittive leggi sull'aborto; musk ha risposto a tali affermazioni, smentendo il governatore e affermando che: \"il governo dovrebbe imporre il meno possibile la propria volont\u00e0 sulla gente e, se proprio \u00e8 necessario che lo faccia, dovrebbe aspirare a massimizzare la felicit\u00e0 collettiva. detto questo, preferirei restare fuori dalla politica\". musk si \u00e8 espresso contro la proposta di aumentare le tasse sui miliardari, criticando il senatore democratico ron wyden, uno dei proponenti della riforma.nel luglio 2020, musk ha postato su twitter il messaggio \"pronouns suck\", generando numerosi commenti negativi, tra cui quello della sua allora compagna grimes. diversi attivisti per i diritti lgbtq+ hanno definito il tweet come transfobico. nel dicembre 2020 musk ha nuovamente criticato l'uso dei pronomi personali sui social per definire la propria identit\u00e0 di genere. la human rights campaign ha criticato le esternazioni di musk e lo ha invitato a scusarsi.\nmusk ha affermato diverse volte che, secondo lui, il governo americano non dovrebbe erogare sussidi alle grandi aziende, sostenendo invece la maggiore utilit\u00e0 di una carbon tax per favorire la transizione ecologica. le sue posizioni sono state ritenute \"ipocrite\" da numerosi critici, in quanto le sue aziende hanno largamente beneficiato di sussidi statali. inoltre, tesla ha guadagnato rilevanti somme dal sistema di crediti e agevolazioni per i mezzi non inquinanti, in vigore a livello sia statale in california che federale in tutti gli stati uniti, che ha fortemente incoraggiato l'acquisto di veicoli elettrici da parte dei consumatori. inoltre, una porzione rilevanti dei guadagni di tesla provengono dai crediti di carbonio garantiti all'azienda dall'unione europea e dalla cina.nel novembre 2021 musk ha deriso il senatore bernie sanders su twitter. sanders aveva postato un messaggio in cui affermava l'esigenza di chiedere ai pi\u00f9 ricchi di pagare la giusta quota di tasse. musk ha risposto al tweet con \"continuo a dimenticarmi del fatto che tu sia ancora vivo\".nel dicembre 2021, in un'intervista per il sito satirico the babylon bee, musk ha lamentato come per lui fosse difficile raggiungere i suoi obiettivi produttivi in california. musk ha venduto il 10% delle sue azioni di tesla e ha delocalizzato l'azienda dalla california al texas per sfuggire alla tassazione californiana. musk ha affermato che \"la california era la terra delle opportunit\u00e0, e ora \u00e8 diventata la terra dell'ipertassazione e dell'iperregolamentazione\". nella stessa intervista ha criticato l'ideologia woke, definendola \"divisiva, escludente e odiosa. offre alle persone cattive uno scudo per essere meschine e crudeli, mascherate dietro una falsa virt\u00f9\".sul fronte della crisi russia-ucraina del 2022, musk ha annunciato misure per supportare la resistenza ucraina, tra cui permetterle gratuitamente l'accesso al sistema di satelliti starlink per garantire la connessione internet anche nel pieno del conflitto. per queste iniziative, il presidente ucraino volodymyr zelens'kyj ha pubblicamente ringraziato musk. nonostante le richieste di diversi governi a starlink di bloccare l'accesso ai siti di informazione russi in risposta all'invasione, musk ha affermato di essere un \"assolutista della libert\u00e0 di parola\" e di non voler bloccare i siti russi \"a meno che non mi puntino contro una pistola\".nel maggio 2022 ha affermato in un tweet di aver intenzione di votare per il partito repubblicano, sostenendo che, nonostante egli avesse sostenuto in passato il partito democratico, quest'ultimo sia diventato il \"partito delle divisioni e dell'odio\".nel gennaio 2023 sostiene apertamente la candidatura a speaker della camera del repubblicano kevin mccarthy.\n\n\n== controversie sul covid-19 ==\nmusk ha ricevuto critiche sulle sue opinioni e azioni relative alla pandemia di covid-19. il 31 gennaio 2020 paragona alcuni aspetti della covid-19 al comune raffreddore e afferma che \"il panico da coronavirus \u00e8 stupido\", e \"il pericolo del panico supera di gran lunga il pericolo del coronavirus, se allochiamo troppe risorse mediche per il corona, ci\u00f2 avverr\u00e0 a spese del trattamento di altre malattie\". musk \u00e8 stato inoltre criticato per aver rilasciato affermazioni controverse sulla malattia, inclusa l'affermazione che \"i bambini sono essenzialmente immuni\", accompagnando un grafico in cui si mostra che nessun bambino era morto in italia entro il 15 marzo 2020, sostenendo quindi che \"sulla base delle tendenze attuali, probabilmente negli stati uniti si andr\u00e0 vicino a zero nuovi casi entro la fine di aprile\". il 30 aprile 2020 negli stati uniti si registreranno 31.000 nuovi casi, per un totale di circa 1,1 milioni. inoltre ha promosso articoli che suggerivano che le compagnie sanitarie gonfiassero i numeri dei casi covid-19 per motivi finanziari, ha promosso un documento sui benefici della clorochina che \u00e8 stato successivamente ampiamente screditato e rimosso da google e ha ritwittato un video che chiedeva la fine immediata alle misure di distanziamento sociale.quando lo sceriffo della contea di alameda ordin\u00f2 la chiusura di tutte le attivit\u00e0 non essenziali, musk e la tesla inizialmente rifiutarono di eseguire l'ordine, sostenendo che la produzione di veicoli e le infrastrutture energetiche sono settori critici, citando il dipartimento della sicurezza nazionale degli stati uniti.\n\nin seguito musk invia numerosi tweet in opposizione ai blocchi obbligatori, come \"america libera ora!\", sostenendo che gli ospedali della california sarebbero \"mezzi vuoti\".l'11 maggio 2020 musk riapre la linea di produzione fremont di tesla in violazione dell'ordinanza della contea di alameda. lo stesso giorno dichiarer\u00e0: \"tesla sta riprendendo la produzione oggi contro le regole della contea di alameda. sar\u00f2 in linea con tutti gli altri. se qualcuno verr\u00e0 arrestato, chiedo che sia solo io.\" musk minaccia di spostare il quartier generale della tesla in texas o nevada. la tesla intenta una causa contro la contea di alameda sfidando il suo blocco alla fabbrica di fremont: la causa viene successivamente ritirata. il dipartimento della sanit\u00e0 pubblica della contea di alameda ha spiegato che stava aspettando un piano che tesla aveva promesso di fornire l'11 maggio per illustrare come proteggere la salute dei lavoratori durante la pandemia di covid-19. il 2 giugno 2020 un lavoratore di tesla risulta positivo per covid-19 dopo la riapertura della fabbrica di tesla a buffalo, new york, il primo caso da quando tesla ha riaperto le sue fabbriche statunitensi.tra maggio e dicembre del 2020, in una fabbrica tesla in california, sono stati registrati 450 casi di positivit\u00e0 alla covid-19.\n\n\n== vita privata ==\nmusk si \u00e8 sposato due volte e ha avuto 11 figli, l'ultimo chiamato con il nome di techno mechanicus, soprannominato tau, \u00e8 il terzo figlio nato dalla relazione con la ex compagna grimes, con cui ha fatto coppia fissa dal 2018 al 2022. la nascita di tau techno machanicus non \u00e8 stata rivelata fino all'11 settembre 2023 . la sua prima moglie \u00e8 stata justine wilson, una scrittrice canadese, conosciuta quando erano entrambi studenti alla queen's university. musk e la wilson si sposano nel 2000 e hanno cinque figli, pi\u00f9 uno morto prematuramente. la coppia si separa nel settembre del 2008. nel 2010, dopo averla frequentata per due anni, musk si sposa con l'attrice inglese talulah riley. nel gennaio 2012 i due si lasciano e nel luglio 2013 si risposano, per poi separarsi nuovamente nel dicembre 2014 e divorziare alla fine del 2016. nel frattempo musk frequenta l'attrice americana amber heard, ma i due si lasciano un anno pi\u00f9 tardi. nel 2018 si fidanza con la cantante e musicista canadese grimes (pseudonimo di claire boucher) e il 4 maggio 2020 nasce il loro primo figlio, chiamato inizialmente x \u00e6 a-12, poi cambiato in x \u00e6 a-xii a causa delle leggi vigenti in california. nel dicembre 2021 nasce, tramite madre surrogata, la seconda figlia exa dark sider\u00e6l. la coppia, il 25 settembre 2021, ha dichiarato l'intenzione di lasciarsi ufficialmente, per via del lavoro di elon musk in spacex e tesla, che richiede la sua continua presenza in texas ed all'estero.\nha partecipato nel 2004 al burning man festival e ha dichiarato che la prima idea per solarcity gli \u00e8 venuta proprio al festival.la sorella di elon, tosca musk, \u00e8 la fondatrice della musk entertainment e la produttrice di vari film, fra cui thank you for smoking. lo stesso musk \u00e8 stato il produttore esecutivo del suo primo film, puzzled. suo fratello kimbal \u00e8 l'amministratore delegato dell'azienda di pubblicit\u00e0 oneriot ed \u00e8 proprietario del ristorante the kitchen a boulder e a denver, colorado. suo cugino lyndon rive \u00e8 l'amministratore delegato e cofondatore di solar city.\nha una figlia transgender, vivian jenna,   che alla nascita si chiamava xavier. vivian jenna ha inoltre cambiato cognome (da \"musk\" a \"wilson\"), avendo rotto ogni rapporto col padre, anche per motivi politici (il tycoon \u00e8 anticomunista).  durante la sua conduzione del saturday night live a maggio 2021, musk ha rivelato di avere la sindrome di asperger.\n\n\n== partecipazione a film e programmi televisivi ==\nin iron man 2 (2010), musk incontra tony stark (robert downey jr.) in un ristorante e parla di una sua \"idea per un jet elettrico\".appare in un cammeo nel film del 2014 transcendence (film) come spettatore in platea durante una presentazione sull'intelligenza artificiale.\nnel gennaio 2015, musk fece un'apparizione come se stesso ne i simpson nell'episodio numero 564 intitolato il musk che cadde sulla terra; l'episodio prendeva in giro molte delle idee di musk.nel novembre 2015, musk interpret\u00f2 se stesso in un episodio di the big bang theory, offrendosi volontario alla mensa dei poveri con wolowitz.musk fece un'apparizione anche nel documentario ambientale del 2015 intitolato racing extinction, nel quale una tesla model s personalizzata fu ideata per proiettare immagini di specie in via d'estinzione su edifici pubblici, come l'empire state building e il vaticanonel 2016, musk interpret\u00f2 se stesso nella commedia romantica proprio lui? dove incontr\u00f2 uno dei protagonisti, ned flemming, interpretato da bryan cranston, in un bar durante una festa.nell'ottobre 2017, musk fu prematuramente commemorato come un pioniere nella serie star trek: discovery di cbs all access. nell'anno 2256, il capitano gabriel lorca tenta di motivare uno scienziato della sua nave chiedendogli: \"come vuoi essere ricordato nella storia? accanto ai fratelli wright, elon musk, zefram cochrane? o come esperto di funghi fallito?\"nel novembre 2017, musk interpret\u00f2 se stesso nel sesto episodio della prima stagione di young sheldon.\nil 22 febbraio 2019 ha co-condotto lo show meme review di pewdiepie.\nil 30 ottobre 2019 ha donato un milione di dollari per donare alberi al sito teamtrees.com con il messaggio \"for treebeard\", diventando la persona ad aver donato di pi\u00f9 sul sito prima di essere superato da tobi lutke.ha dato la voce al personaggio di elon tusk (basato su se stesso) nel terzo episodio della 4\u00aa stagione di rick and morty.nel 2022 \u00e8 stato protagonista del documentario ritorno allo spazio, dei registi jimmy chin e elizabeth chai vasarhelyi, che racconta l'evoluzione del progetto spacex\n\n\n== note ==\n\n\n== bibliografia ==\n ashlee vance, elon musk: tesla, spacex e la sfida per un futuro fantastico, traduzione di ilaria katerinov, hoepli editore, isbn 978-88-203-8166-0.\n andrea lattanzi barcel\u00f2, elon musk. l\u2019imprenditore che ha portato il futuro nel presente, area51 publishing, 2018, isbn 8827401679.\n(en) anna crowley redding, elon musk: a mission to save the world, feiwel & friends, 2019, isbn 1250313635.\n\n\n== voci correlate ==\npaypal\ntesla (azienda)\nspacex\nopenai\nneuralink\nthe boring company\n\n\n== altri progetti ==\n\n wikiquote contiene citazioni di o su elon musk\n wikimedia commons contiene immagini o altri file su elon musk\n\n\n== collegamenti esterni ==\n\n musk, elon, su treccani.it \u2013 enciclopedie on line, istituto dell'enciclopedia italiana. \n musk, elon reeve, su sapere.it, de agostini. \n(en) erik gregersen, elon musk, su enciclopedia britannica, encyclop\u00e6dia britannica, inc. \n(en) elon musk, su ted, ted conferences llc. \n(en) opere di elon musk, su open library, internet archive. \n(en) opere riguardanti elon musk, su open library, internet archive. \n(en) elon musk / elon musk (altra versione), su goodreads. \n(en) emo g records / elon musk, su soundcloud. \n(en) elon musk, su imdb, imdb.com. \n(en) elon musk, su allmovie, all media network. \n(en) elon musk, su rotten tomatoes, fandango media, llc. \n(en) elon musk, su tv.com, red ventures (archiviato dall'url originale il 1\u00ba gennaio 2012). \n(en) elon musk, su bfi film & tv database, british film institute (archiviato dall'url originale il 1\u00ba gennaio 2018). \n(de, en) elon musk, su filmportal.de. \n(en) elon musk, su behind the voice actors, inyxception enterprises. \n(en) sito della musk foundation, su muskfoundation.org. url consultato il 4 maggio 2019 (archiviato dall'url originale il 14 maggio 2019).\n(en) sito della space exploration technologies (spacex), su spacex.com.\n sito della tesla motors, su tesla.com.\n(en) sito della solarcity, su solarcity.com.\n(en) viral marketing, mbas and pesky governments, su edcorner.stanford.edu, 8 ottobre 2003. url consultato il 4 maggio 2019 (archiviato dall'url originale il 12 giugno 2008). elon musk parla a stanford.\n(en) statement of elon musk at house space and aeronautics subcommittee hearings on the future market for commercial space, su spaceref.com, 20 aprile 2005. url consultato il 13 ottobre 2022 (archiviato dall'url originale il 22 dicembre 2017).\n(en) history of paypal, su gawker.com. url consultato l'11 agosto 2011 (archiviato dall'url originale il 29 agosto 2011).\n\n\n=== interviste (in inglese) ===\n an interview with elon musk, su hobbyspace.com, hobbyspace, 5 agosto 2003.\n lift off with elon musk, su carteblanche.co.za, carte blanche, 4 settembre 2005 (archiviato dall'url originale il 28 settembre 2007).\n chris bergin, spacex's musk and thompson q and a, su nasaspaceflight.com, 20 gennaio 2006.\n video interview of elon musk by zadi diaz of epic fu, su epicfu.com, 17 giugno 2008. url consultato il 4 maggio 2019 (archiviato dall'url originale il 20 dicembre 2008).\n sadie gray, forget the bungalow, retire to mars , in sunday times, 4 gennaio 2009.\n uber entrepreneur: an evening with elon musk, su fora.tv, 4 gennaio 2009. url consultato il 4 maggio 2019 (archiviato dall'url originale il 29 ottobre 2014).\n visionaries on innovation, su oninnovation.com. url consultato il 12 gennaio 2023 (archiviato dall'url originale il 12 marzo 2016).\n an interview at the founders showcase, su techcrunch.tv, 5 agosto 2010. url consultato il 4 maggio 2019 (archiviato dall'url originale il 3 giugno 2011).\n an interview on the kevin pollak chat show, su kevinpollakschatshow.com, 17 settembre 2009 (archiviato dall'url originale il 30 novembre 2012).\n elon musk: 'i'm planning to retire to mars', su guardian.co.uk, guardian, 1\u00ba agosto 2010.\n an interview about commercial space flights, su cbsnews.com, 18 marzo 2012.\n a 20 minute interview about sending humans to mars, su bbc.co.uk, 20 marzo 2012.\n elon musk on the daily show with jon stewart, su thedailyshow.com, 10 aprile 2012."