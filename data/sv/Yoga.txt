"yoga (sanskrit, p\u0101li: \u092f\u094b\u0917, iast: y\u00f3ga, ipa: /jo\u02d0g\u0259/) \u00e4r ett grundl\u00e4ggande begrepp i indisk filosofi, psykologi och religion och var i \u00e4ldre indisk tradition beteckning p\u00e5 ett flertal olika fysiska och kontemplativa tekniker. i v\u00e4stv\u00e4rlden anv\u00e4nds ben\u00e4mningen \"yoga\" ofta i en sn\u00e4vare betydelse, och avser d\u00e5 en nutida form av hathayoga, med fokus p\u00e5 fysiska \u00f6vningar genom de st\u00e4llningar som kallas asana.\n\n\n== \u00f6versikt ==\ni den \u00e4ldre vediska litteraturen \u00e4r yoga en term med skiftande betydelse. i senare indisk litteratur \u00e4r yoga en av hinduismens sex ortodoxa filosofiska system, n\u00e4ra knutet till samkhya, d\u00e4r yoga \u00e4r inriktat p\u00e5 ett pragmatiskt tr\u00e4ningssystem. omkring \u00e5r 400 sammanst\u00e4lldes en skrift, yoga sutra, som gav yoga en specifik utformning med ett system av \u00f6vningar.indisk filosofi har uppm\u00e4rksammats i europa sedan 1800-talet, men ut\u00f6vande av yoga etablerades f\u00f6rst p\u00e5 1890-talet. hathayoga har starkt kommit att p\u00e5verka den v\u00e4sterl\u00e4ndska bilden av yoga. under 1900-talet har yoga utvecklats i interaktion mellan indiska och v\u00e4sterl\u00e4ndska akt\u00f6rer. numera upptr\u00e4der yoga internationellt i form av tydliga skolor, allt mer uppfattad som en metod f\u00f6r fysisk tr\u00e4ning. n\u00e5gra viktiga grenar inom yogan \u00e4r rajayoga, hathayoga, karmayoga, jnanayoga och bhaktiyoga.\n\n\n== etymologi och anv\u00e4ndning av ordet yoga ==\nordet yoga kommer fr\u00e5n sanskrit. verbet med roten yuj betyder d\u00e4r \"att l\u00e4gga samman\", \"att sammanfoga\", \"att f\u00f6rena\" eller \"att tillfoga\", och \u00e4r besl\u00e4ktat med svenskans \"oka\", som i att \"oka fast ett dragdjur till plogen\". ordets anv\u00e4ndningsomr\u00e5de utvidgades snart fr\u00e5n detta till att mer allm\u00e4nt betyda \"anv\u00e4ndning, applicering, genomf\u00f6rande\", men \u00f6vriga betydelseutvecklingar har skett efter den vediska perioden (se indiens historia). i indisk epik \u00e5terfinns ocks\u00e5 mer jordn\u00e4ra betydelser som \"utf\u00f6rande\", \"str\u00e4van\", \"iver\" och \"flit\".\ninom yogatraditionerna anv\u00e4nds ordet p\u00e5 olika s\u00e4tt. det kan syfta p\u00e5 f\u00f6rening mellan atman, den m\u00e4nskliga sj\u00e4len och brahman, \"v\u00e4rldssj\u00e4len\" s\u00e5som dessa begrepp konceptualiseras i hinduisk teologi - f\u00f6reningen avser allts\u00e5 inte den mellan kropp och sj\u00e4l som ofta refereras till inom mer v\u00e4sterl\u00e4ndskt orienterad metafysik. ordet kan ocks\u00e5 syfta p\u00e5 en ansamling av m\u00e4nniskans alla krafter, en koncentration av krafterna till en enda punkt, \u201dden till konstf\u00e4rdighet upph\u00f6jda kontemplationen.\u201d\ni den hinduiska filosofin anv\u00e4nds ordet yoga \u00e4ven som h\u00e4nvisning till en av de sex ortodoxa skolorna i den indiska filosofin.den som \u00f6var yoga eller f\u00f6ljer yogafilosofin med engagemang kallas en yogi (man) eller yogini (kvinna).\n\n\n== historia ==\nde vediska samhitas n\u00e4mner asketism. asketiska metoder (tapas) refereras \u00e4ven till i br\u0101hma\u1e47a (900 till 500 f.kr.), som \u00e4r tidiga kommentarer till veda-skrifterna.\nflera sigill som hittats vid utgr\u00e4vningar inom induskulturen (cirka 3300\u20131700 f.kr.) i dagens pakistan avbildar figurer i st\u00e4llningar som liknar senare tiders meditationsposer. detta tolkas av exempelvis arkeologen gregory possehl som \"en form av rituell ordning, vilket antyder att det kan vara en f\u00f6reg\u00e5ngare till yoga\". m\u00e5nga forskare skisserar samband mellan induskulturen och senare yoga-ut\u00f6vning, men ingen konsensus finns kring denna tolkning.\ntekniker f\u00f6r att uppleva h\u00f6gre medvetandetillst\u00e5nd utvecklades av shramana-traditionerna och av upanishad-traditionerna.\n\n\n=== historia i v\u00e4st ===\nmed grund i den tyska romantiken och genom bland andra friedrich max m\u00fcller och arthur schopenhauer b\u00f6rjade i mitten av 1800-talet indisk filosofi uppm\u00e4rksammas i v\u00e4sterlandet. detta fick ett positivt mottagande av tidens intellektuella, s\u00e4rskilt fr\u00e5n the new england transcendentalists, exempelvis r. w. emerson (1803-1882) och henry david thoreau, som 1849 beskrev sig sj\u00e4lv som en \u201dyogi\u201d och i sin bok walden reflekterade \u00f6ver indisk filosofi.\n\u00e5r 1851 publicerades den f\u00f6rsta boken om yoga i v\u00e4st, treatise on yoga philosophy av n. c. paul, som vid sidan av major d. basu hade p\u00e5b\u00f6rjat moderna vetenskapliga studier av yoga i slutet av 1800-talet. det fortsattes p\u00e5 1900-talet genom sri yogendra (1897-1989) och swami kuvalayananda.den f\u00f6rste indiske l\u00e4rare som undervisade om yoga i v\u00e4sterlandet var swami vivekananda, som p\u00e5 1890-talet reste runt i europa och usa. \n\u00e4ven teosofin, starkt influerad av indiska tankar, fick under slutet av 1800-talet och b\u00f6rjan av 1900-talet inflytande p\u00e5 v\u00e4sterlandets syn p\u00e5 yoga. d\u00e5 betonades s\u00e4rskilt yogans transcendenta dimensioner och katherine tingley inr\u00e4ttade fr\u00e5n \u00e5r 1900 rajayoga-skolor i point loma, san francisco, san diego, kuba, england, tyskland och p\u00e5 visings\u00f6. p\u00e5 1900-talet kom med pierre bernard och blanche devries en mer kroppsligt orienterad yoga som lockade en k\u00f6pstark m\u00e5lgrupp med inriktning p\u00e5 h\u00e4lsa och sk\u00f6nhet. marguerite agniel formulerade denna nya yoga \u00e4n mer tydligt genom sin uppm\u00e4rksamhet p\u00e5 asanas och etablerade 1938 tanken att yoga b\u00f6r ske i nakenhet. mircea eliade, rum\u00e4nsk religionshistoriker, studerade yoga 1928-1933 i indien. han kom i en doktorsavhandling 1933 och i en senare bok, yoga: immortality and freedom, (1954) 1958, att betona en tantrisk yoga-tradition och flytten av fokus fr\u00e5n det transcendenta (\"atman-brahman\" i advaita) till den tydliga inriktning p\u00e5 kroppen som pr\u00e4glar v\u00e5r tids v\u00e4sterl\u00e4ndska yoga. indra devi lanserade p\u00e5 1950-talet ett mjukt, vilande slag av yoga med ett f\u00e5tal asana, och undvek andlig undervisning. hon s\u00e5g yoga som en terapi mot oro och stress, f\u00f6r sk\u00f6nhet och h\u00e4lsa. \n\n\n== \u00e4ndam\u00e5l ==\ndet yttersta m\u00e5let med yoga har traditionellt beskrivits som moksha (frihet, frig\u00f6relse), men en entydig beskrivning av vad detta inneb\u00e4r \u00e4r inte m\u00f6jlig; det beror p\u00e5 vilken praktisk, filosofisk eller andlig tradition man utg\u00e5r ifr\u00e5n. i yoga sutras av patanjali beskrivs \u00e4ndam\u00e5let som en absolut frihet. inom shaiva avser yoga att f\u00f6rena kundalini med shiva. mahabharata beskriver \u00e4ndam\u00e5let med yoga som att kunna erfara f\u00f6reningen av atman och brahman. dessa \u00e4ndam\u00e5l kan liknas vid v\u00e4sterl\u00e4ndska begrepp som henosis och gnosis. \nvid sidan av, eller i st\u00e4llet f\u00f6r, dessa andliga \u00e4ndam\u00e5l ut\u00f6vas yoga f\u00f6r att minska stress, h\u00e5lla kroppen smidig, och \u00f6ka v\u00e4lbefinnande och h\u00e4lsa. i v\u00e4sterl\u00e4ndsk tradition har under senare decennier uppm\u00e4rksamheten p\u00e5 yoga som v\u00e4g mot fitness dominerat.\n\n\n=== yoga sutra ===\nenligt yoga sutra av patanjali har yogan \u00e5tta steg:\n\nyama\nniyama\nasana\npranayama\npratyahara\ndharana\ndhyana\nsamadhi\n\n\n== olika yogatraditioner ==\nbhaktiyoga\nhathayoga\njnanayoga\nkarmayoga\nrajayoga eller ashtangayoga\n\n\n=== hathayoga ===\nhathayoga, en tradition som betonar shatkarma, rening av de inre organen, pranayama, andnings\u00f6vningar och asanas, kroppsst\u00e4llningar, \u00e4r k\u00e4nd fr\u00e5n texter som kan dateras till 1100-talet och fram\u00e5t.\nhathayoga och dess kropps\u00f6vningar, asana, \u00e4r i europa den mest k\u00e4nda formen, och m\u00e5nga v\u00e4sterl\u00e4nningar anv\u00e4nder ordet \"yoga\" synonymt med dessa fysiska \u00f6vningar. ut\u00f6varen str\u00e4var efter balans genom meditation (dhyana), andningsteknik (pranayama) och kropps\u00f6vningar (asana). bland de mest k\u00e4nda formerna av hathayoga \u00e5terfinns iyengaryoga och ashtanga vinyasa-yoga.\n\n\n=== rajayoga ===\nrajayoga beskrivs i patanjalis yoga sutras, och r\u00e4knas som en del av samkhya-traditionen. olika aspekter av yoga tas ocks\u00e5 upp i m\u00e5nga andra hinduiska skrifter, exempelvis veda-skrifterna, upanishaderna och bhagavad-gita.\n\n\n== nutida yoga i v\u00e4st ==\np\u00e5 1960-talet \u00f6kade intresset f\u00f6r indisk andlighet starkt i v\u00e4st. under denna period tillh\u00f6rde de mest inflytelserika yogal\u00e4rarna tv\u00e5 olika riktningar, de som f\u00f6ljde sivananda saraswati (1887\u20131963) och de som f\u00f6ljde tirumalai krishnamacharya (1888\u20131989). l\u00e4rare som undervisade i hathayoga i v\u00e4st under denna tid var b.k.s. iyengar (1918-2014), k. pattabhi jois (1915-2009), swami vishnu-devananda (1927-1993) och swami satchidananda (1914-2002). yogi bhajan inf\u00f6rde kundaliniyoga till usa 1969.\u00e5r 1970 grundade swami janakananda den f\u00f6rsta nordiska yogaskolan i k\u00f6penhamn, som fortfarande \u00e4r verksam i flertalet nordiska l\u00e4nder.en andra \"yoga boom\" kom p\u00e5 1980-talet, d\u00e5 dean ornish, som f\u00f6ljde swami satchidananda, f\u00f6rknippade yoga med hj\u00e4rt/k\u00e4rl-h\u00e4lsa och betonade yoga som ett rent fysiskt system f\u00f6r tr\u00e4ning f\u00f6r god h\u00e4lsa - yoga menades st\u00e5 helt vid sidan av new-age eller esoterism och vara frist\u00e5ende fr\u00e5n alla religi\u00f6sa anknytningar. i v\u00e4sterlandet har ordet yoga sedan 1980-talet fr\u00e4mst kommit att associeras med hathayoga och dess asanas (st\u00e4llningar). det har dessutom kommit att uppfattats som en form av tr\u00e4ning.\nsedan \u00e5r 2000 har yoga konstant \u00f6kat i popularitet i v\u00e4st. i usa har antalet personer som ut\u00f6var yoga \u00f6kat fr\u00e5n 4 miljoner (\u00e5r 2001) till 20 miljoner (\u00e5r 2011).\n\n\n=== yogans spridning ===\nden amerikanska tidskriften yoga journal genomf\u00f6rde 2008 en unders\u00f6kning, d\u00e4r 5050 respondenter som var statistiskt representativa f\u00f6r usa:s befolkning intervjuades. unders\u00f6kningen visar att n\u00e4rmare 16 miljoner ut\u00f6var yoga i usa, och att de \u00e5rligen spenderar 5,7 miljarder dollar p\u00e5 yogaundervisning och yogarelaterade produkter. 72 procent av ut\u00f6varna \u00e4r kvinnor, 28 procent \u00e4r m\u00e4n. ungef\u00e4r en fj\u00e4rdedel har ut\u00f6vat yoga mindre \u00e4n ett \u00e5r, en fj\u00e4rdedel mellan ett och tv\u00e5 \u00e5r, en fj\u00e4rdedel tv\u00e5 till fem \u00e5r och en fj\u00e4rdedel \u00f6ver fem \u00e5r. idag praktiseras yogan i olika former och finns representerade i moderna skolor, allt ifr\u00e5n de mer traditionella stilarna s\u00e5som ashtangayoga och hathayoga till nyare traditioner och skolor s\u00e5som skrattyoga (hashyayoga), kundaliniyoga, bikramyoga, jivamuktiyoga, anusarayoga, poweryoga och modern fusion-yoga. mode och \"kl\u00e4dkod\" vid yoga har uppm\u00e4rksammats. exempelvis har nagna yoga, \"nakenyoga\", f\u00e5tt uppm\u00e4rksamhet under senaste decenniet.\n\n\n== kritik ==\n\u00e5r 2013 opponerade sig vissa skolor i usa mot ut\u00f6vande av yoga inne i skolans lokaler, med argumentet att detta propagerade f\u00f6r hinduism. samma argument framf\u00f6rdes i vissa svenska skolor, men m\u00f6ttes d\u00e5 av bred of\u00f6rst\u00e5else, i st\u00e4llet har yoga kommit att bli allt mer accepterad, \u00e4ven inom kristen tradition. i svenska kyrkan ing\u00e5r yoga i flera f\u00f6rsamlingars verksamhet.\n\n\n== se \u00e4ven ==\nashtanga vinyasayoga\nayurveda\nhinduism\nhot yoga\nindien\nindisk mytologi\nkriyayoga\nmeditation\nmediyoga\nnadayoga\nnagnayoga\nsahajayoga\nvinyasayoga\nvipassana\nyama (yoga)\nyoganidra\nyoga (olika betydelser)\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r yoga."