"portugal, oficialment la rep\u00fablica portuguesa, \u00e9s un estat europeu situat al sud-oest d'europa, en la regi\u00f3 occidental de la pen\u00ednsula ib\u00e8rica, i inclou arxip\u00e8lags de l'oce\u00e0 atl\u00e0ntic nord. t\u00e9 una \u00e0rea total de 92.391 km\u00b2 i \u00e9s el pa\u00eds m\u00e9s occidental del continent europeu. el territori portugu\u00e8s limita al nord i a l'est amb espanya; i al sud i a l'oest, amb l'oce\u00e0 atl\u00e0ntic; i inclou els arxip\u00e8lags de les a\u00e7ores i de madeira.\nel territori portugu\u00e8s ha estat testimoni durant els passats 3.100 anys d'un constant flux de civilitzacions: fenicis, celtes, cartaginesos, romans, b\u00e0rbars i \u00e0rabs hi han deixat la seva empremta. durant els segles xv i xvi portugal va esdevenir una pot\u00e8ncia econ\u00f2mica, pol\u00edtica i cultural. els territoris d'ultramar i col\u00f2nies es van estendre per tot el globus. en l'actualitat \u00e9s un pa\u00eds desenvolupat, i econ\u00f2micament pr\u00f2sper; \u00e9s un dels vint pa\u00efsos del m\u00f3n amb millor qualitat de vida.\n\n\n== topon\u00edmia ==\nla lusit\u00e0nia va comen\u00e7ar a dir-se \u201cportugal\u201d entre els 930 i 950 dc; a final del segle x el nom ja s'utilitzava amb m\u00e9s freq\u00fc\u00e8ncia. ferran i de lle\u00f3 va denominar oficialment el territori de portugal, el 1067, data en qu\u00e8 el va donar al seu fill garcia i de gal\u00edcia. cale, l'actual ciutat de vila nova de gaia, ja era coneguda com a portucale des dels temps dels gots.el nom de portugal, per tant, deriva del nom rom\u00e0 d'aquesta ciutat portus cale; cale al seu torn, era el nom d'un assentament primitiu localitzat en la desembocadura del duero, que vessa cap a l'oce\u00e0 atl\u00e0ntic al nord del pa\u00eds. durant la segona guerra p\u00fanica (a la fi del segle iii ac), els romans van intervenir a la pen\u00ednsula en una batalla contra els cartaginesos, conqueriren la ciutat de cale, port d'origen grec a prop de l'actual porto, i la batejaren com a portus cale. durant l'edat mitjana, la regi\u00f3 entorn de cale va ser coneguda, pels visigots, com a portucale, el qual evolucionaria en portugale durant els segles vii i viii.\nalguns historiadors suggereixen que la paraula cale es deriva del grec kalles (\"bonic\"), mentre que d'altres suggereixen que es deriva dels pobles galaics que habitaven la zona.\n\n\n== hist\u00f2ria ==\n\nla hist\u00f2ria de portugal t\u00e9 els seus or\u00edgens que es remunten a la baixa edat mitjana, ampliant els seus territoris durant l'era de l'exploraci\u00f3 fins a crear un vast imperi portugu\u00e8s, i convertint-se en una pot\u00e8ncia mundial entre els segles xv i xvi. portugal va entrar en decad\u00e8ncia perdent gran part de la seva riquesa i estatus, comen\u00e7ant per la p\u00e8rdua de la seva for\u00e7a militar i naval a la batalla d'alcazarquivir, i de la seva flota, que va ser incorporada a l'armada espanyola, que no va permetre que el pa\u00eds defens\u00e9s les seves possessions d'ultramar. va tornar a patir una altra sotragada el 1755 amb la destrucci\u00f3 gaireb\u00e9 total de la seva capital pel terratr\u00e8mol de lisboa de 1755, a comen\u00e7aments del segle xix amb les guerres napole\u00f2niques i el 1822 amb la independ\u00e8ncia de la seva gran col\u00f2nia, el brasil. una revoluci\u00f3 el 1910 va deposar la monarquia, per\u00f2 la rep\u00fablica va ser incapa\u00e7 de solucionar els problemes d'un pa\u00eds immers en una conflictivitat social, la corrupci\u00f3 i els enfrontaments amb l'esgl\u00e9sia. el 1926 un cop d'estat va donar pas a una dictadura que es mantindria en el poder fins al 1974, quan una revoluci\u00f3 de militars d'esquerres va imposar la democr\u00e0cia. a l'any seg\u00fcent, portugal va declarar la independ\u00e8ncia de totes les seves col\u00f2nies d'\u00e0frica. \u00e9s soci-fundador de l'otan, de l'oecd i l'efta. el 1986 va ingressar a la cee, actual uni\u00f3 europea.\n\n\n=== formaci\u00f3 i consolidaci\u00f3 del regne ===\n\nmolt abans que portugal hagu\u00e9s aconseguit la seva independ\u00e8ncia, ja hi havia hagut diversos intents per a assolir una autonomia major, i fins i tot la independ\u00e8ncia, promoguda pels comtes que governaven les terres del regne de gal\u00edcia i portucale. per tal d'acabar amb aquest desig independentista de la noblesa local en relaci\u00f3 amb el domini lleon\u00e8s, el rei alfons vi de castella entreg\u00e0 el comtat de gal\u00edcia, que aleshores inclo\u00efa les terres de portucale al comte ramon de borgonya. despr\u00e9s de molts fracassos militars de ramon contra els moros, alfons vi decid\u00ed donar el 1096 al seu cos\u00ed, enric de borgonya, el govern de les terres al sud del regne de gal\u00edcia, formant aix\u00ed el primer comtat de portugal. sota el govern d'enric, el comtat conegu\u00e9 no nom\u00e9s una pol\u00edtica militar m\u00e9s efica\u00e7 en la lluita contra els moros, ans tamb\u00e9 una pol\u00edtica independentista m\u00e9s activa, malgrat no haver-la aconseguit. despr\u00e9s de la seva mort, quan el seu fill alfons, puj\u00e0 al poder, portugal aconsegu\u00ed la seva independ\u00e8ncia amb la signatura del tractat de zamora, al mateix temps que conquistava localitats importants com ara santar\u00e9m, lisboa, palmela i \u00e9vora.\ntan bon punt acab\u00e0 la reconquesta del territori portugu\u00e8s el 1249, la independ\u00e8ncia del nou regne fou posada a prova diverses vegades pel regne de castella. primerament, amb la crisi de successi\u00f3 de ferran i de portugal, que culmin\u00e0 amb la batalla d'aljubarrota, el 1385.\n\n\n=== descobriments ===\n\namb la fi de la guerra, portugal inici\u00e0 el proc\u00e9s d'exploraci\u00f3 i expansi\u00f3 conegut que comen\u00e7\u00e0 l'era dels descobriments portuguesos, amb figures quim\u00e8riques com ara enric el navegador, i el rei joan ii. ceuta fou conquerida el 1415; el cap bojador el 1434, i l'exploraci\u00f3 de la costa africana, prossegu\u00ed fins que bartolomeu dias el 1488 comprov\u00e0 que existia una comunicaci\u00f3 entre els oceans atl\u00e0ntic i \u00edndic, i fund\u00e0 el cap de bona esperan\u00e7a a l'extrem meridional del continent. poc despr\u00e9s de descobrir-se les terres de nord-am\u00e8rica pels espanyols, foren descobertes les terres del brasil i el cam\u00ed mar\u00edtim a l'\u00edndia, durant el regnat de manuel i l'afortunat. aix\u00ed, comen\u00e7\u00e0 a crear-se l'imperi portugu\u00e8s, les conquestes de goa, malaca i ormus en orient per afonso de albuquerque, i durant la primera meitat del segle xvi s'inici\u00e0 la colonitzaci\u00f3 del brasil durant el regnat de joan iii.\nel pa\u00eds tingu\u00e9 el seu \"segle d'or\" en aquest per\u00edode. tanmateix, en la batalla de kasr al-kabir (1578) el jove rei sebasti\u00e0 i part de la noblesa portuguesa van morir. puj\u00e0 al tron enric, que mor\u00ed dos anys despr\u00e9s, per la qual cosa comen\u00e7a la segona crisi de successi\u00f3, que es resol amb la pujada al tron portugu\u00e8s de felip ii d'espanya, el primer dels tres reis espanyols. aquest domini acab\u00e0 l'1 de desembre del 1640 gr\u00e0cies a la noblesa nacional que despr\u00e9s d'haver ven\u00e7ut la gu\u00e0rdia reial en un sobtat cop d'estat, coron\u00e0 joan iv com a rei de portugal.\n\n\n=== restauraci\u00f3, absolutisme i monarquia liberal ===\n\ndespr\u00e9s de la restauraci\u00f3 de la independ\u00e8ncia de portugal, l'estat entr\u00e0 en guerra contra espanya, que acabaria el 1668, amb la signatura del tractat de lisboa en qu\u00e8 espanya reconeixia definitivament la restauraci\u00f3 de portugal.\na finals del segle xvii i la primera meitat del segle xviii comen\u00e7\u00e0 l'exploraci\u00f3 minera del brasil i s'hi descobriren pedres precioses que feren de les corts de joan v una de les m\u00e9s riques d'europa. aquestes riqueses servien, sovint, per a pagar els productes importats, principalment d'anglaterra (per exemple, gaireb\u00e9 no existia la ind\u00fastria t\u00e8xtil al regne, i tots els teixits eren importats d'anglaterra). el comer\u00e7 internacional es basava en la ind\u00fastria vin\u00edcola i el desenvolupament econ\u00f2mic del regne fou impulsat, durant el regnat de josep de portugal gr\u00e0cies als esfor\u00e7os del marqu\u00e8s de pombal, ministre entre 1750 i 1777. implant\u00e0 diverses reformes mercantils per tal de revertir la situaci\u00f3 econ\u00f2mica. fou en aquest regnat que el terratr\u00e8mol de 1755 devast\u00e0 lisboa i algarave l'1 de novembre, 1755.\nper tal de no trencar amb l'alian\u00e7a amb anglaterra i en refusar adherir-se al bloqueig continental, portugal fou enva\u00eft pels ex\u00e8rcits napole\u00f2nics el 1807. les corts i la fam\u00edlia reial portugueses es refugiaren al brasil, i la capital es trasllad\u00e0 a rio de janeiro fins al 1821, quan joan vi\u2014des de 1816 el rei del \"regne unit de portugal, el brasil i l'algarve\", retorn\u00e0 a lisboa per a jurar la primera constituci\u00f3 portuguesa. l'any seg\u00fcent, el seu fill, pere iv fou proclamat emperador del brasil, tot i que l'imperi del brasil i el regne de portugal seguiren units durant gaireb\u00e9 deu anys; despr\u00e9s se n'independitz\u00e0.\nportugal visqu\u00e9, la resta del segle xix, per\u00edodes de gran pertorbaci\u00f3 pol\u00edtica i social (com ara la guerra civil i d'altres revoltes i aixecament militars incloent-hi la revoluci\u00f3 de setembre) que acabaren amb l'acta addicional a la constituci\u00f3, el 1852. inici\u00e0 llavors, una pol\u00edtica de foment protagonitzada per fontes pereira de melo. a finals del segle xix les ambicions colonials portugueses xocaren amb les angleses. despr\u00e9s de cedir a les exig\u00e8ncies brit\u00e0niques, i a causa dels problemes econ\u00f2mics creixents, la monarquia qued\u00e0 desacreditada, i carles i i el pr\u00edncep llu\u00eds felip foren assassinats l'1 de febrer, 1908.\n\n\n=== rep\u00fablica, nou estat i democr\u00e0cia ===\n\nla rep\u00fablica fou instaurada poc despr\u00e9s, en la revoluci\u00f3 del 5 d'octubre de 1910, i el rei manuel ii s'exili\u00e0 a anglaterra. despr\u00e9s de diversos anys d'inestabilitat pol\u00edtica, amb lluites constants de treballadors, homicidis pol\u00edtics i crisis financeres \u2014problemes agreujats per la participaci\u00f3 en la primera guerra mundial\u2014 l'ex\u00e8rcit prengu\u00e9 el poder el 1926. el r\u00e8gim militar design\u00e0 com a ministre de finances ant\u00f3nio de oliveira salazar (1928), professor de la universitat de coimbra, i poc despr\u00e9s el design\u00e0 com a president del consell de ministres (1932). al mateix temps que les finances eren restaurades, s'institu\u00ed l'estat nou, r\u00e8gim autoritari de corporativisme d'estat, amb un partit \u00fanic i sindicats estatals, amb afinitats al feixisme des de 1945. el 1968 el succe\u00ed marcelo caetano.\nel r\u00e8gim rebutj\u00e0 la descolonitzaci\u00f3 de les prov\u00edncies ultramarines, la qual cosa port\u00e0 a la guerra colonial portuguesa, comen\u00e7ant a angola (1961) i seguida de guinea bissau (1963) i mo\u00e7ambic (1964). malgrat de les cr\u00edtiques d'alguns dels oficials m\u00e9s antics de l'ex\u00e8rcit, entre ells el general ant\u00f3nio de sp\u00ednola, el govern semblava determinat a continuar amb aquesta pol\u00edtica. amb el seu llibre \"portugal e o futuro\" (\"portugal i el futur\"), defensava la insustentabilitat d'una soluci\u00f3 militar en les guerres d'ultramar, sp\u00ednola fou destitu\u00eft, la qual cosa agreuj\u00e0 el malestar creixent dels oficials joves de l'ex\u00e8rcit, que desencaden\u00e0 en la revoluci\u00f3 dels clavells.\nel 25 de novembre de 1975 diversos sectors de l'esquerra radical, provocats per les not\u00edcies d'una possible instauraci\u00f3 d'una dictadura comunista, donaren un cop d'estat. tanmateix no tenien cap l\u00edder clar. el grup dels nou reaccion\u00e0 i pos\u00e0 en pr\u00e0ctica un pla militar de resposta encap\u00e7alat per ant\u00f3nio ramalho eanes. triomf\u00e0 i l'any seg\u00fcent es consolid\u00e0 la democr\u00e0cia. el mateix ramalho eanes \u00e9s elegit com a primer president de la rep\u00fablica. s'aprov\u00e0 una constituci\u00f3 democr\u00e0tica i es restabliren els poders pol\u00edtics locals i els governs aut\u00f2noms de les illes.\n\n\n=== tercera rep\u00fablica ===\n\nla primera fase despr\u00e9s de la revoluci\u00f3 va ser la uni\u00f3 d'un corrent conservador dels militars al voltant d'ant\u00f3nio de sp\u00ednola i un vessant socialista al voltant del primer ministre vasco gon\u00e7alves, aix\u00ed com el general francisco da costa gomes i otelo saraiva de carvalho i salgueiro maia, que eren membres del mfa (moviment de les forces armades). una vegada establert el corrent socialista, van comen\u00e7ar les nacionalitzacions i la reforma agr\u00e0ria. la constituci\u00f3 de 1976 definia el pas al socialisme amb la destinaci\u00f3 de l'estat. el general sp\u00ednola va ser obligat a marxar a l'exili al brasil.\nquan en les primeres eleccions presidencials despr\u00e9s de la constituci\u00f3 de 1976 el general ant\u00f3nio ramalho eanes es va imposar clarament a otelo, es van establir les bases per crear un model d'estat parlamentari a la manera de l'europa occidental. eanes i el representant del partit socialista, m\u00e1rio soares (primer ministre des del 1976 fins al 1978 i des del 1983 fins al 1985, president de la rep\u00fablica entre 1986 i 1996) van apropar el pa\u00eds a la comunitat europea, sent l'ingr\u00e9s el 1986, al costat del d'espanya, les negociacions del qual havien estat m\u00e9s problem\u00e0tiques.\nel 1979 va guanyar les eleccions parlament\u00e0ries, per primera vegada despr\u00e9s de la revoluci\u00f3 dels clavells, un grup pol\u00edtic situat en el centredreta, (govern de francisco de s\u00e1 carneiro i francisco pinto balsem\u00e3o). el govern es va posar d'acord amb l'oposici\u00f3 socialista per dur a terme una reforma constitucional. la nova constituci\u00f3, que va entrar en vigor el 1982 va eliminar algunes institucions que havien sorgit despr\u00e9s de la revoluci\u00f3, entre elles el consell revolucionari, i va crear un tribunal constitucional a l'estil dels pa\u00efsos democr\u00e0tics. el 1985 an\u00edbal cavaco silva es converteix en primer ministre pel partit socialdem\u00f2crata de tall conservador. dos anys m\u00e9s tard el partit va aconseguir la majoria absoluta. cavaco silva es va mantenir en el poder fins al 1995, impulsant una pol\u00edtica econ\u00f2mica neoliberal i privatitzant aquelles empreses que s'havien nacionalitzat despr\u00e9s de la revoluci\u00f3. des del 1995 fins al 2002, el govern va estar en mans del socialista ant\u00f3nio guterres. macau, l'\u00faltima col\u00f2nia d'\u00e0sia, va ser retornada a la sobirania xinesa el 20 de desembre de 1999.\nen les eleccions parlament\u00e0ries del 17 de mar\u00e7 de 2002 la dreta portuguesa va tornar a aconseguir la majoria dels vots. amb un 62,3% dels vots escrutats, el psd sota la direcci\u00f3 de jos\u00e9 manuel dur\u00e3o barroso hauria aconseguit un 40,1% dels vots, seguit pel partit socialista i els conservadors del partit popular amb un 37,9% i un 8,8% respectivament. barroso va formar una coalici\u00f3 en la qual el l\u00edder del partit popular, paulo portes va rebre la cartera de just\u00edcia, treball i assumptes socials. els socialistes van mantenir a les seves mans la presid\u00e8ncia de la rep\u00fablica a causa que el successor de soares va ser jorge sampaio.\nel 2004 barroso va ser nomenat successor de romano prodi com a president de la comissi\u00f3 europea. el seu successor en el c\u00e0rrec de primer ministre, pedro santana lopes, nom\u00e9s va governar durant un curt per\u00edode, ja que al novembre d'aquest any l'assemblea nacional es va dissoldre per triar un nou primer ministre. al febrer de 2005 van tenir lloc les eleccions i en elles el partit socialista va aconseguir per primera vegada en la seva hist\u00f2ria una majoria absoluta. jos\u00e9 s\u00f3crates va ser nomenat primer ministre.\nel 22 de gener de 2006 els votants portuguesos van triar a an\u00edbal cavaco silva com a nou president de la rep\u00fablica. va aconseguir majoria absoluta en la primera volta, per la qual cosa no es va haver d'enfrontar en una segona volta amb el seu principal rival, el candidat socialista renegat manuel alegre que va quedar davant del candidat oficial del partit socialista m\u00e1rio soares.\n\n\n== geografia f\u00edsica ==\n\nsituat a l'extrem sud-oest d'europa, el portugal continental t\u00e9 frontera nom\u00e9s amb un altre estat europeu: espanya. el territori continental est\u00e0 dividit pel riu principal, el tejo. la regi\u00f3 del nord \u00e9s m\u00e9s muntanyosa; hi ha altiplans, intercalats amb \u00e0rees que permeten el desenvolupament de l'agricultura. al sud, fins a l'algarve, el relleu es caracteritza per plan\u00edcies i les serralades s\u00f3n espor\u00e0diques. altres rius importants s\u00f3n el duero, el mi\u00f1o, el guadiana, que, com el tejo, neixen a espanya. el mondego, neix a la serra da estrela, la serralada on es troben els punts m\u00e9s alts del portugal continental.les illes de les a\u00e7ores s\u00f3n localitzades al rift mitj\u00e0 de l'oce\u00e0 atl\u00e0ntic. hi ha una gran activitat volc\u00e0nica molt perillosa en aquesta zona. el punt m\u00e9s alt de portugal, el monte pico, s'hi troba, localitzat a l'illa del pico, amb 2.351 metres d'altitud. les illes de la regi\u00f3 aut\u00f2noma de madeira, per contra, s\u00f3n situades a la placa africana. per la seva situaci\u00f3 d'estabilitat, \u00e9s una zona menys subjecta a l'activitat s\u00edsmica. el punt m\u00e9s alt d'aquest territori \u00e9s pico ruivo, amb 1.862 metres d'altitud.\nal portugal continental, les temperatures mitjanes anuals s\u00f3n de 13 \u00b0c al nord i de 18 \u00b0c al sud. les illes de madeira i les a\u00e7ores, atesa la seva localitzaci\u00f3 a l'atl\u00e0ntic, s\u00f3n m\u00e9s humides i la precipitaci\u00f3 hi \u00e9s m\u00e9s comuna, amb un interval de temperatures menor.\n\n\n== pol\u00edtica i govern ==\n\n\n=== estructura constitucional ===\na portugal existeixen quatre \u00f2rgans de sobirania: el president de la rep\u00fablica (el cap d'estat, com a poder moderador, amb poder executiu limitat), l'assemblea de la rep\u00fablica (el poder legislatiu) el govern (el poder executiu) i els tribunals (el poder judicial). el sistema de govern portugu\u00e8s \u00e9s semipresidencialista.\nel president de la rep\u00fablica \u00e9s el cap d'estat i \u00e9s elegit per sufragi universal per un mandat de cinc anys, exercint una funci\u00f3 triple de fiscalitzaci\u00f3 sobre l'activitat del govern, \u00e9s el comandant suprem de les forces armades (ex\u00e8rcit, armada, for\u00e7a a\u00e8ria, gu\u00e0rdia nacional republicana) i ostenta la representaci\u00f3 formal de l'estat portugu\u00e8s a l'exterior. resideix oficialment al palau de bel\u00e9m, a lisboa.\nl'assemblea de la rep\u00fablica, que es reuneix a lisboa, al palau de s\u00e3o bento, est\u00e0 integrada per 230 diputats electes en 22 cercles plurinominals en llistes de partits per un mandat de quatre anys.\nel govern \u00e9s encap\u00e7alat pel primer ministre, que \u00e9s, per regla, el l\u00edder del partit m\u00e9s votat en cada elecci\u00f3 legislativa i convidat pel president de la rep\u00fablica per a formar el govern. resideix oficialment a la resid\u00e8ncia oficial, a lisboa.\nels tribunals administren la just\u00edcia en nom del poble, en defensant els drets i interessos dels ciutadans, i en impedint la violaci\u00f3 de la legalitat democr\u00e0tica i en dimitir els conflictes dels interessos que ocorrin entre les diverses entitats. els tribunals majors s\u00f3n el tribunal constitucional, destinat a resoldre les q\u00fcestions relacionades amb les lleis constitucionals i el tribunal suprem de just\u00edcia que resol q\u00fcestions d'\u00faltima inst\u00e0ncia.\ndes de 1975 el panorama pol\u00edtic portugu\u00e8s ha estat dominat per dos partits: el partit socialista (ps) i el partit social dem\u00f2crata (psd).\n\n\n=== defensa ===\nles forces armades tenen tres branques: ex\u00e8rcit, armada i for\u00e7a a\u00e8ria. els militars de portugal serveixen principalment com una for\u00e7a d'autodefensa, la missi\u00f3 dels quals \u00e9s protegir la integritat territorial del pa\u00eds i la prestaci\u00f3 d'assist\u00e8ncia humanit\u00e0ria i la seguretat del pa\u00eds a l'estranger. des de l'inici de la d\u00e8cada del 2000, el servei militar no \u00e9s obligatori. la guarda nacional republicana (gnr), \u00e9s una for\u00e7a de policia sota l'autoritat dels militars, els seus soldats estan subjectes a la legislaci\u00f3 militar i la seva organitzaci\u00f3. ha proporcionat destacaments per a la participaci\u00f3 en operacions internacionals a l'iraq i timor. els estats units mantenen una pres\u00e8ncia militar a portugal amb 770 efectius. portugal participa en operacions de manteniment de la pau en diverses regions. la despesa de defensa el 1999-2000 fou de $1,3 milions, el que representa el 2,2% del pib.\ndes de comen\u00e7aments del decenni de 2000, el servei militar obligatori ja no es practica. altres canvis en les forces inclouen l'enfocament professional cap a activitats militars. l'edat per al reclutament voluntari s'ha fixat en 18 anys. en el segle xx, portugal va participar en dues grans intervencions militars: la primera guerra mundial i la guerra colonial portuguesa (1961-1974). portugal ha participat en missions de manteniment de la pau a timor oriental, b\u00f2snia, kosovo, afganistan, iraq (nasiriyah), i el l\u00edban.\n\n\n=== subdivisi\u00f3 administrativa ===\nportugal t\u00e9 una estructura administrativa de 308 consells (en portugu\u00e8s: concelhos), que se subdivideixen en m\u00e9s de 4.000 parr\u00f2quies (en portugu\u00e8s: freguesias). els municipis s'agrupen, amb fins administratius, en unitats superiors. al portugal continental, s'agrupen en 18 districtes, mentre que les illes de les a\u00e7ores i madeira formen regions aut\u00f2nomes.\nels divuit districtes s\u00f3n: \n\nlisboa\nleiria\nsantar\u00e9m\nset\u00fabal\nbeja\nfaro\n\u00e9vora\nportalegre\ncastelo branco\nguarda\ncoimbra\naveiro\nviseu\nbragan\u00e7a\nvila real\nporto\nbraga\nviana do castelosegons la nomenclatura d'unitats territorials d'estad\u00edstica de la uni\u00f3 europea, portugal est\u00e0 dividit en set regions: alentejo, algarve, a\u00e7ores, centre, lisboa, madeira i nord, subdividits en trenta subregions.\n\n\n=== grans \u00e0rees metropolitanes ===\ngam de lisboa\ngam de porto\n\n\n=== ciutats principals ===\nlisboa, porto, braga, co\u00efmbra, funchal, \u00e9vora, faro, ponta delgada, vila nova de gaia, almada, set\u00fabal, amadora aveiro, viseu, guarda, leiria, covilh\u00e3, vila real, portim\u00e3o, figueira da foz, viana do castelo, angra do hero\u00edsmo i horta\nlisboa (amb prop de 500.000 habitants i 2,1 milions d'habitants a la regi\u00f3 de lisboa) \u00e9s la capital des del segle xii, la major ciutat del pa\u00eds, el principal centre econ\u00f2mic, el principal port mar\u00edtim i el principal aeroport portugu\u00e8s i la ciutat m\u00e9s rica de portugal amb un pib per capita superior a la mitjana de la uni\u00f3 europea. altres ciutats importants s\u00f3n porto (prop de 240.000 habitants i 1.000.000 en el gran porto), la segona major ciutat i centre econ\u00f2mic, aveiro (considerada la ven\u00e8cia portuguesa), braga (la ciutat dels arquebisbes), chaves (ciutat hist\u00f2rica i mil\u00b7len\u00e0ria), co\u00efmbra (amb la universitat m\u00e9s antiga del pa\u00eds), guimar\u00e3es (bressol de la naci\u00f3), elvas (ciutat m\u00e9s fortificada d'europa), \u00e9vora (ciutat-museu), set\u00fabal (tercer port m\u00e9s important), portim\u00e3o (3r port de creuers), faro i viseu.\n\n\n== economia ==\n\n\n=== indicadors econ\u00f2mics ===\nl'economia de portugal es basa en els serveis i la ind\u00fastria; els serveis comercials han pres un lloc m\u00e9s important que no pas les ind\u00fastries tradicionals dels t\u00e8xtils, roba, i dels productes de fusta. el pa\u00eds ha incrementat el seu paper en la ind\u00fastria de l'autom\u00f2bil i de programari. els serveis, en especial, el turisme en l'actualitat s\u00f3n molt importants. el finan\u00e7ament de la uni\u00f3 europea a portugal es reduir\u00e0 10% durant el per\u00edode de 2007 al 2013. atesa l'expansi\u00f3 de la uni\u00f3 cap a europa oriental, portugal ha perdut el seu avantatge comparatiu i els costos laborals menors. el model econ\u00f2mic portugu\u00e8s ha canviat d'un model basat en el consum i en la inversi\u00f3 p\u00fablica a un d'enfocat en les exportacions i en la inversi\u00f3 provada, aix\u00ed com en el desenvolupament del sector de l'alta tecnologia.\nportugal es va unir a la uni\u00f3 europea el 1986 i va comen\u00e7ar un proc\u00e9s de modernitzaci\u00f3 dins l'estructura d'un ambient estable, aconseguint un nivell saludable de creixement. els governs successius han implementat diverses reformes i han privatitzat moltes de les empreses p\u00fabliques, aix\u00ed com d'altres \u00e0rees de l'economia. portugal va ser un dels membres fundadors de l'euro i per tant, est\u00e0 integrat a l'eurozona.\nles ind\u00fastries principals de portugal s\u00f3n les refineries petrolieres, la ind\u00fastria de l'autom\u00f2bil, la producci\u00f3 de ciment, la ind\u00fastria del paper, la ind\u00fastria t\u00e8xtil i del cal\u00e7at, la fabricaci\u00f3 de mobles i de suro. la manufactura representa el 33% de les exportacions portugueses. portugal \u00e9s el cinqu\u00e8 productor m\u00e9s gran de tungst\u00e8, i el vuit\u00e8 productor m\u00e9s gran de vi. l'agricultura i la pesca ja no representen l'element m\u00e9s important de l'economia. no obstant aix\u00f2, portugal t\u00e9 una tradici\u00f3 important en el sector de la pesca, i \u00e9s un dels pa\u00efsos amb major producci\u00f3 de peix per capita del m\u00f3n. els vins portuguesos, en especial el vi de porto i el vi de madeira s\u00f3n reconeguts mundialment.\n\n\n=== turisme ===\nl'algarve, al sud de portugal, \u00e9s per excel\u00b7l\u00e8ncia un centre de turistes internacionals, nacionals i europeus, especialment brit\u00e0nics. el clima i la temperatura de l'aigua s\u00f3n els principals factors que contribueixen al gran creixement del turisme en aquesta regi\u00f3. lisboa atrau molts turistes per la hist\u00f2ria i els seus diversos monuments (com l'aq\u00fceducte d'aig\u00fces livres, la catedral, la baixa pombalina, la torre de bel\u00e9m i el mosteiro dos jer\u00f3nimos). els seus principals atractius s\u00f3n el museu nacional d'art antic, la funda\u00e7\u00e3o calouste gulbenkian, centre cultural de bel\u00e9m i el teatre nacional de s\u00e3o carlos. tamb\u00e9 ressalten el oceanario de lisboa, una divertida nit i tota la zona que envolta el lloc de celebraci\u00f3 de l'exposici\u00f3 mundial de 1998.\nla pen\u00ednsula de set\u00fabal t\u00e9 diverses caracter\u00edstiques naturals i culturals, com ara la serra da arr\u00e1bida, les platges d'almada i sesimbra, la badia de seixal, la salina de alcochete, els molins de marea, les t\u00edpiques embarcacions del tajo i sado, els antics pobles de pescadors i tota la fauna i la flora de ribera. al nord, porto \u00e9s una ciutat que ha guanyat un lloc de promin\u00e8ncia en el paisatge cultural del pa\u00eds i d'europa. fou capital europea de la cultura el 2001. madeira \u00e9s tamb\u00e9 un centre tur\u00edstic internacional, de tot l'any, tant pel seu clima suau i paisatges exuberants, com el seu any nou al costat de major espectacle de focs d'artifici del m\u00f3n, les seves flors, l'internacionalment conegut vi de madeira i la seva caracter\u00edstica cuina.\na la llista del patrimoni de la humanitat s\u00f3n els centres hist\u00f2rics de porto, angra do hero\u00edsmo, guimar\u00e3es, \u00e9vora i sintra. tamb\u00e9 s\u00f3n el monestir de los jer\u00f3nimos del patrimoni mundial, la torre de bel\u00e9m, el monestir de alcoba\u00e7a, monestir de batalha, el convent de crist en tomar, els llocs d'art rupestre de la vall de c\u00f4a, el bosc laurisilva de madeira, i els paisatges de l'illa de pico i l'alto douro.\n\n\n== geografia humana i societat ==\n\n\n=== demografia ===\nel poble portugu\u00e8s actual t\u00e9 el seu origen en els pobles celtes, ibers i celtibers i, majorit\u00e0riament per lusitans. l'origen dels galaics (del llat\u00ed gallaeci) s\u00f3n d'origen celta i germ\u00e0nic. els conis i altres tribus menys significatives constitueixen la resta de l'origen. altres influ\u00e8ncies importants foren tamb\u00e9 els romans, els visigots i els sueus. la pres\u00e8ncia \u00e0rab i la poblaci\u00f3 amaziga tamb\u00e9 influenciaren la demografia portuguesa.\nen l'actualitat el 16,4% de la poblaci\u00f3 portuguesa t\u00e9 una edat entre els 0 i els 14 anys, 66,22% entre els 15 i el 64, i el 17,4% major dels 65 anys. l'esperan\u00e7a de vida mitjana \u00e9s de 78,04 anys. la taxa d'alfabetitzaci\u00f3 \u00e9s de 99,3%, la qual ha crescut al llarg dels anys. el creixement poblacional se situa al 0,305%; neixen 10,45 per cada 1.000 habitants i en moren 10,65 per cada 1.000 per la qual cosa, la poblaci\u00f3 no es renova; la taxa de fertilitat \u00e9s d'1,49 nens per dona. la taxa de mortalitat \u00e9s una de les m\u00e9s baixes del m\u00f3n. viuen a portugal a prop de 550.000 immigrants, \u00e9s a dir el 5% de tota la poblaci\u00f3, la majoria provenint del brasil (66.700), d'ucra\u00efna (65.800) i de cap verd (64.300).\nmalgrat que portugal \u00e9s un pa\u00eds desenvolupat, encara hi ha persones sense acc\u00e9s a aigua potable i a electricitat. el sanejament b\u00e0sic encara no abasta tot el territori; a les regions de lisboa i vale do tejo \u00e9s on la poblaci\u00f3 en t\u00e9 m\u00e9s acc\u00e9s.\n\n\n=== lleng\u00fces ===\n\nla llengua oficial de la rep\u00fablica portuguesa \u00e9s el portugu\u00e8s (par\u00e0graf tercer de l'article onz\u00e8 de la constituci\u00f3 de la rep\u00fablica portuguesa), que amb m\u00e9s de 210 milions de parlants nadius, \u00e9s la cinquena llengua m\u00e9s parlada del m\u00f3n i la tercera m\u00e9s parlada del m\u00f3n occidental. \u00e9s la llengua oficial de portugal i el brasil, i cooficial amb d'altres m\u00e9s a angola, cap verd, guinea bissau, macau, mo\u00e7ambic, s\u00e3o tom\u00e9 i pr\u00edncipe i timor-leste.\na m\u00e9s, a portugal es reconeix oficialment el mirand\u00e8s, llengua oficial del consell de miranda do douro, d'origen asturlleon\u00e8s, que s'ensenya com a llengua facultativa en les escoles del consell de miranda do douro i part del consell de vimioso. el seu \u00fas, tanmateix, \u00e9s bastant restringit, per\u00f2 hi ha en curs diverses accions que garanteixen els drets ling\u00fc\u00edstics de la seva comunitat parlant.\n\n\n=== religi\u00f3 ===\nla majoria dels portuguesos (84,5% aproximadament del total de la poblaci\u00f3, segons els resultats oficials del cens de 2001) segueix la religi\u00f3 cat\u00f2lica. al voltant de la meitat dels matrimonis que es realitzen s\u00f3n cat\u00f2lics, i autom\u00e0ticament tenen efectes civils. el divorci est\u00e0 perm\u00e8s, segons el que disposa el codi civil, per mutu consentiment o mitjan\u00e7ant sol\u00b7licitud a la cort per un c\u00f2njuge, encara que el dret can\u00f2nic no preveu aquesta figura. hi ha vint di\u00f2cesis a portugal, agrupades en tres prov\u00edncies eclesi\u00e0stiques: braga, lisboa i \u00e9vora.\nels protestants tenen diverses branques, que treballen principalment amb la inspiraci\u00f3 evang\u00e8lica neopentecostal (per exemple, l'esgl\u00e9sia assemblea de d\u00e9u i man\u00e1) o brasilera d'immigraci\u00f3 (per exemple, iurd).\nels testimonis de jehov\u00e0 tenen prop de 50.000 practicants a portugal, distribu\u00efts en unes 650 congregacions. m\u00e9s de 95.000 persones assistiren l'any 2007 a la commemoraci\u00f3 de la mort de crist. la religi\u00f3 est\u00e0 present en el pa\u00eds des de 1925, tot i que es va prohibir entre els anys 1961 i 1974. el desembre de 1974 l'associaci\u00f3 dels testimonis de jehov\u00e0 va ser legalment reconeguda, i actualment t\u00e9 la seu a alcabideche.\nla comunitat jueva de portugal ha aconseguit mantenir-se activa fins a l'actualitat, malgrat l'ordre d'expulsi\u00f3 dels jueus el 5 de desembre de 1496 per decret del rei manuel i, que va for\u00e7ar a molts jueus a conversions for\u00e7oses, a l'expulsi\u00f3 del pa\u00eds, o la detenci\u00f3 i posterior c\u00e0stig per part de la inquisici\u00f3 portuguesa. la forma en qu\u00e8 el culte s'ha desenvolupat a la vila de belmonte \u00e9s un exemple de perseveran\u00e7a i unitat dels jueus a portugal. l'any 1506 hi ha haver una massacre de jueus a lisboa, on hi van perdre la vida entre 2.000 i 4.000 persones.\ntamb\u00e9 hi ha minories musulmanes (15.000 persones) i hind\u00fas, principalment descendents d'immigrants, i tamb\u00e9 seguidors (alguns nom\u00e9s a escala regional) dels budistes i gnostics.\nla constituci\u00f3 portuguesa garanteix la llibertat religiosa i la igualtat entre totes les religions, tot i que posa l'accent en el concordat. la pres\u00e8ncia de l'esgl\u00e9sia cat\u00f2lica \u00e9s habitual en algunes cerim\u00f2nies oficials, com inauguracions d'edificis p\u00fablics o actes oficials de l'estat. tanmateix, la posici\u00f3 religiosa dels pol\u00edtics electes \u00e9s generalment considerada irrellevant pels votants. per exemple, dos expresidents de la rep\u00fablica (m\u00e1rio soares i jorge sampaio) eren persones considerades laiques.\n\n\n== cultura ==\n\n\n=== literatura ===\npoesia/prosa:\ncam\u00f5es, bocage, e\u00e7a de queiroz, gil vicente, fernando pessoa, miguel torga, florbela espanca, alves redol, \nsophia de mello breyner andresen, julio diniz, antero de quintal, camilo castelo branco, agustina bessa-luis, fernando namora, jos\u00e9 saramago.\n\n\n=== m\u00fasica popular i fado ===\nam\u00e1lia rodrigues, herminia silva, dulce pontes, zeca afonso, tonicha, paulo de carvalho, jos\u00e9 cid, mariza, m\u00edsia, paco bandeira, lenita gentil, linda de suza, victor espadinha, c\u00e2ndida branca-flor, roberto leal, madredeus, caman\u00e9.\n\n\n=== cinema i teatre ===\nmanoel de oliveira, beatriz costa, laura alves, carmen miranda\n\n\n=== pintura i escultura ===\namadeo de sousa-cardoso, soares dos reis, vieira da silva\n\n\n=== ensenyament ===\nel sistema d'ensenyament de portugal \u00e9s regulat per l'estat via el ministeri d'educaci\u00f3 i del ministeri de ci\u00e8ncia, tecnologia i ensenyament superior. el sistema d'ensenyan\u00e7a p\u00fablica \u00e9s el m\u00e9s utilitzat, encara que existeixen escoles privades en tots els nivells.\na portugal l'ensenyament comen\u00e7a obligat\u00f2riament per a tots els alumnes de 6 anys (o 5 anys si l'alumne fa 6 anys l'any d'entrada). l'ensenyan\u00e7a obligat\u00f2ria \u00e9s de 9 anys, tot i que hi ha plans per estendre-la a 12 anys. l'educaci\u00f3 es divideix en tres cicles:\n\nprimer cicle: del primer al quart any;\nsegon cicle: del quint al sis\u00e8 any;\ntercer cicle: del set\u00e8 al nov\u00e8 any.el cicle seg\u00fcent, no obligatori, \u00e9s el secundari, del des\u00e8 al dotz\u00e8 any. t\u00e9 un sistema d'organitzaci\u00f3 propi, diferent dels altres cicles.\nportugal ha guanyat rellev\u00e0ncia a escala internacional per una pol\u00edtica educativa reeixida que de manera sostinguda ha aconseguit reduir l'abandonament escolar i millorar els resultats educatius fins a situar-se en est\u00e0ndards similars a la mitjana europea. a m\u00e9s, portugal gaudeix d\u2019una escola p\u00fablica poc segregada i amb bona reputaci\u00f3 social. una de les peces d\u2019aquesta pol\u00edtica ha estat la generalitzaci\u00f3 de les escoles a temps complet, impulsades l\u2019any 2005 arran d\u2019una reforma educativa del ministeri d\u2019educaci\u00f3 i implementada mitjan\u00e7ant acords de col\u00b7laboraci\u00f3 i finan\u00e7ament amb els ajuntaments i les direccions escolars. l\u2019objectiu de la reforma era principalment contribuir a refor\u00e7ar la base d\u2019aprenentatges de prim\u00e0ria, l\u2019equitat en l\u2019acc\u00e9s a activitats d\u2019educaci\u00f3 no formal i l\u2019ajust entre els temps escolars i laborals de les fam\u00edlies. la reforma va aconseguir mantenir-se tot i la crisi de 2008 gr\u00e0cies a un pacte social i pol\u00edtic s\u00f2lid, i actualment \u00e9s un model d\u2019escola consolidat que gaudeix d\u2019una \u00e0mplia acceptaci\u00f3.\n\n\n== vegeu tamb\u00e9 ==\neleccions europees, 2004 (portugal)\nllista de panteons i tombes de sobirans a portugal\nllista de peixos de portugal\nportugal continental\npintura de portugal\narquitectura de portugal\n\n\n== notes ==\n\n\n== refer\u00e8ncies ==\n\n\n== enlla\u00e7os externs ==\ninformaci\u00f3 de turisme de portugal\np\u00e0gina web del turisme de portugal\nperfils de pa\u00efsos de la fao: portugal\nportugal (els pa\u00efsos de la ue) arxivat 2014-03-26 a wayback machine. portal del centre de documentaci\u00f3 europea de la universitat aut\u00f2noma de barcelona"