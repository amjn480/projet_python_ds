"el sistema solar \u00e9s el sistema estel\u00b7lar que es compon del sol i els objectes que orbiten al seu voltant de manera directa o indirecta. els objectes m\u00e9s grossos que orbiten directament al voltant del sol s\u00f3n els vuit planetes, mentre que la resta s\u00f3n objectes m\u00e9s petits, els planetes nans i objectes menors del sistema solar. dos dels objectes que giren indirectament al voltant del sol (sat\u00e8l\u00b7lits naturals) s\u00f3n m\u00e9s grossos que el planeta m\u00e9s petit, mercuri.el sistema solar es form\u00e0 fa 4.600 milions d'anys a partir del col\u00b7lapse gravitatori d'un n\u00favol molecular interestel\u00b7lar gegant. la immensa majoria de la seva massa es troba en el sol, mentre que la major part de la resta correspon a j\u00fapiter. els quatre planetes interiors, mercuri, venus, terra i mart, s\u00f3n planetes tel\u00b7l\u00farics, \u00e9s a dir, planetes m\u00e9s petits que es componen sobretot de roca i metall. els quatre planetes exteriors s\u00f3n gegants gasosos i tenen una massa considerablement superior a la dels planetes tel\u00b7l\u00farics. els dos m\u00e9s grossos, j\u00fapiter i saturn, es componen principalment d'hidrogen i heli, mentre que els dos planetes situats m\u00e9s lluny del sol, ur\u00e0 i nept\u00fa, es componen en gran part de vol\u00e0tils, \u00e9s a dir, subst\u00e0ncies amb un punt de fusi\u00f3 alt en comparaci\u00f3 amb l'hidrogen i l'heli, com ara aigua, amon\u00edac i met\u00e0. tots els planetes segueixen \u00f2rbites gaireb\u00e9 circulars situades dins d'un disc gaireb\u00e9 pla que es coneix com a \u00abecl\u00edptica\u00bb.\nel sistema solar tamb\u00e9 cont\u00e9 objectes m\u00e9s petits. el cintur\u00f3 d'asteroides, que es troba entre mart i j\u00fapiter, majorit\u00e0riament cont\u00e9 objectes compostos de roca i metall, com els planetes terrestres. m\u00e9s enll\u00e0 de l'\u00f2rbita de nept\u00fa, hi ha el cintur\u00f3 de kuiper i el disc dispers, vinculats a poblacions d'objectes transneptunians compostos principalment de gel. dins d'aquestes poblacions hi ha entre desenes i m\u00e9s de 10.000 objectes que podrien ser prou grossos per haver estat arrodonits per la seva pr\u00f2pia gravetat. aquests objectes es denominen planetes nans. entre els planetes nans identificats s'inclouen l'asteroide ceres i els objectes transneptunians plut\u00f3 i eris. a m\u00e9s d'aquestes dues regions, existeixen altres poblacions de petits cossos, incloent-hi cometes, centaures i la pols interplanet\u00e0ria, que viatgen lliurement entre les regions. sis dels planetes, almenys tres dels planetes nans i molts dels cossos m\u00e9s petits tenen sat\u00e8l\u00b7lits naturals. els planetes gegants i alguns cossos m\u00e9s petits estan envoltats d'anells planetaris compostos de gla\u00e7, pols i, de vegades, sat\u00e8l\u00b7lits menors.\nel vent solar, un flux de part\u00edcules carregades que emana del sol, forma l'heliosfera, una regi\u00f3 semblant a una bombolla. l'heliopausa, el l\u00edmit en el qual la densitat d'energia del vent solar \u00e9s igual a la del medi interestel\u00b7lar, arriba fins a la vora del disc dispers. el n\u00favol d'oort, d'on es creu que provenen els cometes de per\u00edode llarg, podria existir a una dist\u00e0ncia aproximadament mil vegades superior a la del l\u00edmit de l'heliosfera, als confins del sistema solar. aquest \u00faltim forma part del n\u00favol interestel\u00b7lar local, que alhora pertany a la bombolla local, una regi\u00f3 del bra\u00e7 d'ori\u00f3 de la via l\u00e0ctia, i gira al voltant del centre gal\u00e0ctic a una dist\u00e0ncia de 27.000 anys llum. l'estel m\u00e9s proper al sistema solar (tret del mateix sol) \u00e9s pr\u00f2xima del centaure, situada a 4,24 anys llum.\n\n\n== estudi ==\n\nl'estudi i els coneixements sobre el sistema solar va anar evolucionant i augmentant des de la m\u00e9s remota antiguitat. totes les antigues civilitzacions tenien ja coneixement del sol, la lluna i els planetes, encara que llavors nom\u00e9s se'n coneixien cinc: mercuri, venus, mart, j\u00fapiter i saturn. el nom de \u00abplanetes\u00bb van ser donats pels antics grecs i significa \u00abvagabund\u00bb, derivat de plan\u00e1\u014d que significa 'anar errant', ja que es despla\u00e7aven pel firmament en traject\u00f2ries aparentment err\u00e0tiques, per oposici\u00f3 als estels, que semblen fixos. a la resta de punts brillants del firmament els anomenaven estrelles \u00abfixes\u00bb perqu\u00e8 sempre es trobaven a la mateixa posici\u00f3 les unes respecte de les altres. les idees que es tenien a l'antiguitat sobre la naturalesa de cadascun d'aquests objectes eren totalment incorrectes.\nla terra no es considerava un planeta perqu\u00e8 es pensava que romania quieta al centre del cosmos mentre tots els altres objectes del firmament, incloent-hi el sol, giraven al seu voltant. aix\u00f2 \u00e9s el que s'anomena model geoc\u00e8ntric del sistema solar. no obstant aix\u00f2, ja cap al 270 ac, el fil\u00f2sof grec aristarc de samos va proposar que era la terra la que girava al voltant del sol, per\u00f2 la seva idea no va tenir gaire bona acollida. uns anys m\u00e9s tard, erat\u00f2stenes va calcular el di\u00e0metre de la terra amb for\u00e7a exactitud. el sistema geoc\u00e8ntric va ser perfeccionat per ptolemeu cap a l'any 150 i des de llavors i fins al segle xvii va ser el sistema dominant a europa.al segle xvi, va tenir lloc el que es coneix com a revoluci\u00f3 copernicana, que va tenir com a origen la publicaci\u00f3 del llibre de revolutionibus orbium coelestium, de nicolau cop\u00e8rnic, el 1543. cop\u00e8rnic va proposar un model helioc\u00e8ntric del sistema solar, en el qual era el sol i no la terra el que es trobava al centre del cosmos i tots els planetes, incloent-hi la terra, giraven al seu voltant. la idea de cop\u00e8rnic va ser fermament rebutjada per l'esgl\u00e9sia cat\u00f2lica, per\u00f2 amb el pas dels segles es va acabar imposant.l'any 1609, la invenci\u00f3 del telescopi va suposar un gran avan\u00e7 tecnol\u00f2gic en l'exploraci\u00f3 del sistema solar. un any despr\u00e9s, galileo galilei va enfocar el seu telescopi cap al cel i va descobrir quatre sat\u00e8l\u00b7lits que giraven al voltant de j\u00fapiter. aix\u00f2 demostrava que no tots els cossos giren al voltant de la terra i era un argument a favor de la teoria helioc\u00e8ntrica. entre el 1609 i el 1618, johannes kepler va formular les seves lleis del moviment planetari, que descriuen les \u00f2rbites dels planetes al voltant del sol. el 1687, isaac newton va descobrir la llei de la gravitaci\u00f3 universal, que explica la for\u00e7a que mant\u00e9 als planetes en \u00f2rbita al voltant del sol i per qu\u00e8 els planetes es mouen tal com diuen les lleis de kepler.\nel 1781, william herschel va descobrir un nou planeta, ur\u00e0. era el primer planeta que es descobria des de l'antiguitat. el 1801, giuseppe piazzi va descobrir el primer i el m\u00e9s gran dels asteroides, (1) ceres, entre les \u00f2rbites de mart i j\u00fapiter. en els anys seg\u00fcents es van descobrir molts altres asteroides, la majoria en \u00f2rbites semblants a ceres formant el cintur\u00f3 d'asteroides. el 1846, johann galle va descobrir nept\u00fa, observant all\u00e0 on els c\u00e0lculs te\u00f2rics d'urbain le verrier i john couch adams deien que hi havia d'haver un nou planeta. finalment, clyde tombaugh el 1930 va descobrir el nov\u00e8 planeta, plut\u00f3.\nen els \u00faltims anys, els descobriments en el sistema solar s'han centrat principalment en nous sat\u00e8l\u00b7lits dels planetes gegants, nous asteroides i nous cometes. \u00e9s destacable el descobriment, l'any 1992, de l'objecte (15760) 1992 qb1 m\u00e9s enll\u00e0 de l'\u00f2rbita de nept\u00fa, que va desencadenar el descobriment de molts altres objectes semblants, ara coneguts amb el nom d'objectes transneptunians. aquests objectes es concentren principalment en la regi\u00f3 del cintur\u00f3 de kuiper. el m\u00e9s gran de tots ells \u00e9s 2003 ub313, descobert l'any 2005. aquest objecte \u00e9s fins i tot m\u00e9s gran que plut\u00f3 i s'ha suggerit que podria ser el des\u00e8 planeta del sistema solar.\n\n\n== exploraci\u00f3 ==\n\ndes del comen\u00e7ament de l'era espacial el 1957, la major part de l'exploraci\u00f3 del sistema solar ha estat amb missions espacials no tripulades, organitzades i executades per les dues superpot\u00e8ncies estatunidenca i sovi\u00e8tica i no va ser fins unes d\u00e8cades m\u00e9s tard quan altres pa\u00efsos van entrar en aquest camp amb l'ajuda inicial d'aquestes superpot\u00e8ncies. la primera nau espacial a posar-se sobre la superf\u00edcie d'un altre cos del sistema solar va ser la sonda sovi\u00e8tica luna 2, que va impactar contra la lluna el 1959. des de llavors, s'ha arribat a cossos cada vegada m\u00e9s distants, amb sondes aterrant a venus el 1965, mart el 1976, l'asteroide (433) eros el 2001 i el sat\u00e8l\u00b7lit de saturn tit\u00e0 el 2005. fins ara, cap sonda s'ha posat sobre mercuri, per\u00f2 la mariner 10 el va sobrevolar de prop el 1973.\nla primera sonda a explorar els planetes exteriors va ser la pioneer 10, que va sobrevolar j\u00fapiter el 1973. la pioneer 11 va ser la primera a visitar saturn el 1979. les sondes voyager van fer una gran \u00abvolta\u00bb del sistema solar, visitant j\u00fapiter el 1979 i saturn el 1980-1981. a m\u00e9s, la voyager 2 va continuar el seu viatge passant a prop d'ur\u00e0 el 1986 i de nept\u00fa el 1989. les sondes voyager es troben molt m\u00e9s enll\u00e0 de l'\u00f2rbita de plut\u00f3 i s'estan apropant a l'heliopausa que marca el l\u00edmit exterior del sistema solar. la sonda new horizons va sobrevolar plut\u00f3 el juliol de 2015, \u00e9s el primer i fins ara \u00fanic intent d'explorar plut\u00f3 directament. llan\u00e7at el 2006, va capturar les seves primeres imatges (llunyanes) de plut\u00f3 a finals de setembre del 2006 durant una prova del long range reconnaissance imager. les imatges, preses des d'una dist\u00e0ncia aproximada de 4.200 milions de quil\u00f2metres, va confirmar la capacitat de la nau espacial per rastrejar objectius llunyans, fonamental per maniobrar cap a plut\u00f3 i altres objectes del cintur\u00f3 de kuiper aix\u00ed com la visita a (486958) arrokoth.\na trav\u00e9s d'aquestes missions no tripulades, s'han pogut obtenir fotografies d'alta resoluci\u00f3 de la majoria de planetes i sat\u00e8l\u00b7lits del sistema solar, aix\u00ed com d'alguns asteroides i cometes. a m\u00e9s a m\u00e9s, s'han fet an\u00e0lisis de les atmosferes dels cossos visitats i, en els casos de les sondes que s'han posat sobre la superf\u00edcie, s'ha pogut estudiar en detall l'escor\u00e7a de l'objecte. d'altra banda, l'exploraci\u00f3 espacial tripulada nom\u00e9s ha portat els humans fins a la lluna, que va ser trepitjada per primera vegada pels astronautes de l'apollo 11 el 1969. l'\u00faltima missi\u00f3 lunar tripulada va ser la de l'apollo 17 el 1972, per\u00f2 el recent descobriment d'aigua congelada en la regi\u00f3 del pol sud lunar ha fet augmentar les expectatives de retornar a la lluna durant la pr\u00f2xima d\u00e8cada a trav\u00e9s de diversos plans al llarg dels anys que han madurat com el programa artemis juntament amb l'estaci\u00f3 espacial en \u00f2rbita lunar lunar gateway. d'altra banda, les missions tripulades a mart han estat molt anticipades per generacions d'entusiastes de l'espai. actualment, l'ag\u00e8ncia espacial europea (esa), a trav\u00e9s del programa aurora (malgrat que les missions tripulades es poden dur a terme amb col\u00b7laboraci\u00f3 amb altres ag\u00e8ncies) com la nasa o l'ag\u00e8ncia espacial russa, per\u00f2 aquests plans depenen dels resultats de les noves missions lunars.\n\n\n== composici\u00f3 i estructura ==\nel component principal del sistema solar \u00e9s el sol, una nana groga que cont\u00e9 el 99,86% de la massa coneguda del sistema i domina gravitat\u00f2riament. els quatre cossos en \u00f2rbita m\u00e9s grans al voltant del sol, els gegants de gas, que componen el 99% de la massa restant, amb j\u00fapiter i saturn junts comprenent m\u00e9s del 90%.els objectes m\u00e9s grans en \u00f2rbita al voltant del sol queden prop del pla de l'\u00f2rbita de la terra, conegut com a ecl\u00edptic. els planetes s\u00f3n molt propers a l'ecl\u00edptica, mentre que els cometes i els objectes del cintur\u00f3 de kuiper romanen sovint en angles significativament majors. tots els planetes i la majoria dels altres objectes que orbiten el sol en la mateixa direcci\u00f3 que el sol gira (cap a l'esquerra, segons es veu des de molt lluny per sobre del pol nord de la terra). hi ha excepcions, com el cometa de halley.\nl'estructura general de les regions destacades del sistema solar consisteix en el sol, quatre planetes interiors relativament m\u00e9s petits envoltats d'un cintur\u00f3 d'asteroides rocosos i quatre gegants de gas envoltats pels objectes congelats del cintur\u00f3 de kuiper. els astr\u00f2noms a vegades divideixen de manera informal aquesta estructura en regions diferents. el sistema solar interior inclou quatre planetes terrestres i el cintur\u00f3 d'asteroides. el sistema solar exterior es troba m\u00e9s enll\u00e0 dels asteroides, on s'inclou quatre gegants de gas. des del descobriment del cintur\u00f3 de kuiper, les parts m\u00e9s externes del sistema solar es consideren una regi\u00f3 diferent que consisteix en els objectes m\u00e9s enll\u00e0 de nept\u00fa.la majoria dels planetes en el sistema solar posseeixen sistemes secundaris propis, amb altres objectes planetaris situats a les seves \u00f2rbites anomenats sat\u00e8l\u00b7lits naturals (dos dels quals s\u00f3n m\u00e9s grans que el planeta mercuri), i, en el cas dels quatre gegants de gas, per anells planetaris, bandes primes de part\u00edcules diminutes que orbiten a l'un\u00edson. la majoria dels sat\u00e8l\u00b7lits naturals m\u00e9s grans es troben en rotaci\u00f3 s\u00edncrona, amb una cara mirant cap al seu cos pare.\nles lleis del moviment planetari de kepler descriuen les \u00f2rbites dels objectes sobre la influ\u00e8ncia del sol. d'acord amb les lleis de kepler, cada objecte viatja al llarg d'una el\u00b7lipse amb el sol en un focus. els objectes m\u00e9s propers al sol (amb semieixos majors m\u00e9s petits) viatgen m\u00e9s r\u00e0pidament perqu\u00e8 estan m\u00e9s afectats per la gravetat del sol. en una \u00f2rbita el\u00b7l\u00edptica, la dist\u00e0ncia d'un cos del sol varia en el transcurs del seu any. la m\u00e0xima aproximaci\u00f3 d'un cos al sol s'anomena periheli, mentre que el seu punt m\u00e9s distant del sol s'anomena afeli. les \u00f2rbites dels planetes s\u00f3n gaireb\u00e9 circulars, per\u00f2 molts cometes, asteroides, i objectes del cintur\u00f3 de kuiper segueixen \u00f2rbites altament el\u00b7l\u00edptiques. les posicions dels cossos en el sistema solar poden ser predites utilitzant models num\u00e8rics.\n\ntot i que el sol domina el sistema per la massa, nom\u00e9s representa al voltant del 2% del moment angular a causa de la rotaci\u00f3 diferencial dins del sol gas\u00f3s. els planetes, dominats per j\u00fapiter, compte amb la major part de la resta del moment angular a causa de la combinaci\u00f3 de la seva massa, \u00f2rbita, i dist\u00e0ncia del sol, amb una contribuci\u00f3 significativa, possiblement a partir dels cometes.el sol, que compr\u00e8n de gaireb\u00e9 tota la mat\u00e8ria del sistema solar, es compon d'hidrogen i heli en un 98%. j\u00fapiter i saturn, que comprenen gaireb\u00e9 tota la mat\u00e8ria restant, posseeixen atmosferes compostes d'aproximadament el 99% d'aquests elements. hi ha un gradient de composici\u00f3 en el sistema solar, creat per la calor i la pressi\u00f3 de radiaci\u00f3 del sol; on els objectes m\u00e9s prop del sol, que estan m\u00e9s afectats per aquestes caracter\u00edstiques, es componen d'elements amb punts de fusi\u00f3 alts. els objectes m\u00e9s llunyans del sol es componen en gran part dels materials amb punts de fusi\u00f3 m\u00e9s baixos. el l\u00edmit en el sistema solar m\u00e9s enll\u00e0 en el qual les subst\u00e0ncies vol\u00e0tils podrien condensar-se es coneix com a l\u00ednia de congelament, i es troba en m\u00e9s o menys 5 ua del sol.els objectes del sistema solar interior estan composts majorit\u00e0riament de roques, el nom col\u00b7lectiu per als compostos amb punts de fusi\u00f3 m\u00e9s alts, com els silicats, ferro o n\u00edquel, que es va mantenir ferms sota gaireb\u00e9 totes les condicions en la nebulosa protoplanet\u00e0ria. j\u00fapiter i saturn es componen principalment de gasos, el terme astron\u00f2mic per materials amb molt baix punt de fusi\u00f3 i una alta pressi\u00f3 de vapor com l'hidrogen molecular, heli, i ne\u00f3, que sempre estaven en la fase gasosa de la nebulosa. els elements congeladors, com l'aigua, met\u00e0, amon\u00edac, \u00e0cid sulfh\u00eddric i di\u00f2xid de carboni, tenen punts de fusi\u00f3 de fins a uns pocs centenars de k\u00e8lvins. es poden trobar com congelats, l\u00edquids o gasos en diversos llocs en el sistema solar, mentre que a la nebulosa estaven en la fase s\u00f2lida o gasosa. les subst\u00e0ncies congelades constitueixen la majoria dels sat\u00e8l\u00b7lits dels planetes gegants, aix\u00ed com la majoria d'ur\u00e0 i nept\u00fa (els anomenats \u00abgegants gla\u00e7ats\u00bb) i els nombrosos petits objectes que es troben m\u00e9s enll\u00e0 de l'\u00f2rbita de nept\u00fa. tots ells, gasosos i congelats s\u00f3n denominats vol\u00e0tils.\n\n\n=== cossos ===\n\nen termes generals, el sistema solar est\u00e0 estructurat de la forma seg\u00fcent: al centre es troba el sol, una estrella. al voltant del sol giren els 8 cossos majors, anomenats planetes, que s\u00f3n (ordenats del m\u00e9s proper al m\u00e9s lluny\u00e0 al sol): mercuri, venus, la terra, mart, j\u00fapiter, saturn, ur\u00e0 i nept\u00fa; plut\u00f3 des del 24 d'agost de 2006 ja no \u00e9s considerat un planeta, sin\u00f3 un planeta nan. tamb\u00e9 al voltant del sol giren centenars de milers de cossos m\u00e9s petits que, segons la seva mida, composici\u00f3 i \u00f2rbita es classifiquen en planetes menors o planetoides, meteoroides i cometes. els planetes menors es divideixen en dos grups: els asteroides i els objectes transneptunians, encara que a vegades quan es parla d'asteroides es fa refer\u00e8ncia a tot el conjunt de planetes menors. els podem trobar escampats per tot el sistema solar, per\u00f2 principalment es concentren en dues regions: el cintur\u00f3 d'asteroides o cintur\u00f3 principal, situat entre les \u00f2rbites de mart i j\u00fapiter i el cintur\u00f3 de kuiper, que es troba m\u00e9s enll\u00e0 de l'\u00f2rbita de nept\u00fa. els meteoroides s\u00f3n petites roques de menys de 50 metres de di\u00e0metre que estan escampades per tot el sistema solar. els cometes s\u00f3n enormes blocs de gel i roca amb \u00f2rbites molt exc\u00e8ntriques. es creu que podria existir una regi\u00f3 molt allunyada del sol anomenada n\u00favol d'oort que seria la font d'on provenen els cometes.\nal voltant dels planetes giren els sat\u00e8l\u00b7lits naturals. cada planeta t\u00e9 un nombre diferent de sat\u00e8l\u00b7lits. en total, se n'han descobert 229 i estan distribu\u00efts aix\u00ed: a la terra, 1 sat\u00e8l\u00b7lit; a mart, 2 sat\u00e8l\u00b7lits; a j\u00fapiter, 92 sat\u00e8l\u00b7lits; a saturn, 83 sat\u00e8l\u00b7lits; a ur\u00e0, 27 sat\u00e8l\u00b7lits; a nept\u00fa, 14 sat\u00e8l\u00b7lits; a plut\u00f3, 5 sat\u00e8l\u00b7lits; a quaoar, 1 sat\u00e8l\u00b7lit; a haumea, 2 sat\u00e8l\u00b7lits; a makemake a 1 sat\u00e8l\u00b7lit; a eris, 1 sat\u00e8l\u00b7lit; i a orc, 1 sat\u00e8l\u00b7lit. mercuri i venus no en tenen cap. aquestes xifres estan cont\u00ednuament subjectes a canvi a causa del descobriment de nous sat\u00e8l\u00b7lits. alguns asteroides tenen els seus propis sat\u00e8l\u00b7lits naturals que s'anomenen sat\u00e8l\u00b7lits asteroidals.\n\n\n=== \u00f2rbites ===\ntots els cossos del sistema solar estan lligats al sol a trav\u00e9s de la for\u00e7a de la gravetat segons la llei de la gravitaci\u00f3 universal de newton. el mateix passa entre els sat\u00e8l\u00b7lits i els cossos als quals orbiten. la gravetat \u00e9s una for\u00e7a atractiva la intensitat de la qual \u00e9s m\u00e9s gran com m\u00e9s massa t\u00e9 un cos i s'afebleix a mesura que la dist\u00e0ncia entre els cossos augmenta. el sol \u00e9s, amb molta difer\u00e8ncia, el cos amb m\u00e9s massa del sistema solar (un 99,86%), per aix\u00f2 atrau a tots els altres cossos cap a ell. al mateix temps, cada cos atrau el sol cap a ell, per\u00f2 aquest efecte \u00e9s tan petit que el podem ignorar. aquesta for\u00e7a d'atracci\u00f3 provoca que els cossos \u00abcaiguin\u00bb cap al sol, per\u00f2 com que al mateix temps es mouen a gran velocitat en direcci\u00f3 perpendicular a la for\u00e7a d'atracci\u00f3, per la 3a llei de newton apareix una for\u00e7a de reacci\u00f3 que s'equilibra amb la gravetat i permet als cossos mantenir-se en traject\u00f2ries m\u00e9s o menys estables anomenades \u00f2rbites.\nles \u00f2rbites dels cossos del sistema solar estan determinades per les lleis de kepler, descobertes per l'astr\u00f2nom alemany johannes kepler entre el 1609 i el 1618. aquestes lleis s\u00f3n tres i diuen el seg\u00fcent:\n\n1a llei: els planetes descriuen \u00f2rbites el\u00b7l\u00edptiques, amb el sol situat en un dels focus.el grau d'allargament d'una el\u00b7lipse es mesura amb l'excentricitat, que val 0 si la corba \u00e9s una circumfer\u00e8ncia i 1 si \u00e9s una par\u00e0bola. per a la majoria de planetes, l'excentricitat \u00e9s menor que 0,1 i, per tant, les seves \u00f2rbites s\u00f3n pr\u00e0cticament circulars. dues excepcions s\u00f3n mercuri amb 0,21 i plut\u00f3 amb 0,25.2a llei: la l\u00ednia que uneix un planeta amb el sol escombra \u00e0rees iguals en temps iguals.\u00e9s a dir, el planeta es despla\u00e7a m\u00e9s r\u00e0pidament quan est\u00e0 a prop del sol (al voltant del periheli) que quan n'est\u00e0 allunyat (al voltant de l'afeli). aix\u00f2 \u00e9s aix\u00ed perqu\u00e8 la gravetat del sol accelera el planeta quan s'acosta i el desaccelera quan s'allunya. com que les \u00f2rbites dels planetes s\u00f3n quasi-circulars aquest efecte no es nota gaire. \u00e9s molt m\u00e9s evident, per\u00f2, en les \u00f2rbites dels cometes, que tenen \u00f2rbites molt exc\u00e8ntriques.3a llei: el quadrat del per\u00edode orbital d'un planeta \u00e9s directament proporcional al cub del semieix major de la seva \u00f2rbita.quant menor \u00e9s la dist\u00e0ncia mitjana sol-planeta, menys tarda aquest en completar la seva \u00f2rbita: mercuri es mou m\u00e9s r\u00e0pid que venus, venus m\u00e9s r\u00e0pid que la terra,... i aix\u00ed successivament fins a plut\u00f3 que tarda 248 anys en donar una volta al sol.kepler va enunciar aquestes lleis per a les \u00f2rbites dels planetes al voltant del sol, per\u00f2, de manera m\u00e9s general, s\u00f3n v\u00e0lides per a qualsevol cos que n'orbiti a un altre sempre que la massa del cos orbitant sigui negligible respecte a la massa del cos central. aix\u00f2 es compleix per als planetes respecte al sol i per a la majoria de sat\u00e8l\u00b7lits respecte als seus corresponents planetes. una altra limitaci\u00f3 d'aquestes lleis \u00e9s que no funcionen b\u00e9 en un sistema de m\u00e9s de dos cossos. per exemple, en el cas del sistema sol-terra-lluna l'aproximaci\u00f3 no \u00e9s gaire bona. per a calcular l'\u00f2rbita de la lluna, el m\u00e8tode emp\u00edric inventat per ptolemeu fa m\u00e9s de dos mil anys \u00e9s m\u00e9s exacte que les lleis de kepler. isaac newton va generalitzar les lleis de kepler per als cossos amb una velocitat major que la velocitat d'escapament i que, per tant, no tindran una \u00f2rbita el\u00b7l\u00edptica sin\u00f3 parab\u00f2lica o hiperb\u00f2lica. en aquests casos, la segona llei continua sent v\u00e0lida, per\u00f2 la tercera llei no \u00e9s aplicable perqu\u00e8, en ser \u00f2rbites obertes, el moviment no ser\u00e0 peri\u00f2dic.\na m\u00e9s de seguir les lleis de kepler, les \u00f2rbites dels planetes del sistema solar es caracteritzen per trobar-se, aproximadament, en un mateix pla anomenat pla de l'ecl\u00edptica. el pla de l'ecl\u00edptica \u00e9s el pla que cont\u00e9 l'\u00f2rbita de la terra. el fet d'haver pres aquest pla com a pla de refer\u00e8ncia \u00e9s per comoditat, en podr\u00edem haver escollit qualsevol altre. el fet important \u00e9s que la inclinaci\u00f3 dels plans orbitals dels planetes \u00e9s gaireb\u00e9 la mateixa per a tots ells. la principal excepci\u00f3 \u00e9s plut\u00f3, l'\u00f2rbita del qual est\u00e0 inclinada 17 \u00b0 respecte a l'ecl\u00edptica. els cometes i molts dels objectes transneptunians tamb\u00e9 tenen \u00f2rbites molt inclinades. aquest \u00e9s un dels motius pels quals es pensa que plut\u00f3 podria no ser un verdader planeta sin\u00f3 un planetoide. aquest aplatament dels plans de les \u00f2rbites \u00e9s conseq\u00fc\u00e8ncia del proc\u00e9s de formaci\u00f3 del sistema solar: la rotaci\u00f3 de la nebulosa solar va provocar el seu propi aplatament formant un disc perpendicular a l'eix de rotaci\u00f3 del sol. els cossos amb \u00f2rbites molt inclinades s'haurien format molt aviat en el proc\u00e9s de formaci\u00f3, abans que la nebulosa s'aplat\u00e9s massa.\n\n\n=== dist\u00e0ncies i escales ===\nquan s'han de mesurar dist\u00e0ncies dins del sistema solar, les unitats de longitud que s'utilitzen habitualment a la terra, com ara el quil\u00f2metre, queden petites. per q\u00fcestions pr\u00e0ctiques, s'ha definit una unitat anomenada unitat astron\u00f2mica o ua de forma que 1 ua \u00e9s igual a la dist\u00e0ncia mitjana entre el sol i la terra, \u00e9s a dir, uns 150 milions de km.\ntot i el fet que en molts diagrames (com en el de la imatge inferior), per q\u00fcestions pr\u00e0ctiques es representa el sistema solar com si hi hagu\u00e9s la mateixa dist\u00e0ncia entre l'\u00f2rbita de cada planeta, en realitat les \u00f2rbites planet\u00e0ries segueixen, aproximadament, una progressi\u00f3 geom\u00e8trica, \u00e9s a dir, que cada planeta es troba al doble de dist\u00e0ncia del sol que el planeta precedent: venus est\u00e0 el doble de lluny que mercuri, la terra el doble que venus, mart el doble que la terra... aquesta relaci\u00f3 s'expressa en la llei de titius-bode, una f\u00f3rmula matem\u00e0tica per a predir el semieix major (\n  \n    \n      \n        a\n        \n        \n      \n    \n    {\\displaystyle a\\,\\!}\n  ) de l'\u00f2rbita dels planetes en ua. es pot expressar com\n\n  \n    \n      \n        a\n        =\n        \n          \n            \n              n\n              +\n              4\n            \n            10\n          \n        \n      \n    \n    {\\displaystyle a={\\frac {n+4}{10}}}\n  on n = 0, 3, 6, 12, 24, 48... amb cada valor de n dues vegades el valor anterior\nsegons aquesta f\u00f3rmula, esperar\u00edem que mercuri (k=0) es trob\u00e9s a 0,4 ua i mart (k=4) a 1,6 ua. en realitat, aquesta llei nom\u00e9s es compleix aproximadament (mercuri est\u00e0 a 0,39 ua i mart a 1,52 ua); a k=8 no hi ha cap planeta sin\u00f3 ceres, l'asteroide m\u00e9s gran; nept\u00fa est\u00e0 molt m\u00e9s a prop de l'esperat i plut\u00f3 es troba all\u00e0 on hauria d'estar nept\u00fa. actualment no hi ha cap explicaci\u00f3 cient\u00edfica de per qu\u00e8 aquesta llei \u00abfunciona\u00bb i molts diuen que \u00e9s nom\u00e9s coincid\u00e8ncia.\n\n\n== formaci\u00f3 i evoluci\u00f3 ==\n\nactualment, la teoria m\u00e9s acceptada pel que fa a la formaci\u00f3 del sistema solar diu que el sol i els planetes es van formar alhora. segons aquesta teoria, el sistema solar va comen\u00e7ar com un n\u00favol de gas interestel\u00b7lar o nebulosa que es va anar contraient a causa de la for\u00e7a gravitat\u00f2ria fins a formar un estel, el sol i una s\u00e8rie de cossos m\u00e9s petits, els planetes.\nel proc\u00e9s va comen\u00e7ar fa uns 4.600 milions d'anys. la nebulosa, que devia tenir unes 100 ua de di\u00e0metre, va ser pertorbada per alguna cosa, potser l'explosi\u00f3 d'una supernova no gaire llunyana i va comen\u00e7ar a contraure's. tot el material es va anar comprimint, formant una bola de gas en el centre. la nebulosa, com tota la gal\u00e0xia, estava en rotaci\u00f3 i la seva velocitat de rotaci\u00f3 va anar augmentant a mesura que es contreia. aix\u00f2 va fer que la nebulosa s'aplan\u00e9s formant el disc d'acreci\u00f3, perpendicular al seu eix de rotaci\u00f3. el centre del disc, on el material estava m\u00e9s comprimit, es va comen\u00e7ar a escalfar formant una bola de gas calent anomenada protoestel. lluny del centre del disc, es van formar part\u00edcules s\u00f2lides; primer metalls com el ferro i el n\u00edquel, i despr\u00e9s roques com el silici, i a la part m\u00e9s exterior, gel d'aigua, d'amon\u00edac i de met\u00e0. a poc a poc, el refredament progressiu va deixar que es formessin petites part\u00edcules que, gr\u00e0cies a la gravetat, es van anar ajuntant formant planetesimals. amb el temps, els planetesimals van anar col\u00b7lidint entre si, formant cossos m\u00e9s grans, els planetes. els planetes m\u00e9s grans van atreure gran quantitat de gas i per aix\u00f2 van aconseguir unes denses atmosferes com la de j\u00fapiter. els sat\u00e8l\u00b7lits i els anells es van formar a partir de discs creats al voltant dels primitius planetes. en cert moment del proc\u00e9s, el nucli del protoestel es va escalfar prou per a donar lloc a reaccions termonuclears de fusi\u00f3, generant gran quantitat de calor. en conjunt, tot el proc\u00e9s devia durar uns 100 milions d'anys.\nel sistema solar romandr\u00e0 m\u00e9s o menys com el coneixem avui en dia fins que l'hidrogen en el nucli del sol s'hagi convertit enterament en heli, el que passar\u00e0 m\u00e9s o menys d'aqu\u00ed 5.400 milions d'anys des d'ara. aix\u00f2 marcar\u00e0 el final de la seq\u00fc\u00e8ncia principal de la vida del sol. en aquest moment, el nucli del sol es col\u00b7lapsar\u00e0, i la sortida d'energia ser\u00e0 molt m\u00e9s gran que en l'actualitat. les capes exteriors del sol s'expandiran a unes 260 vegades el seu di\u00e0metre actual, i el sol es convertir\u00e0 en una gegant vermella. a causa del seu gran augment de superf\u00edcie, la superf\u00edcie del sol ser\u00e0 considerablement m\u00e9s freda (2.600 k en el seu moment m\u00e9s fresc) del que \u00e9s en la seq\u00fc\u00e8ncia principal. s'espera que l'expansi\u00f3 del sol vaporitzi mercuri i venus i faci inhabitable la terra i la zona habitable es mouria m\u00e9s enll\u00e0 de l'\u00f2rbita de mart. amb el temps, el nucli ser\u00e0 prou calent per a la fusi\u00f3 de l'heli, el sol cremar\u00e0 heli per una fracci\u00f3 del temps equivalent a la que haur\u00e0 durat la combusti\u00f3 d'hidrogen en el nucli. el sol no \u00e9s prou massiu per iniciar la fusi\u00f3 d'elements m\u00e9s pesants, i les reaccions nuclears en el nucli disminuiran. les seves capes exteriors es mouran cap a l'espai, deixant una nana blanca, un objecte extraordin\u00e0riament dens, la meitat de la massa original del sol, per\u00f2 nom\u00e9s la mida de la terra. les capes externes expulsades formaran el que es coneix com una nebulosa planet\u00e0ria, retornant alguna cosa del material que forma el va formar el sol-per\u00f2 ara enriquida amb elements pesants com el carboni\u2014al medi interestel\u00b7lar.\n\n\n== sol ==\n\nel sol \u00e9s l'estrella del sistema solar, i per molt, el seu principal component. la seva enorme massa (332.900 masses terrestres) produeix temperatures i densitats prou altes en el seu nucli per sostenir la fusi\u00f3 nuclear, que allibera grans quantitats d'energia, en gran part radiada cap a l'espai com a radiaci\u00f3 electromagn\u00e8tica, arribant a una banda de 400-700 nm en llum visible.el sol \u00e9s una estrella de seq\u00fc\u00e8ncia principal de tipus g2. comparat amb la majoria de les estrelles de la via l\u00e0ctia, el sol \u00e9s m\u00e9s aviat gran i brillant. les estrelles estan classificades pel diagrama de hertzsprung-russell, un gr\u00e0fic que tra\u00e7a la brillantor de les estrelles amb les seves temperatures de la superf\u00edcie. generalment, les estrelles m\u00e9s calentes s\u00f3n m\u00e9s brillants. les estrelles que segueixen aquest patr\u00f3 formen del que s'anomena seq\u00fc\u00e8ncia principal, i el sol est\u00e0 en el punt intermedi. les estrelles m\u00e9s brillants i calentes que el sol s\u00f3n poques, mentre que abunden les estrelles substancialment febles i m\u00e9s fredes, conegudes com a nanes vermelles, formant el 85% de les estrelles de la gal\u00e0xia.les evid\u00e8ncies suggereixen que la posici\u00f3 del sol en la seq\u00fc\u00e8ncia principal el situen en la \u00abflor de la vida\u00bb d'una estrella, encara no havent esgotat la seva reserva d'hidrogen per a la fusi\u00f3 nuclear. el sol anir\u00e0 augmentant la seva brillantor; al principi de la seva hist\u00f2ria la seva brillantor era el 70% que del que \u00e9s avui.el sol \u00e9s una estrella de poblaci\u00f3 i; ja que va n\u00e9ixer a les \u00faltimes etapes de l'evoluci\u00f3 de l'univers i per tant cont\u00e9 elements m\u00e9s pesants que l'hidrogen i l'heli (\u00abmetalls\u00bb en l'argot astron\u00f2mic) que les anteriors estrelles de poblaci\u00f3 ii. els elements m\u00e9s pesants que l'hidrogen i l'heli van ser formats en nuclis d'estrelles antigues i explotant, de manera que la primera generaci\u00f3 d'estrelles va haver de morir abans que l'univers podria ser enriquit amb aquests \u00e0toms. les estrelles m\u00e9s velles contenen pocs metalls, mentre que les estrelles m\u00e9s noves en tenen m\u00e9s. aquesta que aquesta alta metal\u00b7licitat ha estat crucial pel paper que ha dut el sol per formar un sistema planetari perqu\u00e8 els planetes es formen des de l'acreci\u00f3 dels \u00abmetalls\u00bb.\n\n\n== medi interplanetari ==\n\nla gran majoria del volum del sistema solar consisteix en un quasibuit conegut com a medi interplanetari. juntament amb la llum, el sol radia un flux continu de part\u00edcules carregades (un plasma) conegut com a vent solar. aquest flux de part\u00edcules s'est\u00e9n cap a l'exterior en aproximadament 1,5 milions de quil\u00f2metres per hora, creant una atmosfera t\u00e8nue (l'heliosfera) que impregna el medi interplanetari a almenys 100 ua (vegeu heliopausa). l'activitat a la superf\u00edcie del sol, com les erupcions solars i les ejeccions de massa coronal, pertorben l'heliosfera, creant el clima espacial i causant tempestes geomagn\u00e8tiques. l'estructura m\u00e9s gran dins l'heliosfera \u00e9s el corrent heliosf\u00e8ric dif\u00fas, una forma espiral creada per les accions de camp magn\u00e8tic giratori del sol en el medi interplanetari.el camp magn\u00e8tic terrestre evita que l'seva atmosfera sigui bombardejada pel vent solar. venus i mart no tenen camps magn\u00e8tics, i com a resultat, el vent solar fa que les seves atmosferes es desfacin a poc a poc cap a l'espai. les ejeccions de massa coronal i els esdeveniments semblants alliberen un camp magn\u00e8tic i enormes quantitats de material de la superf\u00edcie del sol. la interacci\u00f3 d'aquest camp magn\u00e8tic i el seu material omplen el camp magn\u00e8tic terrestre de part\u00edcules carregades en l'atmosfera superior, on les seves interaccions creen les aurores vistes prop dels pols magn\u00e8tics.\nl'heliosfera i els camps magn\u00e8tics planetaris (per a aquells planetes que en tenen) protegeixen parcialment el sistema solar a partir de part\u00edcules interestel\u00b7lars d'alta energia anomenades raigs c\u00f2smics. la densitat dels raigs c\u00f2smics en el medi interestel\u00b7lar i la for\u00e7a del camp magn\u00e8tic del sol canvia en escales de temps molt llargues, de manera que el nivell de penetraci\u00f3 dels raigs c\u00f2smics en el sistema solar varia, encara que es desconeix com.el medi interplanetari \u00e9s la casa d'almenys dues regions en forma de disc de pols c\u00f2smica. la primera, el n\u00favol de pols zodiacal, es troba en el sistema solar interior i fa que la llum zodiacal. probablement es va formar per les col\u00b7lisions dins del cintur\u00f3 d'asteroides provocades per la interacci\u00f3 amb els planetes. el segon n\u00favol de pols s'est\u00e9n des d'aproximadament 10 ua al voltant de 40 ua i probablement va ser creat per col\u00b7lisions semblants en el cintur\u00f3 de kuiper.\n\n\n== sistema solar interior ==\nel sistema solar interior \u00e9s el nom tradicional per a la regi\u00f3 compresa de planetes tel\u00b7l\u00farics i asteroides. composts principalment de silicats i metalls, els objectes del sistema solar interior estan relativament a prop del sol; el radi de tota la regi\u00f3 \u00e9s m\u00e9s curt que la dist\u00e0ncia entre les \u00f2rbites de j\u00fapiter i saturn.\n\n\n=== planetes interiors ===\n\nels quatre planetes interiors o tel\u00b7l\u00farics tenen una composici\u00f3 rocosa densa, poques o cap sat\u00e8l\u00b7lit natural, i sense sistemes d'anells. estan compostos en gran part per minerals refractaris, com els silicats, que formen les seves escorces i mantells, i metalls com el ferro i el n\u00edquel, que formen els nuclis. tres dels quatre planetes interiors (venus, la terra i mart) tenen atmosferes prou substancials per generar temps atmosf\u00e8ric; tots tenen cr\u00e0ters d'impacte i caracter\u00edstiques tect\u00f2niques en la superf\u00edcie com s\u00f3n les fosses tect\u00f2niques i els volcans. el terme planeta interior no s'ha de confondre amb planeta inferior, que es designa a aquells planetes que estan m\u00e9s a prop del sol que la terra is (p. ex. mercuri i venus).\n\n\n==== mercuri ====\nmercuri (a 0,4 ua del sol) \u00e9s el planeta m\u00e9s proper al sol i el m\u00e9s petit del sistema solar (0,055 masses terrestres). mercuri no t\u00e9 sat\u00e8l\u00b7lits naturals, i les seves poques caracter\u00edstiques geol\u00f2giques conegudes, s\u00f3n cr\u00e0ters d'impacte amb crestes lobulades o rupes, probablement produ\u00efts per un per\u00edode de contracci\u00f3 en els or\u00edgens del planeta. l'atmosfera gaireb\u00e9 insignificant de mercuri consisteixen en \u00e0toms que s'enlairen de la seva superf\u00edcie pel vent solar. el seu relatiu gran nucli de ferro i el mantell prim encara no tenen una explicaci\u00f3 adequada. les hip\u00f2tesis s\u00f3n que les seves capes exteriors es van eliminar per un impacte gegant; o b\u00e9, que se li va impedir l'acreci\u00f3 totalment per l'energia del llavors jove sol.\n\n\n==== venus ====\nvenus (a 0,7 ua del sol) \u00e9s semblant en mides a la terra (0,815 masses terrestres) i, com la terra, t\u00e9 un mantell de silicats gruixut al voltant d'un nucli de ferro, una atmosfera substancial, i l'evid\u00e8ncia d'activitat geol\u00f2gica interna. \u00e9s molt m\u00e9s sec que la terra, i la seva atmosfera \u00e9s noranta vegades m\u00e9s densa. venus no t\u00e9 sat\u00e8l\u00b7lits naturals. \u00e9s el planeta m\u00e9s calent, amb temperatures de la superf\u00edcie a m\u00e9s de 400 \u00b0c, molt probablement a causa de la quantitat de gasos hivernacle en l'atmosfera. no hi ha evid\u00e8ncia definitiva que existeix activitat geol\u00f2gica actual a venus, per\u00f2 no t\u00e9 camp magn\u00e8tic que evitaria l'esgotament de la seva atmosfera substancial, el que suggereix que la seva atmosfera es reposa amb freq\u00fc\u00e8ncia per les erupcions volc\u00e0niques.\n\n\n==== terra ====\nla terra (a 1 ua del sol) \u00e9s el m\u00e9s gran i dens dels planetes interiors, l'\u00fanic conegut per tenir activitat geol\u00f2gica actual, i l'\u00fanic lloc on es coneix que hi ha vida. la seva hidrosfera l\u00edquida \u00e9s \u00fanica entre els planetes terrestres, i \u00e9s l'\u00fanic planeta en el qual s'ha observat tect\u00f2nica de plaques. l'atmosfera terrestre \u00e9s radicalment diferent dels altres planetes, havent estat modificat per la pres\u00e8ncia de la vida per contenir un 21% lliure d'oxigen. t\u00e9 un sat\u00e8l\u00b7lit natural, la lluna, l'\u00fanic gran sat\u00e8l\u00b7lit d'un planeta terrestre en el sistema solar.\n\n\n==== mart ====\nmart (a 1,5 ua del sol) \u00e9s m\u00e9s petit que la terra i venus (0,107 masses terrestres). posseeix una atmosfera que cont\u00e9 majorit\u00e0riament di\u00f2xid de carboni amb una pressi\u00f3 en superf\u00edcie de 6,1 mil\u00b7libars (aproximadament el 0,6% de la terra). la seva superf\u00edcie, esquitxada d'enormes volcans com l'olympus mons i fosses tect\u00f2niques com la valles marineris, demostra l'activitat geol\u00f2gica que pot haver persistit fins fa uns 2 milions d'anys. el seu color vermell ve de l'\u00f2xid de ferro (rovell) en el seu s\u00f2l. mart t\u00e9 dos petits sat\u00e8l\u00b7lits naturals (deimos i fobos) que es creu que s\u00f3n asteroides capturats.\n\n\n=== cintur\u00f3 d'asteroides ===\n\nels asteroides s\u00f3n cossos menors del sistema solar compostos principalment de minerals met\u00e0l\u00b7lics i rocosos refractaris, amb gel.el cintur\u00f3 ocupa l'\u00f2rbita entre mart i j\u00fapiter, entre 2,3 i 3,3 ua des del sol. es creu que s\u00f3n restes de la formaci\u00f3 del sistema solar que no van aconseguir unir-se a causa de la interfer\u00e8ncia gravitacional de j\u00fapiter.els asteroides varien en grand\u00e0ria des de centenars de quil\u00f2metres a mida microsc\u00f2pica. tots els asteroides excepte el m\u00e9s gran, ceres, estan classificats com a cossos menors del sistema solar.el cintur\u00f3 d'asteroides cont\u00e9 desenes de milers, possiblement milions, d'objectes de m\u00e9s d'un quil\u00f2metre de di\u00e0metre. malgrat aix\u00f2, \u00e9s poc probable que la massa total del cintur\u00f3 d'asteroides sigui poc m\u00e9s d'una mil\u00b7l\u00e8sima part de la terra. el cintur\u00f3 d'asteroides est\u00e0 molt poc poblat; les naus espacials el travessen rutin\u00e0riament sense incidents. els asteroides amb di\u00e0metres entre 10 i 10\u22124 m s\u00f3n anomenats meteoroides.\n\n\n==== ceres ====\nceres (2,77 ua) \u00e9s l'asteroide m\u00e9s gran, un protoplaneta, i planeta nan. t\u00e9 un di\u00e0metre de poc menys de 1.000 km, i una massa prou gran per la seva pr\u00f2pia gravetat per estirar-lo en una forma esf\u00e8rica. ceres va ser considerat un planeta quan va ser descobert en 1801, i va ser reclassificat a asteroide en la d\u00e8cada de 1850 a mesura que noves observacions van revelar m\u00e9s asteroides. va ser reclassificat com a planeta nan en 2006.\n\n\n==== grups d'asteroides ====\nels asteroides del cintur\u00f3 estan dividits en grups i fam\u00edlies d'asteroides en funci\u00f3 de les seves caracter\u00edstiques orbitals. els sat\u00e8l\u00b7lits d'asteroides s\u00f3n asteroides que orbiten asteroides m\u00e9s grans. no estan tan clarament distingits com els sat\u00e8l\u00b7lits planet\u00e0ris, de vegades s\u00f3n gaireb\u00e9 tan grans com els seus cossos pare. el cintur\u00f3 tamb\u00e9 cont\u00e9 cometes, que poden haver estat la font de l'aigua de la terra.els troians de j\u00fapiter estan ubicats en qualsevol dels punts l\u2084 o l\u2085 de j\u00fapiter (regions gravitacionalment estables liderant o fent cua d'un planeta en la seva \u00f2rbita); el terme \u00abtroi\u00e0\u00bb tamb\u00e9 s'utilitza per a cossos petits en qualsevol altre punt de lagrange planetari o en sat\u00e8l\u00b7lit. els asteroides hilda s\u00f3n en una resson\u00e0ncia 2:3 amb j\u00fapiter; \u00e9s a dir, que giren al voltant del sol tres vegades per cada dues \u00f2rbites de j\u00fapiter.el sistema solar interior tamb\u00e9 est\u00e0 cobert per asteroides pertorbadors, molts dels quals creuen les \u00f2rbites dels planetes interiors.\n\n\n== sistema solar exterior ==\nla regi\u00f3 exterior del sistema solar \u00e9s la zona dels gegants de gas i els seus grans sat\u00e8l\u00b7lits. molts cometes de per\u00edode curt, incloent-hi els centaures, tamb\u00e9 orbiten aquesta regi\u00f3. a causa de la seva major dist\u00e0ncia del sol, els objectes s\u00f2lids del sistema solar exterior contenen proporcions m\u00e9s altes de vol\u00e0tils, com l'aigua, amon\u00edac i met\u00e0, que els objectes rocosos del sistema solar interior, perqu\u00e8 les temperatures m\u00e9s baixes permeten que aquests compostos es mantinguin s\u00f2lids.\n\n\n=== planetes exteriors ===\n\nels quatre planetes exteriors, o gegants de gas (de vegades anomenats planetes jovians), col\u00b7lectivament formen el 99% de la massa coneguda en \u00f2rbita del sol. j\u00fapiter i saturn contenen moltes desenes de vegades la massa de la terra i s\u00f3n majorit\u00e0riament compostos d'hidrogen i heli; ur\u00e0 i nept\u00fa s\u00f3n molt menys massius (< 20 masses terrestres) i posseeixen elements congelats a la seva composici\u00f3. per aquestes raons, alguns astr\u00f2noms suggereixen que pertanyen a la seva pr\u00f2pia categoria, els \u00abgegants de gel\u00bb. tots quatre gegants de gas tenen anells, encara que nom\u00e9s el sistema d'anells de saturn \u00e9s f\u00e0cil d'observar des de la terra. el terme planeta superior designa planetes fora l'\u00f2rbita de la terra i per tant, inclou tant els planetes exteriors com mart.\n\n\n==== j\u00fapiter ====\nj\u00fapiter (5,2 ua), amb 318 masses terrestres, \u00e9s 2,5 vegades la massa de tots els altres planetes junts. es compon en gran part d'hidrogen i heli. la forta calor interna de j\u00fapiter crea caracter\u00edstiques semipermanents a la seva atmosfera, com ara bandes de n\u00favols i la gran taca vermella.\nj\u00fapiter t\u00e9 92 sat\u00e8l\u00b7lits coneguts. els quatre m\u00e9s grans, ganimedes, cal\u00b7listo, io, i europa, mostren similituds amb els planetes terrestres, com ara el vulcanisme i l'escalfament intern. ganimedes, el sat\u00e8l\u00b7lit m\u00e9s gran del sistema solar, \u00e9s fins i tot m\u00e9s gros que mercuri.\n\n\n==== saturn ====\nsaturn (9,5 ua), que es distingeix pel seu ampli sistema d'anells, t\u00e9 diverses similituds amb j\u00fapiter, com la composici\u00f3 de l'atmosfera i la magnetosfera. malgrat que saturn t\u00e9 el 60% del volum de j\u00fapiter, t\u00e9 menys d'un ter\u00e7 de la seva massa, unes 95 masses terrestres, pel que \u00e9s el planeta menys dens del sistema solar. els anells de saturn es componen de petites part\u00edcules de gel i roca.\nsaturn t\u00e9 83 sat\u00e8l\u00b7lits confirmats; dos dels quals, tit\u00e0 i enc\u00e8lad, mostren signes d'activitat geol\u00f2gica, tot i que s\u00f3n en gran part fets de gel. tit\u00e0, el segon sat\u00e8l\u00b7lit natural m\u00e9s gran del sistema solar, \u00e9s m\u00e9s gran que mercuri i l'\u00fanic sat\u00e8l\u00b7lit del sistema solar amb una atmosfera substancial.\n\n\n==== ur\u00e0 ====\nur\u00e0 (19,2 ua), amb 14 masses terrestres, \u00e9s el m\u00e9s lleuger dels planetes exteriors. \u00e9s l'\u00fanic planeta que gira al voltant del sol sobre el seu costat; la seva inclinaci\u00f3 axial \u00e9s m\u00e9s de noranta graus a l'ecl\u00edptica. t\u00e9 un nucli molt m\u00e9s fred que els altres gegants gasosos i irradia molt poca calor a l'espai.\nur\u00e0 t\u00e9 27 sat\u00e8l\u00b7lits coneguts, els m\u00e9s grans s\u00f3n tit\u00e0nia, ober\u00f3, umbriel, ariel, i miranda.\n\n\n==== nept\u00fa ====\nnept\u00fa (30 au), malgrat ser una mica m\u00e9s petit que ur\u00e0, \u00e9s m\u00e9s massiu (equivalent a 17 terres) i, per tant, m\u00e9s dens. irradia m\u00e9s calor interna, per\u00f2 no tant com j\u00fapiter o saturn.\nnept\u00fa t\u00e9 14 sat\u00e8l\u00b7lits coneguts. el m\u00e9s gran, trit\u00f3, \u00e9s geol\u00f2gicament actiu, amb gu\u00e8isers de nitrogen l\u00edquid. trit\u00f3 \u00e9s l'\u00fanic sat\u00e8l\u00b7lit gran amb una \u00f2rbita retr\u00f2grada. nept\u00fa \u00e9s acompanyat a la seva \u00f2rbita per diversos planetes menors, anomenats troians de nept\u00fa, que hi mantenen una resson\u00e0ncia 1:1.\n\n\n=== centaures ===\n\nels centaures s\u00f3n cossos congelats semblants a cometes on les seves \u00f2rbites tenen semieixos majors m\u00e9s grans que el de j\u00fapiter (5,5 ua) i menys que nept\u00fa (30 au). el centaure m\u00e9s gran conegut, (10199) cariclo, t\u00e9 un di\u00e0metre d'uns 250 km. el primer centaure descobert, (2060) quir\u00f3, tamb\u00e9 va ser classificat com a cometa (95p) perqu\u00e8 desenvolupa una coma de la mateixa manera que ho fan els cometes quan s'acosten al sol.\n\n\n== cometes ==\n\nels cometes s\u00f3n petits cossos del sistema solar, t\u00edpicament d'uns pocs quil\u00f2metres de grand\u00e0ria, composts en gran part per gel vol\u00e0til. tenen \u00f2rbites molt exc\u00e8ntriques, generalment un periheli dins de les \u00f2rbites dels planetes interiors i un afeli molt m\u00e9s enll\u00e0 de plut\u00f3. quan un cometa entra en el sistema solar interior, la seva proximitat al sol causa que la seva superf\u00edcie congelada se sublimi i ionitzi, creant una coma: una llarga cua de gas i pols sovint visible a simple vista.\nels cometes de per\u00edode curt tenen \u00f2rbites amb menys de dos-cents anys de durada. els de per\u00edode llarg tenen \u00f2rbites que duren milers d'anys. es creu que els cometes de per\u00edode curt s'originen en el cintur\u00f3 de kuiper, mentre que els cometes de per\u00edode llarg, com el hale\u2013bopp, es creu que s'originen en el n\u00favol d'oort. molts grups de cometes, com els rasants de kreutz, es van formar a partir de la ruptura amb un objecte pare. alguns cometes amb \u00f2rbites hiperb\u00f2liques poden tenir el seu origen fora del sistema solar, per\u00f2 determinar de les seves \u00f2rbites precises \u00e9s complex. els cometes antics que tenen la major part dels seus vol\u00e0tils expulsats per l'escalfament solar sovint es classifiquen com asteroides.\n\n\n== regi\u00f3 transneptuniana ==\nl'\u00e0rea m\u00e9s enll\u00e0 de nept\u00fa, tamb\u00e9 anomenada \u00abregi\u00f3 transneptuniana\u00bb, ha estat poc explorada. sembla que est\u00e0 formada majorit\u00e0riament de petits mons (el m\u00e9s gran t\u00e9 un di\u00e0metre nom\u00e9s una cinquena part de la terra i una massa molt m\u00e9s petita que la de la lluna) compostos principalment de roca i gel.\naquesta regi\u00f3 es coneix tamb\u00e9 de vegades com el \u00absistema solar exterior\u00bb, encara que altres usen aquest terme per referir-se a la regi\u00f3 m\u00e9s enll\u00e0 del cintur\u00f3 d'asteroides.\n\n\n=== cintur\u00f3 de kuiper ===\n\nel cintur\u00f3 de kuiper \u00e9s un gran anell de roques semblants al cintur\u00f3 d'asteroides, per\u00f2 que consta principalment d'objectes compostos principalment de gel. s'est\u00e9n entre 30 i 50 ua del sol. tot i que s'estima que pot contenir de desenes a milers de planetes nans, es compon principalment de petits cossos del sistema solar. molts dels objectes del cintur\u00f3 de kuiper m\u00e9s grans, com quaoar, varuna, i orc, demostrarien ser planetes nans amb l'obtenci\u00f3 de m\u00e9s dades. s'estima que hi ha m\u00e9s de 100.000 objectes del cintur\u00f3 de kuiper amb un di\u00e0metre m\u00e9s gran que 50 km, per\u00f2 la massa total del cintur\u00f3 de kuiper es pensa que \u00e9s nom\u00e9s una desena part o fins i tot cent\u00e8simes la massa de la terra. molts dels objectes del cintur\u00f3 de kuiper tenen m\u00faltiples sat\u00e8l\u00b7lits, i la majoria tenen \u00f2rbites que els porten fora del pla de l'ecl\u00edptica.el cintur\u00f3 de kuiper es pot dividir a grans trets per la zona \u00abcl\u00e0ssica\u00bb i la de resson\u00e0ncies. les resson\u00e0ncies s\u00f3n \u00f2rbites vinculades a la de nept\u00fa (p. ex. dues vegades per cada tres \u00f2rbites de nept\u00fa, o un cop per cada dos). la primera resson\u00e0ncia comen\u00e7a dins de la mateixa \u00f2rbita de nept\u00fa. el cintur\u00f3 cl\u00e0ssic consisteix en objectes que no tenen resson\u00e0ncia amb nept\u00fa, i s'est\u00e9n des d'aproximadament 39,4 ua a 47,7 ua. els membres del grup cl\u00e0ssic de kuiper es classifiquen com a cubewanos, despr\u00e9s del primer del seu tipus en ser descobert, (15760) 1992 qb1, i encara es troben a prop d'\u00f2rbites primordials de baixa excentricitat.\n\n\n==== plut\u00f3 i caront ====\nel planeta nan plut\u00f3 (39 ua de mitjana) \u00e9s l'objecte conegut m\u00e9s gran al cintur\u00f3 de kuiper. quan va ser descobert el 1930, es va considerar com el nov\u00e8 planeta; aix\u00f2 va canviar el 2006 amb l'adopci\u00f3 d'una definici\u00f3 de planeta oficial. plut\u00f3 t\u00e9 una \u00f2rbita inclinada relativament exc\u00e8ntrica de 17 graus respecte al pla de l'ecl\u00edptica i que van de 29,7 ua des del sol amb periheli (dins de l'\u00f2rbita de nept\u00fa) a 49,5 ua en l'afeli.\ncaront, el sat\u00e8l\u00b7lit m\u00e9s gran de plut\u00f3, es descriu a vegades com a part d'un sistema binari amb plut\u00f3, ja que orbiten els dos cossos en el baricentre de gravetat sobre les seves superf\u00edcies (p. ex. sembla que \u00aborbiten entre si\u00bb). m\u00e9s enll\u00e0 de caront, hi ha quatre sat\u00e8l\u00b7lits m\u00e9s petits, estix, nix, c\u00e8rber, i hidra, se sap que orbiten dins del sistema.\nplut\u00f3 t\u00e9 una resson\u00e0ncia 3:2 amb nept\u00fa, el que significa que plut\u00f3 realitza l'\u00f2rbita dues vegades al voltant del sol per cada tres \u00f2rbites de nept\u00fa. els objectes del cintur\u00f3 de kuiper on les \u00f2rbites comparteixen aquesta resson\u00e0ncia s'anomenen plutins.\n\n\n==== makemake i haumea ====\nmakemake (45,79 ua de mitjana), encara que m\u00e9s petit que plut\u00f3, \u00e9s l'objecte conegut m\u00e9s gran en el cintur\u00f3 de kuiper cl\u00e0ssic (\u00e9s a dir, que no est\u00e0 confirmada la resson\u00e0ncia amb nept\u00fa). makemake \u00e9s l'objecte m\u00e9s brillant del cintur\u00f3 de kuiper despr\u00e9s de plut\u00f3. va ser nomenat i designat un planeta nan el 2008. la seva \u00f2rbita \u00e9s molt m\u00e9s inclinada que plut\u00f3, amb 29\u00b0.haumea (43,13 ua de mitjana) est\u00e0 en una \u00f2rbita semblant a makemake excepte que est\u00e0 atrapat en una resson\u00e0ncia orbital 7:12 amb nept\u00fa. \u00e9s de la mateixa mida de makemake i t\u00e9 dos sat\u00e8l\u00b7lits naturals. la seva r\u00e0pida rotaci\u00f3 de 3,9 hores li dona una forma aplanada i allargada. va ser nomenat i designat com a planeta nan el 2008.\n\n\n=== disc dispers ===\n\nel disc dispers, que se superposa al cintur\u00f3 de kuiper, per\u00f2 que s'est\u00e9n molt m\u00e9s cap a fora, es creu que \u00e9s la font dels cometes de per\u00edode curt. es creu que els objectes del disc dispers van ser expulsats a \u00f2rbites err\u00e0tiques per la influ\u00e8ncia gravitacional dels principis de la migraci\u00f3 cap a l'exterior de nept\u00fa. la majoria dels objectes del disc dispers (scattered disc objects o sdo en angl\u00e8s) tenen un periheli dins del cintur\u00f3 de kuiper, per\u00f2 l'afeli molt m\u00e9s enll\u00e0 (alguns tenen l'afeli m\u00e9s lluny que 150 ua del sol). les \u00f2rbites dels sdo tamb\u00e9 s\u00f3n molt inclinades respecte al pla de l'ecl\u00edptica i s\u00f3n sovint gaireb\u00e9 perpendicular a aquesta. alguns astr\u00f2noms consideren el disc dispers a ser simplement una altra regi\u00f3 del cintur\u00f3 de kuiper i descriuen els objectes de disc dispersos com a \u00abobjectes dispers del cintur\u00f3 de kuiper\u00bb. alguns astr\u00f2noms tamb\u00e9 classifiquen els centaures com als objectes interiors dispersos del cintur\u00f3 de kuiper, juntament amb els objectes exteriors del disc dispers.\n\n\n==== eris ====\neris (68 ua de mitjana) \u00e9s l'objecte del disc dispers m\u00e9s gran conegut, i va provocar un debat sobre la definici\u00f3 de planeta, perqu\u00e8 \u00e9s un 25% m\u00e9s massiu que plut\u00f3 per\u00f2 amb el mateix di\u00e0metre. \u00e9s el m\u00e9s massiu dels planetes nans coneguts. compta amb un sat\u00e8l\u00b7lit conegut, disn\u00f2mia. com plut\u00f3, la seva \u00f2rbita \u00e9s molt exc\u00e8ntrica, amb un periheli de 38,2 ua (m\u00e9s o menys la dist\u00e0ncia mitjana de plut\u00f3 al sol) i un afeli de 97,6 ua, i molt inclinat respecte al pla de l'ecl\u00edptica.\n\n\n== regions m\u00e9s llunyanes ==\nel punt on el sistema solar acaba i l'espai interestel\u00b7lar comen\u00e7ar no est\u00e0 definit de manera precisa perqu\u00e8 els seus l\u00edmits exteriors estan formats per dues forces separades: el vent solar i la gravetat del sol. el l\u00edmit exterior de la influ\u00e8ncia del vent solar \u00e9s aproximadament quatre vegades la dist\u00e0ncia de plut\u00f3 al sol; aquesta heliopausa \u00e9s considerada el principi del medi interestel\u00b7lar. l'esfera de hill del sol, el rang efectiu de la seva domin\u00e0ncia orbital, es creu que s'est\u00e9n fins a milers de vegades m\u00e9s lluny.\n\n\n=== heliopausa ===\nl'heliosfera est\u00e0 dividida en dues regions distingides. el vent solar viatja a aproximadament 400 km/s fins que col\u00b7lideix amb el vent interestel\u00b7lar; el flux de plasma en el medi interestel\u00b7lar. la col\u00b7lisi\u00f3 t\u00e9 lloc al xoc de terminaci\u00f3, que \u00e9s a aproximadament a 80\u2013100 ua del sol contra el vent del medi interestel\u00b7lar i m\u00e9s o menys 200 ua des del sol a favor del vent. aqu\u00ed el vent es redueix dr\u00e0sticament, es condensa, i es fa m\u00e9s turbulent, formant una gran estructura oval coneguda com el heliosheath. es creu que aquesta estructura es veu i es comporta de manera molt semblant a la cua d'un cometa, estenent-se cap a fora a uns 40 ua m\u00e9s al costat de sobrevent, per\u00f2 tallant-se moltes vegades a la dist\u00e0ncia de favor del vent; les evid\u00e8ncies de les naus espacials cassini i interstellar boundary explorer han suggerit que \u00e9s for\u00e7at en una forma de bombolla per l'acci\u00f3 de restricci\u00f3 del camp magn\u00e8tic interestel\u00b7lar. el l\u00edmit exterior de l'heliosfera, l'heliopausa, \u00e9s el punt on el vent solar finalment acaba i \u00e9s el comen\u00e7ament de l'espai interestel\u00b7lar. tant la voyager 1 com la voyager 2 van informar haver superat el xoc de terminaci\u00f3 i van entrar a l'heliosheath, a 94 i 84 ua del sol, respectivament. la voyager 1 tamb\u00e9 va informar haver arribat a l'heliopausa.la forma del l\u00edmit exterior de l'heliosfera \u00e9s probablement afectada per la din\u00e0mica de fluids de les interaccions amb el medi interestel\u00b7lar aix\u00ed com els camps magn\u00e8tics solars que prevalen al sud, p. ex. que t\u00e9 la forma d'embut amb l'hemisferi nord estenent-se 9 ua m\u00e9s lluny que l'hemisferi sud. m\u00e9s enll\u00e0 de l'heliopausa, al voltant de 230 ua, queda el xoc en arc, un alliberament de plasma que deixa el sol quan viatja a trav\u00e9s de la via l\u00e0ctia.a causa de la falta de dades, les condicions en l'espai interestel\u00b7lar local no es coneixen amb certesa. s'espera que les naus espacials voyager de la nasa, a mesura que passen l'heliopausa, transmetran dades valuoses cap a la terra sobre els nivells de radiaci\u00f3 i vent solar. sobre com l'heliosfera protegeix al sistema solar dels raigs c\u00f2smics se sap poc. un equip de la nasa va desenvolupar un concepte de missi\u00f3 dedicat a l'enviament d'una sonda a l'heliosfera.\n\n\n=== objectes separats ===\n\n90377 sedna (520 ua de mitjana) \u00e9s un gran objecte vermell\u00f3s amb una \u00f2rbita gegant altament el\u00b7l\u00edptica que el porta des de prop de 76 ua en periheli a 940 ua a l'afeli i ho fa en 11.400 anys. mike brown, el que va descobrir l'objecte en 2003, afirma que no pot ser part del disc dispers o el cintur\u00f3 de kuiper, ja que el seu periheli \u00e9s massa lluny\u00e0 per estar afectat per la migraci\u00f3 de nept\u00fa. ell i altres astr\u00f2noms consideren que \u00e9s el primer d'una poblaci\u00f3 totalment nova, a vegades anomenats \u00abobjectes dispersos distants\u00bb (distant detached objects o ddos en angl\u00e8s), que tamb\u00e9 es pot incloure l'objecte 1482092000 cr, que t\u00e9 un periheli de 45 a, un afeli de 415 a, i un per\u00edode orbital de 3.420 anys. brown anomena aquesta poblaci\u00f3 com a \u00abn\u00favol d'oort interior\u00bb, ja que pot haver-se format a trav\u00e9s d'un proc\u00e9s similar, encara que \u00e9s molt m\u00e9s proper al sol. sedna \u00e9s molt probable que sigui un planeta nan, si b\u00e9 la seva forma encara no s'ha determinat. el segon objecte inequ\u00edvocament separat, amb un periheli m\u00e9s enll\u00e0 de sedna en aproximadament 81 ua, \u00e9s 2012 vp113, descobert en 2012. el seu afeli \u00e9s nom\u00e9s la meitat de la de sedna, a 400\u2013500 ua.\n\n\n=== n\u00favol d'oort ===\n\nel n\u00favol d'oort \u00e9s un hipot\u00e8tic n\u00favol esf\u00e8ric de fins a un bili\u00f3 d'objectes gelats que es creu que \u00e9s la font de tots els cometes de per\u00edode llarg i envolten el sistema solar en aproximadament 50.000 a (al voltant d'1 any llum), i, possiblement, tan lluny com 100.000 a (1,87 anys llum). es creu que es compon dels cometes que van ser expulsats del sistema solar interior per les interaccions gravitat\u00f2ries amb els planetes exteriors. els objectes del n\u00favol d'oort es mouen molt lentament, i poden ser pertorbats per esdeveniments poc freq\u00fcents, com ara col\u00b7lisions, els efectes gravitatoris d'una estrella que passa, o la marea gal\u00e0ctica, la for\u00e7a de marea exercida per la via l\u00e0ctia.\n\n\n=== l\u00edmits ===\n\ngran part del sistema solar encara \u00e9s desconegut. es calcula que el camp gravitatori del sol domina les forces gravitacionals de les estrelles properes a uns dos anys llum (125.000 ua). les estimacions m\u00e9s baixes per al radi del n\u00favol d'oort, per contra, no el col\u00b7loquen m\u00e9s lluny que 50.000 ua. malgrat els descobriments com sedna, la regi\u00f3 entre el cintur\u00f3 de kuiper i el n\u00favol d'oort, una zona de desenes de milers d'ua en radi, segueix sent virtualment inexplorat. tamb\u00e9 hi ha estudis en marxa de la regi\u00f3 entre mercuri i el sol. objectes encara per descobrir en les regions inexplorades del sistema solar.\nen novembre de 2012, la nasa va anunciar que quan la voyager 1 es va acostar a la zona de transici\u00f3 al l\u00edmit exterior del sistema solar, els seus instruments van detectar una forta intensificaci\u00f3 del camp magn\u00e8tic. no hi va haver cap canvi en la direcci\u00f3 del camp magn\u00e8tic, cosa que va fer que els cient\u00edfics de la nasa pensesin que la voyager 1 no havia sortit del sistema solar.\n\n\n=== medi interestel\u00b7lar ===\n\nl'espai entre els diferents cossos del sistema solar no est\u00e0 buit. est\u00e0 tot impregnat d'una \u00absopa de part\u00edcules\u00bb anomenada medi interplanetari que cont\u00e9: radiaci\u00f3 electromagn\u00e8tica (fotons), plasma (electrons, protons i diferents ions), raigs c\u00f2smics, part\u00edcules microsc\u00f2piques de pols i camps magn\u00e8tics (principalment el del sol). la seva densitat \u00e9s molt baixa (5 part\u00edcules/cm\u00b3 entorn de la terra) i decreix a mesura que ens allunyem del sol. s'est\u00e9n en totes direccions fins a una dist\u00e0ncia d'unes 150 ua. el sol, els planetes i tots els altres cossos del sistema solar es mouen a trav\u00e9s d'aquest medi. aquest espai est\u00e0 compost d'una mescla extremament dilu\u00efda (per est\u00e0ndards terrestres) d'ions, \u00e0toms, mol\u00e8cules, pols c\u00f2smica, rajos c\u00f2smics i camps magn\u00e8tics. la massa de la mat\u00e8ria \u00e9s 99% gas i 1% pols. omple l'espai interestel\u00b7lar i s'enquadra dins el medi intergal\u00e0ctic. el mie sol ser extremament t\u00e8nue, amb densitats d'entre uns quants milers i uns quants centenars de milions de part\u00edcules per metre c\u00fabic, amb una mitjana a la via l\u00e0ctia d'un mili\u00f3 de part\u00edcules per metre c\u00fabic. com a resultat de la nucleos\u00edntesi primordial, el gas \u00e9s aproximadament 90% hidrogen i 10% heli per nombre de nuclis, amb quantitats testimonials d'elements m\u00e9s pesants.el mie t\u00e9 un paper crucial en l'astrof\u00edsica, precisament a causa del seu paper intermedi entre les escales estel\u00b7lar i gal\u00e0ctica. els estels es formen a les regions m\u00e9s denses del mie, els n\u00favols moleculars, i proporcionen mat\u00e8ria al mie amb les nebuloses planet\u00e0ries, el vent estel\u00b7lar i les supernoves. aquesta interacci\u00f3 entre els estels i el mie determina el ritme al qual una galaxia exhaureix el seu contingut gas\u00f3s, i per tant la longevitat del seu per\u00edode de formaci\u00f3 estel\u00b7lar.\n\n\n== altres sistemes planetaris ==\n\ndes de 1992 s'han descobert planetes que orbiten altres estrelles. aquests sistemes planetaris no es poden anomenar \u00absistemes solars\u00bb, ja que la paraula \u00absolar\u00bb prov\u00e9 de sol. quan parlem d'un d'aquests sistemes planetaris hem de fer-ho afegint el nom de l'estrella corresponent despr\u00e9s de la paraula \u00absistema\u00bb; per exemple, sistema 55 cancri. al voltant de 5 parsecs (16,3 anys llum) del sistema solar hi ha 54 sistemes estel\u00b7lars coneguts. aquests sistemes contenen un total de 56 estrelles d'hidrogen (dels quals 46 s\u00f3n nanes vermelles), 14 nanes marrons, i 4 nanes blanques. malgrat la relativa proximitat d'aquests objectes a la terra, nom\u00e9s nou d'ells tenen una magnitud aparent menor de 6,5, el que significa que nom\u00e9s al voltant del 12% d'aquests objectes es pot observar a ull nu.\n\n\n== context gal\u00e0ctic ==\n\nel sistema solar est\u00e0 situat en la via l\u00e0ctia, una gal\u00e0xia espiral barrada amb un di\u00e0metre al voltant de 100.000 anys llum amb 200 mil milions d'estrelles. el sol resideix en un bra\u00e7 espiral exterior de la gal\u00e0xia, conegut com el bra\u00e7 d'ori\u00f3-cigne o espol\u00f3 local. el sol queda entre 25.000 i 28.000 anys llum del centre gal\u00e0ctic, i la seva velocitat en la gal\u00e0xia \u00e9s de 220 quil\u00f2metres per segon, de manera que es completa una revoluci\u00f3 cada 225-250 milions d'anys. aquesta revoluci\u00f3 \u00e9s coneguda com l'any gal\u00e0ctic del sistema solar. l'\u00e0pex solar, la direcci\u00f3 del cam\u00ed del sol a trav\u00e9s de l'espai interestel\u00b7lar, \u00e9s prop de la constel\u00b7laci\u00f3 d'h\u00e8rcules en la direcci\u00f3 de l'actual ubicaci\u00f3 de la brillant estrella vega. el pla de l'ecl\u00edptica es troba en un angle d'uns 60\u00b0 al pla gal\u00e0ctic.la ubicaci\u00f3 del sistema solar en la gal\u00e0xia \u00e9s un factor en l'evoluci\u00f3 de la vida de la terra. la seva \u00f2rbita \u00e9s a prop de circular, i les \u00f2rbites prop del sol s\u00f3n m\u00e9s o menys al mateix ritme que el dels bra\u00e7os espirals. per tant, el sol passa a trav\u00e9s dels bra\u00e7os nom\u00e9s en rares ocasions. a causa que els bra\u00e7os espirals s\u00f3n la llar d'una concentraci\u00f3 molt m\u00e9s gran de supernovae, inestabilitats gravitacionals i de radiaci\u00f3 que podrien pertorbar el sistema solar, aix\u00f2 ha proporcionat a la terra llargs per\u00edodes d'estabilitat a la vida per evolucionar. el sistema solar tamb\u00e9 es troba fora de les zones plenes d'estrelles del centre gal\u00e0ctic. a prop del centre, les estirades gravitatories de les estrelles properes podrien pertorbar els cossos en el n\u00favol d'oort i enviar molts cometes al sistema solar interior, produint col\u00b7lisions amb conseq\u00fc\u00e8ncies potencialment catastr\u00f2fiques per a la vida a la terra. la intensa radiaci\u00f3 del centre gal\u00e0ctic tamb\u00e9 podria interferir amb el desenvolupament de la vida complexa. fins i tot en la ubicaci\u00f3 actual del sistema solar, alguns cient\u00edfics han plantejat la hip\u00f2tesi que les recents supernoves poden haver afectat negativament la vida en els \u00faltims 35.000 anys llan\u00e7ant trossos de nucli estel\u00b7lar expulsats cap al sol com grans cossos semblants a cometes de pols radioactiva.\n\n\n=== ve\u00efnatge ===\nel sistema solar es troba actualment al n\u00favol interestel\u00b7lar local o pelusa local. es creu que est\u00e0 a prop del n\u00favol g ve\u00ed, per\u00f2 no se sap si el sistema solar est\u00e0 incrustat al n\u00favol local interestel\u00b7lar, o si es troba a la regi\u00f3 on el n\u00favol interestel local i el n\u00favol g estan interactuant. el n\u00favol interestel\u00b7lar local \u00e9s una \u00e0rea de n\u00favol m\u00e9s dens en una regi\u00f3 coneguda tamb\u00e9 com la bombolla local, una cavitat en forma de rellotge de sorra en el medi interestel\u00b7lar d'aproximadament 300 anys llum de di\u00e0metre. la bombolla est\u00e0 impregnada de plasma d'alta temperatura que suggereix que \u00e9s el producte de diverses supernoves recents.hi ha relativament poques estrelles d'aqu\u00ed a deu anys llum (95 trilions de quil\u00f2metres) del sol. el sistema estel\u00b7lar m\u00e9s proper \u00e9s triple, conegut com a alfa del centaure, que est\u00e0 a uns 4,4 anys llum de dist\u00e0ncia. alfa del centaure a i b s\u00f3n una parella d'estrelles similars al sol, mentre que la petita nana vermella alfa del centaure c (tamb\u00e9 coneguda com a pr\u00f2xima del centaure) realitza l'\u00f2rbita d'aquest parell d'estrelles a una dist\u00e0ncia de 0,2 anys llum. les seg\u00fcents estrelles m\u00e9s properes al sol s\u00f3n les nanes vermelles estrella de barnard (a 5,9 anys llum), wolf 359 (7,8 anys llum), i lalande 21185 (8,3 anys llum). l'estrella m\u00e9s gran en deu anys llum \u00e9s s\u00edrius, una estrella de la seq\u00fc\u00e8ncia principal aproximadament el doble de la massa del sol i que t\u00e9 en la seva \u00f2rbita una nana blanca anomenada s\u00edrius b. es troba a 8,6 anys llum de dist\u00e0ncia. els sistemes restants d'aqu\u00ed a deu anys llum s\u00f3n el sistema binari de nanes vermelles luyten 726-8 (8,7 anys llum) i la nana vermella solit\u00e0ria ross 154 (9,7 anys llum). l'estrella m\u00e9s propera al sol amb caracter\u00edstiques semblants \u00e9s la solit\u00e0ria tau ceti, que es troba a 11,9 anys llum. t\u00e9 aproximadament el 80% de la massa del sol per\u00f2 nom\u00e9s el 60% de la seva lluminositat. el planeta extrasolar conegut m\u00e9s proper al sol \u00e9s en alfa del centaure b. el seu planeta confirmat, alfa del centaure bb, t\u00e9 almenys 1,1 vegades la massa de la terra i realitza una \u00f2rbita amb la seva estrella cada 3,236 dies.\n\n\n== futur ==\nel sol fa la fusi\u00f3 de l'hidrogen en heli per produir energia i mantenir-se estable. mentre aix\u00f2 succeeix, es diu que l'estrella \u00e9s a la seq\u00fc\u00e8ncia principal, una de les fases de la seva evoluci\u00f3 estel\u00b7lar. en el seu nucli, la pressi\u00f3 exercida per l'alliberament energ\u00e8tic far\u00e0 que l'estrella s'expandeixi, per\u00f2 es contraresta per la for\u00e7a de la gravetat, que actua en la direcci\u00f3 contr\u00e0ria, mantenint aix\u00ed l'equilibri. amb el pas del temps, per\u00f2, el consum d'hidrogen provoca la disminuci\u00f3 de les taxes de reacci\u00f3 i, per tornar a l'equilibri, el nucli es contrau i es fa m\u00e9s c\u00e0lid. aquest proc\u00e9s causa l'escalfament progressiu de l'estrella durant milers de milions d'anys, romanent estable. no obstant aix\u00f2, el sol experimentar\u00e0 canvis importants quan l'hidrogen, el seu combustible, s'esgoti completament.\n\n\n=== col\u00b7lisions planet\u00e0ries ===\nun dels temes debatuts entre els cient\u00edfics \u00e9s l'estabilitat del sistema solar. se sap que els planetes exerceixen una atracci\u00f3 gravitat\u00f2ria entre si i, per tant, les seves \u00f2rbites no estan perfectament estables. una vegada que aquestes variacions siguin acumulatives, el sistema solar pot entrar en un per\u00edode ca\u00f2tic en qu\u00e8 la relativa estabilitat que existeixi avui ja no prevalgui. els escenaris sobre el moviment planetari a llarg termini s\u00f3n extremadament dif\u00edcils de predir a causa del gran nombre d'objectes i dels factors que intervenen. no obstant aix\u00f2, s'estima que durant almenys quaranta milions d'anys els planetes haurien d'ocupar aproximadament les seves \u00f2rbites actuals. en un futur lluny\u00e0, l'\u00f2rbita de mercuri tendir\u00e0, per exemple, a ser cada vegada m\u00e9s exc\u00e8ntrica, fent que el planeta creui possiblement l'\u00f2rbita de venus o fins i tot la terra, pertorbant la traject\u00f2ria de tots els planetes interns i segons escenaris projectats, una col\u00b7lisi\u00f3 de mercuri amb venus en 3.500 milions d'anyso la seva expulsi\u00f3 del sistema solar. aquests disturbis tamb\u00e9 poden provocar una col\u00b7lisi\u00f3 entre el nostre planeta i mercuri o mart en uns pocs milions d'anys, que escombraria completament qualsevol forma de vida que encara estigui present a la terra. els gegants gasosos, d'altra banda, no han de patir canvis significatius en les seves \u00f2rbites a causa d'aquest proc\u00e9s, principalment a causa de les seves masses considerablement m\u00e9s grans que les dels planetes interns.\n\n\n=== col\u00b7lisi\u00f3 gal\u00e0ctica ===\n\nal voltant de quatre mil milions d'anysla via l\u00e0ctia entrar\u00e0 en una fusi\u00f3 amb la gal\u00e0xia d'andr\u00f2meda, actualment a 2,5 milions d'anys llum de dist\u00e0ncia. encara que l'univers s'est\u00e0 expandint, amb la majoria de les gal\u00e0xies allunyant-se, els dos exerceixen interacci\u00f3 gravitat\u00f2ria m\u00fatua, dirigint-los a una col\u00b7lisi\u00f3 a una velocitat d'aproximaci\u00f3 de 400.000 quil\u00f2metres per hora en relaci\u00f3 amb la via l\u00e0ctia. les possibilitats de col\u00b7lisions entre les estrelles que les componen s\u00f3n molt allunyades, a causa de la dist\u00e0ncia immensa entre si; no obstant aix\u00f2, es dirigir\u00e0 a \u00f2rbites aleat\u00f2ries totalment diferents al voltant del nou centre gal\u00e0ctic que es formar\u00e0. per tant, el sol i, en conseq\u00fc\u00e8ncia, els altres cossos del sistema solar es traslladaran a una altra regi\u00f3 de la gal\u00e0xia, probablement molt m\u00e9s lluny del centre, per\u00f2 sense risc de ser destru\u00efts. la fusi\u00f3 de gal\u00e0xies prendr\u00e0 altres dos mil milions d'anysper completar, i al final es formar\u00e0 una enorme gal\u00e0xia el\u00b7l\u00edptica.\n\n\n=== gegant vermella ===\n\nles estimacions basades en l'observaci\u00f3 d'altres estrelles indiquen que el sol ja ha completat una mica menys de la meitat de la seva exist\u00e8ncia. al voltant de cinc mil milions d'anys a partir d'ara, la major part de l'hidrogen ja s'haur\u00e0 esgotat, la qual cosa provocar\u00e0 una p\u00e8rdua de pressi\u00f3 i la conseg\u00fcent contracci\u00f3 del nucli per la gravetat per mantenir el seu equilibri. la pressi\u00f3 resultant d'aquesta retracci\u00f3 ser\u00e0 suficient perqu\u00e8 les capes del nucli tamb\u00e9 siguin capaces de convertir part de l'hidrogen restant en heli. aquesta nova \u00e0rea de fusi\u00f3 nuclear promour\u00e0 l'augment de la temperatura a l'interior i l'expansi\u00f3 de les capes exteriors (i, en conseq\u00fc\u00e8ncia, la dilataci\u00f3 de l'estrella), a m\u00e9s de la reducci\u00f3 de la seva temperatura superficial a uns 4000 graus cent\u00edgrads i un augment apreciable de la brillantor, transformant-la en una estrella gegant vermella. les dimensions del radi del sol augmentaran entre cent i dues-centes vegades, cosa que provoca que mercuri i, probablement, venus s'incorporin a la capa exterior de l'estrella. l'augment de la temperatura i la lluminositat afectar\u00e0 tots els cossos del sistema solar. els oceans de la terra seran totalment vaporitzats i les temperatures a la superf\u00edcie del planeta podrien arribar a m\u00e9s de 1200 \u00b0c. el gel present als sat\u00e8l\u00b7lits de j\u00fapiter es fondr\u00e0 i probablement es convertir\u00e0 en vapor. a nept\u00fa, les temperatures seran similars a les de la terra i al cintur\u00f3 de kuiper, la calor ser\u00e0 suficient per a vaporitzar els cometes.\nla gravetat redu\u00efda a la superf\u00edcie del sol derivada del proc\u00e9s d'expansi\u00f3 far\u00e0 que la for\u00e7a del vent solar augmenti substancialment, provocant la p\u00e8rdua gradual de la seva massa. mentrestant, el nucli solar continua la seva contracci\u00f3 fins que la pressi\u00f3 i la temperatura en aquesta \u00e0rea s\u00f3n suficients per iniciar-se la fusi\u00f3 d'heli, transformant-lo en carboni i oxigen, mentre que l'hidrogen poc restant continua consumint-se en les capes circumdants. no obstant aix\u00f2, l'heli ha de morir r\u00e0pidament i el nucli es contreu de nou, permetent que sorgeixi una nova capa de fusi\u00f3 d'heli al voltant del nucli. no obstant aix\u00f2, es tracta d'un proc\u00e9s inestable que produeix nombroses oscil\u00b7lacions anomenats flaixos d'heli. en conseq\u00fc\u00e8ncia, les capes exteriors deixaran de ser cohesives i despr\u00e9s de moltes pulsacions, s'executar\u00e0, formant una nebulosa planet\u00e0ria que no hauria de durar molt de temps, per\u00f2 brillar\u00e0 per la gran quantitat de radiaci\u00f3 que emana del nucli restant. a mesura que la massa de l'estrella es perd en el medi interestel\u00b7lar, la for\u00e7a gravitacional del sol es fa m\u00e9s petita i m\u00e9s petita, provocant la retirada gradual dels cossos que l'orbiten i la ruptura total del vincle que va mantenir els objectes m\u00e9s a l'\u00f2rbita. aquesta fase gegant vermella sencera s'espera que duri uns set-cents milions d'anys.\n\n\n=== nana blanca, negra i la fi del sistema ===\ndespr\u00e9s de l'expulsi\u00f3 de les capes exteriors de l'estrella, el seu nucli restant continua contractant, per\u00f2 ara la pressi\u00f3 central ja no \u00e9s suficient per donar lloc a nous processos de fusi\u00f3 i generar energia. per aix\u00f2, per l'acci\u00f3 de la gravetat, l'estrella es contrau en certa manera i irradia la seva energia restant, per\u00f2 no \u00e9s capa\u00e7 de realitzar fusi\u00f3 nuclear i produir m\u00e9s llum i calor. la massa restant correspon a nom\u00e9s el trenta per cent de la massa original del sol i les seves dimensions s\u00f3n similars a les de la terra. el sol es converteix ara en estrella nana blanca. els possibles cossos restants del sistema solar entraran en una \u00e8poca de fred profund, ja que el petit nucli que encara es mant\u00e9 lentament allibera la seva energia i la seva lluentor i temperatura disminueixen gradualment durant un per\u00edode que s'est\u00e9n durant uns mil milions d'anys, fins que la brillantor es converteix en extremadament baixa, fins al punt que \u00e9s impossible de detectar a dist\u00e0ncia pels dispositius actuals. el sol es converteix en una nana negra, un objecte fred i fosc que vaga entre altres estrelles sense emetre cap mena de radiaci\u00f3, envoltat de possibles restes del que abans era el sistema solar.\n\n\n== cultura ==\n\nel sistema solar \u00e9s un tema recurrent a la ci\u00e8ncia-ficci\u00f3 com a marc per a les hist\u00f2ries de la literatura i cinema d'aquest g\u00e8nere. en aquest article se citen les connotacions i aparicions m\u00e9s remarcables de cada astre. entre aquests, els viatges imaginaris i exploracions a la lluna de la terra es troben a la literatura del segle xvii. a principis del segle xx, despr\u00e9s de l'augment del desenvolupament cient\u00edfic i tecnol\u00f2gic impulsat per la revoluci\u00f3 industrial, els viatges ficticis a (o des de) altres planetes del sistema solar havien arribat a ser comuns en la ficci\u00f3.\nla literatura primerenca sobre el sistema solar, despr\u00e9s d'especulacions cient\u00edfiques que daten del segle xvii, suposa que cada planeta va acollir les seves pr\u00f2pies formes de vida natives \u2014sovint suposant-les en forma d'humans. la literatura posterior va comen\u00e7ar a acceptar que hi havia l\u00edmits establerts per la temperatura, la gravetat, la pressi\u00f3 i la composici\u00f3 de l'atmosfera, o la pres\u00e8ncia de l\u00edquids que establirien l\u00edmits a la possibilitat de la vida com la coneixem, existent en altres planetes. al segle xix, la lluna es veu com un desert sense aire, incapa\u00e7 de sostenir la vida en la seva superf\u00edcie (l'esperan\u00e7a de vida sota la superf\u00edcie va continuar fins m\u00e9s tard). j\u00fapiter i els planetes m\u00e9s enll\u00e0 eren massa grans, massa freds, i contenen atmosferes compostes de subst\u00e0ncies qu\u00edmiques t\u00f2xiques. mercuri est\u00e0 massa prop del sol i la seva superf\u00edcie s'exposa a temperatures extremes. els asteroides s\u00f3n massa petits i sense aire. a principis del segle xx, les perspectives de vida en el sistema solar es van centrar en venus, els sat\u00e8l\u00b7lits m\u00e9s grans de j\u00fapiter i saturn, i especialment mart.amb l'inici de l'era espacial, les sondes planet\u00e0ries va fer cr\u00e9ixer el dubte sobre la probabilitat de vida extraterrestre en el sistema solar, almenys la vida de qualsevol magnitud major que organismes com els bacteris. a mitjans de la d\u00e8cada de 1960, va ser establert fermament que la vida no podia tenir punt de suport en les superf\u00edcies hostils de mercuri o venus, i que mart amb prou feines podia donar suport cap forma de vida macrosc\u00f2pica en la seva superf\u00edcie, i molt menys una civilitzaci\u00f3 avan\u00e7ada. en la d\u00e8cada de 1980 es va demostrar que les superf\u00edcies dels sat\u00e8l\u00b7lits de j\u00fapiter tamb\u00e9 eren hostils per a la vida. la ficci\u00f3 m\u00e9s recent es va centrar en el sistema solar abordant la seva exploraci\u00f3 amb fins com ara terraformaci\u00f3, l'enginyeria dels planetes per l'habitabilitat humana, amb la possibilitat de qualsevol tipus de vida existent.\n\n\n== resum visual ==\nen aquesta secci\u00f3 es presenta una mostra dels principals cossos del sistema solar, seleccionats per la mida i la qualitat de les imatges, i ordenats per volum. alguns dels objectes omesos s\u00f3n m\u00e9s grans que els que s'inclouen aqu\u00ed, en particular, eris, perqu\u00e8 encara no ha estat fotografiat en alta qualitat.\n\n\n== notes i definicions ==\n\n\n== refer\u00e8ncies ==\n\n\n=== obres i estudis ===\n\n\n=== llocs web ===\n\n\n== bibliografia ==\n\n\n== vegeu tamb\u00e9 ==\norigen dels noms dels planetes\nmoviments de la terra al sistema solar\nretrat de planetes\nn\u00favol de pols interplanet\u00e0ria\nllista d'objectes del sistema solar en equilibri hidroest\u00e0tic\n\n\n== enlla\u00e7os externs ==\nsolar system profile arxivat 2007-07-01 a wayback machine. by nasa's solar system exploration arxivat 2006-04-25 a wayback machine.\nnasa's solar system simulator\nentrada del sistema solar al lloc web de la jpl/nasa arxivat 2016-12-17 a wayback machine.\nsolarviews\nmichael schultz (sistema solar) animaci\u00f3 interactiva (zoom en 145 passos i efectes temporals)\nrevista nostra nau \u00fanica publicaci\u00f3 peri\u00f2dica d'astronomia \u00edntegrament en catal\u00e0\nsolarsystemscope web interactiva per veure el sistema solar"