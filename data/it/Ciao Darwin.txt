Ciao Darwin è un programma televisivo italiano di genere varietà e game show, in onda in prima serata su Canale 5 dal 3 ottobre 1998 con la conduzione di Paolo Bonolis e Luca Laurenti.
Il titolo del programma e i suoi contenuti alludono in chiave ironica e parodistica alla teoria dell'evoluzione di Charles Darwin.


== Il programma ==
Il programma nasce nel 1998 da un'idea di Paolo Bonolis e Stefano Magnaghi: far gareggiare due squadre che rappresentino due categorie umane antitetiche per scoprire quale delle due è più forte, in ossequio alla teoria evoluzionistica di Charles Darwin, ed individuare i connotati e le caratteristiche dell'uomo e della donna del terzo millennio (gli Adamo ed Eva del futuro).


=== Studi televisivi ===


== Storia del programma ==
Il programma parte il 3 ottobre 1998 condotto dallo stesso Bonolis con la partecipazione di Luca Laurenti, protagonista di molti siparietti comici, e di una modella (Annabelle Susanne Brewka) nel ruolo di Madre Natura, con la regia di Beppe Recchia. La sigla è la canzone Matti, composta da Renato Zero e Renato Serio, con testi riadattati per l'uso nella sigla. Nello studio televisivo allestito in forma di arena Bonolis getta allo sbaraglio 100 persone comuni appartenenti a due categorie (50 persone ognuna) in opposizione fra loro, le cui gesta sono valutate dal pubblico. Ogni squadra ha un capitano individuato tra personaggi noti.
Il programma viene riproposto l'anno successivo, nell'autunno del 1999, e chiude nel gennaio 2000 con una media del 27,00% di share.
La terza edizione va in onda nell'autunno 2000, con inizio il 30 settembre e la fine il 23 dicembre.
Dopo tre anni di assenza dai palinsesti, Ciao Darwin ritorna nella primavera con la quarta edizione del 2003.
Nell'autunno del 2007, dopo quattro anni, viene messa in onda la quinta edizione, con il sottotitolo L'anello mancante, il martedì in prima serata tranne per le ultime due puntate, mandate in onda di sabato. A partire da questa edizione e per tutte le successive la regia viene affidata a Roberto Cenci, che sostituisce Beppe Recchia, scomparso nel mese di giugno precedente e ricordato nella prima puntata della quinta edizione.
Nella primavera del 2010 viene realizzata la sesta edizione, in onda il venerdì in prima serata con il sottotitolo La regressione. Questa edizione sarebbe dovuta essere l'ultima, tanto che si concluse con una scena che rappresentava il "funerale" del programma, in cui una Madre Natura vestita a lutto poneva una rosa su una lapide con su scritto: CIAO DARWIN, 03/10/1998 - 21/05/2010, RIPOSA IN PACE.
Nonostante ciò, nell'estate 2012 viene comunicato che Paolo Bonolis avrebbe condotto la settima edizione del programma, prevista inizialmente per la primavera 2013 ma continuamente posticipata e poi cancellata per motivi legati agli elevati costi di produzione. Il programma riesce a tornare in onda solo nella primavera del 2016, con il sottotitolo La resurrezione; la settima edizione si apre riallacciandosi al finale della precedente, con Bonolis e Laurenti che "risorgono" ed escono dalla tomba del programma sotto forma di zombie.
L'ottava edizione è andata in onda sempre di venerdì nella primavera del 2019, con il sottotitolo Terre desolate.
La nona edizione, annunciata nel 2022 e inizialmente prevista per la primavera del 2023, va in onda sempre di venerdì divisa in due parti: la prima parte nell'autunno-inverno della stagione 2023-2024, mentre la seconda parte nella primavera del 2024, con il sottotitolo Giovanni 8,7.


=== Repliche ===
Dato il notevole successo del programma, esso è stato replicato svariate volte dai canali Mediaset. La stessa Canale 5, per diversi anni, nel suo palinsesto estivo, ha trasmesso le puntate di diverse edizioni. Nella prima metà degli anni 2000, invece, fu la rete satellitare Happy Channel a riproporre tutte le puntate delle prime edizioni in diverse fasce orarie. Nell'estate 2008 è stata replicata la quinta edizione (replicata anche su Mediaset Plus), nell'estate 2010 la quarta, nell'estate 2011 la sesta e, infine, nell'estate 2012 nuovamente la quinta. A partire dall'estate 2013, è la rete digitale terrestre Mediaset Extra a trasmettere le repliche di tutte le edizioni del programma. Nell'estate 2016 Canale 5 trasmette in replica nuovamente la sesta edizione, nell'estate 2017 e 2019 la settima e nella primavera ed estate del 2020 prima l'ottava (con ottimi risultati di ascolto) e dopo nuovamente la settima. Nella primavera 2021 furono invece replicate quattro puntate dell'ottava edizione e una della settima edizione con il titolo Ciao Darwin - A grande richiesta. Mediaset Infinity ha in archivio le puntate delle edizioni dalla sesta alla nona.
Quattro puntate non sono più replicate: l'ottava puntata della quarta edizione per rispetto nei confronti di Pietro Taricone, che in quell'occasione era stato capitano degli "studenti", drammaticamente scomparso nel 2010; la terza puntata della quinta edizione, a seguito della morte nel 2011 di Anna Longhi, capitano della squadra dei "genuini" in tale puntata; la sesta e la settima puntata dell'ottava edizione (rimosse anche da Mediaset Infinity), in quanto dei concorrenti rimasero feriti durante il gioco del genodrome.


== Cast ==


=== Madre Natura ===
Il programma vede la partecipazione di Madre Natura, una ragazza molto bella e statuaria (solitamente una modella) che fa girare una palla o un mappamondo per sorteggiare casualmente i concorrenti che devono affrontare le varie prove. La musica che accompagna l'entrata in scena di Madre Natura è intitolata Adiemus, un brano composto dal musicista gallese Karl Jenkins per l'omonimo progetto e pubblicato nell'album Adiemus: Songs of Sanctuary del 1995. Le ragazze che hanno svolto questo ruolo nel corso delle nove edizioni sono state varie, quattro delle quali sono rimaste fisse per l'intera edizione:


=== Padre Natura ===
La figura di Padre Natura, controparte maschile di Madre Natura, quindi anch'egli un ragazzo molto bello e statuario, venne introdotta per la prima volta nella terza edizione, e sporadicamente nelle altre. Anche per lui la musica di entrata in scena è il brano Adiemus.


=== Prime Ballerine e Prime Donne ===
Dalla prima alla quarta edizione, a capitanare il corpo di ballo, sono presenti due Prime Ballerine mentre, dalla quinta edizione, ad affiancare il corpo di ballo sostituendo le Prime Ballerine, sono presenti delle vallette definite Prime Donne (due in ogni edizione):

Prima edizione (1998-1999): le prime ballerine Germana Bonaparte ed Ilaria Ilari; solo per l'ultima puntata Simona Samarelli e Valentina Olla;
Seconda e Terza edizione (1999-2000): le prime ballerine Valentina Olla e Antonella Mosetti;
Quarta edizione (2003): le prime ballerine Valentina Olla e Ilaria Spada;
Quinta edizione (2007): la modella croata Vanja Rupena e la modella serba Nena Ristić;
Sesta edizione (2010): la modella brasiliana Camila Morais e la modella cubana Lisandra Silva Rodríguez;
Settima edizione (2016): la modella italiana Giada Pezzaioli e la ex Miss Paraguay 2013 Guadalupe González;
Ottava edizione (2019): la modella venezuelana Veronica Morales e la modella spagnola Gracia De Torres Vargas.
Nona edizione (2023): le modelle italiane Noemi Pirozzi e Federica Morello.


== Edizioni ==


== Puntate e ascolti ==
Di seguito sono riportate le edizioni con le sfide di ogni puntata. La categoria contrassegnata con il grassetto è la vincitrice della puntata e tra parentesi sono riportati i capitani delle squadre.


=== Prima edizione: Ciao Darwin (1998-1999) ===
La prima edizione è andata in onda dal 3 ottobre 1998 al 23 gennaio 1999 per quindici puntate e prevedeva le seguenti sfide:

1: I 50 membri della squadra sono: Alessandra Canale, Antonio Mago di Arcella Battista, Antonio Zequila, Bruno Lauzi, Claudio Brachino, Corinne Cléry, Corrado Tedeschi, Cristina Quaranta, Davide Mengacci, Divino Otelma, Dong Mei, Federica Panicucci, Franco Oppini, Gabriella Golia, Giampiero Ingrassia, Giorgio Mastrota, Katia Noventa, Luana Ravegnini, Marco Balestri, Mago Alexander, Mago Gabriel, Maria Teresa Ruta, Nini Salerno, Patrizia Rossetti, Ramona Badescu, Rita Forte, Sandra Milo, Susanna Messaggio, Walter Nudo, Wilma De Angelis e Yvonne Sciò.
L'ultimo passaggio di questa prima edizione su Canale 5 risale invece all'estate del 2003, quando al termine della quarta edizione l'ammiraglia Mediaset trasmise le migliori puntate delle tre precedenti edizioni, all'interno di una collana intitolata Ciao Darwin Story.


=== Seconda edizione: Ciao Darwin 2 (1999-2000) ===
La seconda edizione è andata in onda il sabato dal 25 settembre 1999 all'8 gennaio 2000, per quattordici puntate col titolo di Ciao Darwin 2, e prevedeva le seguenti sfide:

2: I 50 membri della squadra sono: Alberto Acierno, Alfonso Pecoraro Scanio, Angelo Altea, Angelo Bonelli, Aniello Di Nardo, Bruno Petrella, Cesare Rizzi, Daniele Franz, Daniele Molgora, Domenico Gramazio, Enrico Ferri, Enzo Savarese, Fabrizio Marconi, Filippo Ascierto, Gianfranco Conte, Giovanni Alemanno, Luca Volontè, Mario Pepe, Mario Pezzoli, Maurizio Gasparri, Michele Baldi, Nicandro Marinacci, Paolo Russo, Piergiorgio Massidda, Roberto Manzione, Roberto Menia, Rosario Mocciaro, Simone Gnaga, Stefano De Lillo, Stefano Signorini e Vincenzo Siniscalchi.
3: I 50 membri della squadra sono: Ambra Orfei, Anna Pettinelli, Antonio "Mago di Arcella" Battista, Chiara Sani, Corinne Cléry, Davide Mengacci, Denny Méndez, Divino Otelma, Edoardo Romano, Enrico Brignano, Federica Moro, Flavia Vento, Gabriella Golia, Giacomo Crosa, Ida Maritan, Jimmy Ghione, Lando Fiorini, Loretta Rossi Stuart, Luana Ravegnini, Mago Alexander, Mago Gabriel, Marco Milano, Maurizio Aiello, Mauro Serio, Rino Tommasi, Rita Forte, Roberto Brunetti, Roberto Da Crema, Solange, Susanna Messaggio, Walter Zenga, Wanna Marchi, Wilma De Angelis e Youma Diakite.
Questa edizione ha avuto un ascolto medio pari a 5 915 000 telespettatori e ha registrato la percentuale del 26,70% di share.


=== Terza edizione: Ciao Darwin 3 (2000) ===
La terza edizione è andata in onda dal 30 settembre al 23 dicembre 2000, per tredici puntate col titolo di Ciao Darwin 3, e prevedeva le seguenti sfide:

4: I 50 membri della squadra sono: Ambra Orfei, Anna Pettinelli, Arianna David, Carmen Russo, Chiara Sani, Davide Mengacci, Dong Mei, Eleonora Benfatto, Francesca Piri, Giacomo Crosa, Lorenzo Battistello, Lory Del Santo, Luana Ravegnini, Manila Nazzaro, Marco Predolin, Patrizia Pellegrino, Roberta Beta, Sergio Volpini, Stefano Tacconi, Wilma De Angelis e Wendy Windham.
5: Questa è una puntata speciale in cui le squadre di sfidanti erano composte da bambini (di cui alcuni partecipanti erano provenienti dalle prime due edizioni di Chi ha incastrato Peter Pan?); quasi tutte le prove del gioco furono riadattate per l'occasione.
Una delle novità di questa edizione è stata la presentazione di un momento vintage musicale durante il quale in studio veniva ospitato un artista celebre negli anni settanta con la sua hit indimenticabile.


=== Quarta edizione: Ciao Darwin 4 (2003) ===
La quarta edizione è andata in onda dal 28 marzo al 30 maggio 2003 per dieci puntate col titolo di Ciao Darwin 4 e prevedeva le seguenti sfide:

Nota: La puntata Il meglio venne anche replicata il venerdì 29 agosto dello stesso anno.
Una novità di questa edizione era la messa in onda di spunti riflessivi riguardanti le due categorie sfidanti mediante brevi spezzoni cinematografici e/o televisivi, i quali erano mostrati in ogni puntata prima della pubblicità, ed erano contenuti ne Il Senso della Vita, ovvero il segmento da cui poi sarebbe nato il futuro omonimo programma (ideato e condotto da Paolo Bonolis). Gli allora autori furono Michele Afferrante e Filippo Mauceri.


=== Quinta edizione: Ciao Darwin 5 - L'anello mancante (2007) ===
La quinta edizione è andata in onda dal 18 settembre al 15 dicembre 2007 per tredici puntate col titolo di Ciao Darwin - L'anello mancante e prevedeva le seguenti sfide:

Nelle prime sette puntate vennero inscenati degli improbabili "documentari", con tema propedeutico alla prova coreografica, in cui Bonolis leggeva racconti riguardanti personaggi, luoghi ed animali realmente esistenti ma con nomi decisamente equivoci, che Laurenti mimava in modo ridicolo ed interpretandoli in modo errato, incappando in facili doppi sensi a scopo comico; i "documentari" iniziavano sempre con la frase "È primavera", con Laurenti che sbatteva le braccia ed imitava un cinguettio, e si concludevano sempre con l'imitazione della bavosa.
In due puntate furono invitati, come ospiti speciali, due noti fisici: Luciano Maiani nella seconda ed Edoardo Boncinelli nella terza.
A due edizioni di distanza tornò il momento vintage musicale, con l'ospitata di un artista celebre che si esibiva in una sua famosa hit; questa volta il tema erano gli anni ottanta. Delle piccole eccezioni si ebbero solo in tre puntate: nella 7ª e 9ª puntata ci furono rispettivamente Michael Bublé e Craig David, mentre nella 12ª puntata si esibirono in playback i "The Laurentis" (band composta da Luca Laurenti e dai suoi cloni), cioè una band parodia degli Earth, Wind & Fire con il celebre brano September.


=== Sesta edizione: Ciao Darwin 6 - La regressione (2010) ===
La sesta edizione è andata in onda dal 19 marzo al 21 maggio 2010 per dieci puntate col titolo di Ciao Darwin 6 - La regressione, con le seguenti sfide, tutte miste (unica volta nel programma):

Alcuni dei 50 membri della squadra sono: Éva Henger, Fedro Francioni, Francesca Cipriani, Francesco Gullo, George Leonard, Gianluca Zito, Maicol Berti, Omar Monti, Pasquale Laricchia, Raffaello Tonon, Roberto Mercandalli, Salvo Veneziano, Veronica Ciardi e Raoul Elvio Tulli.
Gli Highlights di ogni puntata sono accompagnati dal brano Smile di Ben DJ: nel video musicale della canzone sono presenti diverse modelle famose, quali Nina Seničar, Lisandra Silva Rodriguez (una delle vallette dell'edizione) e altre. Ben DJ stesso (insieme alla cantante Karma B) fu anche uno di quattro ospiti musicali nel momento dance party.


=== Settima edizione: Ciao Darwin 7 - La resurrezione (2016) ===
La settima edizione è andata in onda dal 18 marzo al 6 maggio 2016 per otto puntate di venerdì col titolo di Ciao Darwin 7 - La resurrezione, con le seguenti sfide:

Gli Highlights di ogni puntata sono accompagnati dal brano Fireball di Pitbull.
In questa edizione sono state introdotte tre diverse novità: la prima è il cameo dei personaggi della webserie Pupazzo Criminale (creata e diretta dal duo comico Lillo & Greg), poi un nuovo sito web che permette di interagire con la trasmissione, e infine i Ciao Darwin Awards.


=== Ottava edizione: Ciao Darwin 8 - Terre desolate (2019) ===
L'ottava edizione è andata in onda dal 15 marzo al 31 maggio 2019 per dieci puntate di venerdì più uno speciale col titolo di Ciao Darwin 8 - Terre desolate, con le seguenti sfide:

Gli Highlights sono accompagnati dal brano Don't Worry dei Madcon per le prime tre puntate, e dal brano Can't Stop the Feeling! di Justin Timberlake dalla quarta puntata in poi. La sigla di apertura della puntata dei Darwin di Donatello ha come brano Euphoria di Loreen.


=== Nona edizione: Ciao Darwin 9 - Giovanni 8,7 (2023-2024) ===

La nona edizione va in onda dal 24 novembre 2023 per dieci puntate di venerdì col titolo di Ciao Darwin 9 - Giovanni 8,7. Questa edizione è divisa in due parti: la prima parte va in onda fino al 22 dicembre, mentre la seconda andrà in onda nella primavera del 2024, con le seguenti sfide:

Gli Highlights di ogni puntata sono accompagnati dal brano Baby Don't Hurt Me di David Guetta, Anne-Marie e Coi Leray.


== Audience ==


== Tipologie di sfide ==
Nota: Nella terza edizione avrebbero dovuto essere in cantiere quattro sfide, che furono però scartate da Paolo Bonolis stesso: Militari vs. Obiettori, Polizia vs. Carabinieri, Guardie vs. Ladri e Animalisti vs. Cacciatori. Un'altra sfida scartata si ebbe nella seconda edizione, ossia Sinistra vs. Destra.


== Meccanismo ==
Ogni puntata consiste in prove di abilità, intelligenza e cultura generale, con l'intento di riprodurre, ma con esiti volutamente ridicoli, il meccanismo di selezione naturale teorizzato da Charles Darwin. Ad ogni prova viene dato un punteggio tramite votazione del pubblico in sala, composto da 200 persone (300 persone nella quinta edizione), assegnando alle squadre 1 punto per ogni voto a loro favore ricevuto dal pubblico. La somma dei punti alla fine delle varie prove determina la categoria in vantaggio prima dell'ultimo gioco, quello dei cilindroni. Le prove proposte frequentemente a Ciao Darwin sono le seguenti, alcune delle quali sempre presenti:


== Autori ==
Federico Moccia (1998-2000, 2003, 2007, 2010, 2016, 2019)
Federico Lampredi (1998-2000, 2003, 2007, 2010, 2023-2024)
Marco Luci (1998-2000, 2003, 2007, 2010)
Stefano Jurgens (2000, 2003, 2016, 2019)
Sergio Rubino (2007, 2010, 2016, 2019)
Marco Salvati (2010, 2016, 2019, 2023-2024)
Alessandro Vitale (1998-2000, 2003)
Stefano Santucci (2000, 2003, 2007)
Barbara De Simone, Tiziana Orsini (2010, 2016, 2019)
Christian Monaco (2007, 2023-2024)
Nicola Brunialti, Sandro Fedele (2016, 2019)
Simona Forlini, Massimo Righini (2007)
Michele Afferrante, Paolo Lizza, Filippo Mauceri, Alberto Tovaglia (2010)
Andrea Arinci, Roberto Cenci, Carmine D'Andreano, Silvia Lagravinese, Anna Maria Negri, Giuseppe Scagliola (2023-2024)


== Spin-off ==
Ciao Darwin Story, andato in onda nel 2003 su Canale 5. Si tratta di repliche del meglio delle prime tre edizioni del programma.
Ciao Darwin - A grande richiesta, andato in onda tra marzo e aprile 2021 su Canale 5. Si tratta di repliche di cinque puntate del programma (quattro dell'ottava edizione e una della settima edizione).


== Puntate speciali ==
Ciao Darwin - Istruzioni per l'uso, andato in onda il 25 maggio 2010 su La5. Si tratta di una puntata speciale nella quale è stato mostrato il backstage relativo alle fasi di realizzazione del programma, sono stati svelati gran parte dei retroscena e sono state mandate in onda le interviste agli autori e a tutto lo staff del programma.
Ciao Darwin - A spasso nel tempo, andato in onda nel 2015 su Mediaset Extra. Si tratta di uno speciale nel quale sono stati mostrati degli spezzoni dell'omonima sfida del programma.
Ciao Darwin - Speciale Madre Natura, andato in onda il 10 marzo 2019 su Canale 5. Si tratta di uno speciale nel quale è stata ripercorsa la storia della figura di Madre Natura nel programma, con anche delle interviste ad alcune ragazze che hanno svolto questo ruolo; sono inoltre stati mandati in onda degli spezzoni dei casting per scegliere coloro che avrebbero interpretato Madre Natura nell'ottava edizione.
Ciao Darwin - Darwin di Donatello 2019, andato in onda il 31 maggio 2019 su Canale 5. Si tratta di una puntata speciale trasmessa la settimana successiva all'ultima puntata dell'ottava edizione, nella quale sono stati consegnati gli omonimi premi ai migliori concorrenti di quell'edizione.


== Incidenti ==


=== Rottura del cilindrone ===
Nella quinta puntata della sesta edizione, in cui si sfidavano Al di qua e Aldilà e andata in onda il 16 aprile 2010, si verificò un incidente nella prova dei cilindroni: uno dei cilindroni iniziò a perdere acqua da un foro e poi si ruppe del tutto, con l'acqua che travolse Laurenti, il quale stava tentando di chiudere il foro ed allagò lo studio. Né Laurenti né la concorrente coinvolta, ad ogni modo, rimediarono ferite, e se la cavarono solo con un grande spavento.
Bonolis, nonostante la difficoltà nel rimanere in piedi sul bagnato (indossando scarpe con suole di cuoio), concluse la puntata facendo le domande mancanti e annunciando la categoria vincitrice. A causa di questo episodio, solo per le restanti puntate di cotale edizione, la struttura dei cilindroni e la modalità del gioco vennero modificati per maggiore sicurezza (i cilindroni, fino a quel momento dotati di porta, ne furono privati, facendo entrare i concorrenti dall'alto tramite un argano con imbragatura).


=== L'infortunio di Gabriele Marchetti ===
Durante la registrazione dell'ottava puntata dell'ottava edizione (andata poi in onda come settima puntata il 3 maggio 2019), un concorrente della categoria dei Finti giovani, Gabriele Marchetti, 54 anni, è rimasto vittima di un grave infortunio mentre correva sui rulli durante la prova del Genodrome, procurandosi lo schiacciamento di alcune vertebre e rimanendo gravemente paralizzato (conservando la mobilità solamente di uno dei due avambracci e delle dita delle mani).. L'esibizione del concorrente è stata successivamente tagliata dal montaggio. In merito a ciò ne susseguì un'indagine da parte della procura di Roma, con anche l'accusa ai suoi danni contro quattro persone tra addetti ai lavori del programma e dirigenti Mediaset, i quali sono stati tutti definitivamente assolti perché «il fatto non sussiste».


== Ciao Darwin Awards / Darwin di Donatello ==
Durante l'ultima puntata della settima edizione (2016) Paolo Bonolis consegnò per la prima volta i Ciao Darwin Awards (parodia dei premi Oscar), che erano dei premi per i concorrenti divisi in tre categorie: miglior look, miglior performance e concorrente dell'anno. Venne inoltre inserita una categoria speciale detta Onan Academy, per chi veniva votato solo dallo staff del programma. La madrina per il miglior look e la miglior performance è stata l'attrice Vittoria Schisano, mentre per il concorrente dell'anno è stata la Madre Natura di quella puntata, Jenny Watwood. Il riconoscimento del premio consisteva in un casco di banane su un piedistallo dorato con su scritta la categoria. Ognuna di esse (tranne l'Onan Academy) aveva avuto tre nomination.

L'assegnazione dei premi è stata riproposta nell'ottava edizione (2019) col titolo di Darwin di Donatello (parodia dei David di Donatello), ma questa volta in una puntata speciale interamente dedicata che è stata mandata in onda il 31 maggio 2019, ovvero una settimana dopo l'ultima puntata della stagione; si è trattato di una puntata in cui non ci sono state squadre in gara e non sono state svolte prove, nella quale sono stati ripercorsi i momenti salienti dell'edizione e sono stati consegnati i suddetti premi. Il premio consiste in un David barbuto che tiene un casco di banane e la giuria è composta dai partecipanti delle precedenti puntate.


== Controversie ==
Il programma è stato spesso oggetto di critiche ed accuse di essere "trash". Molto criticata è stata la puntata Omosessuali vs. Eterosessuali della seconda edizione, sia da parte dell'opinione pubblica che dall'allora non ancora vicepresidente di Mediaset Pier Silvio Berlusconi. L'uso degli animali, più o meno pericolosi, nelle prove di coraggio è stato criticato da diverse associazioni animaliste, tra cui la PETA.Inoltre, la settima edizione scatenò polemiche ancora prima di andare in onda, a causa delle categorie di concorrenti richieste durante i provini, tra le quali persone omosessuali e eterosessuali contrarie ai diritti dei gay (che poi hanno fatto parte della sfida Normali vs. Diversi) e persone straniere o italiane contrarie all'integrazione degli stranieri in Italia (che poi hanno fatto parte della sfida Italiani vs. Stranieri).


== Esportazione del format ==
Il format di Ciao Darwin, creato interamente in Italia, è stato venduto anche a reti di altri paesi, elencati di seguito mediante questa lista, tramite la società di distribuzione internazionale Distraction Formats.

Sempre tramite questa società, la trasmissione è stata acquistata anche in altri cinque paesi: Canada (Québec), Francia, Libano, Russia ed Stati Uniti d'America, ma le loro versioni non hanno mai visto la luce per vari motivi.


== Note ==


== Bibliografia ==
Joseph Baroni. Dizionario della Televisione, pagg 96-97. Raffaello Cortina Editore. ISBN 88-7078-972-1.


== Voci correlate ==
Paolo Bonolis
Luca Laurenti


== Altri progetti ==

 Wikiquote contiene citazioni di o su Ciao Darwin


== Collegamenti esterni ==

 Sito ufficiale, su ciaodarwin.mediaset.it. 
(EN) Ciao Darwin, su IMDb, IMDb.com.