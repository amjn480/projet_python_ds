"zakon krzy\u017cacki, zakon niemiecki, zakon szpitala naj\u015bwi\u0119tszej marii panny domu niemieckiego w jerozolimie (\u0142ac. ordo domus sanctae mariae theutonicorum) \u2013 jeden z trzech najwi\u0119kszych, obok joannit\u00f3w i templariuszy, chrze\u015bcija\u0144skich zakon\u00f3w rycerskich, kt\u00f3re powsta\u0142y na fali krucjat w xi i xii wieku. sprowadzony w 1226 na mazowsze przez konrada mazowieckiego, by zapewni\u0107 obron\u0119 posiad\u0142o\u015bci piastowskich przed prusami, dokona\u0142 ich podboju i chrystianizacji, opanowa\u0142 militarnie obszary p\u00f3\u017aniejszych prus wschodnich oraz dzisiejszej \u0142otwy i estonii tworz\u0105c z tych ziem w\u0142asne pa\u0144stwo. zakon podbi\u0142 tak\u017ce niekt\u00f3re tereny polski i litwy.\n\n\n== struktura zakonu w dobie jego rozkwitu w prusach ==\n\nspo\u0142eczno\u015b\u0107 zakonna sk\u0142ada\u0142a si\u0119 z braci-rycerzy, braci-kap\u0142an\u00f3w i braci-s\u0142u\u017cebnych. rycerze sprawowali w\u0142adz\u0119 i tworzyli kast\u0119 wy\u017csz\u0105, kap\u0142ani spe\u0142niali swe pos\u0142ugi w poszczeg\u00f3lnych konwentach zakonu, za\u015b s\u0142u\u017cebnikami byli z regu\u0142y podoficerowie sk\u0142adaj\u0105cy albo \u015bluby wieczyste, albo okresowe, na czas s\u0142u\u017cby. obok tych trzech grup braci istnieli r\u00f3wnie\u017c p\u00f3\u0142bracia, czyli wszyscy s\u0142udzy i dobrodzieje zakonu.\npa\u0144stwo zakonu krzy\u017cackiego mia\u0142o teokratyczn\u0105 struktur\u0119 pa\u0144stwow\u0105, na szczycie kt\u00f3rej sta\u0142 wielki mistrz, kt\u00f3ry by\u0142 wybierany do\u017cywotnio przez kapitu\u0142\u0119 generaln\u0105 sk\u0142adaj\u0105c\u0105 si\u0119 z mistrz\u00f3w krajowych i dalszych wysokich dostojnik\u00f3w. w\u0142adza wielkiego mistrza by\u0142a niemal absolutna, aczkolwiek w kluczowych kwestiach politycznych (rozpoczynanie wojny, podpisywanie uk\u0142ad\u00f3w itd.) musia\u0142 on uzyskiwa\u0107 zgod\u0119 kapitu\u0142y. cz\u0142onkowie kapitu\u0142y rekrutowali si\u0119 z og\u00f3\u0142u rycerzy, nie byli jednak demokratycznie wybierani, lecz powo\u0142ywa\u0142a ich do swojego sk\u0142adu sama kapitu\u0142a, w miar\u0119 powstawania w niej wakatu, zwykle na skutek \u015bmierci jednego z jej cz\u0142onk\u00f3w. kapitu\u0142a wybiera\u0142a najwa\u017cniejszych dygnitarzy, kt\u00f3rzy pe\u0142nili funkcj\u0119 rz\u0105du zakonu:\n\nwielki komtur \u2013 pe\u0142ni\u0105cy funkcj\u0119 ministra gospodarki i spraw wewn\u0119trznych, zast\u0119pca wielkiego mistrza; funkcj\u0119 t\u0119 piastowa\u0142 komtur malborski;\nwielki marsza\u0142ek zakonu krzy\u017cackiego \u2013 pe\u0142ni\u0105cy funkcj\u0119 ministra wojny; funkcj\u0119 t\u0119 piastowa\u0142 komtur kr\u00f3lewiecki;\nwielki szpitalnik \u2013 pe\u0142ni\u0105cy funkcj\u0119 ministra dyplomacji (a teoretycznie zajmuj\u0105cy si\u0119 dzia\u0142alno\u015bci\u0105 charytatywn\u0105 zakonu); funkcj\u0119 t\u0119 piastowa\u0142 komtur elbl\u0105ski;\nwielki skarbnik \u2013 zajmuj\u0105cy si\u0119 finansami zakonu;\nwielki mincerz \u2013 odpowiedzialny za opiek\u0119 nad uzbrojeniem, ko\u0144mi i stanem twierdz;\nwielki szafarz \u2013 odpowiedzialny za handel; funkcj\u0119 t\u0119 piastowa\u0142 komtur dzierzgo\u0144ski;opr\u00f3cz tych urz\u0119d\u00f3w, w poszczeg\u00f3lnych prowincjach zakonu funkcjonowali komturzy krajowi, kt\u00f3rzy mieli wok\u00f3\u0142 siebie lokalne kapitu\u0142y i lokalnych dygnitarzy.\npodporz\u0105dkowani byli im szeregowi rycerze zakonni. rycerze ci wywodzili si\u0119 wy\u0142\u0105cznie ze szlacheckich rodzin niemieckich. przy przyjmowaniu zwracano uwag\u0119 na ich pochodzenie, natomiast bez znaczenia by\u0142o ich wcze\u015bniejsze \u017cycie. na mocy przywileju papie\u017ca honoriusza iii przyj\u0119cie w poczet zakonu chroni\u0142o przed odpowiedzialno\u015bci\u0105 prawn\u0105 za wcze\u015bniejsze czyny we wszystkich pa\u0144stwach chrze\u015bcija\u0144skich. nic wi\u0119c dziwnego, \u017ce cz\u0142onkami zakonu zostawali cz\u0119sto szlachetnie urodzeni bandyci. rycerze byli zaopatrywani w zbroj\u0119, konia i pe\u0142ny rynsztunek rycerski na koszt zakonu. na zbrojach nosili bia\u0142e p\u0142aszcze z czarnym w\u0105skim krzy\u017cem. wszystkie wy\u017csze funkcje zakonne mogli pe\u0142ni\u0107 wy\u0142\u0105cznie rycerze.\nzale\u017cna od zakonu by\u0142a wi\u0119kszo\u015b\u0107 ludno\u015bci ch\u0142opskiej i mieszcza\u0144skiej.\nna dole hierarchii stali u\u017cywani do najci\u0119\u017cszych prac niewolnicy, kt\u00f3rzy pochodzili z ludno\u015bci podbitej lub zostali porwani w trakcie wojen.\n\n\n== historia zakonu ==\n\n\n=== pocz\u0105tki ===\npocz\u0105tki zakonu krzy\u017cackiego to okres iii krucjaty i obl\u0119\u017cenia akki w 1190 roku, w trakcie kt\u00f3rego rycerze krzy\u017cowi pochodzenia niemieckiego za\u0142o\u017cyli przy szpitalu zorganizowanym przez mieszczan z bremy i lubeki nieformalne stowarzyszenie, kt\u00f3re mia\u0142o opiekowa\u0107 si\u0119 rannymi i chorymi niemcami. spowodowane by\u0142o to tym, \u017ce wcze\u015bniej powsta\u0142e zakony templariuszy i joannit\u00f3w, mimo \u017ce powinny opiekowa\u0107 si\u0119 wszystkimi krzy\u017cowcami, w pierwszej kolejno\u015bci troszczy\u0142y si\u0119 o swoich krajan. ksi\u0105\u017c\u0119 szwabski fryderyk v przekaza\u0142 owemu stowarzyszeniu niemiecki szpital przeniesiony z jerozolimy do akki,  wymuszaj\u0105c jednocze\u015bnie na jego cz\u0142onkach z\u0142o\u017cenie \u015blub\u00f3w czysto\u015bci. szpital mia\u0142 oficjaln\u0105 nazw\u0119 szpitala naj\u015bwi\u0119tszej marii panny przy domu niemieckim w jerozolimie i od jego nazwy powsta\u0142a te\u017c nazwa bractwa szpitalnego, gdy w 1191 papie\u017c klemens iii oficjalnie zatwierdzi\u0142 jego istnienie. po zdobyciu akki papie\u017c przyzna\u0142 bractwu rozleg\u0142e dobra wok\u00f3\u0142 tego miasta i instytucja ta zacz\u0119\u0142a szybko powi\u0119ksza\u0107 swoje szeregi.\ncesarz rzymski henryk vi hohenstauf postanowi\u0142 wykorzysta\u0107 bractwo do swoich cel\u00f3w i nada\u0142 mu kolejne ziemie w po\u0142udniowych w\u0142oszech w 1197 roku, a by\u0142y to szpitale w barletcie i palermo. a tak\u017ce wyjedna\u0142 u papie\u017ca celestyna iii przyznanie bractwu statusu pe\u0142nego zakonu rycerskiego, co nast\u0105pi\u0142o ok. 1198 r. poza przyznaniem nowego statusu papie\u017c zwolni\u0142 dodatkowo ziemie zakonne od dziesi\u0119ciny.\nwz\u00f3r stanowi\u0142y dla\u0144 wcze\u015bniej istniej\u0105ce zakony joannit\u00f3w i templariuszy, gromadz\u0105ce rycerzy z zachodniej i po\u0142udniowej europy, maj\u0105ce ogromne bogactwa i znaczenie polityczne. bia\u0142y p\u0142aszcz przekre\u015blony czarnym krzy\u017cem sta\u0142 si\u0119 znamieniem wyr\u00f3\u017cniaj\u0105cym niemieckich rycerzy-mnich\u00f3w. po \u015bmierci henryka vi i niepowodzeniach krucjaty, zakon zacz\u0105\u0142 prze\u017cywa\u0107 kryzys.\nponowny rozp\u0119d zakonowi nada\u0142 czwarty z kolei wielki mistrz zakonu hermann von salza, kt\u00f3ry drog\u0105 cierpliwych dzia\u0142a\u0144 dyplomatycznych wyjednywa\u0142 u papie\u017cy i cesarzy kolejne przywileje i dobra na terenie w\u0142och, niemiec i palestyny, dzi\u0119ki czemu zakon sta\u0142 si\u0119 prawdziw\u0105 pot\u0119g\u0105 ekonomiczn\u0105 i polityczn\u0105, znacznie wyprzedzaj\u0105c joannit\u00f3w i templariuszy. dzi\u0119ki nadaniom cesarza fryderyka ii zakon posiada\u0142 liczne dobra na sycylii, posiad\u0142o\u015bci w brindisi, bari, barletcie, palermo. w 1212 r. kr\u00f3l armenii podarowa\u0142 zakonowi twierdz\u0119 amudain. w 1219 r. w trakcie v wyprawy krzy\u017cowej zakonnicy mieli znacz\u0105cy udzia\u0142 w obl\u0119\u017ceniu damietty. s\u0142awa ich czyn\u00f3w spowodowa\u0142a wiele nada\u0144 w europie. konwenty zakonu powsta\u0142y przy posiad\u0142o\u015bciach w wenecji, parmie, padwie, bolonii, friuli. du\u017ce donacje zakon otrzyma\u0142 te\u017c w hesji, turyngii, nadrenii i frankonii. w 1228 r. zakon rozpocz\u0105\u0142 budow\u0119 zamku montfort, a w 1229 otrzyma\u0142 szpital w jerozolimie. opr\u00f3cz licznych nada\u0144 w akce, antiochii, sydonie, trypolisie, jafie zakon otrzyma\u0142 te\u017c baroni\u0119 sydon. wielki mistrz zyska\u0142 te\u017c szczeg\u00f3ln\u0105 przychylno\u015b\u0107 honoriusza iii, kt\u00f3ry nada\u0142 krzy\u017cakom 113 przywilej\u00f3w.\ndla hermanna von salza by\u0142o to jednak za ma\u0142o. jego ambicj\u0105 by\u0142o stworzenie niezale\u017cnego pa\u0144stwa zakonnego. zdawa\u0142 sobie spraw\u0119, \u017ce zdobycze na terenie palestyny s\u0105 nietrwa\u0142e i stara\u0142 si\u0119 znale\u017a\u0107 zakonowi nowe lokum. najpierw by\u0142 to po\u0142udniowo-wschodni siedmiogr\u00f3d, gdzie kr\u00f3l w\u0119gierski andrzej ii zaprosi\u0142 zakon dla obrony swoich wschodnich rubie\u017cy przed koczowniczymi plemionami kuman\u00f3w. w 1212 (lub 1211) roku kr\u00f3l nada\u0142 im ziemi\u0119 borsa w formie uposa\u017cenia (beneficjum). krzy\u017cacy budowali tam zamki oraz sprowadzali niemieckich osadnik\u00f3w. jeden z nich nazwali marienburg (dzi\u015b feldioara w rumunii). w 1224 r. krzy\u017cacy podj\u0119li pr\u00f3b\u0119 uwolnienia si\u0119 spod zale\u017cno\u015bci lennej od kr\u00f3la w\u0119gier i przekazania dzier\u017cawionych d\u00f3br \u2013 jako lenno \u2013 papiestwu. w 1225 r. zostali za to wygnani przez kr\u00f3la, kt\u00f3rego popar\u0142 episkopat w\u0119gierski.\n\n\n=== dzia\u0142alno\u015b\u0107 na ziemi che\u0142mi\u0144skiej, micha\u0142owskiej i w prusach ===\nna pocz\u0105tku xiii wieku, w latach 1222\u20131223 ksi\u0105\u017c\u0119ta: w\u0142adys\u0142aw odonic (wielkopolska), konrad mazowiecki, m\u015bciw\u00f3j i (ksi\u0105\u017c\u0119 gda\u0144ski), leszek bia\u0142y (ksi\u0105\u017c\u0119 krakowski) i henryk brodaty (ksi\u0105\u017c\u0119 \u015bl\u0105ski) prowadzili si\u0142ow\u0105 akcj\u0119 chrystianizacyjn\u0105 na terenach prus. akcj\u0119 prowadzi\u0142 te\u017c opat zakonu cysters\u00f3w w \u0142eknie i zakon rycerski braci dobrzy\u0144skich, powo\u0142any w tym celu przez ksi\u0119cia konrada. akcje nie przynios\u0142y jednak spodziewanych efekt\u00f3w. wielkie zaanga\u017cowanie w si\u0142ow\u0105 chrystianizacj\u0119 prus ksi\u0105\u017c\u0105t polskich \u2013 konrada mazowieckiego i henryka brodatego, inspirowane by\u0142o przez papie\u017ca honoriusza iii, kt\u00f3ry chcia\u0142 za\u0142o\u017cy\u0107 w prusach pa\u0144stwo ko\u015bcielne. cel ten chcia\u0142 osi\u0105gn\u0105\u0107 z pomoc\u0105 cysters\u00f3w i ksi\u0119cia gda\u0144skiego \u015bwi\u0119tope\u0142ka, popieraj\u0105c go w jego d\u0105\u017ceniach uniezale\u017cnienia si\u0119 od polski.\nw 1226 konrad mazowiecki zaprosi\u0142, za namow\u0105 jadwigi \u015bl\u0105skiej, zakon na swoje ziemie, przyznaj\u0105c mu w dzier\u017caw\u0119 ziemi\u0119 che\u0142mi\u0144sk\u0105 oraz ziemi\u0119 micha\u0142owsk\u0105. pomimo tego konrad zachowa\u0142 ca\u0142o\u015b\u0107 swoich prerogatyw ksi\u0105\u017c\u0119cych. ziemia che\u0142mi\u0144ska i micha\u0142owska mia\u0142a stanowi\u0107 dla zakonu baz\u0119 do rozpocz\u0119cia walk z plemionami prus\u00f3w, kt\u00f3re zagra\u017ca\u0142y p\u00f3\u0142nocnym rubie\u017com mazowsza. jednocze\u015bnie zakon jako wykrystalizowana ju\u017c organizacja rycerska niezale\u017cna od biskupa pruskiego chrystiana stanowi\u0142 dla tego ostatniego powa\u017cn\u0105 konkurencj\u0119. p\u00f3\u017aniejsze porozumienia chrystiana z krzy\u017cakami nie oznacza\u0142y poddania si\u0119 tych ostatnich jego woli. wr\u0119cz przeciwnie, zakon z pomoc\u0105 zw\u0142aszcza legata papieskiego wilhelma z modeny podwa\u017ca\u0142 stanowisko biskupa pruskiego, a\u017c w ko\u0144cu uda\u0142o mu si\u0119 przej\u0105\u0107 kontrol\u0119 nad misj\u0105 w prusach, chrystianowi pozostawiaj\u0105c tylko jedno z trzech biskupstw utworzonych na terenie prus, kt\u00f3re mia\u0142 sobie wybra\u0107 (czego nie zd\u0105\u017cy\u0142 ju\u017c zrobi\u0107, gdy\u017c nagle zmar\u0142).\nw 1234 r. wsp\u00f3\u0142prac\u0119 konrada mazowieckiego z krzy\u017cakami zak\u0142\u00f3ci\u0142 powa\u017cnie najazd zaproszonego przez nich do walki z prusami margrabiego mi\u015bni henryka, kt\u00f3ry napad\u0142 na stolic\u0119 ksi\u0119stwa mazowieckiego p\u0142ock i spali\u0142 tamtejsz\u0105 katedr\u0119. postawi\u0142o to w bardzo niekorzystnym po\u0142o\u017ceniu zakon, kt\u00f3ry po wcieleniu braci dobrzy\u0144skich nieopatrznie przej\u0105\u0142 bez zgody konrada przekazan\u0105 tym ostatnim ziemi\u0119 dobrzy\u0144sk\u0105. zaostrzy\u0142o to reakcj\u0119 konrada, kt\u00f3ry odebra\u0142 zakonowi wszystkie nadane ziemie. dlatego krzy\u017cacy postarali si\u0119 u cesarza fryderyka ii, aby wyda\u0142 im w 1235 roku tzw. \u201ez\u0142ot\u0105 bull\u0119\u201d (antydatowan\u0105 na 1226 r.), kt\u00f3ra potwierdza\u0142a nadanie krzy\u017cakom ziemi che\u0142mi\u0144skiej oraz micha\u0142owskiej, jednak nie jako lenna konrada mazowieckiego, ale jako suwerennych w\u0142a\u015bcicieli dzielnicy. z\u0142ota bulla dostarczy\u0142a argument\u00f3w legatowi papieskiemu, kt\u00f3re pozwoli\u0142y na obron\u0119 zakonu w sporze z konradem mazowieckim. dzi\u0119ki temu uda\u0142o si\u0119 legatowi papieskiemu \u2013 wilhelmowi z modeny doprowadzi\u0107 w dniu 19 pa\u017adziernika 1235 r. do zawarcia ugody konrada z w\u0142adzami zakonu. zgodnie z jej tre\u015bci\u0105 konrad powt\u00f3rnie przekaza\u0142 krzy\u017cakom ziemi\u0119 che\u0142mi\u0144sk\u0105, micha\u0142owsk\u0105 i okr\u0119g nieszawski, natomiast zakon zwr\u00f3ci\u0142 konradowi ziemi\u0119 dobrzy\u0144sk\u0105.\nsprowadzeni krzy\u017cacy wygrali rywalizacj\u0119 z cystersami o misj\u0119 w prusach, a ksi\u0105\u017c\u0119ta polscy razem z krzy\u017cakami w 1242 r. zawarli uk\u0142ad o podziale pomorza gda\u0144skiego i rozpocz\u0119li wojn\u0119 zwan\u0105 pi\u0119tnastoletni\u0105, kt\u00f3ra jednak polsce nie przynios\u0142a odzyskania wp\u0142yw\u00f3w na pomorzu.\nopr\u00f3cz nap\u0142ywu kolejnych braci, zakon uzyska\u0142 tak\u017ce wsparcie papie\u017ca \u2013 wyprawy przeciw prusom zyska\u0142y rang\u0119 krucjat, w kt\u00f3rych brali udzia\u0142 tak\u017ce polscy ksi\u0105\u017c\u0119ta. w 1235 r. do krzy\u017cak\u00f3w przy\u0142\u0105czyli si\u0119 bracia dobrzy\u0144scy, a w 1237 r. zakon kawaler\u00f3w mieczowych zawar\u0142 z nimi sojusz polityczno-militarny, b\u0119d\u0105cy uni\u0105 tych dw\u00f3ch zakon\u00f3w.\n\n\n==== i etap podboju prus ====\nod 1230 do 1249 r. zakon, dzi\u0119ki stale nap\u0142ywaj\u0105cemu wsparciu i posi\u0142kom przysy\u0142anym przez fryderyka ii, zdo\u0142a\u0142 ca\u0142kowicie zaj\u0105\u0107 i spacyfikowa\u0107 dawne tereny prus\u00f3w a\u017c do rzeki pas\u0142\u0119ki (pomezania, czyli prusy g\u00f3rne). system walki krzy\u017cak\u00f3w polega\u0142 na stopniowym eliminowaniu rozproszonych gniazd oporu prus\u00f3w i umacnianiu dopiero co zdobytej w\u0142adzy terrorem prowadzonym z systemu b\u0142yskawicznie budowanych fortyfikacji.\npodbijanie pomezanii spowodowa\u0142o wybuch i powstania prus\u00f3w, kt\u00f3rych popar\u0142 ksi\u0105\u017c\u0119 pomorski \u015bwi\u0119tope\u0142k, wypowiadaj\u0105c wojn\u0119 krzy\u017cakom w 1242 r. w zwi\u0105zku z porwaniem przez zakonnik\u00f3w jego syna m\u015bciwoja, ksi\u0105\u017c\u0119 \u015bwi\u0119tope\u0142k podpisa\u0142 pok\u00f3j na kowalowym ostrowie w 1248 r., na mocy kt\u00f3rego m.in. utraci\u0142 na rzecz krzy\u017cak\u00f3w gr\u00f3d zantyr i pie\u0144 oraz prawo pobierania od nich c\u0142a. zdecydowa\u0142o to o kl\u0119sce powstania i zmusi\u0142o prus\u00f3w do podpisania w 1249 r. uk\u0142adu w dzierzgoniu. prusowie uznali w\u0142adz\u0119 zwierzchni\u0105 zakonu i przenie\u015bli si\u0119 wed\u0142ug jego postanowie\u0144 za pas\u0142\u0119k\u0119. \u015bwie\u017co zdobyte tereny zakonne zosta\u0142y skolonizowane przez ch\u0142op\u00f3w sprowadzanych z mazowsza, czech i niemiec.\n\n\n==== ii etap podboju prus ====\ndrugi etap podboju prus\u00f3w zacz\u0105\u0142 si\u0119 po zawartym z nimi w 1249 roku uk\u0142adzie w dzierzgoniu. nast\u0119pnie zakon podj\u0105\u0142 jednorazow\u0105 kampani\u0119 zdobycia dolnych prus i sambii, co by\u0142o mo\u017cliwe dzi\u0119ki wsparciu kr\u00f3la czech ottokara ii. do wczesnych lat 50. xiii w. pr\u00f3by podboju po\u0142o\u017conej w p\u00f3\u0142nocnych prusach sambii, ko\u0144czy\u0142y si\u0119 niepowodzeniem, a sambowie okazali si\u0119 najtwardszym przeciwnikiem chrze\u015bcija\u0144skich naje\u017ad\u017ac\u00f3w. aby to plemi\u0119 ostatecznie pokona\u0107, zim\u0105 1254/55 r. zosta\u0142a przedsi\u0119wzi\u0119ta krucjata pod wodz\u0105 ottokara ii. w jej wyniku krzy\u017cacy zmusili samb\u00f3w do poddania si\u0119. przed powrotem do czech kr\u00f3l ottokar pozostawi\u0142 darowizn\u0119 na za\u0142o\u017cenie zamku nad prego\u0142\u0105 dla zabezpieczenia zdobyczy, dlatego na cze\u015b\u0107 tego kr\u00f3la g\u0142\u00f3wna siedziba zakonu w dolnych prusach zosta\u0142a nazwana kr\u00f3lewcem.\nw 1260 r. wybuch\u0142o dobrze zorganizowane ii powstanie prus\u00f3w pod wodz\u0105 herkusa monte, kt\u00f3re niemal zako\u0144czy\u0142o si\u0119 sukcesem. pa\u0144stwo zakonne na pocz\u0105tku powstania stan\u0119\u0142o na kraw\u0119dzi przepa\u015bci. jedynie zamki w kr\u00f3lewcu, elbl\u0105gu i ba\u0142dze oraz kilka miejscowo\u015bci w ziemi che\u0142mi\u0144skiej zdo\u0142a\u0142y oprze\u0107 si\u0119 pierwszemu natarciu. w p\u00f3\u0142nocnych cz\u0119\u015bciach kraju zakon musia\u0142 do p\u00f3\u017anych lat 70. xiii w. walczy\u0107 ze zbuntowanymi pruskimi plemionami. jednak ponowne, szybkie wsparcie cesarza rzymskiego dla zakonu oraz sprawdzona technika budowania twierdz i stosowanie terroru spowodowa\u0142y, \u017ce w 1283 r. powstanie upad\u0142o. przyw\u00f3dca zosta\u0142 pojmany przez krzy\u017cak\u00f3w i powieszony, a sami prusowie wyci\u0119ci w pie\u0144 lub zamienieni w niewolnik\u00f3w.\nw trakcie walk powsta\u0142a na terenie prus \u015bwietnie zorganizowana sie\u0107 zamk\u00f3w i twierdz, wok\u00f3\u0142 kt\u00f3rych zacz\u0119\u0142y powstawa\u0107 rolniczo-le\u015bne latyfundia zarz\u0105dzane przez rycerzy zakonnych.\n\n\n==== ekspansja na ziemie litewskie ====\nju\u017c w trakcie zmaga\u0144 z prusami dochodzi\u0142o do star\u0107 wojsk zakonnych i litewskich. po zd\u0142awieniu powstania pruskiego nast\u0105pi\u0142a eskalacja konfliktu. w latach 1283\u20131325 krzy\u017cacy 75 razy wtargn\u0119li na \u017cmud\u017a, litw\u0119 i ru\u015b czarn\u0105. litwini odpowiedzieli 44 atakami na ziemie zakonu w prusach i inflantach. w wyniku konfliktu pogranicze \u017cmudzkie uleg\u0142o wyludnieniu, ale \u017cmudzi nie uda\u0142o si\u0119 krzy\u017cakom zdoby\u0107.\n\n\n==== ekspansja na ziemie polskie ====\n\n\u201ewiadomo, \u017ce trzy krzy\u017ce s\u0105 i o trzech barwach.\nr\u00f3\u017cne; tych, co je nosz\u0105, te\u017c rodzaje trzy:\njest czerwony, ten s\u0142usznie zwie si\u0119 jezusowym,\nalbowiem tak jezusa zabarwi\u0142 si\u0119 krwi\u0105.\njest bia\u0142y, odpowiedni zb\u00f3jcy z prawej strony,\nkt\u00f3rego zbrodnie kilka odkupi\u0142o s\u0142\u00f3w.\njest w ko\u0144cu czarny, zb\u00f3ja z strony lewej; ten to\nzdradziecki zakon uzna\u0142 \u2013 jak s\u0142usznie! \u2013 za sw\u00f3j\u201d.andrzej krzycki \u2013 satyra \u201ena zakon krzy\u017cacki\u201d 1520\n\nw 1308 w\u0142adys\u0142aw \u0142okietek wezwa\u0142 na pomoc krzy\u017cak\u00f3w w celu odparcia ataku brandenburczyk\u00f3w na pomorze gda\u0144skie. ci pomocy udzielili, ale pomorza i gda\u0144ska nie opu\u015bcili. po wymordowaniu polskiej za\u0142ogi w mie\u015bcie zaj\u0119li tak\u017ce kolejne grody pomorskie i odkupili od brandenburczyk\u00f3w prawa do pomorza.\n\nw zwi\u0105zku z tym kr\u00f3l w 1319 interweniowa\u0142 u papie\u017ca. proces sprawie zagarni\u0119cia pomorza odby\u0142 si\u0119 w brze\u015bciu oraz inowroc\u0142awiu i zako\u0144czy\u0142 si\u0119 10 lutego 1321 wyrokiem, kt\u00f3ry nakazywa\u0142 zakonowi krzy\u017cackiemu przekazanie pomorza i zap\u0142at\u0119 30 000 grzywien kr\u00f3lowi polskiemu. krzy\u017cacy z\u0142o\u017cyli apelacj\u0119 i sprawa uleg\u0142a zawieszeniu.\nwkr\u00f3tce zakon sprzymierzy\u0142 si\u0119 z ksi\u0119ciem janem luksemburskim oraz w\u0142adc\u0105 meklemburgii i w 1327 roku zaj\u0105\u0142 ziemi\u0119 dobrzy\u0144sk\u0105, a nast\u0119pnie zaatakowa\u0142 kujawy oraz wielkopolsk\u0119, przeprowadzaj\u0105c wiele \u0142upie\u017cczych najazd\u00f3w, terroryzuj\u0105c mieszka\u0144c\u00f3w, pal\u0105c wsie i morduj\u0105c ludno\u015b\u0107. w jednym tylko 1331 roku zakon krzy\u017cacki przeprowadzi\u0142 trzy kampanie wojenne przeciwko polsce niszcz\u0105c mi\u0119dzy innymi bydgoszcz, gniezno, \u017cnin, \u015brod\u0119, konin. wtedy stoczono w 1331 r. nierozstrzygni\u0119t\u0105 bitw\u0119 pod p\u0142owcami, kt\u00f3ra, mimo \u017ce nie zmusi\u0142a zakonu do przekazania pomorza, obali\u0142a mit o niezwyci\u0119\u017conych krzy\u017cakach. w trakcie kampanii w 1331 roku atakuj\u0105ce od po\u0142udnia wojska jana luksemburskiego nie zdo\u0142a\u0142y zdoby\u0107 poznania i zawr\u00f3ci\u0142y z powrotem do czech. podczas kolejnej kampanii w 1332 roku zakon krzy\u017cacki podbi\u0142 i okupowa\u0142 trwale kujawy.\n\ndzia\u0142ania dyplomatyczne kazimierza wielkiego rozbijaj\u0105ce w czasie zjazdu w wyszehradzie w 1335 r. sojusz krzy\u017cak\u00f3w z czechami (i pozywaj\u0105c ich przed polubowny s\u0105d papieski w warszawie w 1339 r.), chc\u0105c te\u017c zaj\u0105\u0107 tereny rusi czerwonej doprowadzi\u0142y do podpisania pokoju w kaliszu w 1343 r., w kt\u00f3rym zakon zwr\u00f3ci\u0142 kujawy i ziemi\u0119 dobrzy\u0144sk\u0105, za\u015b jako \u201eja\u0142mu\u017cn\u0119\u201d zatrzymywa\u0142 pomorze, ziemi\u0119 che\u0142mi\u0144sk\u0105 i micha\u0142owsk\u0105. pomimo trzech kolejnych wyrok\u00f3w s\u0105du papieskiego, nakazuj\u0105cych przekazanie pomorza, zakon nie przekaza\u0142 nigdy dobrowolnie zas\u0105dzonych terytori\u00f3w.\npok\u00f3j w kaliszu doprowadzi\u0142 do zaprzestania atak\u00f3w zakonu na polsk\u0119, kt\u00f3ry skierowa\u0142 swoj\u0105 ekspansj\u0119 przeciw litwie, zajmuj\u0105c cz\u0119\u015bciowo \u017cmud\u017a.\nw 1386 r. litewski ksi\u0105\u017c\u0119 jagie\u0142\u0142o po\u015blubi\u0142 polsk\u0105 kr\u00f3low\u0105 jadwig\u0119, c\u00f3rk\u0119 ludwika w\u0119gierskiego, i przeszed\u0142 na chrze\u015bcija\u0144stwo. powsta\u0142a w ten spos\u00f3b unia polsko-litewska by\u0142a pot\u0119\u017cnym przeciwnikiem dla pa\u0144stwa zakonu krzy\u017cackiego. zakon krzy\u017cacki nie uzna\u0142 chrystianizacji litwy i w dalszym ci\u0105gu prowadzi\u0142 swoje krucjaty przeciwko niej. wielkiemu mistrzowi konradowi von jungingen uda\u0142o si\u0119 na drodze dyplomacji zabezpieczy\u0107 i rozwin\u0105\u0107 siln\u0105 pozycj\u0119 zakonu. zdoby\u0142 na zachodzie now\u0105 marchi\u0119 (1402 r.) i \u017cmud\u017a na p\u00f3\u0142nocy, tworz\u0105c l\u0105dowe po\u0142\u0105czenie mi\u0119dzy posiad\u0142o\u015bciami zakonu w inflantach i prusach. z kr\u00f3tkotrwa\u0142ym zaj\u0119ciem gotlandii (1398\u20131409) pa\u0144stwo zakonu krzy\u017cackiego osi\u0105gn\u0119\u0142o swoj\u0105 najwi\u0119ksz\u0105 rozleg\u0142o\u015b\u0107 terytorialn\u0105.\njagie\u0142\u0142o w czasie rz\u0105d\u00f3w jego nast\u0119pcy ulricha von jungingen (1407\u20131410) musia\u0142 zmierzy\u0107 si\u0119 ponownie z kwesti\u0105 okupacji \u017cmudzi i ci\u0105g\u0142ymi walkami podjazdowymi na kujawach i na litwie prowadzonymi przez zakon. w zwi\u0105zku z tym wybuch\u0142a tzw. wielka wojna (1409\u20131411), kt\u00f3rej kulminacyjnym momentem by\u0142a bitwa pod grunwaldem.\n\nwojn\u0119 zako\u0144czy\u0142 pok\u00f3j w toruniu (1411), kt\u00f3ry mimo zwyci\u0119skiej kampanii wojskowej, by\u0142 wymuszony na jagielle og\u00f3ln\u0105 sytuacj\u0105 polityczn\u0105 polski, gdy\u017c w obronie zakonu stan\u0119\u0142a koalicja w\u0142adc\u00f3w z dynastii luksemburskiej \u2013 jana, ks. zgorzeleckiego, wac\u0142awa, kr\u00f3la czech oraz kr\u00f3la w\u0119gier zygmunta. pok\u00f3j ten nie przyzna\u0142 polsce ani pomorza gda\u0144skiego ani ziemi che\u0142mi\u0144skiej, zmusi\u0142 jednak zakon do zaprzestania atak\u00f3w na litw\u0119 i polsk\u0119. zakon zacz\u0105\u0142 od tego czasu traci\u0107 na sile, a jego sytuacja ekonomiczna pogorszy\u0142a si\u0119 na skutek blokady wymiany handlowej prowadzonej przez polsk\u0119 i litw\u0119.\ndo kolejnej wojny dosz\u0142o w 1431 roku z powodu zawarcia przez zakon sojuszu z buntuj\u0105cym si\u0119 przeciw polsce \u015bwidrygie\u0142\u0142\u0105 (wojna \u0142ucka), co oznacza\u0142o zaanga\u017cowanie si\u0119 zakonu w podejmowane przez zygmunta luksemburskiego pr\u00f3by rozbicia unii polsko-litewskiej.\n\nrozw\u00f3j miast pomorza i prus uzale\u017cniony by\u0142 od dost\u0119pu towar\u00f3w z polski, jednak krzy\u017cackie bariery celne i ucisk podatkowy hamowa\u0142 wymian\u0119 handlow\u0105, w zwi\u0105zku z czym zwierzchnictwo zakonu stawa\u0142o si\u0119 dla mieszczan i drobnej szlachty coraz mniej korzystne. w efekcie 6 lutego 1454 wybuch\u0142o wewn\u0105trz pa\u0144stwa zakonnego powstanie mieszczan miast pruskich, kt\u00f3re wspar\u0142 kr\u00f3l kazimierz jagiello\u0144czyk. w wyniku tego wybuch\u0142a d\u0142uga i kosztowna wojna prowadzona ze zmiennym powodzeniem przez obie strony, ale w efekcie zwyci\u0119ska dla kr\u00f3lestwa polskiego.\n\nwojn\u0119 zako\u0144czy\u0142o podpisanie ii pokoju toru\u0144skiego (1466), w kt\u00f3rym polska zdoby\u0142a pomorze gda\u0144skie, ziemi\u0119 che\u0142mi\u0144sk\u0105 i micha\u0142owsk\u0105, a tak\u017ce cz\u0119\u015b\u0107 warmii \u0142\u0105cznie ze stolic\u0105 zakonu \u2013 malborkiem. opr\u00f3cz tego wielki mistrz zgodzi\u0142 si\u0119 by\u0107 lennikiem kr\u00f3la polski i przeni\u00f3s\u0142 swoj\u0105 stolic\u0119 do kr\u00f3lewca.\n\n\n=== upadek pa\u0144stwa zakonnego w prusach ===\nod 1501 wielcy mistrzowie krzy\u017caccy odmawiali sk\u0142adania ho\u0142du lennego w\u0142adcom polski, co sta\u0142o si\u0119 powodem wojny polsko-krzy\u017cackiej 1519-1521. po przegranej wojnie, zmuszony przez koneksje rodzinne oraz dla zachowania pokoju wewn\u0119trznego, wielki mistrz zakonu albrecht hohenzollern przeszed\u0142 na luteranizm, co po\u0142o\u017cy\u0142o kres istnieniu pa\u0144stwa zakonnego. pa\u0144stwo zarz\u0105dzane przez albrechta, mimo \u017ce wci\u0105\u017c do\u015b\u0107 silne militarnie, znalaz\u0142o si\u0119 w pr\u00f3\u017cni politycznej, co wykorzysta\u0142 jego wuj, kr\u00f3l polski zygmunt i stary i zmusi\u0142 go do ho\u0142du lennego w 1525, jako wieczystego lennika kr\u00f3lestwa polskiego.\n\n\n=== inflancka ga\u0142\u0105\u017a zakonu krzy\u017cackiego ===\ninflanty, dzisiejsza \u0142otwa i estonia, zosta\u0142y obj\u0119te w posiadanie przez chrze\u015bcija\u0144skich naje\u017ad\u017ac\u00f3w ju\u017c jedn\u0105 generacj\u0119 wcze\u015bniej ni\u017c prusy. dla zabezpieczenia kraju ryski biskup albert (1199\u20131229) za\u0142o\u017cy\u0142 sk\u0142adaj\u0105cy si\u0119 z niemieckich rycerzy zakon kawaler\u00f3w mieczowych (fratres miliciae christi de livonia). kiedy kawalerowie mieczowi w 1236 r. podczas wyprawy wojennej na litw\u0119 ponie\u015bli druzgoc\u0105c\u0105 kl\u0119sk\u0119, zakon krzy\u017cacki wykorzysta\u0142 odpowiedni moment dla dokonania ekspansji na p\u00f3\u0142noc. po\u0142\u0105czy\u0142 si\u0119 w 1237 r. z zakonem kawaler\u00f3w mieczowych i przej\u0105\u0142 jego inflanckie posiad\u0142o\u015bci. zakon krzy\u017cacki zwi\u0119kszy\u0142 wi\u0119c zdecydowanie zakres swojej w\u0142adzy i w ten spos\u00f3b m\u00f3g\u0142 w xiv w. panowa\u0107 prawie nad ca\u0142ym wybrze\u017cem ba\u0142tyku, od gda\u0144ska po narw\u0119.\nw szczytowym momencie swojego rozwoju zakon kawaler\u00f3w mieczowych liczy\u0142 do 180 braci-rycerzy. 5 kwietnia 1242 ksi\u0105\u017c\u0119 nowogrodzki aleksander newski zada\u0142 im ci\u0119\u017ck\u0105 kl\u0119sk\u0119 w bitwie na zamarzni\u0119tym jeziorze pejpus. przegrana zaprzepa\u015bci\u0142a pr\u00f3b\u0119 skierowania ekspansji zakonu na ziemie ruskie.\nw latach 1288\u20131290 uda\u0142o im si\u0119 podbi\u0107 p\u00f3\u0142nocnych ba\u0142t\u00f3w: kur\u00f3w, zemgal\u00f3w, \u0142atgal\u00f3w i fi\u0144skich liw\u00f3w. w 1346 r. zakon wykupi\u0142 estoni\u0119 od kr\u00f3la du\u0144skiego waldemara iv atterdaga.\nd\u0105\u017cenie zjednoczonych zakon\u00f3w do trwa\u0142ego po\u0142\u0105czenia swych ziem przez podbicie \u017cmudzi doprowadzi\u0142o do kolejnych wojen z litw\u0105, a w konsekwencji do sojuszu polsko-litewskiego i osadzenia jagiellon\u00f3w na polskim tronie. wobec os\u0142abienia krzy\u017cak\u00f3w po kl\u0119skach w wojnach z polsk\u0105 i litw\u0105 dwie\u015bcie lat po zjednoczeniu dosz\u0142o do roz\u0142amu obu zakon\u00f3w.1 wrze\u015bnia 1435 roku wojska polsko-litewskie pod dow\u00f3dztwem jakuba z kobylan dokona\u0142y pogromu oddzia\u0142\u00f3w inflanckiej ga\u0142\u0119zi zakonu krzy\u017cackiego w bitwie pod wi\u0142komierzem, w kt\u00f3rej zgin\u0105\u0142 wielki mistrz franke von kerskorff i elita zakonu.\nw 1554 inflancka ga\u0142\u0105\u017a zakonu krzy\u017cackiego podpisa\u0142a upokarzaj\u0105cy pok\u00f3j z wielkim ksi\u0119stwem moskiewskim, na mocy kt\u00f3rego wyrzek\u0142 si\u0119 zwi\u0105zk\u00f3w z polsk\u0105 i litw\u0105, zobowi\u0105zuj\u0105c si\u0119 p\u0142aci\u0107 pa\u0144stwu moskiewskiemu trybut z miasta dorpat.\nw obawie przed interwencj\u0105 moskiewsk\u0105 kawalerowie mieczowi uwi\u0119zili arcybiskupa ryskiego wilhelma, kt\u00f3ry by\u0142 zwolennikiem sekularyzacji inflant i uzale\u017cnienia ich na wz\u00f3r prus do pa\u0144stwa polsko-litewskiego.\nkr\u00f3l polski zygmunt ii august wyst\u0105pi\u0142 jako protektor arcybiskupstwa ryskiego i zagrozi\u0142 inflanckiej ga\u0142\u0119zi zakonu krzy\u017cackiego interwencj\u0105 zbrojn\u0105. w obozie pod poswolem zgromadzi\u0142 we wrze\u015bniu 1557 26 tysi\u0119cy \u017co\u0142nierzy i 56 armat wojska litewskiego pod dow\u00f3dztwem hetmana wielkiego litewskiego miko\u0142aja radziwi\u0142\u0142a rudego i 20 tysi\u0119cy wojsk polskich dowodzonych przez jana mieleckiego. demonstracja zbrojna wywo\u0142a\u0142a spodziewane wra\u017cenie na rycerzach inflanckich tak, \u017ce 14 wrze\u015bnia wielki mistrz johann wilhelm von f\u00fcrstenberg z\u0142o\u017cy\u0142 homagium zygmuntowi augustowi i podpisa\u0142 sojusz skierowany przeciwko moskwie.\ncar iwan iv gro\u017any potraktowa\u0142 to jako casus belli i rozpocz\u0105\u0142 mobilizacj\u0119 swoich armii.\nwkroczenie wojsk moskiewskich do inflant rozpocz\u0119\u0142o wojn\u0119 litewsko-rosyjsk\u0105 1558\u20131570.\nsekularyzowany w 1561 r. przez ostatniego mistrza gottharda kettlera \u2013 kt\u00f3ry przeszed\u0142 na luteranizm i utworzy\u0142 w po\u0142udniowej cz\u0119\u015bci posiad\u0142o\u015bci zakonnych pod ber\u0142em w\u0142asnej dynastii, kettler\u00f3w \u015bwieckie ksi\u0119stwo kurlandii i semigalii \u2013 lenno rzeczypospolitej obojga narod\u00f3w.\nw wyniku wojny p\u00f3\u0142nocnej pozosta\u0142a cz\u0119\u015b\u0107 ziem zakonu zosta\u0142a w\u0142\u0105czona do rzeczypospolitej jako wsp\u00f3lna domena korony i litwy, p\u00f3\u0142nocna cz\u0119\u015b\u0107 estonii przypad\u0142a du\u0144czykom.\nstr\u00f3j zakonny kawaler\u00f3w mieczowych by\u0142 koloru bia\u0142ego, a symbolem by\u0142 czerwony krzy\u017c nad czerwonym mieczem z r\u0119koje\u015bci\u0105 skierowan\u0105 do g\u00f3ry, cho\u0107 znane s\u0105 te\u017c przedstawienia dw\u00f3ch czerwonych skrzy\u017cowanych mieczy z czerwon\u0105 gwiazd\u0105 nad nimi lub bez niej.\n\n\n=== od upadku pa\u0144stwa a\u017c do xxi stulecia ===\n\n\n==== sekularyzacja i zwi\u0105zek z habsburgami ====\nzakon krzy\u017cacki, w odr\u00f3\u017cnieniu od zakonu templariuszy, nigdy nie zosta\u0142 oficjalnie rozwi\u0105zany przez papie\u017cy. po ho\u0142dzie pruskim i sekularyzacji inflant (\u0142otwa i estonia) osta\u0142y si\u0119 g\u0142\u00f3wnie domy zakonne na terenie rzeszy niemieckiej, gdy\u017c tam znajdowa\u0142y si\u0119 najliczniejsze baliwaty. siedziba wielkich i niemieckich mistrz\u00f3w zosta\u0142a przeniesiona do zamku mergentheim w wirtembergii. w zwi\u0105zku z przej\u015bciem cz\u0119\u015bci braci na luteranizm i kalwinizm zakon sta\u0142 si\u0119 wsp\u00f3lnot\u0105 trzech wyzna\u0144 \u2013 przy czym jednak ka\u017cdy wielki mistrz musia\u0142 by\u0107 wyznania katolickiego.\nw 1801 r. napoleon i zatwierdzi\u0142 utrat\u0119 przez zakon posiad\u0142o\u015bci na lewym brzegu renu. po kl\u0119sce austrii w wyniku postanowie\u0144 uk\u0142adu podpisanego w bratys\u0142awie (26 grudnia 1805 r.) napoleon pozostawi\u0142 ca\u0142y zakon i jego dobra do dyspozycji habsburg\u00f3w, za\u015b w 1809 r. rozwi\u0105za\u0142 zakon w krajach zwi\u0105zku re\u0144skiego. wielki mistrz antoni wiktor habsburg przeni\u00f3s\u0142 siedzib\u0119 zakonu do wiednia. w wyniku tych zmian zakon zatraci\u0142 ekumeniczny charakter i sta\u0142 si\u0119 wy\u0142\u0105cznie zgromadzeniem katolickim. w 1834 r. cesarz przywr\u00f3ci\u0142 samodzielno\u015b\u0107 zakonowi.\nw xix wieku zakon powr\u00f3ci\u0142 do dzia\u0142alno\u015bci charytatywnej i szpitalnej. g\u0142\u00f3wnymi reformatorami zgromadzenia byli wielki mistrz arcyksi\u0105\u017c\u0119 maksymilian j\u00f3zef von \u00f6sterreich-este oraz krzy\u017cacki ksi\u0105dz peter rigler. cz\u0142onkowie zakonu pe\u0142nili s\u0142u\u017cb\u0119 sanitarn\u0105 i obs\u0142ugiwali szpitale polowe w armii austriackiej. odnowienie instytucji si\u00f3str zakonnych nast\u0105pi\u0142o w 1841 r., kiedy to przesz\u0142y do zgromadzenia trzy siostry i zamieszka\u0142y w zamku lanegg w lanie ko\u0142o merano (po\u0142udniowy tyrol). w 1929 r. zakon zrezygnowa\u0142 z charakteru rycerskiego \u2013 \u017cyj\u0105cy jeszcze bracia-rycerze mieszkali w domach prowincji austriackiej (ostatni brat-rycerz zmar\u0142 w 1970 roku). po przy\u0142\u0105czeniu austrii do iii rzeszy hitlerowcy zakazali dzia\u0142alno\u015bci zakonu i skonfiskowali jego dobra, prze\u015bladowali tak\u017ce niekt\u00f3rych zakonnik\u00f3w. nazi\u015bci wykorzystywali jednak cz\u0119sto symbolik\u0119 zakonu w swojej propagandzie. dla przyk\u0142adu tarcza z zakonnym krzy\u017cem stanowi\u0142a logotyp nazistowskiej organizacji bund deutscher osten.\n\n\n==== zakon w czechos\u0142owacji i czechach ====\npo ii wojnie \u015bwiatowej w czechos\u0142owacji w\u0142adze znacjonalizowa\u0142y dobra zakonne (skonfiskowane ju\u017c przedtem przez nazist\u00f3w), zarzucaj\u0105c zakonowi, \u017ce dzia\u0142a\u0142 wraz z hitlerowcami na rzecz germanizacji i popiera\u0142 w\u0142adze nazistowskie (podczas gdy w\u0142a\u015bnie w\u0142adze iii rzeszy zakon prze\u015bladowa\u0142y), a nawet \u017ce mordowa\u0142 s\u0142owian w \u015bredniowieczu. zakonnicy odwo\u0142ali si\u0119 do czechos\u0142owackiego najwy\u017cszego s\u0105du administracyjnego, kt\u00f3ry orzek\u0142 niewa\u017cno\u015b\u0107 konfiskaty, ale wskutek przej\u0119cia w\u0142adzy przez komunist\u00f3w pozosta\u0142a ona w mocy.\nwi\u0119kszo\u015b\u0107 zakonnik\u00f3w zmuszona zosta\u0142a do emigracji, cz\u0119\u015b\u0107 z nich narodowo\u015bci czeskiej zosta\u0142a, ale by\u0142a szykanowana przez w\u0142adze. dopiero w 1989 dosz\u0142o do ponownej rejestracji zakonu. od tego czasu stara si\u0119 on (w wi\u0119kszo\u015bci bezskutecznie) odzyska\u0107 swoje dawne mienie. obecnie siedzib\u0105 prowincja\u0142a i si\u00f3str zakonnych jest opawa, a familiar\u00f3w bruntal. opr\u00f3cz prowadzenia kilku parafii zakon wsp\u00f3\u0142pracuje te\u017c z w\u0142adzami samorz\u0105dowymi przy renowacji zabytkowych obiekt\u00f3w w przesz\u0142o\u015bci do niego nale\u017c\u0105cych. prowadzi r\u00f3wnie\u017c w\u0142asne gimnazjum w o\u0142omu\u0144cu. mottem zakonu jest pomaga\u0107, leczy\u0107 i broni\u0107.\n\n\n==== zakon w xxi stuleciu ====\nsiedzib\u0105 wielkiego mistrza by\u0142 po 2000 roku dom zakonny w wiedniu przy singerstra\u00dfe 7, obok archikatedry \u015bw. szczepana. austriackie zakonnice mia\u0142y sw\u00f3j dom we friesach. opr\u00f3cz austrii zgromadzenie mia\u0142o swe domy r\u00f3wnie\u017c w niemczech (weyarn, frankfurcie nad menem, darmstadt, wetter (hessen) i w sielenbach; zakonnice w passawie), w\u0142oszech (lana), s\u0142owenii (lublana; zakonnice w ljutomerze), s\u0142owacji (podlega\u0142 prowincja\u0142owi w opawie, konwent w topo\u013e\u010danach) i belgii (alden biesen). zakon kierowa\u0142 parafiami, prowadzi\u0142 prac\u0119 duszpastersk\u0105, sprawowa\u0142 opiek\u0119 duchow\u0105 w szpitalach zakonnych, prowadzi\u0142 plac\u00f3wki s\u0142u\u017cby zdrowia, domy starc\u00f3w i domy dziecka.\nw xxi stuleciu zakon sk\u0142ada\u0142 si\u0119 z czterech ga\u0142\u0119zi: braci zakonnych (kap\u0142an\u00f3w (ojc\u00f3w) i nie-kap\u0142an\u00f3w sk\u0142adaj\u0105cych \u015bluby zakonne), ksi\u0119\u017cy oblat\u00f3w (ksi\u0119\u017cy nie sk\u0142adaj\u0105cych \u015blub\u00f3w), si\u00f3str zakonnych (sk\u0142adaj\u0105cych \u015bluby zakonne) oraz familiares (familiar\u00f3w) \u2013 przynale\u017c\u0105cych do zakonu os\u00f3b \u015bwieckich i duchownych diecezjalnych. najbardziej zas\u0142u\u017ceni familiarzy nale\u017celi do grupy rycerzy honorowych; byli nimi m.in. arcybiskup wiednia franz kardyna\u0142 k\u00f6nig, ksi\u0105\u017c\u0119 liechtensteinu franciszek j\u00f3zef ii, arcybiskup kolonii kardyna\u0142 joachim meisner czy otto von habsburg, a nast\u0119pnie karol tomasz habsburg. familiares, kt\u00f3rych by\u0142o w sumie oko\u0142o sze\u015bciuset, zorganizowani byli w pi\u0119\u0107 baliwat\u00f3w (niemiecki, austriacki, rzymski, po\u0142udniowego tyrolu oraz czech, moraw i \u015bl\u0105ska) i jedn\u0105 komturi\u0119 (alden biesen w belgii).\nwszystkie cztery ga\u0142\u0119zie podporz\u0105dkowane by\u0142y wsp\u00f3lnemu prze\u0142o\u017conemu \u2013 wielkiemu mistrzowi \u2013 opatowi. wielkim mistrzem wybrany w 2018 roku zosta\u0142 na sze\u015bcioletni\u0105 kadencj\u0119 ks. frank bayard.\n\nw sk\u0142ad zbieraj\u0105cej si\u0119 co sze\u015b\u0107 lat kapitu\u0142y generalnej wed\u0142ug regu\u0142y zakonu wchodzili: aktualnie urz\u0119duj\u0105cy wielki mistrz, by\u0142y wielki mistrz, radcy generalni, prokurator generalny (\u0142\u0105cznik zakonu ze stolic\u0105 apostolsk\u0105 mieszkaj\u0105cy w rzymie), sekretarz generalny, ekonom generalny, priorzy (stoj\u0105cy na czele prowincji zakonu), po jednym delegacie z prowincji zakonnych, wybrana przez kapitu\u0142\u0119 siostra-asystentka generalna, siostry prze\u0142o\u017cone prowincji i po dwie siostry delegowane przez kapitu\u0142y prowincjonalne. w sprawach dotycz\u0105cych familiar\u00f3w maj\u0105 g\u0142os delegacje \u201ekomturii rzymskiej\u201d i poszczeg\u00f3lnych baliwat\u00f3w.\nw sumie do zakonu w roku 2010 nale\u017ca\u0142o 87 braci (66 ojc\u00f3w i 11 braci bez \u015bwi\u0119ce\u0144 kap\u0142a\u0144skich, w tym kleryk\u00f3w), 9 oblat\u00f3w, 154 si\u00f3str zakonnych oraz oko\u0142o 750 familiar\u00f3w (dane o familiarach z roku 2007). regu\u0142a zakonu niemieckiego oparta by\u0142a w xxi stuleciu na zasadach augustia\u0144skich i dlatego cz\u0142onkowie zakonu niemieckiego, obok kanonik\u00f3w latera\u0144skich, premonstratens\u00f3w (norbertan\u00f3w) byli zaliczani do grupy kanonik\u00f3w regularnych.\ncz\u0142onkowie zakonu \u2013 wed\u0142ug regu\u0142y nosili str\u00f3j zgodny z ga\u0142\u0119zi\u0105 do kt\u00f3rej nale\u017celi. nowicjusze zakonu przywdziewali czarn\u0105 sutann\u0119 przepasan\u0105 pasem oraz czarny p\u0142aszcz. po \u015blubach czasowych otrzymywali czarny p\u0142aszcz z krzy\u017cem zakonu oraz dodatkowo nosili na szyi krzy\u017c zakonny. po \u015blubach wieczystych w sutann\u0119 \u201ena sta\u0142e\u201d zostawa\u0142 wpi\u0119ty krzy\u017c zakonny, za\u015b zamiast czarnego p\u0142aszcza bracia nosili bia\u0142y p\u0142aszcz z czarnym krzy\u017cem. kandydaci na ksi\u0119\u017cy oblat\u00f3w nosili najpierw szary p\u0142aszcz, za\u015b p\u00f3\u017aniej szary p\u0142aszcz z czarnym krzy\u017cem. siostry zakonne nosi\u0142y czarne habity oraz bia\u0142y welon oraz podobnie jak bracia krzy\u017c przewieszony na szyi. familiarzy \u015bwieccy nosili na \u015bwieckim ubraniu czarny p\u0142aszcz z krzy\u017cem zakonnym, za\u015b duchowni diecezjalni do sutanny w kolorze zgodnym z ich godno\u015bci\u0105 i kom\u017cy czarny mucet z krzy\u017cem zakonnym i krzy\u017c na szyi.\n\n\n== protestancki baliwat utrechcki ==\nnale\u017cy odnotowa\u0107 r\u00f3wnie\u017c, wywodz\u0105cy si\u0119 z tradycji tego zakonu, baliwat utrechcki zakonu teuto\u0144skiego w niderlandach rozwijaj\u0105cy si\u0119 pod opiek\u0105 tamtejszej monarchii. baliwat utrechcki wydzieli\u0142 si\u0119 z zakonu krzy\u017cackiego w 1580 r. po sekularyzacji zakonu w prusach. w 1637 r. kalwi\u0144scy cz\u0142onkowie zakonu z niderland\u00f3w ca\u0142kowicie zerwali podleg\u0142o\u015b\u0107 papie\u017cowi. cz\u0142onkostwo w nim ograniczone jest do wyznawc\u00f3w kalwinizmu. na jego czele sta\u0142 od 1977 roku komtur krajowy pawe\u0142 antoni baron van der borgh tot verwolde.\n\n\n== zakon krzy\u017cacki w kulturze ==\n\n\n== zobacz te\u017c ==\npa\u0144stwo zakonu krzy\u017cackiego\nmonety krzy\u017cackie\nzamek w malborku\nkrzy\u017c maria\u0144ski zakonu krzy\u017cackiego\n\n\n== uwagi ==\n\n\n== przypisy ==\n\n\n== bibliografia ==\nkarol g\u00f3rski, wac\u0142aw g\u00f3rski: zakon krzy\u017cacki a powstanie pa\u0144stwa pruskiego. malbork: muzeum zamkowe bydgoszcz: oficyna wydawnicza excalibur, 2003. isbn 83-86206-67-5.brak strony w ksi\u0105\u017cce\nmarian biskup, gerard labuda: dzieje zakonu krzy\u017cackiego w prusach. gospodarka, spo\u0142ecze\u0144stwo, pa\u0144stwo, ideologia. gda\u0144sk: wydawnictwo morskie, 1988. isbn 83-215-7238-3.brak strony w ksi\u0105\u017cce\nsylvain gouguenheim: krzy\u017cacy (fr. les chevaliers teutoniques). malbork: muzeum zamkowe w malborku, 2012, s. 481. isbn 978-83-60518-47-2.\nhenryk samsonowicz: krzy\u017cacy. warszawa: agencja omnipress, 1988. isbn 83-85028-96-x.brak strony w ksi\u0105\u017cce\nmarian arszy\u0144ski: budownictwo warowne zakonu krzy\u017cackiego w prusach (1230-1454). toru\u0144: uniwersytet miko\u0142aja kopernika, 1995. isbn 83-23-10625-8.brak strony w ksi\u0105\u017cce\nzofia kowalska: krzy\u017cacy w innym \u015bwietle. od \u015bredniowiecza do czas\u00f3w wsp\u00f3\u0142czesnych. tarn\u00f3w: \u201ebiblos\u201d; wien: \u201ejanineum\u201d, 1996. isbn 83-85380-89-2.brak strony w ksi\u0105\u017cce\nstefan m. kuczy\u0144ski: wielka wojna z zakonem krzy\u017cackim w latach 1409\u20131411. warszawa: wydawnictwo ministerstwa obrony narodowej, 1960.\nhartmut boockmann: zakon krzy\u017cacki. dwana\u015bcie rozdzia\u0142\u00f3w jego historii. warszawa: \u201evolumen\u201d: nih, 1998. isbn 83-7233-048-4.brak strony w ksi\u0105\u017cce\nregu\u0142a zakonu szpitala naj\u015bwi\u0119tszej marii panny domu niemieckiego w jerozolimie. malbork: muzeum zamkowe, 2002. isbn 83-86206-52-7.brak strony w ksi\u0105\u017cce\npetrus de dusburg: kronika ziemi pruskiej. toru\u0144: wydawnictwo uniwersytetu miko\u0142aja kopernika, 2004. isbn 83-231-1744-6.brak strony w ksi\u0105\u017cce\nwilliam l urban, eugeniusz mo\u017cejko: krzy\u017cacy. historia dzia\u0142a\u0144 militarnych. warszawa: ksi\u0105\u017cka i wiedza, 2005. isbn 83-05-13365-6.brak strony w ksi\u0105\u017cce\npawe\u0142 pizu\u0144ski: poczet wielkich mistrz\u00f3w krzy\u017cackich: [1198-2000]. gda\u0144sk: [s. n.] ; skarszewy: arenga, 2003. isbn 83-909057-7-9.brak strony w ksi\u0105\u017cce\nma\u0142gorzata jackiewicz-garniec, miros\u0142aw garniec: zamki pa\u0144stwa krzy\u017cackiego w dawnych prusach: powi\u015ble, warmia, mazury. olsztyn: studio wydawnicze arta miros\u0142aw groniec, 2006. isbn 83-912840-4-2.brak strony w ksi\u0105\u017cce\nstanis\u0142aw franciszek zaj\u0105czkowski,dzieje zakonu krzy\u017cackiego, wyd. 1, sp\u00f3\u0142dzielnia wydawnicza \u201eksi\u0105\u017cka\u201d, \u0142\u00f3d\u017a 1946 r.\nadriana pogoda-ko\u0142odziejak, zakon krzy\u017cacki w polskiej i niemieckiej literaturze xix i pierwszej po\u0142owy xx wieku, warszawa 2011, isbn 83-89919-16-8.\nadriana pogoda-ko\u0142odziejak, funkcjonowanie i dzia\u0142alno\u015b\u0107 zakonu krzy\u017cackiego oraz stowarzyszenia \u015bwieckich familiaren w pierwszej dekadzie xxi wieku, w: polityka \u2013 kultura \u2013 spo\u0142ecze\u0144stwo: niemcy, austria, szwajcaria w pierwszej dekadzie xxi wieku / pod red. ernesta kuczy\u0144skiego, micha\u0142a tomczyka. \u2013 \u0142\u00f3d\u017a 2013. s. 327\u2013335. isbn 978-83-7525-958-2\nklaus militzer, historia zakonu krzy\u017cackiego, wydawnictwo wam, krak\u00f3w 2007.\n\n\n== linki zewn\u0119trzne ==\nwww.deutscher-orden.at oficjalna strona zakonu krzy\u017cackiego\nwww.zamek.malbork.com.pl strona o zamku w malborku i zakonie krzy\u017cackim\nwww.zakonkrzyzacki.pl strona po\u015bwi\u0119cona zakonowi krzy\u017cackiemu\ntoru\u0144ski serwis turystyczny krzy\u017cacy w toruniu i ziemi che\u0142mi\u0144skiej\nhistory of the priest of teutonic order p. damian hungs ot, ksi\u0119\u017ca zakonu krzy\u017cackiego do 1800 roku\nhistory of the teutonic order\nwww.the-orb.net/bibliographies/teutonic_bib.html specjalistyczna bibliografia po\u015bwi\u0119cona zakonowi krzy\u017cackiemu\nwojskowo\u015b\u0107 podczas wojen polsko-krzy\u017cackich. arekbednarczyk.republika.pl. [zarchiwizowane z tego adresu (2013-08-06)]., ko\u015bci\u00f3\u0142 w pa\u0144stwie krzy\u017cackim i zakony krzy\u017cowe na ziemiach polskich na stronie \u201eko\u015bci\u00f3\u0142 \u015bredniowieczny\u201d.\nliteratura niemiecka o krzy\u017cakach"