"brazylia (port. brasil,  [b\u027ea\u02c8ziw]), oficjalnie federacyjna republika brazylii (port. rep\u00fablica federativa do brasil, ) \u2013 pa\u0144stwo w ameryce po\u0142udniowej, po\u0142o\u017cone we wschodniej cz\u0119\u015bci kontynentu, nad oceanem atlantyckim. najwi\u0119ksze i najludniejsze pa\u0144stwo tego kontynentu, a jednocze\u015bnie jedno z najwi\u0119kszych i najludniejszych pa\u0144stw \u015bwiata. zajmuje obszar 8 515 767 km\u00b2 (5. pod wzgl\u0119dem powierzchni na \u015bwiecie), a zamieszkane jest przez 217 240 060 ludzi (szac. 2022, 7. na \u015bwiecie). stolic\u0105 kraju jest bras\u00edlia.\nbrazylia przewa\u017caj\u0105co znajduje si\u0119 w strefie klimat\u00f3w tropikalnych, w po\u0142udniowej cz\u0119\u015bci kraju wyst\u0119puje klimat umiarkowany ciep\u0142y. jest to kraj o zr\u00f3\u017cnicowanym krajobrazie, z przewag\u0105 formacji le\u015bnych i sawann. na p\u00f3\u0142nocy kraju znajduje si\u0119 dorzecze amazonki, najrozleglejszy system rzeczny \u015bwiata, a w jego obr\u0119bie jeden z najwi\u0119kszych obszar\u00f3w r\u00f3wnikowych las\u00f3w deszczowych.\ndawna kolonia portugalska, brazylia uzyska\u0142a niepodleg\u0142o\u015b\u0107 w 1822 roku. jest to kraj wieloetniczny; w 2010 roku 48% populacji stanowi\u0142a ludno\u015b\u0107 bia\u0142a (g\u0142\u00f3wnie potomkowie portugalskich osadnik\u00f3w oraz p\u00f3\u017aniejszych imigrant\u00f3w z innych kraj\u00f3w europejskich), 43% mulaci i metysi, a 8% ludno\u015b\u0107 czarna (w wi\u0119kszo\u015bci potomkowie sprowadzonych w epoce kolonialnej niewolnik\u00f3w z afryki). ludno\u015b\u0107 w du\u017cej mierze rozmieszczona jest wzd\u0142u\u017c wybrze\u017ca, w szczeg\u00f3lno\u015bci w jego po\u0142udniowo-wschodniej cz\u0119\u015bci, gdzie mieszcz\u0105 si\u0119 dwie najwi\u0119ksze metropolie kraju \u2013 rio de janeiro i s\u00e3o paulo. j\u0119zykiem urz\u0119dowym i ojczystym dla zdecydowanej wi\u0119kszo\u015bci mieszka\u0144c\u00f3w jest portugalski. dominuj\u0105cym wyznaniem jest katolicyzm (65% spo\u0142ecze\u0144stwa w 2010 r.), znaczn\u0105 liczb\u0119 wyznawc\u00f3w maj\u0105 tak\u017ce ko\u015bcio\u0142y protestanckie (22%).\nw 2020 roku brazylia by\u0142a 8. pod wzgl\u0119dem wielko\u015bci gospodark\u0105 \u015bwiata. gospodarka kraju jest zdywersyfikowana; istotn\u0105 rol\u0119 odgrywaj\u0105 rolnictwo, g\u00f3rnictwo, przemys\u0142, jak i sektor us\u0142ugowy. jest to republika federalna z systemem prezydenckim. walut\u0105 jest real brazylijski.\n\n\n== geografia ==\nterytorium brazylii zajmuje prawie po\u0142ow\u0119 powierzchni ameryki po\u0142udniowej i rozci\u0105ga si\u0119 w centrum i na wschodzie kontynentu, pa\u0144stwo po\u0142o\u017cone jest nad oceanem atlantyckim.\nbrazylia jest jedynym krajem na \u015bwiecie, przez kt\u00f3ry r\u00f3wnocze\u015bnie przebiegaj\u0105 r\u00f3wnik i zwrotnik kozioro\u017cca.\nd\u0142ugo\u015b\u0107 wybrze\u017ca brazylii wynosi 7491 km. kraj graniczy z dziesi\u0119cioma innymi pa\u0144stwami: argentyn\u0105, boliwi\u0105, francj\u0105 (gujan\u0105 francusk\u0105), gujan\u0105, kolumbi\u0105, paragwajem, peru, surinamem, urugwajem oraz wenezuel\u0105.\n\nna terytorium brazylii mo\u017cna wyr\u00f3\u017cni\u0107 trzy du\u017ce krainy geograficzne: cz\u0119\u015b\u0107 wy\u017cyny guja\u0144skiej na p\u00f3\u0142nocy, wy\u017cyn\u0119 brazylijsk\u0105 na po\u0142udniowym wschodzie, oraz nizin\u0119 amazonki nazywan\u0105 amazoni\u0105, na p\u00f3\u0142nocy i p\u00f3\u0142nocnym zachodzie. poza tym na po\u0142udniowym zachodzie le\u017cy tak\u017ce cz\u0119\u015b\u0107 niziny la platy.\nnajwy\u017cszym szczytem brazylii jest pico da neblina \u2013 2994 m n.p.m. \u2013 na wy\u017cynie guja\u0144skiej.\nnajwi\u0119ksz\u0105 rzek\u0105 brazylii jest amazonka, inne wa\u017cniejsze z rzek to:\n\nparan\u00e1 (z wielk\u0105 zapor\u0105 itaipu)\nrio negro\ns\u00e3o francisco\nxingu\nmadeira\ntapaj\u00f3s\ntocantins (z wielk\u0105 zapor\u0105 tucurui)\nigua\u00e7u (z wodospadem igua\u00e7u)\n\n\n== historia ==\ntereny dzisiejszej brazylii by\u0142y zasiedlone przez p\u00f3\u0142koczownicze plemiona indian ju\u017c przynajmniej 6 tys. lat przed odkryciem ich przez portugalczyk\u00f3w w roku 1500. przez nast\u0119pne 300 lat brazylia zosta\u0142a skolonizowana przez portugali\u0119. w kraju kolonizatorzy wprowadzili system oparty na pracy niewolniczej. w kraju powszechne by\u0142y rebelie niewolnik\u00f3w, a cz\u0119\u015b\u0107 zbieg\u00f3w tworzy\u0142a na odleg\u0142ych od kolonialnej cywilizacji terenach w\u0142asne osiedla zwane quilombos. przeciw nim by\u0142y organizowane wyprawy zbrojne. w roku 1808 ksi\u0105\u017c\u0119 jan (p\u00f3\u017aniejszy kr\u00f3l portugalii jan vi) wraz z rodzin\u0105 schroni\u0142 si\u0119 w brazylii przed najazdem napoleona bonaparte na portugali\u0119. na pocz\u0105tku xix wieku narasta\u0142y tendencje separatystyczne i w roku 1822 ksi\u0105\u017c\u0119-regent pedro i og\u0142osi\u0142 utworzenie samodzielnego cesarstwa brazylii. w roku 1889 jego nast\u0119pca pedro ii zosta\u0142 obalony i zosta\u0142a utworzona republika federacyjna.\npod koniec xix i w 1. po\u0142owie xx wieku do brazylii nap\u0142yn\u0119\u0142o ponad 5 milion\u00f3w imigrant\u00f3w z europy i azji. w tym okresie dynamicznie post\u0119powa\u0142y industrializacja kraju i ekspansja w g\u0142\u0105b interioru. rz\u0105dy demokratyczne by\u0142y zast\u0119powane przez dyktatury: w latach 1930\u20131945 w praktyce rz\u0105dzi\u0142 get\u00falio vargas. vargas do w\u0142adzy doszed\u0142 na skutek wojskowego puczu, kt\u00f3ry nast\u0119pnie okre\u015blono mianem rewolucji. pocz\u0105tkowo nowy rz\u0105d zobowi\u0105za\u0142 si\u0119 do szybkiego oddania w\u0142adzy, lecz zamiast tego zlikwidowa\u0142 kongres, zawiesi\u0142 konstytucj\u0119, a gubernator\u00f3w zast\u0105pi\u0142 w\u0142asnymi zwolennikami. w latach 30. dosz\u0142o do trzech pr\u00f3b obalenia wojskowego rz\u0105du. w 1932 roku odby\u0142o si\u0119 powstanie konstytucjonalist\u00f3w, w 1935 roku odby\u0142a si\u0119 antyrz\u0105dowa rebelia zorganizowana przez komunist\u00f3w, kt\u00f3ra wykorzystana zosta\u0142a do wprowadzenia przez vargasa pe\u0142nej dyktatury i cenzury prasy. ostatni\u0105 pr\u00f3b\u0105 zbrojnego obalenia rz\u0105du by\u0142 pucz faszystowski w 1938 roku. mimo faszyzacji kraju brazylia w okresie hiszpa\u0144skiej wojny domowej wspar\u0142a stron\u0119 republika\u0144sk\u0105 walcz\u0105c\u0105 z nacjonalistami. w okresie ii wojny \u015bwiatowej brazylia pocz\u0105tkowo pozosta\u0142a neutralna, a wojn\u0119 niemcom i w\u0142ochom wypowiedzia\u0142a w sierpniu 1942 roku. pod wp\u0142ywem wojny vargas odrzuci\u0142 wzorce faszyzuj\u0105ce i przyj\u0105\u0142 bardziej liberaln\u0105 polityk\u0119. po zwyci\u0119stwie aliant\u00f3w w wojnie \u015bwiatowej, sta\u0142 si\u0119 k\u0142opotliwy jako niedawny sojusznik \u015bwiatowych pot\u0119g i szybko zosta\u0142 obalony w wojskowym puczu. vargas na kr\u00f3tko powr\u00f3ci\u0142 do w\u0142adzy w 1950 roku w wyniku wyborczego zwyci\u0119stwa utworzonej przez niego brazylijskiej partii pracy. w pierwszej fazie prezydentury wprowadzi\u0142 szereg post\u0119powych reform, a swoje rz\u0105dy opar\u0142 na \u015brodowiskach lewicy. pod naciskiem narodowc\u00f3w i lewicy prowadzi\u0142 polityk\u0119 uprzemys\u0142owienia kraju, rozwi\u0105za\u0142 problem pa\u0144stwowego monopolu naftowego \u201epetrobras\u201d, ograniczy\u0142 inwestycje obcego kapita\u0142u, wprowadzi\u0142 szereg prorobotniczych praw, zako\u0144czy\u0142 dzia\u0142ania rz\u0105du polegaj\u0105ce na ingerencji w dzia\u0142anie zwi\u0105zk\u00f3w zawodowych oraz przeprowadzi\u0142 rewizj\u0119 p\u0142acy minimalnej. w 1952 roku zawar\u0142 uk\u0142ad militarny ze stanami zjednoczonymi ameryki, jednak zachowa\u0142 si\u0119 neutralnie, odmawiaj\u0105c wys\u0142ania wojsk brazylijskich do korei. w ci\u0105gu drugiej kadencji kontynuowa\u0142 represje przeciwko ruchowi komunistycznemu. stopniowo odchodzi\u0142 od post\u0119powych reform, trac\u0105c poparcie spo\u0142ecze\u0144stwa i lewicy zmuszony zosta\u0142 do walki o wp\u0142ywy w konserwatywnie nastawionym wojsku. jego rz\u0105dy napotka\u0142y na siln\u0105 opozycj\u0119, pomimo stara\u0144 vargasa najwi\u0119ksz\u0105 opozycj\u0119 stanowi\u0142y kr\u0119gi wojskowe. by\u0142a to reakcja na szereg skandali, kt\u00f3re wi\u0105za\u0142y si\u0119 z cz\u0142onkami jego administracji. trzy lata po obj\u0119ciu w\u0142adzy na skutek kryzysu politycznego i zmuszeniu go przez wojsko do oddania w\u0142adzy pope\u0142ni\u0142 samob\u00f3jstwo.\n\npo samob\u00f3jstwie vargasa powsta\u0142o kilka kr\u00f3tkotrwa\u0142ych rz\u0105d\u00f3w. w 1956 roku prezydentem zosta\u0142 kandydat socjaldemokrat\u00f3w juscelino kubitschek de oliveira. kubitschek przyj\u0105\u0142 \u0142agodn\u0105 postaw\u0119 wobec opozycji politycznej, dzi\u0119ki czemu m\u00f3g\u0142 rz\u0105dzi\u0107 bez powa\u017cniejszych kryzys\u00f3w. w okresie jego rz\u0105d\u00f3w sektory gospodarki i przemys\u0142u znacznie wzros\u0142y. najwi\u0119kszym sukcesem rz\u0105du socjaldemokrat\u00f3w okaza\u0142a si\u0119 budowa nowej stolicy kraju, bras\u00edlii oddanej do u\u017cytku w 1960 roku. nast\u0119pc\u0105 kubitscheka zosta\u0142 j\u00e2nio quadros, kt\u00f3ry jednak poda\u0142 si\u0119 do dymisji w 1961 roku. prezydentur\u0119 w\u00f3wczas obj\u0105\u0142 wiceprezydent jo\u00e3o goulart, kt\u00f3ry jako kandydat lewicy zobowi\u0105za\u0142 si\u0119 do przeprowadzenia radykalnych reform spo\u0142ecznych. zapowiedzia\u0142 przeprowadzenie reformy rolnej i nacjonalizacj\u0119 zagranicznych koncern\u00f3w naftowych. prezydent zosta\u0142 obalony w wyniku zamachu stanu w kwietniu 1964 roku. zamach zapocz\u0105tkowa\u0142 okres istnienia w brazylii re\u017cimu wojskowego.\nnowy system mia\u0142 by\u0107 przej\u015bciowy, jednak szybko zmieni\u0142 si\u0119 w dyktatur\u0119. re\u017cim szeroko zastosowa\u0142 represje polityczne wzgl\u0119dem swoich przeciwnik\u00f3w politycznych, w tym artyst\u00f3w i dziennikarzy. w opozycji przeciw rz\u0105dom wojskowym dosz\u0142o do powstania zbrojnych ruch\u00f3w partyzanckich. rz\u0105d brazylii postanowi\u0142 w ramach operacji kondor wyeliminowa\u0107 tak\u017ce opozycj\u0119 na emigracji. pomimo brutalno\u015bci i metod zbli\u017conych do totalitaryzmu, system na pocz\u0105tku lat 70. zdoby\u0142 poparcie sporego grona brazylijczyk\u00f3w ze wzgl\u0119du na \u00f3wczesny boom gospodarczy. lata dyktatorskiej w\u0142adzy skutecznie jednak zniech\u0119ci\u0142y spo\u0142ecze\u0144stwo. mimo rozbicia wojsk partyzanckich, rz\u0105d kontynuowa\u0142 polityk\u0119 represji (kt\u00f3ra wcze\u015bniej by\u0142a argumentowana walk\u0105 z rebeli\u0105). w obliczu narastaj\u0105cego kryzysu spo\u0142ecznego i serii pora\u017cek gospodarczych rz\u0105du genera\u0142 ernesto geisel zgodzi\u0142 si\u0119 na pewn\u0105 liberalizacj\u0119 \u017cycia publicznego, w 1979 roku wprowadzi\u0142 on ustaw\u0119 o amnestii, kt\u00f3ra zapocz\u0105tkowa\u0142a mozolny powr\u00f3t do demokracji w okresie dekady lat 80.\npo doj\u015bciu do w\u0142adzy lewicy i prezydenta luli w 2003 roku brazylia zacz\u0119\u0142a wychodzi\u0107 z g\u0142\u0119bokiego kryzysu ekonomiczno-spo\u0142ecznego, kt\u00f3ry by\u0142 wynikiem olbrzymiego d\u0142ugu publicznego. powodowa\u0142o to poch\u0142anianie znacznej cz\u0119\u015bci jej dochodu narodowego. da\u0142o si\u0119 zauwa\u017cy\u0107 nap\u0142yw inwestycji oraz znacz\u0105cy rozw\u00f3j gospodarczy. pod rz\u0105dami kolejnej prezydent, dilmy rousseff, kraj zbli\u017ca\u0142 si\u0119 do socjalizmu, podobnie jak jego s\u0105siedzi wenezuela i argentyna.\n\n\n== ustr\u00f3j polityczny ==\nbrazylia jest republik\u0105 zwi\u0105zkow\u0105 podzielon\u0105 na 26 stan\u00f3w i 1 dystrykt federalny. konstytucja brazylii zosta\u0142a uchwalona w 1988. g\u0142ow\u0105 pa\u0144stwa i szefem rz\u0105du jest wybierany w g\u0142osowaniu powszechnym na 4 lata prezydent. obecnym prezydentem jest luiz in\u00e1cio lula da silva.\n\n\n== podzia\u0142 administracyjny ==\nbrazylia dzieli si\u0119 na 26 stan\u00f3w (port. estado) i 1 dystrykt federalny (port. distrito federal):\n\n\n== demografia ==\nwsp\u00f3\u0142czesny sk\u0142ad etniczny brazylii jest odzwierciedleniem jej historii. 47,7% mieszka\u0144c\u00f3w brazylii stanowi\u0105 ludzie rasy bia\u0142ej, pardo (czyli ludzie maj\u0105cy bia\u0142ych, india\u0144skich i czarnych przodk\u00f3w, do pardo zaliczaj\u0105 si\u0119 bowiem mulat, zambo i metys) 43,1%, ludzie rasy czarnej 7,6%, indianie 0,4%; azjaci stanowi\u0105 1,1%.\nj\u0119zykiem urz\u0119dowym w brazylii jest j\u0119zyk portugalski, kt\u00f3ry jednak r\u00f3\u017cni si\u0119 znacznie od u\u017cywanego w portugalii. przede wszystkim brazylijski jest bardziej mi\u0119kki i melodyjny, jest te\u017c wzbogacony szeregiem s\u0142\u00f3w i zwrot\u00f3w z j\u0119zyk\u00f3w brazylijskich indian i by\u0142ych niewolnik\u00f3w z afryki. r\u00f3\u017cni si\u0119 tak\u017ce pisowni\u0105. w gminie s\u00e3o gabriel da cachoeira j\u0119zykami urz\u0119dowymi s\u0105 dodatkowo j\u0119zyki india\u0144skie: nheengatu, tukano i baniwa. poza tym w u\u017cyciu s\u0105 tak\u017ce j\u0119zyki w\u0142oski, hiszpa\u0144ski, niemiecki oraz polski.\n\n\n=== statystyki demograficzne ===\ngrupy etniczne: biali \u2013 47,7%, pardo \u2013 43,1%, czarni \u2013 7,6%, reszt\u0119 populacji stanowi\u0105 g\u0142\u00f3wnie indianie, japo\u0144czycy, arabowie.\nj\u0119zyki: portugalski (urz\u0119dowy), w\u0142oski, hiszpa\u0144ski.\n\n\n== gospodarka ==\ngospodarka kraju opiera si\u0119 na eksploatacji bogatych zasob\u00f3w naturalnych, rolnictwie (najwi\u0119ksza na \u015bwiecie ilo\u015b\u0107 upraw kawy) i szybko rozwijaj\u0105cym si\u0119 przemy\u015ble.\nw roku 2008 pkb wyni\u00f3s\u0142 1665 mld usd (10 326 usd na jednego mieszka\u0144ca). pewien problem stanowi wysokie zad\u0142u\u017cenie zagraniczne przekraczaj\u0105ce 179 mld usd, jednak ca\u0142y d\u0142ug nie przekracza bezpiecznego poziomu 50% pkb.\nw 2019 roku brazylia by\u0142a najwi\u0119kszym na \u015bwiecie producentem trzciny cukrowej, soi, kawy i pomara\u0144czy, drugim producentem papai, trzecim producentem kukurydzy, tytoniu i ananasa, czwartym producentem bawe\u0142ny i manioka, pi\u0105tym producentem kokosa i cytryny, sz\u00f3stym producentem kakao i awokado, dziewi\u0105tym producentem ry\u017cu, dziesi\u0105tym producentem pomidor\u00f3w i jedenastym producentem winogron i jab\u0142ek. kraj jest r\u00f3wnie\u017c du\u017cym producentem banan\u00f3w, ale prawie ca\u0142a produkcja przeznaczona jest na konsumpcj\u0119 krajow\u0105. brazylia produkuje r\u00f3wnie\u017c du\u017ce ilo\u015bci fasoli, orzeszk\u00f3w ziemnych, ziemniak\u00f3w, marchwi, nerkowca, mandarynek, persimmon, truskawek, guarany, gujawy, a\u00e7a\u00ed, orzecha brazylijskiego, oraz yerba mate. trzcina cukrowa jest wykorzystywana do produkcji cukru, ale tak\u017ce do produkcji etanolu, kt\u00f3ry jest u\u017cywany do obs\u0142ugi floty pojazd\u00f3w (sektor etanolu to biopaliwa).\nw produkcji bia\u0142ek zwierz\u0119cych brazylia jest dzi\u015b jednym z najwi\u0119kszych kraj\u00f3w na \u015bwiecie. w 2019 roku kraj by\u0142 najwi\u0119kszym na \u015bwiecie eksporterem mi\u0119sa kurczaka. by\u0142 tak\u017ce drugim co do wielko\u015bci producentem mi\u0119sa wo\u0142owego, trzecim co do wielko\u015bci producentem mleka na \u015bwiecie, czwartym co do wielko\u015bci producentem mi\u0119sa wieprzowego na \u015bwiecie i si\u00f3dmym co do wielko\u015bci producentem jaj.\nw sektorze wydobywczym brazylia wyr\u00f3\u017cnia si\u0119 wydobyciem rudy \u017celaza (gdzie jest eksporterem do pa\u0144stw drugiego \u015bwiata), miedzi, z\u0142ota, boksytu (jeden z 5 najwi\u0119kszych producent\u00f3w na \u015bwiecie), manganu (jeden z 5 najwi\u0119kszych producent\u00f3w na \u015bwiecie), cyny (jeden z najwi\u0119kszych producent\u00f3w na \u015bwiecie), niobu (skupia 98% \u015bwiatowych rezerw) i niklu. w odniesieniu do kamieni szlachetnych brazylia jest najwi\u0119kszym na \u015bwiecie producentem ametystu, topazu, agatu i jednym z g\u0142\u00f3wnych producent\u00f3w turmaliny, szmaragd\u00f3w, akwamaryny i granatu.\nsektor wt\u00f3rny jest oparty na ga\u0142\u0119ziach przemys\u0142u. brazylia jest liderem przemys\u0142owym w ameryce \u0142aci\u0144skiej. w przemy\u015ble spo\u017cywczym w 2019 r. brazylia by\u0142a drugim co do wielko\u015bci eksporterem przetworzonej \u017cywno\u015bci na \u015bwiecie. w 2016 roku kraj by\u0142 drugim co do wielko\u015bci producentem celulozy na \u015bwiecie i \u00f3smym producentem papieru. w przemy\u015ble obuwniczym w 2019 r. brazylia zaj\u0119\u0142a 4. miejsce w\u015br\u00f3d \u015bwiatowych producent\u00f3w. w 2019 roku kraj by\u0142 \u00f3smym producentem pojazd\u00f3w i dziewi\u0105tym producentem stali na \u015bwiecie. w 2018 r. przemys\u0142 chemiczny brazylii zajmowa\u0142a 8. miejsce na \u015bwiecie. pod wzgl\u0119dem przemys\u0142u tekstylnego brazylia nale\u017ca\u0142a do 5 najwi\u0119kszych \u015bwiatowych producent\u00f3w w 2013 r., jest jednak bardzo s\u0142abo zintegrowana z handlem \u015bwiatowym. w bran\u017cy lotniczej brazylia ma embraer, trzeciego najwi\u0119kszego producenta samolot\u00f3w na \u015bwiecie, ust\u0119puj\u0105c jedynie boeingowi i airbusowi.\n\n\n== energia ==\nprzez dziesi\u0119ciolecia rz\u0105d brazylijski podejmowa\u0142 ambitny program zmniejszenia zale\u017cno\u015bci od importowanej ropy. wcze\u015bniej import stanowi\u0142 ponad 70% zapotrzebowania kraju na rop\u0119, ale brazylia sta\u0142a si\u0119 samowystarczalna w zakresie ropy w latach 2006\u20132007. brazylia by\u0142a dziesi\u0105tym co do wielko\u015bci producentem ropy naftowej na \u015bwiecie w 2019 roku, z 2,8 mln bary\u0142ek dziennie. produkcja zaspokaja zapotrzebowanie kraju. na pocz\u0105tku 2020 roku przy wydobyciu ropy i gazu ziemnego kraj po raz pierwszy przekroczy\u0142 4 mln bary\u0142ek ekwiwalentu ropy dziennie. w styczniu 2021 roku wydobywano dziennie 3,168 mln bary\u0142ek ropy oraz 138 753 mln m\u00b3 gazu ziemnego. w 2019 r. rio de janeiro by\u0142o najwi\u0119kszym producentem ropy naftowej i gazu ziemnego w brazylii, wytwarzaj\u0105c 71% ca\u0142kowitego wolumenu. s\u00e3o paulo zajmuje drugie miejsce z udzia\u0142em 11,5% w ca\u0142kowitej produkcji.\nbrazylia jest jednym z czo\u0142owych \u015bwiatowych producent\u00f3w energii hydroelektrycznej. w 2019 roku brazylia mia\u0142a czynnych 217 hydroelektrowni o mocy zainstalowanej 98 581 mw, co stanowi 60,16% krajowej produkcji energii. w sumie produkcja energii elektrycznej w brazylii osi\u0105gn\u0119\u0142a w 2019 r. 170 000 megawat\u00f3w mocy zainstalowanej, z czego ponad 75% pochodzi\u0142o ze \u017ar\u00f3de\u0142 odnawialnych (w wi\u0119kszo\u015bci z hydroelektrowni). na koniec 2021 r. brazylia by\u0142a drugim krajem na \u015bwiecie pod wzgl\u0119dem zainstalowanej mocy hydroelektrycznej (109,4 gw).\nw 2013 r. region po\u0142udniowo-wschodni wykorzystywa\u0142 oko\u0142o 50% obci\u0105\u017cenia krajowego systemu zintegrowanego (sin), b\u0119d\u0105cego g\u0142\u00f3wnym regionem zu\u017cywaj\u0105cym energi\u0119 w kraju. zainstalowana moc wytw\u00f3rcza energii elektrycznej w regionie wynios\u0142a prawie 42 500 mw, co stanowi oko\u0142o jednej trzeciej mocy wytw\u00f3rczej brazylii. produkcja hydroenergetyczna stanowi\u0142a 58% mocy zainstalowanej w regionie, a pozosta\u0142e 42% zasadniczo odpowiada\u0142o wytwarzaniu energii cieplnej. s\u00e3o paulo reprezentowa\u0142o 40% tej zdolno\u015bci; minas gerais o oko\u0142o 25%; rio de janeiro \u2013 13,3%; a esp\u00edrito santo reprezentowa\u0142 reszt\u0119. region po\u0142udniowy jest w\u0142a\u015bcicielem zapory wodnej itaipu, kt\u00f3ra przez kilka lat by\u0142a najwi\u0119ksz\u0105 elektrowni\u0105 wodn\u0105 na \u015bwiecie, a\u017c do inauguracji tamy trzech prze\u0142om\u00f3w w chinach. pozostaje drug\u0105 co do wielko\u015bci dzia\u0142aj\u0105c\u0105 elektrowni\u0105 wodn\u0105 na \u015bwiecie. brazylia jest wsp\u00f3\u0142w\u0142a\u015bcicielem zak\u0142adu itaip\u00fa wraz z paragwajem: tama znajduje si\u0119 na rzece paran\u00e1, po\u0142o\u017conej na granicy mi\u0119dzy pa\u0144stwami. posiada zainstalowan\u0105 moc wytw\u00f3rcz\u0105 14 gw dla 20 jednostek wytw\u00f3rczych o mocy 700 mw ka\u017cda. region p\u00f3\u0142nocny posiada du\u017ce elektrownie wodne, takie jak zapora belo monte i zapora tucuru\u00ed, kt\u00f3re wytwarzaj\u0105 du\u017c\u0105 cz\u0119\u015b\u0107 krajowej energii. potencja\u0142 hydroenergetyczny brazylii nie zosta\u0142 jeszcze w pe\u0142ni wykorzystany, wi\u0119c kraj ten nadal ma mo\u017cliwo\u015b\u0107 budowy kilku elektrowni odnawialnych na swoim terytorium.\npotencja\u0142 brutto zasob\u00f3w wiatrowych brazylii oszacowano w 2019 r. na oko\u0142o 500 gw (tylko na l\u0105dzie), czyli tyle energii, aby zaspokoi\u0107 trzykrotnie obecne zapotrzebowanie pa\u0144stwa. wed\u0142ug ons, od lipca 2022 r. ca\u0142kowita moc zainstalowana wynios\u0142a 22 gw, przy \u015brednim wsp\u00f3\u0142czynniku mocy 58%. chocia\u017c \u015bredni \u015bwiatowy wsp\u00f3\u0142czynnik zdolno\u015bci wytwarzania energii wiatrowej wynosi 24,7%, istniej\u0105 obszary na p\u00f3\u0142nocy brazylii, szczeg\u00f3lnie w stanie bahia, gdzie niekt\u00f3re farmy wiatrowe rejestruj\u0105 \u015bredni wsp\u00f3\u0142czynnik mocy wy\u017cszy ni\u017c 60%; \u015bredni wsp\u00f3\u0142czynnik przepustowo\u015bci w regionie p\u00f3\u0142nocno-wschodnim wynosi 45% na wybrze\u017cu i 49% w g\u0142\u0119bi terytorium. w 2019 roku energia wiatrowa stanowi\u0142a 9% energii wytworzonej w pa\u0144stwie w 2021 roku brazylia by\u0142a 7. pa\u0144stwem na \u015bwiecie pod wzgl\u0119dem zainstalowanej energii wiatrowej (21 gw) i 4. najwi\u0119kszym producentem energii wiatrowej na \u015bwiecie (72 twh), ust\u0119puj\u0105c jedynie chinom, usa i niemcom.\nwed\u0142ug ons w pa\u017adzierniku 2022 r. ca\u0142kowita zainstalowana moc fotowoltaicznej energii s\u0142onecznej wynosi\u0142a 21 gw, przy \u015brednim wsp\u00f3\u0142czynniku mocy 23%. niekt\u00f3re z najbardziej napromieniowanych stan\u00f3w brazylijskich to mg (\u201eminas gerais\u201d), ba (\u201ebahia\u201d) i go (goi\u00e1s), kt\u00f3re w rzeczywisto\u015bci maj\u0105 \u015bwiatowe rekordy pod wzgl\u0119dem poziomu napromieniowania. w 2019 roku energia s\u0142oneczna stanowi\u0142a 1,27% energii wytworzonej w pa\u0144stwie. w 2021 r. brazylia by\u0142a 14. pa\u0144stwem na \u015bwiecie pod wzgl\u0119dem zainstalowanej energii s\u0142onecznej (13 gw) i 11. najwi\u0119kszym producentem energii s\u0142onecznej na \u015bwiecie (16,8 twh).\nw 2021 r. brazylia by\u0142a r\u00f3wnie\u017c drugim co do wielko\u015bci pa\u0144stwem na \u015bwiecie pod wzgl\u0119dem produkcji energii przez biomas\u0119 (produkcja energii z biopaliw sta\u0142ych i odpad\u00f3w odnawialnych), z wynikiem 15,8 gw.\n\n\n== transport ==\nbrazylia ma ponad 1,7 miliona km dr\u00f3g l\u0105dowych, z czego 215 tys. km to drogi utwardzone, a oko\u0142o 14 tys. km to autostrady i inne drogi dwujezdniowe. dwie najwa\u017cniejsze autostrady w kraju to br-101 i br-116.\nw brazylii jest ponad 2000 lotnisk, co daje drug\u0105 co do wielko\u015bci liczb\u0119 lotnisk na \u015bwiecie, po stanach zjednoczonych. najwi\u0119ksze z nich to port lotniczy s\u00e3o paulo-guarulhos, port lotniczy rio de janeiro-gale\u00e3o, port lotniczy bras\u00edlia, port lotniczy belo horizonte, port lotniczy porto alegre-salgado filho, port lotniczy florian\u00f3polis-herc\u00edlio luz, port lotniczy cuiab\u00e1-marechal rondon, port lotniczy salvador-magalh\u00e3es, port lotniczy recife, port lotniczy fortaleza, port lotniczy bel\u00e9m-val de c\u00e3es i port lotniczy manaus.\nbrazylijska sie\u0107 kolejowa ma \u0142\u0105czn\u0105 d\u0142ugo\u015b\u0107 ok. 30 tys. km.\nw brazylii znajduj\u0105 si\u0119 te\u017c ruchliwe porty wodne, m.in. w santos, rio de janeiro, paranagu\u00e1, itaja\u00ed, rio grande i s\u00e3o francisco do sul. spo\u015br\u00f3d g\u0142\u00f3wnych brazylijskich dr\u00f3g wodnych wyr\u00f3\u017cniaj\u0105 si\u0119 dwie: droga wodna tiet\u00ea-paran\u00e1 (kt\u00f3ra ma d\u0142ugo\u015b\u0107 2400 km, 1600 km na rzece paran\u00e1 i 800 km na rzece tiet\u00ea) i droga wodna solim\u00f5es-amazonas (sk\u0142ada si\u0119 z dw\u00f3ch odcink\u00f3w: solim\u00f5es, o d\u0142ugo\u015bci oko\u0142o 1600 km, i amazonas, o d\u0142ugo\u015bci 1650 km). najwa\u017cniejsze z ekonomicznego punktu widzenia odcinki dr\u00f3g wodnych znajduj\u0105 si\u0119 na po\u0142udniowym wschodzie i po\u0142udniu kraju.\n\n\n== kultura ==\nprzemieszanie element\u00f3w europejskich, afryka\u0144skich i ameryka\u0144skich wytworzy\u0142o now\u0105 oryginaln\u0105 kultur\u0119. najs\u0142ynniejszym festiwalem rozs\u0142awiaj\u0105cym brazyli\u0119 na ca\u0142y \u015bwiat jest odbywaj\u0105cy si\u0119 przed wielkim postem karnawa\u0142 w rio de janeiro. zawsze zaczyna si\u0119 w sobot\u0119 przed \u015brod\u0105 popielcow\u0105 i trwa nieprzerwanie cztery dni i noce. w czasie karnawa\u0142u mieszka\u0144cy gromadz\u0105 si\u0119 na ulicach, pla\u017cach oraz klubach, aby wsp\u00f3lnie \u015bpiewa\u0107 i ta\u0144czy\u0107. narodowym ta\u0144cem jest samba przywieziona przez niewolnik\u00f3w z angoli. pod koniec karnawa\u0142u w rio odbywa si\u0119 konkurs szk\u00f3\u0142 samby. wyst\u0119puj\u0105 one wtedy na sambodromie \u2013 teatrze pod go\u0142ym niebem. najwi\u0119kszym rze\u017abiarzem okresu kolonialnego by\u0142 aleijadinho. autorem narodowej powie\u015bci pod tytu\u0142em os sert\u00f5es jest euclides da cunha.\n\n\n== religia ==\nbrazylijski ko\u015bci\u00f3\u0142 katolicki jest najwi\u0119ksz\u0105 narodow\u0105 wsp\u00f3lnot\u0105 wiernych na \u015bwiecie. obecnie katolicy stanowi\u0105 oko\u0142o 62\u201363% spo\u0142ecze\u0144stwa. w s\u00e3o paulo jest 54% katolik\u00f3w. liczb\u0119 regularnie praktykuj\u0105cych szacuje si\u0119 na 19\u201325%, chocia\u017c w miastach praktykuje nieco mniej ni\u017c na prowincji. widoczny jest odp\u0142yw wiernych do takich pochodz\u0105cych g\u0142\u00f3wnie z usa wsp\u00f3lnot, jak \u015bwiadkowie jehowy, mormoni (ok. 1 mln), adwenty\u015bci czy r\u00f3\u017cne ko\u015bcio\u0142y ewangelikalne, g\u0142\u00f3wnie zielono\u015bwi\u0105tkowe. liczb\u0119 protestant\u00f3w szacuje si\u0119 na ponad 25%. dodatkowo wyst\u0119puj\u0105 spirytuali\u015bci i animi\u015bci (1,4%), wyznawcy candombl\u00e9 i okultyzmu (0,5%), buddy\u015bci i szintoi\u015bci (0,2%) oraz pozostali (1,7%). niewierz\u0105cy stanowi\u0105 7,4\u201310% spo\u0142ecze\u0144stwa.\nwed\u0142ug danych za rok 2010 brazylijczycy nale\u017celi do nast\u0119puj\u0105cych wyzna\u0144:\n\nko\u015bci\u00f3\u0142 rzymskokatolicki \u2013 63%\n\nprotestantyzm \u2013 25% (g\u0142\u00f3wnie: zielono\u015bwi\u0105tkowcy \u2013 15%):\n\newangeliczny ko\u015bci\u00f3\u0142 zbor\u00f3w bo\u017cych \u2013 15 676 692 cz\u0142onk\u00f3w\nmi\u0119dzynarodowy ko\u015bci\u00f3\u0142 poczw\u00f3rnej ewangelii \u2013 1 905 325\nko\u015bci\u00f3\u0142 adwentyst\u00f3w dnia si\u00f3dmego \u2013 1 560 000\nkonwencja ko\u015bcio\u0142\u00f3w ewangelicznych \u201ebrazylia dla chrystusa\u201d \u2013 1 159 880\nko\u015bci\u00f3\u0142 odrodzenia w chrystusie \u2013 958 333\nkongregacja chrze\u015bcijan \u2013 945 500\nkonwencja baptystyczna z s\u00e3o paulo \u2013 900 000\nbrak religii \u2013 8,0%\nspirytuali\u015bci \u2013 2,0%\n\u015bwiadkowie jehowy \u2013 0,73%\n\nmormoni \u2013 0,6%\nbrazylijski katolicki ko\u015bci\u00f3\u0142 apostolski \u2013 0,3%\numbanda \u2013 0,21%\nbuddyzm \u2013 0,13%\u017ar\u00f3d\u0142o: ibge, 2010; prolades, 2010; pew forum, 2010; lds, 2012.\n\nprawos\u0142awie\n\n\n== sport ==\nnajpopularniejszym sportem w brazylii jest pi\u0142ka no\u017cna. za jednego z najlepszych w historii dyscypliny pi\u0142karza na \u015bwiecie wielu uwa\u017ca brazylijczyka pel\u00e9. reprezentacja brazylii 5 razy zdoby\u0142a mistrzostwo \u015bwiata.\nogromn\u0105 popularno\u015bci\u0105 w brazylii ciesz\u0105 si\u0119 wy\u015bcigi formu\u0142y 1. brazylijczycy doczekali si\u0119 wielu wspania\u0142ych kierowc\u00f3w. szczeg\u00f3lnie wspominaj\u0105 tragicznie zmar\u0142ego ayrtona senn\u0119, kt\u00f3ry uwa\u017cany jest za najlepszego kierowc\u0119 w historii f1. w tej serii wy\u015bcigowej startowa\u0142 felipe massa.\nr\u00f3wnie\u017c w siatk\u00f3wce halowej m\u0119\u017cczyzn brazylia by\u0142a na pocz\u0105tku xxi w. absolutnym dominatorem, wygra\u0142a wi\u0119kszo\u015b\u0107 wa\u017cnych turniej\u00f3w mi\u0119dzynarodowych. jednym z sukces\u00f3w jest pokonanie reprezentacji polski w finale m\u015b 2006 3:0. najwi\u0119ksz\u0105 gwiazd\u0105 reprezentacji brazylii by\u0142 giba. w tej dyscyplinie warto odnotowa\u0107 r\u00f3wnie\u017c sukcesy pochodz\u0105cych z tego kraju kobiet. \u015bwiatow\u0105 dominacj\u0119 brazylii przerwali dopiero siatkarze z polski, a brazylijczycy podczas dw\u00f3ch ostatnich mistrzostw \u015bwiata (2014 i 2018) ko\u0144czyli rozgrywki ze srebrnymi medalami.\ncoraz popularniejsza na \u015bwiecie (i r\u00f3wnie\u017c w polsce) staje si\u0119 pochodz\u0105ca ze stanu bahia capoeira \u2013 tradycyjna brazylijska sztuka walki po\u0142\u0105czona z elementami ta\u0144ca i egzotyczn\u0105 muzyk\u0105. sekcje r\u00f3\u017cnych grup \u2018capoeira\u2019 pr\u0119\u017cnie dzia\u0142aj\u0105 te\u017c w wielu miastach polski. pr\u00f3cz capoeira brazylijczycy opracowali kilka innych sztuk walki, takich jak luta livre i bjj \u2013 brazylijsk\u0105 odmian\u0119 ju-jitsu.\nbrazylia dwa razy organizowa\u0142a mistrzostwa \u015bwiata w pi\u0142ce no\u017cnej: w 1950 i 2014 roku.\nw 2016 roku w rio de janeiro odby\u0142y si\u0119 letnie igrzyska olimpijskie.\n\n\n== si\u0142y zbrojne ==\nbrazylia w sk\u0142adzie swoich si\u0142 zbrojnych posiada si\u0142y l\u0105dowe (ex\u00e9rcito brasileiro), marynark\u0119 wojenn\u0105 (marinha do brasil), w jej sk\u0142adzie lotnictwo morskie (avia\u00e7\u00e3o naval brasileira) i piechot\u0119 morsk\u0105 (corpo de fuzileiros navais), oraz si\u0142y powietrzne (for\u00e7a a\u00e9rea brasileira). brazylia realizowa\u0142a program nuklearny maj\u0105cy na celu pozyskanie broni j\u0105drowej. zosta\u0142 on jednak anulowany.\nwojska brazylijskie licz\u0105 334,5 tys. \u017co\u0142nierzy zawodowych oraz 1,34 mln rezerwist\u00f3w. wed\u0142ug rankingu global firepower (2021) brazylijskie si\u0142y zbrojne stanowi\u0105 9. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 29,3 mld dolar\u00f3w (usd).\n\n\n== przypisy ==\n\n\n== bibliografia ==\nalves, maria helena moreira (1985). state and opposition in military brazil. austin, tx: university of texas press.\namann, edmund (1990). the illusion of stability: the brazilian economy under cardoso. world development (s. 1805\u20131819).\nbellos, alex (2003). futebol: the brazilian way of life. london: bloomsbury publishing plc.\nbethell, leslie (1991). colonial brazil. cambridge: cup.\ncosta, jo\u00e3o cruz (1964). a history of ideas in brazil. los angeles, ca: university of california press.\nfausto, boris (1999). a concise history of brazil. cambridge: cup.\nfurtado, celso. the economic growth of brazil: a survey from colonial to modern times. berkeley, ca: university of california press.\nleal, victor nunes (1977). coronelismo: the municipality and representative government in brazil. cambridge: cup.\nmalathronas, john (2003). brazil: life, blood, soul. chichester: summersdale.\nmartinez-lara, javier (1995). building democracy in brazil: the politics of constitutional change. macmillan.\nprado j\u00fanior, caio (1967). the colonial background of modern brazil. los angeles, ca: university of california press.\nschneider, ronald (1995). brazil: culture and politics in a new economic powerhouse. boulder westview.\nthomas e. skidmore: black into white: race and nationality in brazilian thought. new york oxford university press, 1974. oclc 976821765.\nwagley, charles (1963). an introduction to brazil. new york, new york: columbia university press.\nthe world almanac and book of facts: brazil. new york, ny: world almanac books. 2006."