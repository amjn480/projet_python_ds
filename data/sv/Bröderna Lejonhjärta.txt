"br\u00f6derna lejonhj\u00e4rta \u00e4r en fantasy-\u00e4ventyrsroman av astrid lindgren som publicerades h\u00f6sten 1973. i likhet med flera av lindgrens andra b\u00f6cker behandlar boken, f\u00f6r barnlitteraturgenren, ovanligt tunga och m\u00f6rka teman, som sjukdom, d\u00f6d, sj\u00e4lvmord, tyranni, f\u00f6rr\u00e4deri och f\u00f6rtryck som kr\u00e4ver uppror. framtr\u00e4dande \u00e4r ocks\u00e5 ljusa och varma teman, som syskonk\u00e4rlek, lojalitet, hopp, mod och ickev\u00e5ld.\nber\u00e4ttelsen handlar om br\u00f6derna jonatan och karl lejonhj\u00e4rta. ursprungligen hette br\u00f6derna lejon, men efter att de avlidit kommer de till nangijala, ett land bortom stj\u00e4rnorna d\u00e4r de f\u00e5r sitt nya efternamn. i nangijala upplever br\u00f6derna \u00e4ventyr och tillsammans med andra motst\u00e5ndsk\u00e4mpar f\u00f6r de kampen mot den ondskefulle tengils f\u00f6rtryck och draken katla. boken \u00e4r illustrerad av ilon wikland och senare jesper waldersten. den \u00e4r \u00f6versatt till ett femtiotal spr\u00e5k och filmatiserades 1977 i sverige.\nromanen \u00e4r dubbelbottnad och m\u00f6jligg\u00f6r tolkning b\u00e5de som saga med ett religi\u00f6st symbolspr\u00e5k och som realistisk ber\u00e4ttelse, d\u00e4r alla \u00f6vernaturliga h\u00e4ndelser \u2013 f\u00f6rutom bokens slutord \u2013 utspelar sig i den d\u00f6ende karls feber- eller dagdr\u00f6mmar.\n\n\n== handling ==\n\n\n=== jonatans och skorpans d\u00f6d ===\nnio\u00e5rige karl lejon kallas skorpan eftersom hans storebror jonatan tycker om skorpor. karl har tuberkulos och har f\u00e5tt veta att han skall d\u00f6. hans avgudade storebror, tretton\u00e5rige jonatan, lugnar honom och ber\u00e4ttar om livet efter d\u00f6den. d\u00e5 hamnar alla m\u00e4nniskor i ett land p\u00e5 andra sidan stj\u00e4rnorna, nangijala, och \"d\u00e4r \u00e4r det \u00e4nnu l\u00e4gereldarnas och sagornas tid\". jonatan f\u00f6rs\u00e4krar att tiden \u00e4r annorlunda s\u00e5 90 \u00e5r kommer bara att k\u00e4nnas som n\u00e5gra f\u00e5 dagar: \"tv\u00e5 dagar kan du v\u00e4l st\u00e5 ut ensam.\" en brand utbryter dock i huset, och jonatan tar sin lillebror p\u00e5 ryggen och hoppar ut genom f\u00f6nstret. vid hoppet skadar sig jonatan s\u00e5 allvarligt att han d\u00f6r. det sista han s\u00e4ger till sin lillebror \u00e4r \"gr\u00e5t inte, skorpan, vi ses i nangijala!\". n\u00e4r en vit duva en kv\u00e4ll landar p\u00e5 f\u00f6nsterbr\u00e4dan tolkar karl det som en bekr\u00e4ftelse.\nkarl d\u00f6r tv\u00e5 m\u00e5nader efter branden. r\u00e4tt som det \u00e4r st\u00e5r han utanf\u00f6r en liten stuga. han \u00e4r frisk och springer ned till \u00e5n d\u00e4r hans bror sitter och metar. jonatan ber\u00e4ttar att de skall bo tillsammans i ryttarg\u00e5rden i k\u00f6rsb\u00e4rsdalen. de har varsin h\u00e4st, grim och fjalar. karl f\u00e5r m\u00f6ta sofia, vars rosentr\u00e4dg\u00e5rd jonatan sk\u00f6ter om. p\u00e5 andra sidan bergen ligger t\u00f6rnrosdalen och den har ockuperats av den onde env\u00e5ldsh\u00e4rskaren tengil som har kommit ned fr\u00e5n landet karmanjaka med sina m\u00e4n och byggt en mur runt t\u00f6rnrosdalen, vars inv\u00e5nare h\u00e5lls i slaveri. han \u00e4r till synes o\u00f6vervinnerlig eftersom han har katla. vem katla \u00e4r vill jonatan inte ber\u00e4tta. \"katla vill jag inte tala om, f\u00f6r d\u00e5 sover du inte i natt.\" folket i k\u00f6rsb\u00e4rsdalen, ledda av sofia, hj\u00e4lper motst\u00e5ndsr\u00f6relsen i t\u00f6rnrosdalen men det finns en f\u00f6rr\u00e4dare i k\u00f6rsb\u00e4rsdalen som hj\u00e4lper tengil. karl misst\u00e4nker snabbt den buttre och vresige j\u00e4garen hubert. sofias vita duvor flyger med hemliga budskap mellan dalarna men sofia har hittat flera duvor skjutna med pil.\n\n\n=== jossis f\u00f6rr\u00e4deri och byggnation av en underjordisk g\u00e5ng ===\njonatan m\u00e5ste bege sig till t\u00f6rnrosdalen d\u00e4r motst\u00e5ndsledaren orvar har gripits och sitter f\u00e4ngslad i katlagrottan. karl st\u00e5r ut med ensamheten i n\u00e5gra dagar innan \u00e4ven han ger sig upp i bergen f\u00f6r att komma till t\u00f6rnrosdalen. n\u00e4r han en natt g\u00f6mmer sig i en grotta stannar tv\u00e5 av tengils m\u00e4n utanf\u00f6r f\u00f6r att tr\u00e4ffa f\u00f6rr\u00e4daren. det \u00e4r dock inte hubert utan den glade v\u00e4rdshusv\u00e4rden jossi som har f\u00f6rr\u00e5tt sina v\u00e4nner f\u00f6r att kunna bli ledare n\u00e4r tengil en dag har ockuperat k\u00f6rsb\u00e4rsdalen. p\u00e5 morgonen uppt\u00e4cks karl av de tv\u00e5 soldaterna. karl har sagt till dem att han bor hos sin farfar i t\u00f6rnrosdalen och soldaterna kr\u00e4ver att han visar dem sitt hus och sin farfar. framme i t\u00f6rnrosdalen kastar sig karl i famnen p\u00e5 en gammal man vid namn mattias och soldaterna l\u00e5ter n\u00f6ja sig. mattias \u00e4r ocks\u00e5 motst\u00e5ndare till tengil och inne i hans hus ligger jonatan och sover. mattias hus ligger precis vid den h\u00f6ga muren d\u00e4r tengilsm\u00e4nnen h\u00e5ller vakt. jonatan h\u00e5ller p\u00e5 att gr\u00e4va en underjordisk g\u00e5ng fr\u00e5n huset, under den h\u00f6ga muren och som slutar i skogen p\u00e5 andra sidan. n\u00e4r tengil sj\u00e4lv kommer till t\u00f6rnrosdalen befaller han alla att samlas p\u00e5 torget. han ska d\u00e4r v\u00e4lja ut vilka som skall f\u00f6ras till karmanjaka f\u00f6r att b\u00e4ra sten \u00e5t den ointagliga f\u00e4stningen som han h\u00e5ller p\u00e5 att bygga. \nsnart \u00e4r den underjordiska g\u00e5ngen f\u00e4rdig, och jonatan och karl lyckas smita fr\u00e5n dalen. n\u00e4r de senare sl\u00e5r l\u00e4ger vid karmafallet f\u00e5r karl f\u00f6r f\u00f6rsta g\u00e5ngen se katla, den eldsprutande drake som tengil anv\u00e4nder f\u00f6r att terrorisera folket. med hj\u00e4lp av en lur kan tengil f\u00e5 katla att lyda hans minsta vink. ing\u00e5ngen till katlagrottan vaktas av tengils soldater men jonatan hittar en andra ing\u00e5ng. l\u00e5ngt inne i berget kommer de fram till katlagrottan d\u00e4r orvar h\u00e5lls f\u00e5ngen. de lyckas sl\u00e4ppa ut orvar men flykten uppt\u00e4cks mycket snabbt. i full fart rider de tillbaka men de efterf\u00f6ljande soldaterna tar in p\u00e5 karl och jonatan som b\u00e5da rider p\u00e5 grim. karl sl\u00e4nger sig av h\u00e4sten och g\u00f6mmer sig i diket, s\u00e5 att jonatan och orvar skall kunna komma undan.\n\n\n=== folkresning, katlas d\u00f6d och nangilima ===\nn\u00e4r allt \u00e4r lugnt vandrar karl vidare till platsen d\u00e4r de badade och g\u00f6mmer sig i ett tr\u00e4d. i skymningen kommer sofia, hubert och f\u00f6rr\u00e4daren jossi dit. n\u00e4r han ber\u00e4ttar att jossi \u00e4r en f\u00f6rr\u00e4dare, blir sofia f\u00f6rst arg f\u00f6r att karl anklagar n\u00e5gon som hon litar p\u00e5, men sedan tvingar hon skjortan av jossi och ser katlam\u00e4rket. jossi kastar sig i en roddb\u00e5t nere vid vattnet. str\u00f6mmen \u00e4r dock alldeles f\u00f6r stark och den f\u00f6r honom mot en s\u00e4ker d\u00f6d i karmafallet.\nen folkresning mot tengil och hans m\u00e4n skall d\u00e4refter \u00e4ga rum. portarna er\u00f6vras men tengil kommer dit med katla. jonatan lyckas dock rycka luren ur h\u00e4nderna p\u00e5 tengil, och katla d\u00f6dar tengil och hans m\u00e4n. efter att kampen \u00e4r vunnen, ber orvar jonatan att f\u00f6ra katla tillbaka till karmanjaka. n\u00e4r jonatan och karl ska rida \u00f6ver h\u00e4ngbron, blir h\u00e4sten grim skr\u00e4md och jonatan tappar luren i floden. de g\u00f6mmer sig h\u00f6gt uppe p\u00e5 en klippa, och jonatan knuffar ned ett stort stenblock p\u00e5 katla. katla ramlar bakl\u00e4nges ned i floden d\u00e4r det blir en strid mellan katla och lindormen karm, och de d\u00f6dar varandra slutligen.\njonatan och karl sl\u00e5r l\u00e4ger vid samma klippa vid karmafallet d\u00e4r de stannade f\u00f6rsta g\u00e5ngen som de f\u00e4rdades till karmanjaka. jonatan ber\u00e4ttar att katlas eld har br\u00e4nt honom och att han nu kommer att bli f\u00f6rlamad. jonatan vill helst d\u00f6, men ber\u00e4ttar om vad som h\u00e4nder d\u00e5: om landet nangilima d\u00e4r det endast finns glada \u00e4ventyr. karl vill inte skiljas fr\u00e5n sin bror, utan b\u00e4r honom p\u00e5 ryggen fram till ett stup och hoppar sedan: \"\u00e5, nangilima! ja, jonatan, ja, jag ser ljuset! jag ser ljuset!\".\n\n\n== persongalleri ==\n\n\n=== karl ===\nkarl \u00e4r 9 \u00e5r, och kallas skorpan av sin storebror jonatan. n\u00e4r boken b\u00f6rjar \u00e4r han d\u00f6dligt sjuk i tbc.karl \u00e4r r\u00e4dd men inspirerad av sin bror lyckas han \u00f6vervinna r\u00e4dslan, n\u00e4r han l\u00e4mnar k\u00f6rsb\u00e4rsdalen f\u00f6r att leta efter sin bror, n\u00e4r hoppar av h\u00e4sten n\u00e4r de jagas av tengils m\u00e4n och de hoppar mot nangilima. det sista d\u00f6dshoppet visar att han upprepar jonatans hj\u00e4lted\u00e5d i b\u00f6rjan av boken och blivit en lejonhj\u00e4rta p\u00e5 riktigt, menar litteraturvetaren vivi edstr\u00f6m.i filmatiseringen gestaltades skorpan av lars s\u00f6derdahl.\n\n\n=== jonatan ===\n13-\u00e5rige jonatan ser ut som en sagoprins och redan i f\u00f6rsta kapitlet utf\u00f6r han ett hj\u00e4lted\u00e5d: han r\u00e4ddar sin lillebror men d\u00f6r sj\u00e4lv. han tr\u00f6star och han ger v\u00e5rd. i nangijala tar han hand om karl och ber\u00e4ttar endast l\u00e5ngsamt om tengil och den kamp som f\u00f6rs. hans pliktk\u00e4nsla g\u00f6r att han en dag m\u00e5ste l\u00e4mna sin bror och f\u00f6rklarar att det ibland finns saker alla m\u00e4nniskor m\u00e5ste g\u00f6ra, annars \u00e4r de bara \"en liten lort\".\njonatan \u00e4r en hj\u00e4lte men ingen motst\u00e5ndsledare, p\u00e5 grund av sin pacifism. vid f\u00e4rden mot karmanjaka r\u00e4ddar han en av tengils soldater fr\u00e5n att f\u00f6ras bort av den kraftiga str\u00f6mmen, trots att han, som \u00e4r efterspanad, riskerar att gripas. dagen f\u00f6re det stora upproret f\u00f6rklarar han f\u00f6r orvar att han inte kan d\u00f6da, inte ens f\u00f6r att r\u00e4dda sitt eget liv. \"det finns saker man m\u00e5ste g\u00f6ra, annars \u00e4r man bara en liten lort\", s\u00e4ger han.\ni filmatiseringen gestaltades jonatan av staffan g\u00f6testam.\n\n\n=== sofia ===\nsofia bor p\u00e5 tulipag\u00e5rden n\u00e4ra de h\u00f6ga bergen. d\u00e4r har hon ett duvslag med massor av vita brevduvor, sina bikupor och sina getter. hon har en stor blomstertr\u00e4dg\u00e5rd som jonatan arbetar i. med hj\u00e4lp av sina duvor kan hon skicka och ta emot meddelanden fr\u00e5n t\u00f6rnrosdalen (att s\u00e4nda samma duvor i b\u00e5da riktningarna mellan tv\u00e5 platser \u00e4r en konst som utvecklades p\u00e5 1800-talet). sofia \u00e4r ocks\u00e5 den i k\u00f6rsb\u00e4rsdalen som leder den hemliga kampen mot tengils f\u00f6rtryck. tengil vet om vad hon sysslar med och har utlyst en bel\u00f6ning p\u00e5 15 vita h\u00e4star till den som kan f\u00e5nga henne.\ni filmatiseringen gestaltades sofia av gunn w\u00e5llgren.\n\n\n=== orvar ===\norvar \u00e4r ledare f\u00f6r kampen i t\u00f6rnrosdalen mot tengils tyranni. dock blir han tidigt i historien f\u00e5ngad av tengils m\u00e4n efter att f\u00f6rr\u00e4daren jossi avsl\u00f6jat hans g\u00f6mst\u00e4lle. orvar f\u00f6rs till karmanjaka, tengils land, d\u00e4r han f\u00e5r sitta f\u00e5nge i katlagrottan tills han ska bli matad till tengils drake katla. utan orvar \u00e4r t\u00f6rnrosdalen d\u00f6md att f\u00f6rbli i tengils v\u00e5ld utan m\u00f6jlighet till frihet.\natt befria orvar blir ett av br\u00f6derna lejonhj\u00e4rtas huvuduppdrag i historien vilket de lyckas med genom att ta sig igenom en hemlig ing\u00e5ng till katlagrottan som katla anv\u00e4nde d\u00e5 hon tog sig ut. de f\u00f6r orvar i s\u00e4kerhet i t\u00f6rnrosdalen d\u00e4r han forts\u00e4tter leda kampen.\ni filmatiseringen gestaltades orvar av per oscarsson.\n\n\n=== jossi ===\njossi \u00e4r v\u00e4rdshusv\u00e4rd p\u00e5 guldtuppen i k\u00f6rsb\u00e4rsdalen. n\u00e4r karl m\u00f6ter honom f\u00f6rsta g\u00e5ngen blir han upplyft p\u00e5 ett bord och jossi f\u00f6rklarar att de tv\u00e5 ska bli riktigt goda v\u00e4nner. n\u00e4sta g\u00e5ng ger jossi honom kakor som tr\u00f6st n\u00e4r jonatan \u00e4r borta. chocken blir d\u00e4rf\u00f6r desto st\u00f6rre n\u00e4r han f\u00e5r veta att det \u00e4r jossi som \u00e4r f\u00f6rr\u00e4daren, hur han hoppas att jonatan snart ska gripas och hans \u00f6nskan att tengil ska g\u00f6ra honom till ledare i k\u00f6rsb\u00e4rsdalen n\u00e4r den har er\u00f6vrats. tv\u00e5 av tengils soldater, veder och kader, br\u00e4nner in katlam\u00e4rket p\u00e5 jossis br\u00f6st med ett br\u00e4nnj\u00e4rn f\u00f6r att det ska synas vem han egentligen \u00e4r lojal emot.\nenligt tengilssoldaten veder l\u00e4r jossi bli en godbit f\u00f6r katla n\u00e4r k\u00f6rsb\u00e4rsdalen er\u00f6vrats. detta tyder p\u00e5 att tengil inte t\u00e4nker h\u00e5lla sitt l\u00f6fte till jossi att g\u00f6ra honom till k\u00f6rb\u00e4rsdalens ledare utan bara utnyttjar honom. \nn\u00e4r karl \u00e5terf\u00f6renas med jonathan i t\u00f6rnrosdalen avsl\u00f6jar han jossis f\u00f6rr\u00e4deri vilket jonathan skriver i ett budskap till sofia som skickas iv\u00e4g med duvan bianca. dessv\u00e4rre kommer budskapet aldrig fram eftersom bianca skjuts ner p\u00e5 v\u00e4gen. \nn\u00e4sta g\u00e5ng jossi dyker upp \u00e4r han med sofia och hubert d\u00e4r de \u00e5terf\u00f6renas med karl n\u00e4ra karmanjaka. karl f\u00e5r d\u00e5 veta att sofia aldrig f\u00e5tt budskapet och inser att jossi t\u00e4nker leda sofia i en f\u00e4lla. karl f\u00f6rs\u00f6ker s\u00e4ga att jossi \u00e4r f\u00f6rr\u00e4daren, men sofia tror inte p\u00e5 det eftersom hon litar p\u00e5 jossi som hon alltid gjort. men n\u00e4r karl s\u00e4ger \u00e5t jossi att visa katlam\u00e4rket p\u00e5 hans br\u00f6st som han fick inbr\u00e4nt natten d\u00e5 karl bevittnade jossis f\u00f6rr\u00e4deri blir ocks\u00e5 sofia och hubert misst\u00e4nksamma d\u00e5 det verkar som att jossi f\u00f6rs\u00f6ker d\u00f6lja n\u00e5got och sofia sliter upp hans skjorta och ser katlam\u00e4rket. sofia som nu inser att karl haft r\u00e4tt f\u00f6rbannar jossi f\u00f6r vad han gjort. jossi f\u00f6rs\u00f6ker d\u00e5 fly i en roddb\u00e5t, men str\u00f6mmen i floden \u00e4r alltf\u00f6r stark f\u00f6r den lilla b\u00e5ten och g\u00f6r att jossi blir kastad \u00f6verbord och drunknar.\ni filmatiseringen gestaltades jossi av folke hjort.\n\n\n=== hubert ===\nhubert \u00e4r j\u00e4gare och den b\u00e4ste b\u00e5gskytten i k\u00f6rsb\u00e4rsdalen. han har lockigt r\u00f6tt h\u00e5r och borstigt r\u00f6tt sk\u00e4gg. han verkar arg och st\u00e4ller konstiga fr\u00e5gor, vilket skorpan tycker \u00e4r misst\u00e4nkt. skorpan uppt\u00e4cker hubert ute i stallet d\u00e4r han har g\u00f6mt hemliga meddelanden fr\u00e5n t\u00f6rnrosdalen. att han tycker om vita h\u00e4star ser skorpan som en bekr\u00e4ftelse p\u00e5 att han \u00e4r f\u00f6rr\u00e4daren. d\u00e4rf\u00f6r blir f\u00f6rv\u00e5ningen desto st\u00f6rre \u00f6ver att det \u00e4r den jovialiske jossi som \u00e4r det, vilket l\u00e4r skorpan att inte d\u00f6ma hunden efter h\u00e5ren. n\u00e4sta g\u00e5ng karl m\u00f6ter hubert ber han honom om f\u00f6rl\u00e5telse vilket hubert godtar. \ndessv\u00e4rre \u00f6verlever inte hubert slutstriden mot tengil utan d\u00f6das av katla. det avsl\u00f6jas aldrig vad som h\u00e4nde med hubert efter hans d\u00f6d.\ni filmatiseringen gestaltades hubert av tommy johnson.\n\n\n=== mattias ===\nmattias blir karls farfar n\u00e4r tengils soldater eskorterar honom till t\u00f6rnrosdalen. karl m\u00e5ste snabbt hitta en passande farfar n\u00e4r han f\u00e5r se mattias sitta och mata duvor, d\u00e4ribland sofias duva bianca. han bor i ett litet vitt hus precis vid den mur tengil l\u00e5tit uppf\u00f6ra runt dalen. mattias, som till en b\u00f6rjan blir f\u00f6rv\u00e5nad, hj\u00e4lper mer \u00e4n g\u00e4rna karl och l\u00e5tsas bli str\u00e4ng. n\u00e4r soldaterna till slut ger sig av, tr\u00f6star han karl som b\u00f6rjar snyfta. han accepterar karls \u00f6nskan att kalla honom skorpan, trots att han blir lite fundersam. inne i k\u00f6ket finns en sk\u00e4nk  och d\u00e4r bakom finns ett hemligt rum d\u00e4r jonatan g\u00f6mmer sig. mattias har blivit ledare f\u00f6r motst\u00e5ndet mot tengil i t\u00f6rnrosdalen efter att orvar gripits och det \u00e4r till honom sofias vita duvor flyger med hemliga meddelanden. de gr\u00e4ver en hemlig g\u00e5ng under marken som slutar p\u00e5 andra sidan av den mur som omger t\u00f6rnrosdalen vilket karl anv\u00e4nder f\u00f6r att komma ut ur dalen medan jonathan tar sig ut f\u00f6rkl\u00e4dd som tengilsoldat med deras h\u00e4star grim och fjalar. \nmattias d\u00f6das i slutstriden mot tengil och kommer till nangilima d\u00e4r han senare \u00e5terf\u00f6renas med karl och jonathan efter att de sj\u00e4lva d\u00f6r. \ni filmatiseringen gestaltades mattias av allan edwall.\n\n\n=== katla ===\nkatla \u00e4r en drakhona fr\u00e5n tidernas begynnelse, vars eld d\u00f6dar eller f\u00f6rlamar den som tr\u00e4ffas och hennes fj\u00e4ll \u00e4r s\u00e5 h\u00e5rda att inga vapen biter p\u00e5 henne. hon kan endast besegras genom sv\u00e4lt. i tusentals \u00e5r hade hon sovit i katlagrottan. hon vaknade en morgon och fann v\u00e4gen till grottan st\u00e4ngd av en stor kopparport d\u00e5 tengil b\u00f6rjat anv\u00e4nda grottan som f\u00e4ngelse utan att veta att katla sov d\u00e4r inne. katla var dock s\u00e5 mager och uthungrad efter sin l\u00e5nga s\u00f6mn att hon kunde ta sig ut genom en annan mindre ing\u00e5ng till grottan som tengil inte k\u00e4nde till. en hemsk morgon anf\u00f6ll hon tengils borg. men hennes anfall avbr\u00f6ts n\u00e4r tengil bl\u00e5ste i sin stridslur f\u00f6r att kalla soldater till hj\u00e4lp, och nu lyder katla den som har luren eftersom hon \u00e4r r\u00e4dd f\u00f6r ljudet luren g\u00f6r n\u00e4r man bl\u00e5ser i den. tengil h\u00e5ller henne bunden i en grotta n\u00e4ra karmafallet med en kedja av guld. d\u00e4r spanar hon \u00f6ver vattenytan efter lindormen karm, som hon hatar. katla \u00e4r ett fornnordiskt kvinnonamn och betyder \"kitteln\" eller \"kokaren\". det \u00e4r \u00e4ven namnet p\u00e5 en vulkan p\u00e5 island.\ninf\u00f6r inspelningen av filmen br\u00f6derna lejonhj\u00e4rta (1977) tillverkades en modell av katla vid pinewood studios utanf\u00f6r london. inuti modellen, fyra meter h\u00f6g och \u00e5tta meter l\u00e5ng, rymdes tre personer: en vid varje framben samt en person vid ett litet man\u00f6verbord. den kunde blinka, spruta eld och sm\u00e4lla med svansen. modellen kostade 100 000 svenska kronor (vilket motsvarar 450 000 kronor i 2019 \u00e5rs penningsv\u00e4rde). regiss\u00f6ren olle hellboms dotter, tove hellbom, tyckte f\u00f6rst inte att modellen var skr\u00e4ckinjagande nog utan s\u00e5g till att den smutsades ned. br\u00f6derna lejonhj\u00e4rta blev det mekaniska filmmonstrets enda roll. 2004 fanns modellen i ett rekvisitaf\u00f6rr\u00e5d hos bolaget filmdekor i \"trollywood\".\n\n\n=== karm ===\nkarm \u00e4r en stor gr\u00f6n lindorm som lever i karmafallet som gr\u00e4nsar mellan nangijala och karmanjaka. karm \u00e4r likt draken katla uppstigen fr\u00e5n urtiden och \u00e4r \u00e4ven dennes d\u00f6dsfiende vilket g\u00f6r att katla ofta st\u00e5r och spanar efter honom i karmafallet n\u00e4r hon st\u00e5r bunden och vaktar v\u00e4gen in i karmanjaka. karm beskrivs vara lika l\u00e5ng som floden \u00e4r bred, men d\u00e5 ingen n\u00e5gonsin sett honom tror alla att han bara \u00e4r en saga och inte finns.\nf\u00f6rst i slutet av boken efter tengils d\u00f6d visar sig karm f\u00f6r f\u00f6rsta och enda g\u00e5ngen inf\u00f6r andras \u00f6gon d\u00e5 katla faller ner i floden efter att jonathan lejonhj\u00e4rta v\u00e4lter ner ett stort stenblock \u00f6ver henne. s\u00e5 fort ormen ser draken komma upp till ytan ute i floden kastar han sig \u00f6ver henne och slingrar sig runt henne vilket slutar med en brutal strid d\u00e4r de tv\u00e5 vidundren d\u00f6dar varandra med otaliga hugg och bett.  \n\n\n=== tengil ===\ntengil b\u00e4r titeln \"riddare av karmanjaka, herre \u00f6ver t\u00f6rnrosdalen\". han har er\u00f6vrat t\u00f6rnrosdalen och f\u00f6rslavat dess inv\u00e5nare med hj\u00e4lp av sin eldsprutande drake katla. tengil styr dalen med j\u00e4rnhand fr\u00e5n sitt f\u00e4ste i karmanjaka.\nf\u00f6rsta g\u00e5ngen tengil g\u00f6r ett kroppsligt framtr\u00e4dande i sagan \u00e4r n\u00e4r han kommer inridande i t\u00f6rnrosdalen p\u00e5 sin svarta hingst f\u00f6r att s\u00e4tta skr\u00e4ck i inv\u00e5narna och f\u00f6r att h\u00e4mta fler slavar till karmanjaka. han beskrivs vara kl\u00e4dd i blodr\u00f6d dr\u00e4kt och ha en hj\u00e4lmbuske p\u00e5 sin svarta hj\u00e4lm som \u00e4r lika r\u00f6d. v\u00e4l p\u00e5 torget tar han plats med sin r\u00e5dsman pjuke vid sin sida. pjuke klarg\u00f6r f\u00f6r folket att tengil \u00e4r missn\u00f6jd med folket i dalen d\u00e5 de arbetar f\u00f6r d\u00e5ligt och skyddar tengils fiender. efter meddelandet att den som f\u00e5ngar lejonhj\u00e4rta \u00e5t tengil f\u00e5r fler vita h\u00e4star i bel\u00f6ning \u00e4n den som f\u00e5ngar rebelledaren sofia i k\u00f6rsb\u00e4rsdalen b\u00f6rjar tengil peka ut vilka av de m\u00e4n i t\u00f6rnrosdalen som ska f\u00f6ras till karmanjaka d\u00e4r de ska slava med att bygga tengils nya f\u00e4stning. ingen av dem ska komma levande tillbaka utan f\u00e5r slava tills de stupar och sen bli matade till katla. n\u00e4r en av dem som tengil pekar ut skriker \u00e5t tengil att en g\u00e5ng ska \u00e4ven han d\u00f6 och spottar \u00e5t honom l\u00e5ter tengil avr\u00e4tta denne \u00f6gonblickligen. tengil beger sig d\u00e4refter \u00e5ter \u00f6ver floden till karmanjaka och han st\u00e4ller till med fest f\u00f6r sina soldater med stora kar fulla med \u00f6l och grisar som grillas hela p\u00e5 spett.    \ni ber\u00e4ttelsens slutskede, i striden mellan tengils soldater och t\u00f6rnrosdalens folk, f\u00f6refaller tengils styrkor att vara besegrade. pl\u00f6tsligt dyker dock tengil upp med katla, och l\u00e4get ser ut att v\u00e4ndas till tengils f\u00f6rdel. jonatan g\u00e5r i envig med tengil, som f\u00f6rlorar och blir d\u00f6dad av katla efter att jonathan stj\u00e4l den stridslur tengil kontrollerar draken med. hans namn \u00e4r h\u00e4mtat fr\u00e5n det gammalsvenska namnet \"tengil\" som har sitt ursprung i det fornnordiska namnet \"thengill\" vilket betyder \"herre\". tengil ska enligt astrid lindgren kommit till lokrume efter sin d\u00f6d och ingen annanstans. i filmatiseringen gestaltades tengil av georg \u00e5rlin.\n\n\n=== veder och kader ===\nveder och kader \u00e4r tengils b\u00e4st k\u00e4nda soldater och de f\u00f6rsta av tengils m\u00e4n som n\u00e4mns vid namn. de b\u00e5da dyker upp f\u00f6rsta g\u00e5ngen d\u00e5 de m\u00f6ter f\u00f6rr\u00e4daren jossi uppe i bergen f\u00f6r att ta emot information fr\u00e5n honom och g\u00f6ra upp planer f\u00f6r att f\u00e5nga sofia utan att veta att karl lejonhj\u00e4rta spionerar p\u00e5 dem inifr\u00e5n en grotta d\u00e4r de har f\u00f6st in sina h\u00e4star. de br\u00e4nner in tengils symbol katlam\u00e4rket p\u00e5 jossis br\u00f6st s\u00e5 man ska veta vem jossi egentligen \u00e4r lojal emot om tengils kunskapare i hemlighet skulle komma till k\u00f6rsb\u00e4rsdalen utan att veta vem jossi \u00e4r.\nde n\u00e4mns b\u00e5da i slutstriden mot tengil d\u00e4r veder blir dr\u00e4pt av sofia och kader dr\u00e4pt av orvar. \ni filmatiseringen gestaltades veder och kader av jan nygren och micha gabay.\n\n\n=== tjocka dodik ===\nchef f\u00f6r tengils murvakter i t\u00f6rnrosdalen var tjocka dodik. han dr\u00e4ps i slutstriden om t\u00f6rnrosdalen.\n\n\n=== pjuke ===\npjuke \u00e4r tengils r\u00e5dsman och andraledare. han som tar plats intill tengil p\u00e5 torget i t\u00f6rnrosdalen p\u00e5 sin vita h\u00e4st d\u00e4r han klarg\u00f6r f\u00f6r folket att tengil \u00e4r missn\u00f6jd med dem d\u00e5 de arbetar d\u00e5ligt och skyddar tengils fiende jonatan lejonhj\u00e4rta.\ni filmatiseringen gestaltades pjuke av bertil norstr\u00f6m.\n\n\n== platser ==\n\n\n=== nangijala ===\nf\u00f6r att lindra skorpans d\u00f6dsr\u00e4dsla ber\u00e4ttar hans bror f\u00f6r honom om livet efter d\u00f6den, d\u00e5 m\u00e4nniskorna hamnar i nangijala, \"p\u00e5 andra sidan stj\u00e4rnorna\". nangijala \u00e4r ett land som \u00e4nnu befinner sig i \"l\u00e4gereldarnas och sagornas tid\". \ntv\u00e5 omr\u00e5den i nangijala omn\u00e4mns: k\u00f6rsb\u00e4rsdalen och t\u00f6rnrosdalen.\nk\u00f6rsb\u00e4rsdalen \u00e4r ett paradis som har allt som en 10-\u00e5ring kan \u00f6nska sig: fisk att meta, egna kaniner och en egen h\u00e4st. d\u00e4r kan skorpan g\u00f6ra allt det han inte kunde f\u00f6rut, springa, simma och rida galopp. m\u00e4nniskorna i k\u00f6rsb\u00e4rsdalen lever i en bytesekonomi d\u00e4r allt \u00e4r gratis och de hj\u00e4lper varandra vid behov: jonatan \u00e4r tr\u00e4dg\u00e5rdsdr\u00e4ng \u00e5t sofia som i sin tur f\u00f6rser pojkarna med mat. skorpans intr\u00e4de i detta samh\u00e4lle symboliseras av att han m\u00e5ste byta till kl\u00e4der av ett mer medeltida snitt.\np\u00e5 andra sidan bergen ligger t\u00f6rnrosdalen, som tengil och hans m\u00e4n ockuperat. dalens inv\u00e5nare har tvingats bygga en h\u00f6g mur runt hela dalen och det finns endast tv\u00e5 portar, en mot bergen och en mot floden. h\u00e4r h\u00e4rskar skr\u00e4cken och v\u00e5ldet och inv\u00e5narna f\u00e5r jobba som slavar. ingen kommer ut eller in utan att kunna l\u00f6senordet som \u00e4r \"all makt \u00e5t tengil, v\u00e5r befriare\".\nfr\u00e5n nangijala slingrar sig de ur\u00e5ldriga flodernas flod mot de ur\u00e5ldriga bergens berg d\u00e4r det m\u00f6rka och dystra karmanjaka ligger och d\u00e4r tengil har sin borg. i karmanjaka finns ocks\u00e5 draken katla.\n\n\n=== karmanjaka ===\nkarmanjaka \u00e4r tengils rike uppe i de ur\u00e5ldriga bergens berg bortom de ur\u00e5ldriga flodernas flod. det \u00e4r ett m\u00f6rkt, dystert och bergigt land som under urtiden varit hem f\u00f6r flera vidunder, vilka draken katla och lindormen karm h\u00e4rstammar ifr\u00e5n.\n\n\n=== nangilima ===\nnangilima \u00e4r ett land bortom nangijala och dit kommer de som d\u00f6r i nangijala. i nangilima kan ingen d\u00f6, d\u00e4r finns ingen ondska och alla inv\u00e5narna lever i harmoni.\n\n\n== inspirationsk\u00e4llor och tolkningar ==\n\n\n=== bakgrund ===\nredan 1946 kom astrid lindgrens roman m\u00e4sterdetektiven blomkvist d\u00e4r riddarleken mellan den r\u00f6da och vita rosen \u00e4r ett viktigt element. \u00e4ven mio, min mio fr\u00e5n 1954 \u00e4r en sagober\u00e4ttelse i fantasy-genren som utspelar sig i ett fj\u00e4rran medeltida land, \u00e4ven om sagan \u00e4r mer lyrisk \u00e4n \u00e4ventyrlig.om bokens tillkomst har lindgren ber\u00e4ttat flera g\u00e5nger. en t\u00e5gresa l\u00e4ngs sj\u00f6n fryken s\u00f6der om torsby en vinterdag 1972 med ett fantastiskt gryningsljus gav henne impuls att skriva om ett land l\u00e5ngt borta: \"det var en s\u00e5dan d\u00e4r fantastisk morgon med rosa ljus \u00f6ver sj\u00f6n \u2013 ja, det var n\u00e5got \u00f6verjordiskt vackert, och d\u00e5 fick jag pl\u00f6tsligt en s\u00e5 stark upplevelse, ett slags vision av m\u00e4nsklighetens gryningsljus, och d\u00e5 k\u00e4nde jag hur n\u00e5gonting t\u00e4ndes. det h\u00e4r kanske det blir n\u00e5gonting av, t\u00e4nkte jag\". vid ett bes\u00f6k p\u00e5 kyrkog\u00e5rden i vimmerby fastnade lindgren framf\u00f6r ett j\u00e4rnkors med texten h\u00e4r vila sp\u00e4da br\u00f6derna johan magnus och achates phal\u00e9n, d\u00f6de 1860. det gav henne inspiration att skriva en historia med tv\u00e5 unga br\u00f6der och d\u00f6den: \"d\u00e5 visste jag pl\u00f6tsligt att min n\u00e4sta bok skulle handla om d\u00f6den och om dessa tv\u00e5 sm\u00e5 br\u00f6der.\"ytterligare en impuls fick hon n\u00e4r hon n\u00e4rvarade vid en presskonferens inf\u00f6r filminspelningen av emil i l\u00f6nneberga 1971 och s\u00e5g hur den unge huvudrollsinnehavaren jan ohlsson satte sig i kn\u00e4et p\u00e5 sin storebror dick.\"nationalsocialismen och bolsjevismen, de \u00e4r som tv\u00e5 skr\u00e4ck\u00f6dlor i kamp med varandra\" skrev astrid lindgren redan p\u00e5 1940-talet i sin krigsdagbok. andra v\u00e4rldskriget har senare tolkats som en m\u00f6jlig inneb\u00f6rd i ber\u00e4ttelsen om de tv\u00e5 vidundren fr\u00e5n urtiden: \"en l\u00e5ng och hemsk strid var det, men den tog slut till sist. det kom ett sk\u00e4rande skrik fr\u00e5n katla. det var hennes d\u00f6dsskrik.\"\n\n\n=== religi\u00f6st symbolspr\u00e5k ===\ntrots att astrid lindgren har beskrivits som agnostiker \u00e4r n\u00e5gra av hennes texter sp\u00e4ckade med bibelallusioner, fr\u00e4lsar- och paradismyter samt religi\u00f6sa livsfr\u00e5gor, exempelvis ber\u00e4ttelserna mio min mio och spelar min lind, sjunger min n\u00e4ktergal och s\u00e5ngtexten fattig bonddr\u00e4ng. \u00e4ven i br\u00f6derna lejonhj\u00e4rta har en stor m\u00e4ngd symbolik h\u00e4mtad fr\u00e5n bibeln och kristendomen identifierats. boken behandlar, liksom bibeln, livet efter detta och kampen mellan ont och gott.liksom i bibelns uppenbarelsebok och jobs bok beskrivs draken som uteslutande ond. draken binds i uppenbarelseboken i 1 000 \u00e5r och ing\u00e5ngen f\u00f6rseglas. drakhonan katla \u00e4r fylld av ilska efter att ha sovit i 1 000 \u00e5r i en grotta, och h\u00e5lls fastkedjad i en h\u00e5la, som en forts\u00e4ttning p\u00e5 bibelns ber\u00e4ttelse om odjuret. bokens tv\u00e5 odjur katla och karm f\u00f6rg\u00f6r slutligen varandra, d\u00e4r den senare liksom bibelns andra odjur, leviatan i jobs bok, har formen av en sj\u00f6orm som regerar \u00f6ver havet.liksom kristus offrar jonatan sitt liv, f\u00f6respr\u00e5kar ickev\u00e5ld och j\u00e4mf\u00f6rs med ett lejon (dock med h\u00e4nvisning till rickard lejonhj\u00e4rta) f\u00f6r hans mod och genomgoda hj\u00e4rta. den helige ande \u00e4r i bibeln en hj\u00e4lpare och budb\u00e4rare som de kristna f\u00e5r som g\u00e5va, och som uppenbarar sig som en duva, och \u00e4ven i denna bok \u00e4r den vita duvan ett hemligt tecken som utm\u00e4rker den goda sidan, exempelvis mattias. jossi \u00e4r, liksom judas iskariot, en f\u00f6rr\u00e4dare, och f\u00e5r katlam\u00e4rket inbr\u00e4nt, s\u00e5som att m\u00e4nniskor ska tvingas att ta vilddjurets m\u00e4rke i pannan eller p\u00e5 h\u00f6gra handen, enligt uppenbarelsebokens profetia, och att alla som inte accepterar det ska hindras fr\u00e5n att k\u00f6pa eller s\u00e4lja varor.i franska m\u00e5lningar fr\u00e5n 1300\u20131500-talet illustreras paradiset (edens lustg\u00e5rd) med k\u00f6rsb\u00e4rstr\u00e4d ist\u00e4llet f\u00f6r \u00e4ppeltr\u00e4d, och nangijalas k\u00f6rsb\u00e4rsdal beskrivs i boken som ett litet paradis. i slutet av boken talar pojkarna om \u00e4ppeltr\u00e4d och \u00e4ppelblom i nangilimas apeldal, och nangilima framst\u00e4lls som det fullbordade paradiset d\u00e4r ondska aldrig har eller kommer att regera.den dubbla himmelsf\u00e4rden har f\u00e5tt recensenter att associera nangijala och nangilima till sk\u00e4rselden eller paradiset och himlen inom katolicismen och i dantes den gudomliga komedin.\n\n\n=== tolkning som m\u00f6jlig realistisk skildring ===\nber\u00e4ttelsen kan ocks\u00e5 l\u00e4sas som en realistisk d\u00f6dsskildring utan metafysiska inslag. exempelvis formulerade journalisten bo lundin en tolkning, i en recension 1973, d\u00e4r de \u00f6vernaturliga h\u00e4ndelserna i boken bara utspelar sig i karls feberdr\u00f6m f\u00f6re hans d\u00f6d. d\u00e4refter fick lundin ett brev fr\u00e5n lindgren, d\u00e4r hon bekr\u00e4ftade att det var s\u00e5 hon hade menat, med orden att \u201cn\u00e5gra metafysiska spekulationer och sj\u00e4lavandringsteorier \u00e4r det sannerligen inte fr\u00e5ga om\u201d. hon f\u00f6rmanade lundin i sk\u00e4mtsamma ordalag: \u201dmen s\u00e4g det inte f\u00f6r n\u00e5n, f\u00f6r jag vill inte att n\u00e5gon enda unge ska beh\u00f6va avst\u00e5 fr\u00e5n att uppfatta en saga som en saga d\u00e4r allt kan h\u00e4nda.\u201dlundins tolkning inneb\u00e4r att det enda \u00f6vernaturliga inslaget i boken \u00e4r att jagber\u00e4ttaren p\u00e5 ok\u00e4nt s\u00e4tt meddelar efterv\u00e4rlden sina sista dr\u00f6mda upplevelser. karl d\u00f6r i sin s\u00e4ng utan att komma till nangijala. landet nangijala har jonatan, enligt denna tolkning, hittat p\u00e5 f\u00f6r att tr\u00f6sta sin bror. ljuset fr\u00e5n nangilima \u00e4r en n\u00e4rad\u00f6den\u2010hallucination som karl upplever n\u00e4r han slutligen d\u00f6r i sin s\u00e4ng. enligt astrid lindgrens privata kommentar \u00e4r ljuset fr\u00e5n nangilima \u201cett medicinskt fenomen \u2026 som har med blodtrycket att g\u00f6ra, n\u00e4r det sjunker h\u00e4ftigt d\u00e5 man d\u00f6r\u201d. bokens yttre handling slutar efter andra kapitlet. resten av boken \u00e4r den d\u00f6ende karls dr\u00f6mmar. den enda icke dr\u00f6mda h\u00e4ndelse som skildras efter andra kapitlet \u00e4r karls d\u00f6d p\u00e5 bokens sista rad. \n\u00e4ven i matthias dieters recension nedan g\u00f6rs en liknande tolkning baserad p\u00e5 karls dagdr\u00f6mmande. \nom l\u00e4saren v\u00e4ljer att betrakta forts\u00e4ttningen publicerad i tidningen expressen 1974 som en kanonisk beskrivning av samma fiktiva universum som skildras i boken s\u00e5 \u00e4r tolkningen av boken som en realistisk ber\u00e4ttelse utan sagoinslag utesluten.\n\n\n=== illustrationer ===\nilon wikland hade illustrerat flera av lindgrens ber\u00e4ttelser n\u00e4r hon fick uppdraget att f\u00f6rse br\u00f6derna lejonhj\u00e4rta med bilder. lindgren var fortfarande inte klar med ber\u00e4ttelsen och wikland fick rita vartefter kapitlen blev f\u00e4rdiga. till den svenska upplagan ritade wikland omslaget och ett 30-tal teckningar kom med. som ung flydde ilon wikland fr\u00e5n estland till sverige, och hon ber\u00e4ttade \"i m\u00e5nga \u00e5r efter kriget hade jag mardr\u00f6mmar om att det var krig och jag var jagad av soldater. att ha varit s\u00e5 n\u00e4ra kriget har hj\u00e4lpt mig mycket i illustrationerna.\".till rab\u00e9n & sj\u00f6grens nyutg\u00e5va 2018 har konstn\u00e4ren jesper waldersten gjort illustrationerna.\n\n\n== mottagande ==\nn\u00e4r boken publicerades p\u00e5 h\u00f6sten 1973 etablerade sig astrid lindgren som en av de f\u00f6rsta barnboksf\u00f6rfattarna som belyser d\u00f6den som \u00e4mne. emellertid har hon f\u00e5tt kritik, \u00e5 ena sidan f\u00f6r att \u00e4mnet \u00e4r f\u00f6r allvarligt f\u00f6r att kunna beskrivas i barnb\u00f6cker, \u00e5 andra sidan f\u00f6r att det \u00e4r problematiskt att beskriva d\u00f6den som ett s\u00e5 enkelt alternativ, eftersom br\u00f6derna genom det avslutande sj\u00e4lvmordet f\u00e5r m\u00f6jlighet att fly sina problem:\n\n\"det finns bara ett s\u00e4tt att bli fri fr\u00e5n sjukdomen och det \u00e4r att lillebror skorpan tar jonatan p\u00e5 ryggen och hoppar ner f\u00f6r ett stup och d\u00f6r. i d\u00f6dens land nangilima blomstrar den eviga lyckan. [...] naturligtvis vore det mig fr\u00e4mmande att sticka ett h\u00f6ttande pekfinger in bland hennes hyss och p\u00e5hitt, men jag kan inte l\u00e5ta bli att fundera \u00f6ver hur ett handikappat barn upplever jonatan lejonhj\u00e4rtas d\u00f6dsl\u00e4ngtan. griper kanske en handlingsf\u00f6rlamande eld omkring sig i barnets hj\u00e4rta. funderingar om livsber\u00e4ttigande och livskvalit\u00e9.\" (gunnel enby i aftonbladet 16 december 1973.)\"but the subjectively emotional, often ecstatic tone of karl's firstperson narrative may make young readers uneasy; the book's preoccupation wi,th death and its hints about transmigration of souls may be confusing; and the final, cool acceptance of suicide, too shocking.\" (ethel l. heins i horn's book magazine, boston, december 1975, s. 594\u2013595.)andra kritiker ans\u00e5g att lindgren m\u00e5lade sagans v\u00e4rld i alltf\u00f6r svart och vitt:\n\n\"hade inte denna v\u00e4rldsbild med dess romantiskt-deterministiska \u00f6nskedr\u00f6m passat b\u00e4ttre i det kalla krigets dagar? \u00e4r inte denna vackra saga om den sk\u00f6na frihetskampen mot en of\u00f6rklarat metafysisk ondska en f\u00f6rol\u00e4mpning mot befrielser\u00f6relser i v\u00e4rlden?\" (kerstin stj\u00e4rne i arbetet 26 oktober 1973.)\"skildringen av ondskan blir i boken oerh\u00f6rt schematisk och skr\u00e4ckfylld. borde inte en bok som behandlar kampen mellan ont och gott noggrant och \u00e4rligt unders\u00f6ka roten till det onda? [...] ett farligt och f\u00f6rljuget uttalande i en tid som s\u00e5 klart visar upp diktaturers komplicerade politiska m\u00f6nster och ocks\u00e5 sv\u00e5righeten att bek\u00e4mpa dem.\" (barnboksgruppen i g\u00f6teborg, publicerat i dagens nyheter 22 december 1973.)\u00e5 andra sidan reagerade l\u00e4sarna positivt: \"det \u00e4r tydligt att barn har en stor l\u00e4ngtan efter sagor och g\u00e4rna s\u00e5na h\u00e4r lite sp\u00e4nnande sagor. just nu \u00f6versv\u00e4mmas jag med brev fr\u00e5n barn \u2013 i olika l\u00e4nder \u2013 som \u00e4lskar br\u00f6derna lejonhj\u00e4rta. aldrig har jag f\u00e5tt en s\u00e5 stark och spontan reaktion p\u00e5 n\u00e5gon bok\", skriver lindgren i ett brev 1975.\nden tyska recensenten matthias dieter och f\u00f6rfattaren eva-maria metcalf lovordade den tr\u00f6st lindgrens positiva bild av d\u00f6den kan ge. den skr\u00e4mda, d\u00f6ende skorpan l\u00e4r sig att anv\u00e4nda dagdr\u00f6mmande om nangijala f\u00f6r att f\u00f6rbereda sig f\u00f6r d\u00f6den. i det \u00f6gonblick d\u00e5 han s\u00e4ger: \"jag ser ljuset\" d\u00f6r han full av tillf\u00f6rsikt, eftersom hans dr\u00f6m om nangijala \u00f6vervinner r\u00e4dslan f\u00f6r d\u00f6den och g\u00f6r att han accepterar densamma. de menar att uppl\u00f6sningen inte ska tolkas som ett sj\u00e4lvmord, utan som ett \u00f6vervinnande av r\u00e4dslan f\u00f6r den oundvikliga d\u00f6den. boken kan uppmuntra barn, eftersom den ger ett m\u00f6jligt svar p\u00e5 den eviga fr\u00e5gan om vad som kommer efter d\u00f6den.\n\n\n== i andra medier ==\n\n\n=== filmatisering 1977 ===\nhuvudartikel: br\u00f6derna lejonhj\u00e4rta (film)olle hellbom hade gjort film av en m\u00e4ngd av lindgrens b\u00f6cker n\u00e4r arbetet med en filmatisering inleddes 1976. den 11-\u00e5rige lars s\u00f6derdahl hade spelat lillebror i filmerna om karlsson p\u00e5 taket och fick rollen som skorpan medan rollen som storebror jonatan gick till den 25-\u00e5rige sk\u00e5despelaren staffan g\u00f6testam. inspelningen \u00e4gde rum i br\u00f6sarps backar och de blommande k\u00f6rsb\u00e4rstr\u00e4den i k\u00f6rsb\u00e4rsdalen var i sj\u00e4lva verket \u00e4ppeltr\u00e4d som f\u00f6rsett med plastblommor i k\u00e4llag\u00e5rdens fruktodling som angr\u00e4nsar till backarna. det \u00f6dsliga landskapet i karmanjaka spelades in i omr\u00e5det \u00feingvellir nationalpark (tingvalla) p\u00e5 island.statens biografbyr\u00e5 gav filmen en 11-\u00e5rsgr\u00e4ns vilket v\u00e4ckte debatt d\u00e4r \u00e4ven lindgren deltog. utbildningsminister jan-erik wikstr\u00f6m s\u00e5g till att en 7-\u00e5rsgr\u00e4ns inf\u00f6rdes fr\u00e5n den 1 januari 1978, lex lejonhj\u00e4rta, men biografbyr\u00e5n s\u00e4nkte inte \u00e5ldersgr\u00e4nsen vid omgranskningen. 1989 pr\u00f6vade statens biografbyr\u00e5 filmen ytterligare en g\u00e5ng. den fick d\u00e5 \u00e5ldersgr\u00e4nsen 7 \u00e5r.\n\n\n=== filmatisering av tomas alfredson ===\n\n\u00e5r 2012 offentliggjordes att tomas alfredson \u00e4mnade filmatisera boken. alfredson skulle st\u00e5 f\u00f6r regin medan f\u00f6rfattaren john ajvide lindqvist skrev manus. filmen skulle haft en budget p\u00e5 325 miljoner kronor. produktionen kom dock att bli otursf\u00f6rf\u00f6ljd och projektet har startats om flera g\u00e5nger. tomas alfredsson uppgav 2022 att projektet i praktiken hade \u00f6vergetts.\n\n\n=== teaterupps\u00e4ttningar ===\nhuvudartikel: br\u00f6derna lejonhj\u00e4rta (teater)g\u00f6ta lejon, stockholm (1987\u20131989)\nl\u00e4nsteatern, p\u00e5 gotland (2003)\nteatersmedjan, karlshamn (2004)\ng\u00f6teborgsoperan (2007)\nstockholms stadsteater (2009\u20132010)\nkvartersteatern sundsvall (2013)\nkristianstads teater (2016)\nbor\u00e5s stadsteater (2017-12-09 till 2018-01-13)\nuppsala stadsteater (2017-2018)\nv\u00e4sterbottensteatern (2018-2019)\n\n\n=== inl\u00e4sningar ===\nastrid lindgren l\u00e4ste \u00e4ven in sagan, och inl\u00e4sningen utkom p\u00e5 kassettband 1988 och p\u00e5 cd 2002 samt 2004. ellen hillings\u00f8s inl\u00e4sning p\u00e5 danska gavs 2002 ut p\u00e5 cd.\n\n\n== forts\u00e4ttningen ==\nm\u00e5nga av l\u00e4sarna skrev brev till astrid lindgren och bad att hon skulle skriva en bok om hur det gick f\u00f6r karl och jonatan i nangilima. i ett \u00f6ppet brev som publicerades i expressen 1974 ber\u00e4ttade hon hur det gick: de tv\u00e5 bosatte sig i mattisg\u00e5rden i \u00e4ppeldalen tillsammans med mattias. karl och jonatan kunde nu bygga kojor, rida omkring i skogarna och sova vid l\u00e4gereldar. karl fick en egen hund, mecke. den onde tengil och f\u00f6rr\u00e4daren jossi hamnade inte i nangilima utan i ett annat land som heter lokrume (vilket f\u00f6r \u00f6vrigt ocks\u00e5 \u00e4r namnet p\u00e5 en socken p\u00e5 gotland).\n\n\n== \u00f6vers\u00e4ttningar ==\n\n\n== referenser ==\n\n\n=== noter ===\n\n\n=== tryckta k\u00e4llor ===\nvivi edstr\u00f6m (1992). astrid lindgren \u2013 vildtoring och l\u00e4gereld. stockholm: rab\u00e9n & sj\u00f6gren. isbn 91-29-59611-4 \npetter karlsson och johan ers\u00e9us (2004). fr\u00e5n snickerboa till villa villerkulla. stockholm: forum. isbn 91-37-12365-3 \n\n\n== externa l\u00e4nkar =="