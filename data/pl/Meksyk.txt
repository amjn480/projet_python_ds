"meksyk (hiszp. m\u00e9xico, nah. m\u0113xihco), oficjalnie meksyka\u0144skie stany zjednoczone (hiszp. estados unidos mexicanos) \u2013 pa\u0144stwo w ameryce p\u00f3\u0142nocnej. s\u0105siaduje ze stanami zjednoczonymi (na p\u00f3\u0142nocy), z oceanem spokojnym (na zachodzie i po\u0142udniu), zatok\u0105 meksyka\u0144sk\u0105 i morzem karaibskim (na wschodzie) oraz z gwatemal\u0105 i belize (na po\u0142udniowym wschodzie).\nmeksyk zajmuje powierzchni\u0119 prawie 2 mln km\u00b2, co daje mu pod tym wzgl\u0119dem 14. miejsce na \u015bwiecie. z prawie 130 mln mieszka\u0144c\u00f3w jest 11. pa\u0144stwem pod wzgl\u0119dem liczby ludno\u015bci. meksyk jest federacj\u0105 31 stan\u00f3w i dystryktu federalnego, w kt\u00f3rego sk\u0142ad wchodzi stolica \u2013 miasto meksyk \u2013 jedno z najg\u0119\u015bciej zaludnionych miast na \u015bwiecie.\nwraz z chile, kolumbi\u0105 i kostaryk\u0105 jest przedstawicielem ameryki \u0142aci\u0144skiej w oecd, co by\u0142o mo\u017cliwe dzi\u0119ki silnej pozycji w regionie i ustabilizowanej sytuacji gospodarczej. od momentu wej\u015bcia do porozumienia o wolnym handlu ze stanami zjednoczonymi ameryki i kanad\u0105 (nafta) w 1994 gospodarka meksyku wkroczy\u0142a na \u015bcie\u017ck\u0119 dynamicznego rozwoju gospodarczego. w 2000 roku po raz pierwszy od kilkudziesi\u0119ciu lat w\u0142adz\u0119 utraci\u0142a pri. jej hegemonia zosta\u0142a przerwana dopiero po wygranej vicente foxa w wyborach prezydenckich. meksyk nale\u017cy do grupy kraj\u00f3w nowo uprzemys\u0142owionych oraz nale\u017cy do pa\u0144stw okre\u015blanych jako wschodz\u0105ce pot\u0119gi tzw. emerging powers. wed\u0142ug przewidywa\u0144 banku goldman sachs z 2012 roku, do 2020 roku meksyka\u0144skie stany zjednoczone mia\u0142y si\u0119 sta\u0107 si\u00f3dm\u0105 pod wzgl\u0119dem wielko\u015bci gospodark\u0105 na \u015bwiecie i mia\u0142y nale\u017ce\u0107 do grupy najszybciej rozwijaj\u0105cych si\u0119 gospodarek. domniema si\u0119, \u017ce do 2050 roku pa\u0144stwo ma si\u0119 sta\u0107 pi\u0105t\u0105 co do wielko\u015bci gospodark\u0105 na \u015bwiecie.\nmeksyk jest pa\u0144stwem bogatym w surowce mineralne, jednak\u017ce z ograniczonym area\u0142em ziemi uprawnej i z gwa\u0142townie rosn\u0105c\u0105 populacj\u0105. ponad po\u0142owa mieszka\u0144c\u00f3w \u017cyje w \u015brodkowej cz\u0119\u015bci kraju, podczas gdy rozleg\u0142e rejony na suchej p\u00f3\u0142nocy i tropikalnym po\u0142udniu s\u0105 rzadko zaludnione. w ostatnich latach gospodarka kraju w du\u017cej cz\u0119\u015bci opiera si\u0119 na dochodach z turystyki i eksportu ropy naftowej. wewn\u0119trzna migracja ludno\u015bci z rejon\u00f3w wiejskich spowodowa\u0142a gwa\u0142towny rozrost o\u015brodk\u00f3w miejskich, w kt\u00f3rych mieszka obecnie ponad 2/3 ludno\u015bci. mimo poprawiaj\u0105cych si\u0119 wska\u017anik\u00f3w ekonomicznych du\u017ca cz\u0119\u015b\u0107 spo\u0142ecze\u0144stwa w dalszym ci\u0105gu pozostaje biedna, co mo\u017cna przypisa\u0107 cz\u0119\u015bciowo kryzysowi z lat 80 xx w., kt\u00f3ry przejawia\u0142 si\u0119 wysok\u0105 inflacj\u0105 i ogromnym zad\u0142u\u017ceniem zagranicznym.\nmodernizacja i uprzemys\u0142owienie pozostaj\u0105 w sprzeczno\u015bci z tradycyjnym stylem \u017cycia, kt\u00f3ry przetrwa\u0142 g\u0142\u00f3wnie na odizolowanych terenach wiejskich. jego cz\u0119\u015bci\u0105 s\u0105 ma\u0142e spo\u0142eczno\u015bci, z\u0142o\u017cone z india\u0144skich ch\u0142op\u00f3w, kt\u00f3rzy \u017cyj\u0105 podobnie jak ich przodkowie. kulturalne pozosta\u0142o\u015bci po wielkich cywilizacjach india\u0144skich (np. chich\u00e9n itz\u00e1 czy tulum) wsp\u00f3\u0142istniej\u0105 obok kolonialnych miast hiszpa\u0144skich, takich jak taxco czy quer\u00e9taro. r\u00f3\u017cnice pomi\u0119dzy poszczeg\u00f3lnymi regionami, wyra\u017caj\u0105ce si\u0119 w kulturze, architekturze, kuchni i sposobie gospodarowania s\u0105 cech\u0105 charakterystyczn\u0105 dla wsp\u00f3\u0142czesnego meksyku.\n\n\n== warunki geograficzne i klimatyczne ==\n\n\n=== warunki geologiczne ===\nmeksyk po\u0142o\u017cony jest w jednym z najaktywniejszych tektonicznie obszar\u00f3w na \u015bwiecie. z tego te\u017c powodu nie s\u0105 tu rzadko\u015bci\u0105 trz\u0119sienia ziemi i erupcje wulkaniczne. citlalt\u00e9petl (5636 m n.p.m.) i popocat\u00e9petl s\u0105 przyk\u0142adami aktywno\u015bci wulkanicznej, kt\u00f3ra stosunkowo niedawno doprowadzi\u0142a do ukszta\u0142towania powierzchni po\u0142udniowej cz\u0119\u015bci kraju. meksyk le\u017cy na zachodnim kra\u0144cu p\u0142yty p\u00f3\u0142nocnoameryka\u0144skiej, kt\u00f3ra styka si\u0119 z p\u0142ytami pacyficzn\u0105 i karaibsk\u0105. na styku tych wielkich form geologicznych dosz\u0142o do znacznego wypi\u0119trzenia si\u0119 terenu, kt\u00f3rego efektem s\u0105 liczne pasma g\u00f3rskie.\npod wzgl\u0119dem geologicznym w meksyku mo\u017cna wyr\u00f3\u017cni\u0107 osiem g\u0142\u00f3wnych region\u00f3w. najwa\u017cniejszym jest wy\u017cyna meksyka\u0144ska (p\u00f3\u0142nocna i \u015brodkowa cz\u0119\u015b\u0107 kraju). sw\u00f3j pocz\u0105tek bierze ona na przesmyku tehuantepec i dochodzi do granicy ze stanami zjednoczonymi. wy\u017cyna sk\u0142ada si\u0119 z zasadniczej \u015brodkowej cz\u0119\u015bci, od kt\u00f3rej odchodz\u0105 liczne odga\u0142\u0119zienia. z p\u00f3\u0142nocy na po\u0142udnie zwi\u0119ksza si\u0119 jej \u015brednia wysoko\u015b\u0107 n.p.m. (na p\u00f3\u0142nocy jest to \u015brednio 1200 m, a na po\u0142udniu przy mie\u015bcie meksyk ju\u017c 2400 m).\n\n\u015brodkow\u0105 parti\u0119 wy\u017cyny meksyka\u0144skiej mo\u017cna podzieli\u0107 na dwie cz\u0119\u015bci. pierwsz\u0105 stanowi mesa p\u00f3\u0142nocna (zaczyna si\u0119 przy granicy ameryka\u0144skiej i ko\u0144czy niedaleko stanu san luis potos\u00ed). jest to stosunkowo suchy i bezodp\u0142ywowy obszar, istnieje tu kilka sta\u0142ych ciek\u00f3w wodnych. z kolei mesa centralna (zaczyna si\u0119 w stanie san luis potos\u00ed i dochodzi do miasta meksyk) zosta\u0142a uformowana przez dzia\u0142alno\u015b\u0107 wulkaniczn\u0105. mesa centralna jest bardziej zasobna w wilgo\u0107 ni\u017c mesa p\u00f3\u0142nocna, wy\u017cej po\u0142o\u017cona i bardziej p\u0142aska. znajduje si\u0119 tu szereg w\u0105woz\u00f3w i zag\u0142\u0119bie\u0144, oddzielonych od siebie wulkanami. niziny znajduj\u0105ce si\u0119 na mesie centralnej s\u0105 z regu\u0142y niewielkie powierzchniowo (najwi\u0119ksze z nich nie przekraczaj\u0105 250 km\u00b2). s\u0105 one stosunkowo \u017cyzne i stanowi\u0105 tradycyjny spichlerz kraju. w ni\u017cszych cz\u0119\u015bciach mesy centralnej istnia\u0142y dawniej jeziora, kt\u00f3re w wi\u0119kszo\u015bci zosta\u0142y osuszone po pojawieniu si\u0119 hiszpa\u0144skich kolonist\u00f3w.\nwy\u017cyna meksyka\u0144ska jest otoczona przez trzy pasma g\u00f3rskie: sierra madre zachodni\u0105 (na zachodzie), sierra madre wschodni\u0105 (na wschodzie) oraz kordylier\u0119 wulkaniczn\u0105 (na po\u0142udniu). najwy\u017cszym szczytem sierra madre zachodniej jest cerro agua caliente (3315 m n.p.m.). pasmo to zbudowane jest g\u0142\u00f3wnie z prekambryjskich \u0142upk\u00f3w krystalicznych oraz z wapieni i piaskowca. sierra madre zachodnia opada stopniowo ku zatoce kalifornijskiej. granice sierra madre wschodniej wyznaczaj\u0105 bieg rzeki rio grande (na p\u00f3\u0142nocy) i kordyliera wulkaniczna (na po\u0142udniu). najwy\u017cszym szczytem tego pasma jest pena nevada (4054 m n.p.m.). zbudowane jest g\u0142\u00f3wnie z mezozoicznych i trzeciorz\u0119dowych wapieni i piaskowc\u00f3w, miejscami przykrytych ska\u0142ami pochodzenia wulkanicznego. sierra madre oriental opada stromo ku zatoce meksyka\u0144skiej. na obszarze kordyliery wulkanicznej znajduj\u0105 si\u0119 pot\u0119\u017cne wulkany: popocat\u00e9petl, iztacc\u00edhuatl (5286 m n.p.m.) i toluca (4558 m n.p.m.).\n\nna wsch\u00f3d i zach\u00f3d od wy\u017cyny meksyka\u0144skiej rozci\u0105gaj\u0105 si\u0119 nadbrze\u017cne r\u00f3wniny. r\u00f3wnina nad zatok\u0105 meksyka\u0144sk\u0105 rozpo\u015bciera si\u0119 na d\u0142ugo\u015bci ponad 1400 km, pocz\u0105wszy od ameryka\u0144skiego stanu teksas a\u017c po wybrze\u017ca jukatanu. charakterystyczne dla niej s\u0105 laguny i rozleg\u0142e nisko po\u0142o\u017cone bagna. r\u00f3wnina nad pacyfikiem jest du\u017co w\u0119\u017csza, sw\u00f3j pocz\u0105tek bierze przy dolinie mexicali a ko\u0144czy si\u0119 na po\u0142udniu, niedaleko tuxpan. wi\u0119kszo\u015b\u0107 jej obszaru przylega do zatoki kalifornijskiej. rejon ten jest dosy\u0107 ubogi w wod\u0119 i dlatego uprawa roli jest tu mo\u017cliwa g\u0142\u00f3wnie w oparciu o nawadnianie.\nodizolowany od reszty kraju pozostaje p\u00f3\u0142pustynny p\u00f3\u0142wysep kalifornijski, o d\u0142ugo\u015bci prawie 1300 km i szeroko\u015bci ok. 160 km.\nna po\u0142udnie od wy\u017cyny meksyka\u0144skiej le\u017cy depresja balsas, kt\u00f3ra swoj\u0105 nazw\u0119 wzi\u0119\u0142a od najwi\u0119kszej rzeki tego regionu. charakterystyczne dla niej s\u0105 niewielkie wzg\u00f3rza, kt\u00f3re s\u0105 poprzecinane w\u0105wozami i parowami. klimat w tym regionie jest suchy i gor\u0105cy.\nna po\u0142udniu rozci\u0105gaj\u0105 si\u0119 wysoko po\u0142o\u017cone wy\u017cyny i pasma g\u00f3rskie. najwa\u017cniejszym z nich jest stosunkowo niewysoka (2000\u20132400 m n.p.m.) sierra madre po\u0142udniowa. graniczy ona z malownicz\u0105 \u201eriwier\u0105 meksyka\u0144sk\u0105\u201d (m.in. acapulco), kt\u00f3ra jest ch\u0119tnie odwiedzana przez turyst\u00f3w. sierra madre del sur po\u0142o\u017cona jest mi\u0119dzy kordylier\u0105 wulkaniczn\u0105 a przesmykiem tehuantepec. jej najwy\u017cszym szczytem jest teotepec (3703 m n.p.m.). w jej sk\u0142ad wchodz\u0105 g\u0142\u00f3wnie granity i ska\u0142y wulkaniczne.\nnast\u0119pnym wa\u017cnym pasmem na po\u0142udniu jest sierra madre de chiapas \u2013 zbudowana z krystalicznych blok\u00f3w skalnych i biegn\u0105ca wzd\u0142u\u017c pacyfiku od przesmyku tehuantepec do terytorium gwatemali. na terytorium stanu oaxaca (po\u0142udniowa cz\u0119\u015b\u0107 kraju) znajduje si\u0119 mesa po\u0142udniowa, sk\u0142adaj\u0105ca si\u0119 z p\u0142askowy\u017c\u00f3w z licznymi dolinami. \u015brednia wysoko\u015b\u0107 n.p.m. si\u0119ga tu 1200\u20131500 m.\nprzesmyk tehuantepec, oddzielaj\u0105cy ocean spokojny od w\u00f3d zatoki meksyka\u0144skiej wznosi si\u0119 na wysoko\u015b\u0107 270 m n.p.m. jego \u015brodkowa cz\u0119\u015b\u0107 sk\u0142adaj\u0105ca si\u0119 z niewysokich wzg\u00f3rz po obydwu stronach styka si\u0119 z nadbrze\u017cnymi r\u00f3wninami. wy\u017cyny w stanie chiapas, b\u0119d\u0105ce przed\u0142u\u017ceniem pasm g\u00f3rskich z ameryki \u015brodkowej, maj\u0105 form\u0119 uskoku otaczaj\u0105cego wysoko po\u0142o\u017con\u0105 dolin\u0119. w kierunku p\u00f3\u0142nocno-zachodnim le\u017cy dolina rzeki grijalva, pomi\u0119dzy ni\u0105 a r\u00f3wnin\u0105 tabasco znajduje si\u0119 kilka mniejszych pasm z charakterystycznymi uskokami.\nna p\u00f3\u0142nocny wsch\u00f3d od r\u00f3wniny tabasco znajduje si\u0119 p\u00f3\u0142wysep jukatan. tworz\u0105 go g\u0142\u00f3wnie ska\u0142y wapienne, teren jest tu p\u0142aski i rzadko przekracza 150 m n.p.m. z uwagi na w\u0119glanowe pod\u0142o\u017ce wykszta\u0142ci\u0142 si\u0119 tu kras, m.in. g\u0142\u0119bokie jaskinie podziemne, powsta\u0142e w wyniku dzia\u0142alno\u015bci wody oraz tzw. cenotas (l.p. cenote) \u2013 studnie krasowe, kt\u00f3re by\u0142y dla prekolumbijskich maj\u00f3w podstawowym \u017ar\u00f3d\u0142em wody.\n\n\n=== warunki wodne ===\nnajwi\u0119ksze rzeki i zbiorniki wodne w meksyku znajduj\u0105 si\u0119 w \u015brodkowej cz\u0119\u015bci kraju. lerma bierze sw\u00f3j pocz\u0105tek w basenie toluca, a nast\u0119pnie kieruje si\u0119 na zach\u00f3d, gdzie formuje najwi\u0119ksze naturalne jezioro kraju \u2013 chapala. z chapali wyp\u0142ywa z kolei santiago, kt\u00f3ra kieruje si\u0119 na p\u00f3\u0142nocny zach\u00f3d poprzez sierra madre zachodni\u0105 i wpada nast\u0119pnie do pacyfiku. we wschodniej cz\u0119\u015bci mesy centralnej znajduje si\u0119 grupa rzek moctezuma-p\u00e1nuco, kt\u00f3ra wydr\u0105\u017cy\u0142a g\u0142\u0119bokie w\u0105wozy w masywach sierra madre wschodniej, ich bieg ko\u0144czy si\u0119 w wodach zatoki meksyka\u0144skiej. z dawniej charakterystycznych dla mesy centralnej licznych jezior ocala\u0142y jedynie niewielkie pozosta\u0142o\u015bci, takie jak m.in. p\u00e1tzcuaro i cuitzeo.\nz depresji balsas odp\u0142ywa rzeka o tej samej nazwie, z kt\u00f3r\u0105 \u0142\u0105cz\u0105 si\u0119 r\u00f3wnie\u017c mniejsze dop\u0142ywy z mesy centralnej. rzeka balsas zosta\u0142a w wielu miejscach przeci\u0119ta zaporami wodnymi (rejon sierra madre po\u0142udniowej), kt\u00f3re stanowi\u0105 wa\u017cne \u017ar\u00f3d\u0142o energii elektrycznej. na po\u0142udniowym wschodzie usumacinta i grijalva wyp\u0142ywaj\u0105 z wilgotnych wy\u017cyn stanu chiapas. razem z rzek\u0105 papaloapan (kt\u00f3ra wpada do zatoki meksyka\u0144skiej na po\u0142udnie od veracruz) usumacinta i grijalva stanowi\u0105 przesz\u0142o 40% systemu rzecznego meksyku.\n\np\u00f3\u0142nocna cz\u0119\u015b\u0107 meksyku ze swoim suchym klimatem jest uboga w du\u017ce cieki wodne. najwi\u0119ksz\u0105 rzek\u0105 jest tutaj r\u00edo grande, kt\u00f3ra tworzy naturaln\u0105 granic\u0119 ze stanami zjednoczonymi ameryki. dop\u0142yw rio grande \u2013 conchos bierze sw\u00f3j pocz\u0105tek na mesie p\u00f3\u0142nocnej. ze wzgl\u0119du na blisko\u015b\u0107 sierra madre zachodniej i wschodniej rzeki na wschodnim i zachodnim wybrze\u017cu s\u0105 kr\u00f3tkie i p\u0142yn\u0105 wartkim nurtem. na nizinach rozci\u0105gaj\u0105cych si\u0119 nad pacyfikiem \u2013 yaqui, fuerte i culiac\u00e1n pos\u0142u\u017cy\u0142y do stworzenia rozbudowanego systemu nawadniania teren\u00f3w rolnych. sk\u0105pe opady w rejonie p\u00f3\u0142wyspu kalifornijskiego oraz porowate wapienne ska\u0142y wchodz\u0105ce w sk\u0142ad jukatanu sprawi\u0142y, \u017ce w regionach tych praktycznie brak jest wi\u0119kszych powierzchniowych rzek.\n\n\n=== gleby ===\npo\u0142udniowa cz\u0119\u015b\u0107 kraju ze wzgl\u0119du na sw\u00f3j tropikalny charakter w przewa\u017caj\u0105cej cz\u0119\u015bci sk\u0142ada si\u0119 z gleb laterytowych. posuwaj\u0105c si\u0119 na po\u0142udniowy wsch\u00f3d mo\u017cna zauwa\u017cy\u0107, \u017ce ziemia staje si\u0119 bardziej czerwonawa i \u017c\u00f3\u0142ta, co jest spowodowane wyst\u0119powaniem du\u017cych ilo\u015bci wodorotlenk\u00f3w \u017celaza i aluminium i wyp\u0142ukiwaniem cennych sk\u0142adnik\u00f3w przez wod\u0119 co czyni j\u0105 s\u0142abo przydatn\u0105 dla rolnictwa. z kolei mesa centralna obfituje w \u017cyzne gleby wulkaniczne, kt\u00f3re ju\u017c w epoce prekolumbijskiej by\u0142y intensywnie uprawiane. intensywne rolnictwo wywo\u0142a\u0142o jednak przy\u015bpieszon\u0105 erozj\u0119 tych teren\u00f3w. sucha p\u00f3\u0142noc charakteryzuje si\u0119 br\u0105zowo-szarymi ziemiami, bogate w wapie\u0144 po odpowiednim nawodnieniu daj\u0105 one wysokie plony, przy czym du\u017ce zasolenie stwarza problemy w ich wykorzystaniu.\n\n\n=== klimat ===\nmeksyk ze wzgl\u0119du na du\u017c\u0105 rozci\u0105g\u0142o\u015b\u0107 szeroko\u015bci geograficznej i zr\u00f3\u017cnicowanie topograficzne cechuje si\u0119 du\u017c\u0105 r\u00f3\u017cnorodno\u015bci\u0105 klimatyczn\u0105. ponad po\u0142owa kraju znajduje si\u0119 pod zwrotnikiem raka. w rejonach tych wilgotne i morskie masy powietrza znad zatoki meksyka\u0144skiej, morza karaibskiego i pacyfiku s\u0105 \u015bci\u0105gane przez niskie ci\u015bnienie atmosferyczne. s\u0105 one g\u0142\u00f3wnym \u017ar\u00f3d\u0142em opad\u00f3w, kt\u00f3rych szczyt przypada na okres od maja do sierpnia. zar\u00f3wno wschodnie, jak i zachodnie wybrze\u017ce jest nara\u017cone na cz\u0119sto wyst\u0119puj\u0105ce tam huragany (w szczeg\u00f3lno\u015bci w sierpniu i w pa\u017adzierniku). p\u00f3\u0142nocna cz\u0119\u015b\u0107 kraju, ze swoimi pustyniami i p\u00f3\u0142pustyniami, nie obfituje w opady, co jest spowodowane g\u0142\u00f3wnie przez wy\u017c baryczny panuj\u0105cy nad pacyfikiem.\n\nr\u00f3\u017cnice temperatur w wilgotniejszych i tropikalnych cz\u0119\u015bciach meksyku s\u0105 niewielkie (rzadko przekraczaj\u0105 5 \u00b0c pomi\u0119dzy najzimniejszym i najcieplejszym miesi\u0105cem). okres zimowy mo\u017cna tu raczej zdefiniowa\u0107 jako por\u0119 deszczow\u0105. na klimat w tym regionie najwi\u0119kszy wp\u0142yw ma po\u0142o\u017cenie nad poziomem morza a poszczeg\u00f3lne strefy klimatyczne u\u0142o\u017cone s\u0105 po\u0142udnikowo. na wysoko\u015bciach od 0 do 900 m temperatury s\u0105 wysokie, obszary te s\u0105 okre\u015blane nazw\u0105 tierra caliente (hiszp. \u2013 gor\u0105ca ziemia). przyk\u0142adowo veracruz po\u0142o\u017cone nad zatok\u0105 meksyka\u0144sk\u0105 ma \u015bredni\u0105 dzienn\u0105 temperatur ok. 25 \u00b0c. tierra templada (hiszp. \u2013 ziemia umiarkowana) obejmuje regiony gdzie wysoko\u015b\u0107 nie przekracza 1800 m. w jalapie po\u0142o\u017conej 1400 m n.p.m. \u015brednia temperatur wynosi ok. 19 \u00b0c. tierra fria (hiszp. \u2013 zimna ziemia) to obszary si\u0119gaj\u0105ce 3300 m n.p.m. pachuca znajduj\u0105ca si\u0119 na wysoko\u015bci 2400 m cechuje si\u0119 \u015bredni\u0105 roczn\u0105 temperatur ok. 15 \u00b0c. nad terra fria znajduj\u0105 si\u0119 jeszcze tzw. paramos (g\u00f3rskie pastwiska, na kt\u00f3rych zalega niekiedy \u015bnieg), wyst\u0119puj\u0105 one g\u0142\u00f3wnie w \u015brodkowej cz\u0119\u015bci kraju na terenach od 3900 do 4200 m n.p.m.\n\nim bardziej na p\u00f3\u0142noc od rejon\u00f3w tropikalnych, tym wi\u0119ksza staje si\u0119 temperatura, kt\u00f3ra najwy\u017csze poziomy osi\u0105ga w \u015brodkowej cz\u0119\u015bci mesy p\u00f3\u0142nocnej. amplitudy temperatur pomi\u0119dzy zim\u0105 i latem s\u0105 tutaj znacz\u0105ce. w kalifornii dolnej oraz w p\u00f3\u0142nocnej cz\u0119\u015bci pustyni sonora nierzadko w lipcu i sierpniu powietrze rozgrzewa si\u0119 do nawet 43 \u00b0c. poza wysokimi masywami g\u00f3rskimi i p\u00f3\u0142nocn\u0105 cz\u0119\u015bci\u0105 mesy p\u00f3\u0142nocnej temperatura rzadko spada poni\u017cej 0 \u00b0c.\nmeksyk jest krajem, w kt\u00f3rym opady s\u0105 w wi\u0119kszo\u015bci rejon\u00f3w przewa\u017cnie niewystarczaj\u0105ce. z wyj\u0105tkiem wy\u017cynnych cz\u0119\u015bci sierra madre wschodniej i zachodniej oraz nadbrze\u017cnej r\u00f3wniny nad zatok\u0105 meksyka\u0144sk\u0105 na tereny powy\u017cej zwrotnika raka spada mniej ni\u017c 500 mm deszczu rocznie. prawie ca\u0142y stan kalifornia dolna oraz wi\u0119kszo\u015b\u0107 sonory i chihuahua otrzymuj\u0105 nie wi\u0119cej jak 250 mm opad\u00f3w rocznie. du\u017ca cz\u0119\u015b\u0107 \u015brodkowych i po\u0142udniowych region\u00f3w kraju cechuje si\u0119 poziomem opad\u00f3w poni\u017cej 1000 mm rocznie (kt\u00f3re wyst\u0119puj\u0105 g\u0142\u00f3wnie w okresie od maja do sierpnia). jedynie obszary obejmuj\u0105ce r\u00f3wnin\u0119 nad zatok\u0105 meksyka\u0144sk\u0105 oraz przyleg\u0142e tereny od tampico po villahermosa oraz chiapas i p\u00f3\u0142wysep jukatan dysponuj\u0105 obfitymi ca\u0142orocznymi opadami.\n\n\n=== flora ===\nupalne regiony stan\u00f3w kalifornia dolna, sonora oraz przewa\u017caj\u0105ca cz\u0119\u015b\u0107 p\u00f3\u0142nocnego i \u015brodkowego meksyku poro\u015bni\u0119te s\u0105 nisk\u0105 i sucholubn\u0105 ro\u015blinno\u015bci\u0105. w wy\u017cej po\u0142o\u017conych regionach sonory, chihuahua oraz coahuila i tamaulipas wyst\u0119puj\u0105 trawy, krzewy oraz wiele gatunk\u00f3w kaktus\u00f3w i innych sukulent\u00f3w. charakterystyczne dla tego obszaru jest rzadko wyst\u0119puj\u0105ce drzewo boojum (\u015brodkowa kalifornia dolna). p\u00f3\u0142sucha cz\u0119\u015b\u0107 depresji balsas poro\u015bni\u0119ta jest niskimi krzewiastymi zaro\u015blami, kar\u0142owatymi drzewami oraz kaktusami.\nwi\u0119kszo\u015b\u0107 sierra madre zachodniej i mesy centralnej by\u0142a pierwotnie pokryta wiecznie zielonymi lasami iglastymi oraz drzewami li\u015bciastymi. podobna ro\u015blinno\u015b\u0107 rozci\u0105ga si\u0119 r\u00f3wnie\u017c dalej na po\u0142udnie w kierunku wy\u017cyn. z uwagi na d\u0142ug\u0105 obecno\u015b\u0107 cz\u0142owieka w tym regionie dosz\u0142o do zubo\u017cenia bogactwa przyrodniczego, co przejawia si\u0119 w ograniczeniu pasma las\u00f3w tylko do wy\u017cszych partii sierra madre zachodniej. w ich sk\u0142ad wchodz\u0105 przewa\u017cnie sosny oraz jod\u0142y. wystarczy wspomnie\u0107, \u017ce w okresie 1990-2005 trwaj\u0105cy proces wycinki las\u00f3w spowodowa\u0142 \u015bredni roczny ubytek w areale o ok. 0,5%, \u0142\u0105cznie znikn\u0119\u0142o wi\u0119c 260 tys. ha las\u00f3w.\nbogate w du\u017ce opady deszczu r\u00f3wniny nadbrze\u017cne, wy\u017cyny chiapas oraz po\u0142udniow\u0105 cz\u0119\u015b\u0107 p\u00f3\u0142wyspu jukatan pokrywa g\u0119sty las r\u00f3wnikowy (selva). w jego sk\u0142ad wchodz\u0105 m.in. szerokolistne drzewa o r\u00f3\u017cnych wysoko\u015bciach, w tym palmy, cenione ze wzgl\u0119du na twarde drewno odmiany bocote, chechen i machichi, a na wybrze\u017cu mangry. w mniej wilgotnych rejonach wyst\u0119puj\u0105 gatunki ro\u015blin charakterystyczne dla step\u00f3w i sawann.\nna wschodnim wybrze\u017cu wyst\u0119puj\u0105 lasy kolczaste, zrzucaj\u0105ce okresowo li\u015bcie, i wiecznie zielone lasy podzwrotnikowe. po\u0142udniowo-zachodnie wybrze\u017ce porastaj\u0105 r\u00f3wnie\u017c suche lasy kolczaste.\n\n\n=== fauna ===\ntakie zwierz\u0119ta jak: ma\u0142py, tapiry, jaguary, kt\u00f3re s\u0105 charakterystyczne dla ameryk \u015brodkowej i po\u0142udniowej, posiadaj\u0105 r\u00f3wnie\u017c swoje siedliska w wilgotnych lasach po\u0142udniowego meksyku. ponadto po\u0142udniowa cz\u0119\u015b\u0107 kraju ze wzgl\u0119du na niewielk\u0105 g\u0119sto\u015b\u0107 zaludnienia pozostaje ostoj\u0105 dla wielu rzadkich odmian zwierz\u0105t.\n\u015brodkowy i p\u00f3\u0142nocny meksyk ze wzgl\u0119du na silne oddzia\u0142ywanie cz\u0142owieka na \u015brodowisko utraci\u0142y swoj\u0105 pierwotn\u0105 r\u00f3\u017cnorodno\u015b\u0107 biologiczn\u0105. jednak\u017ce mo\u017cna tu spotka\u0107 g\u0142\u00f3wnie w parkach i rezerwatach m.in. nied\u017awiedzie, jelenie, pumy czy kojoty. w zimie do sierra madre occidental przybywaj\u0105 liczne grupy kaczek i g\u0119si. na pustynnych i p\u00f3\u0142pustynnych cz\u0119\u015bciach meksyku wyst\u0119puj\u0105 kr\u00f3liki, w\u0119\u017ce i pancerniki. mimo podejmowanych przez obro\u0144c\u00f3w \u015brodowiska pr\u00f3b w 2004 r. zagro\u017conych wygini\u0119ciem by\u0142o 57 gatunk\u00f3w ptak\u00f3w, 72 gatunki ssak\u00f3w, 21 gatunk\u00f3w gad\u00f3w i 106 gatunk\u00f3w ryb.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== surowce ===\nwydobycie surowc\u00f3w mineralnych w nowo\u017cytnej historii meksyku zawsze by\u0142o wa\u017cn\u0105 cz\u0119\u015bci\u0105 gospodarki kraju. srebro przez d\u0142ugi czas stanowi\u0142o najistotniejsz\u0105 pozycj\u0119 eksportow\u0105; tak\u017ce w chwili obecnej meksyk jest czo\u0142owym producentem tego kruszcu na \u015bwiecie. g\u0142\u00f3wne o\u015brodki jego wydobycia koncentruj\u0105 si\u0119 na obszarze tzw. \u201esrebrnego pasa\u201d, rozci\u0105gaj\u0105cego si\u0119 od guanajuato i zacatecas na mesie centralnej a\u017c po chihuahua na mesie p\u00f3\u0142nocnej i san luis potosi na wschodzie. opr\u00f3cz srebra pozyskuje si\u0119 w tym rejonie r\u00f3wnie\u017c: cynk, o\u0142\u00f3w, rt\u0119\u0107, antymon, mangan i kadm.\nz\u0142o\u017ca \u017celaza znajduj\u0105 si\u0119 na terenie stanu durango, ich eksploatacja zosta\u0142a zapocz\u0105tkowana w pierwszej po\u0142owie xx w. dzi\u0119ki nim mo\u017cliwe by\u0142o uruchomienie licznych hut, kt\u00f3re przyczyni\u0142y si\u0119 do rozwoju przemys\u0142u w monterrey. najwi\u0119kszym zag\u0142\u0119biem w\u0119gla kamiennego jest sabinas (na p\u00f3\u0142noc od monterrey), tutejszy w\u0119giel ze wzgl\u0119du na du\u017c\u0105 kaloryczno\u015b\u0107 jest wykorzystywany do produkcji koksu. niedaleko santa rosal\u00eda (kalifornia dolna) pod koniec xix w. odkryto bogate pok\u0142ady miedzi, jednak\u017ce zosta\u0142y one ju\u017c praktycznie wyczerpane. w chwili obecnej najwi\u0119ksze ilo\u015bci miedzi wydobywa si\u0119 niedaleko cananea i la caridad w p\u00f3\u0142nocnej cz\u0119\u015bci stanu sonora.\n\nod po\u0142owy lat 70 xx w. g\u0142\u00f3wnym surowcem eksportowym meksyku jest ropa naftowa. prawie 70% dochod\u00f3w z eksportu kraju pochodzi w\u0142a\u015bnie ze sprzeda\u017cy ropy naftowej, kt\u00f3ra jest dostarczana g\u0142\u00f3wnie do stan\u00f3w zjednoczonych ameryki. pierwsze szyby naftowe w meksyku powsta\u0142y na pocz\u0105tku xx w. ko\u0142o tampico nad zatok\u0105 meksyka\u0144sk\u0105. z biegiem czasu odkrywano kolejne pola naftowe, w szczeg\u00f3lno\u015bci ko\u0142o przesmyku tehuantepec. do momentu nacjonalizacji przedsi\u0119biorstw naftowych w 1938 ogromna wi\u0119kszo\u015b\u0107 wydobycia by\u0142a kierowana za granic\u0119. w 1938 utworzony zosta\u0142 pemex (petr\u00f3leos mexicanos) \u2013 sp\u00f3\u0142ka pa\u0144stwowa, kt\u00f3rej zadaniem jest poszukiwanie, produkcja i handel rop\u0105 naftow\u0105 i gazem ziemnym.\nnajwi\u0119cej dzia\u0142aj\u0105cych platform wiertniczych jest w zatoce meksyka\u0144skiej. g\u0142\u00f3wne pola naftowe to: poza rica (niedaleko tuxpan), tampico-misantla oraz wybrze\u017ce w stanach chiapas i tabasco. g\u0142\u00f3wne rejony wydobycia gazu ziemnego s\u0105 po\u0142o\u017cone ko\u0142o reynosy w p\u00f3\u0142nocno-wschodniej cz\u0119\u015bci kraju oraz w okolicach regionu chiapas-tabasco. meksyk w dalszym ci\u0105gu posiada jeszcze du\u017ce rezerwy nieeksploatowanych z\u0142\u00f3\u017c ropy i gazu.\n\n\n=== bogactwa naturalne ===\nze wzgl\u0119du na zr\u00f3\u017cnicowanie geograficzne i klimatyczne meksyk jest producentem wielu r\u00f3\u017cnorodnych produkt\u00f3w rolnych. pomimo tego, \u017ce hodowla i rolnictwo by\u0142y od zawsze podstaw\u0105 gospodarki, to meksyk nie posiada zbyt du\u017cego area\u0142u ziemi rolnej. wi\u0119kszo\u015b\u0107 kraju jest zbyt uboga w opady albo zbyt skalista. w wielu rejonach konieczne jest nawadnianie. szacuje si\u0119, \u017ce tylko 20% powierzchni nadaje si\u0119 pod produkcj\u0119 roln\u0105. w rzeczywisto\u015bci tylko 10\u201312% ziemi jest przygotowywane pod upraw\u0119, a p\u00f3\u017aniej tylko z po\u0142owy ze wzgl\u0119du na trudne warunki klimatyczne zbiera si\u0119 plony. ponadto 20% grunt\u00f3w jest nawadnianych.\nmeksyk tylko w 1/5 cz\u0119\u015bci jest poro\u015bni\u0119ty lasami, ocenia si\u0119, \u017ce w xvi w. stosunek zalesienia wynosi\u0142 2/3. ze wzgl\u0119du na gwa\u0142town\u0105 eksploatacj\u0119 las\u00f3w ich powierzchnia ulega\u0142a radykalnemu zmniejszeniu. z jednej strony w niekt\u00f3rych rejonach sierra madre zachodniej rozpocz\u0119to program systematycznego zalesienia, ale z drugiej na po\u0142udniu prowadzi si\u0119 nadal wzmo\u017con\u0105 wycink\u0119 las\u00f3w deszczowych, kt\u00f3re s\u0105 zamieniane nast\u0119pnie w pastwiska.\nmeksyk dysponuje bogatymi \u0142owiskami rybnymi, jednak\u017ce ryby nie stanowi\u0105 g\u0142\u00f3wnego sk\u0142adnika diety przeci\u0119tnego meksykanina. szczeg\u00f3lnie bogata w owoce morza jest zatoka kalifornijska (m.in. marliny, krewetki). na po\u0142udnie od p\u00f3\u0142wyspu kalifornijskiego \u0142owi si\u0119 tu\u0144czyka. w po\u0142udniowych rejonach zatoki meksyka\u0144skiej, niedaleko jukatanu wody obfituj\u0105 w r\u00f3\u017cne odmiany ryb tropikalnych. p\u00f3\u0142nocna cz\u0119\u015b\u0107 zatoki jest wykorzystywana do od\u0142awiania krewetek\nkraj dysponuje korzystnym uk\u0142adem rzek, kt\u00f3re umo\u017cliwiaj\u0105 produkcj\u0119 \u201eczystej\u201d energii elektrycznej. od lat 40 xx w. i 50 xx w. rozpocz\u0119to szereg program\u00f3w maj\u0105cych na celu budow\u0119 hydroelektrowni. wi\u0119kszo\u015b\u0107 z nich zlokalizowana zosta\u0142a we wschodniej i po\u0142udniowej cz\u0119\u015bci mesy centralnej. rozw\u00f3j technologii umo\u017cliwi\u0142 budow\u0119 tam w bardziej niedost\u0119pnych regionach na rzece grijalva na obrze\u017cach wy\u017cyn chiapas.\n\n\n== historia ==\nhistoria meksyku jako niepodleg\u0142ego pa\u0144stwa ma sw\u00f3j pocz\u0105tek 24 sierpnia 1821 r., kiedy to po trwaj\u0105cej ponad 10 lat wojnie o niepodleg\u0142o\u015b\u0107 wojska hiszpa\u0144skie zosta\u0142y pokonane przez oddzia\u0142y kreolskie pod dow\u00f3dztwem augustyna i, a wicekr\u00f3l juan ruiz de apodaca musia\u0142 abdykowa\u0107. na terenach wsp\u00f3\u0142czesnego meksyku istnia\u0142o kilka cywilizacji prekolumbijskich, m.in. olmekowie, zapotekowie, majowie, toltekowie i najbardziej znani \u2013 aztekowie. ci ostatni stworzyli pot\u0119\u017cne imperium ze stolic\u0105 w tenochtitl\u00e1n (czyt. tenocztitlan), po\u0142o\u017con\u0105 w miejscu obecnego miasta meksyk. pa\u0144stwo aztek\u00f3w istnia\u0142o od ok. po\u0142owy xiii w. do 1521 r. i obejmowa\u0142o w szczytowym okresie pot\u0119gi znaczn\u0105 cz\u0119\u015b\u0107 tzw. mezoameryki.\ncywilizacja i imperium aztek\u00f3w zosta\u0142y podbite i zniszczone przez hiszpa\u0144skich konkwistador\u00f3w pod wodz\u0105 hern\u00e1na cort\u00e9sa w latach 1518\u20131521. dzi\u0119ki przebieg\u0142o\u015bci, wykorzystaniu wewn\u0119trznych s\u0142abo\u015bci pa\u0144stwa aztek\u00f3w, przewadze uzbrojenia i du\u017cej dozie szcz\u0119\u015bcia, stosunkowo niewielkie si\u0142y konkwistador\u00f3w, licz\u0105ce ok. 600 os\u00f3b, zdo\u0142a\u0142y opanowa\u0107 imperium posiadaj\u0105ce pocz\u0105tkowo kilkusettysi\u0119czn\u0105 armi\u0119.\n\npo podboju aztek\u00f3w na terenie wsp\u00f3\u0142czesnego meksyku utworzone zosta\u0142o hiszpa\u0144skie wicekr\u00f3lestwo nowa hiszpania. ogromn\u0105 rol\u0119 w tym okresie odgrywa\u0142 ko\u015bci\u00f3\u0142 katolicki, a zw\u0142aszcza jezuici, kt\u00f3rzy stworzyli zr\u0119by systemu edukacji, pomocy spo\u0142ecznej i po\u0142o\u017cyli podwaliny pod rozw\u00f3j kulturalny kraju. w tym czasie dosz\u0142o do wymieszania si\u0119 ludno\u015bci pochodz\u0105cej z hiszpanii z miejscowymi indianami i czarnymi niewolnikami sprowadzanymi z afryki. podstawami gospodarki by\u0142y w\u00f3wczas wydobycie srebra i rolnictwo. w\u0142adz\u0119 w pa\u0144stwie sprawowali rodowici hiszpanie, z kt\u00f3rymi silnie konkurowali urodzeni na miejscu biali, zwani kreolami. ludno\u015b\u0107 mieszana rasowo (metysi) i indianie stanowili podstawow\u0105 si\u0142\u0119 robocz\u0105 i tworzyli dolne warstwy spo\u0142ecze\u0144stwa.\npo wojnie o niepodleg\u0142o\u015b\u0107, pocz\u0105tkowo utrzymano monarchi\u0119, tworz\u0105c cesarstwo meksyku. jednak w 1823 roku zaprowadzono ustr\u00f3j republika\u0144ski. m\u0142oda republika straci\u0142a teksas w wyniku secesji przeprowadzonej przez ameryka\u0144skich osadnik\u00f3w. w 1845 roku wybuch\u0142a wojna ameryka\u0144sko-meksyka\u0144ska, kt\u00f3ra doprowadzi\u0142a kraj do ruiny. kilka lat p\u00f3\u017aniej, w czasie rz\u0105d\u00f3w benito ju\u00e1reza, meksyk zosta\u0142 zaatakowany przez francj\u0119. francuzom uda\u0142o si\u0119 na pewien czas opanowa\u0107 pa\u0144stwo i przekszta\u0142ci\u0107 je w drugie cesarstwo z maksymilianem i jako w\u0142adc\u0105. armi\u0119 republika\u0144sk\u0105, pod wodz\u0105 ju\u00e1reza, popar\u0142y, po zako\u0144czeniu wojny secesyjnej, stany zjednoczone. w 1867 r. republikanie pojmali maksymiliana, kt\u00f3ry zosta\u0142 rozstrzelany, a samo cesarstwo leg\u0142o w gruzach.\n\nw 1877 roku, ju\u017c po \u015bmierci ju\u00e1reza, w\u0142adz\u0119 przej\u0105\u0142 porfirio diaz, kt\u00f3ry sprawowa\u0142 dyktatorskie rz\u0105dy a\u017c do 1911 roku, kiedy straci\u0142 w\u0142adz\u0119 i uda\u0142 si\u0119 na wygnanie na skutek wzrastaj\u0105cego oporu spo\u0142ecze\u0144stwa i wzrostu znaczenia opozycji. w\u0142adz\u0119 po nim obj\u0105\u0142 francisco madero. od tego momentu zacz\u0119\u0142y si\u0119 destabilizacja kraju, chaos polityczny i przewroty wojskowe. w mi\u0119dzyczasie w 1917 przyj\u0119to now\u0105, liberaln\u0105 konstytucj\u0119, kt\u00f3ra jednak nie pomog\u0142a krajowi wyj\u015b\u0107 z kryzysu.\npo wyborze plutarco el\u00edasa callesa na prezydenta w 1923 r. rozpocz\u0119\u0142a si\u0119 d\u0142uga era rz\u0105d\u00f3w partido revolucionario institucional (pri) \u2013 partii rewolucyjno-instytucjonalnej, kt\u00f3ra rz\u0105dzi\u0142a metodami autorytarnymi praktycznie a\u017c do wybor\u00f3w prezydenckich w 2000 roku. partia ta pocz\u0105tkowo mia\u0142a charakter lewicowo-populistyczny. opowiada\u0142a si\u0119 za reform\u0105 roln\u0105 i nacjonalizacj\u0105 przemys\u0142u, p\u00f3\u017aniej jednak jej program coraz bardziej ewoluowa\u0142 w kierunku rz\u0105d\u00f3w technokrat\u00f3w i zwolennik\u00f3w gospodarki wolnorynkowej. w latach 30. xx wieku meksyk zacz\u0105\u0142 eksploatowa\u0107 du\u017ce zasoby ropy naftowej i, w czasach prezydentury l\u00e1zaro c\u00e1rdenasa, sta\u0142 si\u0119 wa\u017cnym eksporterem tego surowca. w czasie ii wojny \u015bwiatowej, pod wp\u0142ywem usa, meksyk do\u0142\u0105czy\u0142 do aliant\u00f3w i wypowiedzia\u0142 wojn\u0119 pa\u0144stwom osi. wielu meksykan\u00f3w walczy\u0142o w\u00f3wczas w szeregach united states army.\n\npo ii wojnie \u015bwiatowej meksyk prze\u017cy\u0142 kilka kryzys\u00f3w gospodarczych, ca\u0142y czas pozostaj\u0105c pod rz\u0105dami pri. po kryzysie z 1976 roku pri radykalnie zmieni\u0142a polityk\u0119 gospodarcz\u0105, otwieraj\u0105c kraj na kapita\u0142 zagraniczny. do w\u0142adzy zacz\u0119li dochodzi\u0107 m\u0142odzi, \u017c\u0105dni sukcesu dzia\u0142acze partyjni, kt\u00f3rzy w wi\u0119kszo\u015bci zostali wykszta\u0142ceni w usa. w 1988 roku nast\u0105pi\u0142 roz\u0142am w pri. w wyborach prezydenckich startowa\u0142o dw\u00f3ch kandydat\u00f3w wywodz\u0105cych si\u0119 z tej partii. wybory \u201ewygra\u0142\u201d w niezbyt jasnych okoliczno\u015bciach oficjalny kandydat pri carlos salinas de gortari, kt\u00f3ry okaza\u0142 si\u0119 zr\u0119cznym politykiem. dzi\u0119ki niemu meksyk odzyska\u0142 r\u00f3wnowag\u0119 ekonomiczn\u0105, a w 1992 roku podpisa\u0142 ze stanami zjednoczonymi i kanad\u0105 umow\u0119 daj\u0105c\u0105 pocz\u0105tek p\u00f3\u0142nocnoameryka\u0144skiemu porozumieniu wolnego handlu (nafta).\nw 1994 roku wybuch\u0142o powstanie kierowane przez zapatystowsk\u0105 armi\u0119 wyzwolenia narodowego. r\u00f3wnolegle pojawi\u0142o si\u0119 ryzyko g\u0142\u0119bokiego kryzysu gospodarczego, kt\u00f3re zosta\u0142o za\u017cegnane szybk\u0105 ekonomiczn\u0105 interwencj\u0105 usa i mi\u0119dzynarodowego funduszu walutowego. pod koniec 1997 roku mia\u0142o miejsce drugie powstanie zapatyst\u00f3w, po\u0142\u0105czone z aferami korupcyjnymi, kt\u00f3re \u0142\u0105cznie podkopa\u0142y zaufanie spo\u0142eczne do rz\u0105du. pri po raz pierwszy utraci\u0142a wi\u0119kszo\u015b\u0107 w parlamencie. w wyborach w 2000, po raz pierwszy od 1929 roku, wygra\u0142 kandydat opozycyjnej partii, vicente fox. jego nast\u0119pc\u0105 zosta\u0142 felipe calder\u00f3n. w 2012 wybory wygra\u0142 enrique pe\u00f1a nieto z pri.\n\nna prze\u0142omie marca i kwietnia 2009 roku w meksyku wybuch\u0142a epidemia grypy h1n1.\nw 2014 roku w kraju pojawi\u0142y si\u0119 kontrowersje, kiedy rz\u0105d enrique pe\u00f1a nieto nakaza\u0142 porwanie, torturowanie i zamordowanie 43 student\u00f3w z miasta ayotzinapa.\n\n\n== ludno\u015b\u0107 ==\n\n\n=== regiony kulturowe ===\nze wzgl\u0119du na znacz\u0105ce r\u00f3\u017cnice w \u015brodowisku geograficznym, struktur\u0119 rasow\u0105 i sie\u0107 osadnicz\u0105, w meksyku dosz\u0142o do wytworzenia si\u0119 zwartych region\u00f3w kulturowych. kraj mo\u017cna podzieli\u0107 na hiszpa\u0144sko-metysk\u0105 p\u00f3\u0142noc i india\u0144skie po\u0142udnie. podzia\u0142 ten przypomina podobn\u0105 sytuacj\u0119 w czasach prekolumbijskich, gdy r\u00f3wnie\u017c na obszarze mesy centralnej i na po\u0142udniu istnia\u0142y rozwini\u0119te cywilizacje, natomiast na p\u00f3\u0142nocy funkcjonowa\u0142a bardziej prymitywna kultura grup zbieracko-my\u015bliwskich.\np\u00f3\u0142nocny meksyk jest terenem rzadko zaludnionym z nielicznymi skupiskami ludzkimi. w jego ramach mo\u017cna wyr\u00f3\u017cni\u0107 cztery cz\u0119\u015bci. najwi\u0119ksza z nich pokrywa si\u0119 z grubsza z mes\u0105 p\u00f3\u0142nocn\u0105. g\u00f3rnictwo i rolnictwo wprowadzone tu przez hiszpan\u00f3w w xvi stuleciu nadaj\u0105 mu specyficzny charakter, w ostatnim okresie realizowane programy nawadniania ziemi oraz du\u017ce inwestycje przedsi\u0119biorstw ameryka\u0144skich przyczyni\u0142y si\u0119 do zr\u00f3\u017cnicowania \u017ar\u00f3de\u0142 utrzymania mieszka\u0144c\u00f3w. z kolei cz\u0119\u015b\u0107 p\u00f3\u0142nocno-wschodnia rozci\u0105ga si\u0119 od tampico do granicy ze stanami zjednoczonymi, a w g\u0142\u0119bi l\u0105du do sierra madre wschodniej. pierwotna ludno\u015b\u0107 india\u0144ska zosta\u0142a wyparta przez hiszpa\u0144skich osadnik\u00f3w, kt\u00f3rzy stworzyli wielkoobszarowe rancza i farmy. przez d\u0142ugi czas by\u0142 to jeden z najubo\u017cszych rejon\u00f3w meksyku. jednak z uwagi na rozwijaj\u0105ce si\u0119 wydobycie ropy naftowej, powstanie przemys\u0142u hutniczego i przeprowadzenie licznych projekt\u00f3w irygacyjnych wzd\u0142u\u017c r\u00edo bravo del norte dosz\u0142o do znacznej poprawy sytuacji gospodarczej.\n\np\u00f3\u0142nocny zach\u00f3d zajmuje cz\u0119\u015b\u0107 sierra madre zachodniej i rozci\u0105ga si\u0119 na po\u0142udnie od granicy z usa do stanu nayarit. przed podbojem hiszpa\u0144skim znajdowa\u0142y si\u0119 tu liczne grupy indian. w chwili obecnej pozosta\u0142y po nich w odizolowanych regionach tylko plemiona seri i tarahumara. w pocz\u0105tkowym okresie kolonizacji przewa\u017ca\u0142o tu g\u00f3rnictwo jednak wsp\u00f3\u0142cze\u015bnie najwa\u017cniejsz\u0105 rol\u0119 odgrywa rolnictwo (a w szczeg\u00f3lno\u015bci hodowla byd\u0142a).\nkalifornia dolna \u2013 historycznie jeden z najtrudniej dost\u0119pnych rejon\u00f3w meksyku pozostaje nadal rzadko zaludniony, mieszka\u0144cy koncentruj\u0105 si\u0119 g\u0142\u00f3wnie w niewielkich miasteczkach po\u0142o\u017conych na przeciwnych ko\u0144cach p\u00f3\u0142wyspu kalifornijskiego. nieliczni indianie w xviii w. padli ofiar\u0105 przyniesionych tu przez misjonarzy chor\u00f3b. kolonizacja europejska koncentrowa\u0142a si\u0119 g\u0142\u00f3wnie w wilgotniejszych miejscach (np. san ignacio czy mulej\u00e9), kt\u00f3re dawa\u0142y mo\u017cliwo\u015b\u0107 uprawy roli.\n\nw po\u0142udniowym meksyku bardziej widoczne s\u0105 \u015blady wielkich cywilizacji prekolumbijskich. najpr\u0119\u017cniejszym ich o\u015brodkiem by\u0142 \u015brodkowy meksyk (mesa centralna i s\u0105siednie wy\u017cyny). prym wiedli aztekowie, chocia\u017c istnia\u0142o tu wiele innych mniejszych plemion. po przybyciu hiszpan\u00f3w sytuacja nie uleg\u0142a istotnej zmianie \u2013 by\u0142o to nadal centrum wicekr\u00f3lestwa nowej hiszpanii. region ten sta\u0142 si\u0119 o\u015brodkiem gospodarczym nowej hiszpanii. du\u017ce zag\u0119szczenie ludno\u015bci sprawi\u0142o, \u017ce mog\u0142a tu rozkwitn\u0105\u0107 uprawa roli wymagaj\u0105ca du\u017cej liczby si\u0142y roboczej. dosz\u0142o do integracji miejscowych indian z bia\u0142ymi przybyszami oraz z czarnymi niewolnikami. pierwotni mieszka\u0144cy przetrwali tylko w nielicznych enklawach (np. michoac\u00e1n, mezquital czy toluca), ich obecno\u015b\u0107 silnie kontrastuje z przeludnionym i silnie zurbanizowanym miastem meksyk.\nregion zachodni ma sw\u00f3j o\u015brodek w mie\u015bcie guadalajara i obejmuje stany: jalisco, colima, nayarit, zacatecas i guanajuato. przewa\u017ca tu ludno\u015b\u0107 wiejska, kt\u00f3rej g\u0142\u00f3wnym zaj\u0119ciem pozostaje rolnictwo. od najbardziej zamierzch\u0142ych czas\u00f3w by\u0142 to \u201espichlerz\u201d kraju, co jest spowodowane urodzajno\u015bci\u0105 gleb oraz korzystnymi warunkami wodnymi i klimatycznymi. w ostatnich latach rozwija si\u0119 tu r\u00f3wnie\u017c intensywnie przemys\u0142, w szczeg\u00f3lno\u015bci w quer\u00e9taro, salamanca i irapuato. nadmorskie manzanillo pozostaje jednym z najwi\u0119kszych port\u00f3w pacyficznych. takie charakterystyczne rzeczy dla kultury meksyka\u0144skiej jak: tequila, sombrero czy muzyka mariachi wzi\u0119\u0142y sw\u00f3j pocz\u0105tek w\u0142a\u015bnie na zachodzie.\nrejon balsas jest rzadko zaludniony z uwagi na gor\u0105cy i suchy klimat. g\u0142\u00f3wnymi zaj\u0119ciami ludno\u015bci pozostaj\u0105 tu hodowla oraz ekstensywna uprawa roli.\npo\u0142udniowe wy\u017cyny obejmuj\u0105ce wi\u0119kszo\u015b\u0107 stan\u00f3w: michoac\u00e1n, guerrero i oaxaca s\u0105 s\u0142abo rozwini\u0119te gospodarczo, co przek\u0142ada si\u0119 na niski stopie\u0144 zamo\u017cno\u015bci. tutaj te\u017c w najwi\u0119kszej liczbie koncentruje si\u0119 ludno\u015b\u0107 india\u0144ska (zapotekowie, mistekowie), kt\u00f3ra zajmuje niewielkie gospodarstwa rolne i pos\u0142uguje si\u0119 tradycyjnymi metodami uprawy roli. jedynie nadbrze\u017cne kurorty turystyczne (acapulco, puerto escondido) wyr\u00f3\u017cniaj\u0105 si\u0119 na tle powszechnie panuj\u0105cego tu ub\u00f3stwa.\n\nkolejnym regionem jest wybrze\u017ce nad zatok\u0105 meksyka\u0144sk\u0105, ze stanami tabasco i veracruz i przyleg\u0142ymi do niego zboczami sierra madre wschodniej. przewa\u017caj\u0105 tu metysi, jedynie w wy\u017cej po\u0142o\u017conych cz\u0119\u015bciach znajduj\u0105 si\u0119 niewielkie spo\u0142eczno\u015bci india\u0144skie. przez d\u0142ugi czas veracruz by\u0142o g\u0142\u00f3wnym \u201eoknem na \u015bwiat\u201d tego regionu i tak\u017ce wsp\u00f3\u0142cze\u015bnie odgrywa du\u017c\u0105 rol\u0119, zar\u00f3wno pod wzgl\u0119dem ekonomicznym, jak i kulturowym. na prowincji rolnictwo towarowe i hodowla s\u0105 najwa\u017cniejszym \u017ar\u00f3d\u0142em utrzymania. po\u0142udniowa cz\u0119\u015b\u0107 regionu do niedawna by\u0142a niemal niedost\u0119pna dla osadnictwa ze wzgl\u0119du na bagnisty i malaryczny charakter, jednak\u017ce po przeprowadzeniu licznych inwestycji maj\u0105cych na celu uregulowanie stosunk\u00f3w wodnych tereny sta\u0142y si\u0119 bardziej przydatne gospodarczo.\nwi\u0119kszo\u015b\u0107 stanu chiapas jest odizolowana od reszty kraju. rolnictwo towarowe (w szczeg\u00f3lno\u015bci uprawa bawe\u0142ny) ma szanse rozwoju na wybrze\u017cu pacyficznym, w reszcie stanu dominuje pasterstwo i uprawa roli na w\u0142asne potrzeby. indianie stanowi\u0105 wi\u0119kszo\u015b\u0107 na obszarze p\u00f3\u0142nocnych wy\u017cyn wok\u00f3\u0142 san crist\u00f3bal de las casas, metysi przewa\u017caj\u0105 na po\u0142udniu.\ncentrum dawnej cywilizacji maj\u00f3w na jukatanie nadal pozostaje \u201eindia\u0144skie\u201d. region ten s\u0142ynie z licznych stanowisk archeologicznych (chich\u00e9n itz\u00e1 i uxmal i tulum). pod koniec xix w. w m\u00e9ridzie \u2013 jedynym wi\u0119kszym mie\u015bcie w tej cz\u0119\u015bci kraju rozkwit\u0142a produkcja agawy (henequen) co doprowadzi\u0142o do rozkwitu gospodarczego. w tropikalnych lasach deszczowych prymitywne rolnictwo i zbieractwo daj\u0105 utrzymanie niewielkim spo\u0142eczno\u015bciom zamieszkuj\u0105cym ten rejon jukatanu.\n\n\n=== miasta ===\nw epoce prekolumbijskiej ludno\u015b\u0107 koncentrowa\u0142a si\u0119 w zachodniej, \u015brodkowej i po\u0142udniowej cz\u0119\u015bci regionu wy\u017cyn. pierwsi hiszpanie osiedlali si\u0119 w dotychczas istniej\u0105cych miastach india\u0144skich \u2013 w celu \u0142atwiejszego wykorzystania si\u0142y roboczej i sprawowania nadzoru nad tubylcami. poza centraln\u0105 cz\u0119\u015bci\u0105 kraju osadnictwo by\u0142o rozproszone i rzadkie, ogranicza\u0142o si\u0119 g\u0142\u00f3wnie do takich plac\u00f3wek jak: kopalnie, misje zakonne czy forty. pocz\u0105tkowo g\u00f3rnictwo odgrywa\u0142o najwi\u0119ksz\u0105 rol\u0119 przy koncentracji nowych osadnik\u00f3w. w xvi w. powsta\u0142y liczne osady g\u00f3rnicze, w kt\u00f3rych wydobywano g\u0142\u00f3wnie srebro, by\u0142y to m.in. durango, san luis potos\u00ed, aguascalientes i pachuca. dopiero w po\u0142owie xix w. pojawili si\u0119 w wi\u0119kszej liczbie koloni\u015bci w p\u00f3\u0142nocnej cz\u0119\u015bci kraju, kt\u00f3rzy zaj\u0119li si\u0119 hodowl\u0105 byd\u0142a. powy\u017csze procesy spowodowa\u0142y, \u017ce obecnie meksyk jest krajem nier\u00f3wnomiernie zaludnionym, wyst\u0119puj\u0105 zar\u00f3wno rejony o bardzo du\u017cej liczbie mieszka\u0144c\u00f3w (np. miasto meksyk), jak i tereny praktycznie niezamieszkane (cz\u0119\u015b\u0107 kalifornii dolnej, po\u0142udniowy jukatan).\nwsp\u00f3\u0142cze\u015bnie meksyk ulega gwa\u0142townej urbanizacji. w liczbach bezwzgl\u0119dnych przoduj\u0105 wprawdzie najwi\u0119ksze zespo\u0142y miejskie, jednak najwy\u017cszy przyrost procentowy ludno\u015bci dotyczy szeregu ma\u0142ych i \u015brednich miast. w po\u0142owie lat 80. kraj posiada\u0142 ponad sto o\u015brodk\u00f3w miejskich, w kt\u00f3rych liczba mieszka\u0144c\u00f3w wynosi\u0142a ponad 50 tys. g\u0142\u00f3wn\u0105 osi\u0105 procesu urbanizacji pozostaje w\u0105ski pas obejmuj\u0105cy \u015brodkowy meksyk od puebli do guadalajary. najbardziej zauwa\u017calny ostatnimi czasy sta\u0142 si\u0119 jednak rozrost miast po\u0142o\u017conych przy granicy ze stanami zjednoczonymi.\nw\u015br\u00f3d meksyka\u0144skich miast niekwestionowanym liderem jest miasto meksyk, kt\u00f3re jest g\u0142\u00f3wnym o\u015brodkiem politycznym, gospodarczym, spo\u0142ecznym i o\u015bwiatowym kraju. licz\u0105ce ponad 20 mln mieszka\u0144c\u00f3w miasto meksyk jest najwi\u0119kszym zespo\u0142em miejskim na \u015bwiecie.\nguadalajara jest drugim pod wzgl\u0119dem poziomu zurbanizowania rejonem pa\u0144stwa. ma ona bardziej tradycyjny ni\u017c stolica charakter, zar\u00f3wno pod wzgl\u0119dem zabudowy, jak i wygl\u0105du. guadalajara jest stolic\u0105 stanu jalisco, a jej wp\u0142yw gospodarczy rozci\u0105ga si\u0119 na ca\u0142y region zachodni. guadalajara jest wa\u017cnym o\u015brodkiem handlowym i przemys\u0142owym. znajduj\u0105 si\u0119 tu m.in. uniwersytet, akademia medyczna oraz wiele szk\u00f3\u0142, co sprawia, \u017ce jest wa\u017cnym centrum kulturalnym i o\u015bwiatowym.\nmonterrey z kolei rozwin\u0119\u0142o si\u0119 jako o\u015brodek przemys\u0142owy (g\u0142\u00f3wnie hutniczy). miasto jest stosunkowo m\u0142ode (gwa\u0142towna rozbudowa si\u0119ga pocz\u0105tk\u00f3w xx w.) i pozbawione cennych zabytk\u00f3w architektonicznych. przyczyn\u0105 powstania licznych tu hut stali by\u0142o istnienie blisko po\u0142o\u017conych z\u0142\u00f3\u017c w\u0119gla kamiennego (zag\u0142\u0119bie sabinas), a opr\u00f3cz hut istnieje szereg innych zak\u0142ad\u00f3w z ga\u0142\u0119zi przemys\u0142u ci\u0119\u017ckiego. monterrey jest ostoj\u0105 partii akcji narodowej i twierdz\u0105 politycznego konserwatyzmu.\n\n\n=== struktura etniczna ===\nludno\u015b\u0107 meksyku tworz\u0105 g\u0142\u00f3wnie metysi, kt\u00f3rzy stanowi\u0105 ok. 60% spo\u0142ecze\u0144stwa, reszta to indianie (30%) i ludno\u015b\u0107 pochodzenia europejskiego (przewa\u017cnie hiszpanie) stanowi\u0105ca ok. 9%. dodatkowo w latach 1519 do 1650 sprowadzonych zosta\u0142o 120 tys. czarnych niewolnik\u00f3w. pod koniec epoki kolonialnej now\u0105 hiszpani\u0119 zamieszkiwa\u0142o ok. 200 tys. niewolnik\u00f3w. czarni zawierali mieszane ma\u0142\u017ce\u0144stwa zar\u00f3wno z indianami, jak i metysami, w ko\u0144cu rozp\u0142yn\u0119li si\u0119 w\u015br\u00f3d liczniejszej pierwotnej ludno\u015bci, pewne ich \u015blady w wygl\u0105dzie mieszka\u0144c\u00f3w s\u0105 bardziej zauwa\u017calne na zachodnim i wschodnim wybrze\u017cu (g\u0142\u00f3wnie rejon veracruz).\nludno\u015b\u0107 india\u0144ska wyr\u00f3\u017cnia si\u0119 z reszty spo\u0142eczno\u015bci szeregiem cech, takich jak chocia\u017cby: j\u0119zyk, zwyczaje, str\u00f3j, jedzenie czy domostwa. g\u0142\u00f3wnym kryterium, stosowanym m.in. na szczeblu administracyjnym, kt\u00f3re s\u0142u\u017cy identyfikacji indian pozostaje j\u0119zyk. ocenia si\u0119, \u017ce ok. 8% wszystkich meksykan\u00f3w w\u0142ada j\u0119zykami india\u0144skimi. w roku 2000 jedynie 1% ludno\u015bci pos\u0142ugiwa\u0142o si\u0119 tylko i wy\u0142\u0105cznie j\u0119zykami tubylczymi.\n\nnajwi\u0119ksze skupiska indian znajduj\u0105 si\u0119 w regionach gdzie w momencie przybycia hiszpan\u00f3w rozkwita\u0142y najwi\u0119ksze cywilizacje. s\u0105 to przede wszystkim \u015brodkowa, po\u0142udniowa i po\u0142udniowo-wschodnia cz\u0119\u015b\u0107 kraju. przyk\u0142adowo na terenach dawnej cywilizacji maj\u00f3w znajduje si\u0119 najwy\u017cszy odsetek mieszka\u0144c\u00f3w pos\u0142uguj\u0105cych si\u0119 j\u0119zykami india\u0144skimi (37%), na drugim miejscu pod tym wzgl\u0119dem jest oaxaca (36%). innymi stanami z licznymi populacjami indian s\u0105: jukatan, chiapas, quintana roo, hidalgo i campeche.\n\n\n=== polacy w meksyku ===\npierwszymi polakami w meksyku byli przybyli tu w xvii wieku misjonarze. w latach 1863\u20131865 prawie 2 tysi\u0105ce polak\u00f3w s\u0142u\u017cy\u0142o we francuskiej armii interwencyjnej, kt\u00f3ra mia\u0142a na celu osadzenie na tronie cesarza maksymiliana. obecna polonia meksyka\u0144ska ukszta\u0142towa\u0142a si\u0119 g\u0142\u00f3wnie w pierwszej po\u0142owie xx w., a zw\u0142aszcza w okresie mi\u0119dzywojennym gdy do meksyku przyby\u0142o kilka tysi\u0119cy polak\u00f3w. polacy zamieszkuj\u0105 g\u0142\u00f3wnie rejon dystryktu federalnego, \u015brodkow\u0105 cz\u0119\u015b\u0107 kraju i stanowi\u0105 nieliczn\u0105 mniejszo\u015b\u0107.\n\n\n=== j\u0119zyki ===\nz uwagi na d\u0142ugoletnie panowanie hiszpanii nad meksykiem j\u0119zyk hiszpa\u0144ski jest obecnie j\u0119zykiem dominuj\u0105cym w \u017cyciu publicznym, mimo \u017ce nigdy nie zosta\u0142o to uregulowane ustawowo.\nopr\u00f3cz hiszpa\u0144skiego w u\u017cyciu jest 68 j\u0119zyk\u00f3w rdzennych (nie licz\u0105c wielu ich wariant\u00f3w, cz\u0119sto bardzo odleg\u0142ych), kt\u00f3re posiadaj\u0105 status \u201ej\u0119zyka narodowego\u201d zagwarantowany przez og\u00f3ln\u0105 ustaw\u0119 praw j\u0119zykowych. 80% meksykan\u00f3w, kt\u00f3rzy pos\u0142uguj\u0105 si\u0119 j\u0119zykami india\u0144skimi zna r\u00f3wnie\u017c j\u0119zyk hiszpa\u0144ski. najpowszechniejszym j\u0119zykiem tubylczym jest nahuatl (ok. 1,6 mln u\u017cytkownik\u00f3w, 1/4 wszystkich indian). kolejnym j\u0119zykiem jest j\u0119zyk maya (u\u017cywany przez 13% populacji india\u0144skiej), p\u00f3\u017aniej s\u0105: zapotecki (7%) i mixtec (7%). \u017caden z pozosta\u0142ych j\u0119zyk\u00f3w nie jest u\u017cywany przez wi\u0119cej ni\u017c 5% indian.\n\n\n=== religie ===\nhiszpanie po przybyciu do meksyku, opr\u00f3cz gwa\u0142townej eksploatacji indian, prowadzili r\u00f3wnie\u017c szeroko zakrojon\u0105 akcj\u0119 misyjn\u0105 w\u015br\u00f3d tubylc\u00f3w. opr\u00f3cz ewangelizacji w\u0142adze kolonialne na\u0142o\u017cy\u0142y zakaz wyznawania jakichkolwiek innych religii ni\u017c katolicyzm. wszystko to sprawi\u0142o, \u017ce meksykanie s\u0105 wsp\u00f3\u0142cze\u015bnie spo\u0142ecze\u0144stwem bardzo jednolitym pod wzgl\u0119dem religijnym, z dominuj\u0105cym ko\u015bcio\u0142em rzymskokatolickim. w praktyce jednak, w szczeg\u00f3lno\u015bci w rejonach wiejskich praktykowanie katolicyzmu odbiega znacz\u0105co od jego odmian europejskiej i miejskiej. na prowincji przetrwa\u0142 szereg zwyczaj\u00f3w, kt\u00f3re by\u0142y tolerowane przez misjonarzy i zosta\u0142y niejako w\u0142\u0105czone do praktyk chrze\u015bcija\u0144skich.\nkonstytucja meksyka\u0144ska z 1917 gwarantuje swobod\u0119 wyznania. nowelizacja konstytucji z 1992 znios\u0142a wiele powa\u017cnych ogranicze\u0144 na\u0142o\u017conych wcze\u015bniej na ko\u015bci\u00f3\u0142 katolicki. reformy dotyczy\u0142y m.in. zniesienia zakazu g\u0142osowania przez duchowie\u0144stwo, pozostawiono jednak \u015bcis\u0142y zakaz bezpo\u015bredniego uczestniczenia ko\u015bcio\u0142a w \u017cyciu politycznym. w ostatnich latach mo\u017cna zauwa\u017cy\u0107 coraz powa\u017cniejsze w\u0142\u0105czanie si\u0119 hierarchii ko\u015bcielnej w krytyk\u0119 polityki ekonomicznej i spo\u0142ecznej rz\u0105du federalnego.\nspis powszechny przeprowadzony w 2020 r. przez narodowy instytut statystyki i geografii (inegi) wskaza\u0142 rzymskokatolicyzm jako g\u0142\u00f3wn\u0105 religi\u0119 obejmuj\u0105c\u0105 77,7% populacji (82,7% w 2010), podczas gdy 11,2% zadeklarowa\u0142o nale\u017cno\u015b\u0107 do innych ko\u015bcio\u0142\u00f3w chrze\u015bcija\u0144skich \u2013 w tym bezdenominacyjnych (5,4%), ewangelikalnych i zielono\u015bwi\u0105tkowych (2,8%), \u015bwiadk\u00f3w jehowy (1,2%), adwentyst\u00f3w dnia si\u00f3dmego (0,63%), mormon\u00f3w (0,27%) i innych protestanckich (0,87%). 2,5% os\u00f3b zadeklarowa\u0142o si\u0119 jako wierz\u0105cy, lecz bez przynale\u017cno\u015bci religijnej, 8,5% wskaza\u0142o brak religii lub si\u0119 nie okre\u015bli\u0142o (7,4% w 2010) i 0,2% wyznawa\u0142o inn\u0105 religi\u0119.\nw ostatnich latach w meksyku nasila si\u0119 obecno\u015b\u0107 chrze\u015bcija\u0144stwa postdenominacyjnego silnie zakorzenionego w przebudzeniach ewangelicznych i zielono\u015bwi\u0105tkowych ostatniego stulecia. wzrasta tak\u017ce odsetek os\u00f3b bez przynale\u017cno\u015bci religijnej.\n\npodzia\u0142 wyznaniowy wed\u0142ug operation world w 2010 roku:\n\nkatolicyzm \u2013 87,6%\nprotestantyzm \u2013 9,8%:\nzielono\u015bwi\u0105tkowcy \u2013 5,1%\nniezale\u017cne ko\u015bcio\u0142y ewangelikalne \u2013 1,5%\nprezbiterianie \u2013 1,3%\nadwenty\u015bci dnia si\u00f3dmego \u2013 0,8%\nbrak religii \u2013 3,6%\nmormoni \u2013 1%\n\u015bwiadkowie jehowy \u2013 0,7%.\n\n\n=== demografia ===\njedn\u0105 z najbardziej charakterystycznych cech spo\u0142ecze\u0144stwa meksyka\u0144skiego od lat 40. xx w. jest gwa\u0142towny przyrost naturalny. nawet pomimo jego spowolnienia w latach 80. liczba ludno\u015bci ro\u015bnie o 50% szybciej ni\u017c wynosi \u015brednia \u015bwiatowa. taki rozw\u00f3j sytuacji jest pochodn\u0105 wielu czynnik\u00f3w, na kt\u00f3re sk\u0142adaj\u0105 si\u0119 przede wszystkim rozw\u00f3j opieki medycznej oraz rolnictwa. drastycznie spad\u0142 odsetek \u015bmiertelno\u015bci w\u015br\u00f3d niemowl\u0105t oraz wyd\u0142u\u017cy\u0142a si\u0119 \u015brednia d\u0142ugo\u015b\u0107 \u017cycia, kt\u00f3ra jednak i tak jeszcze w du\u017cym stopniu odstaje od kraj\u00f3w rozwini\u0119tych. \u015brednia d\u0142ugo\u015b\u0107 \u017cycia niemal\u017ce podwoi\u0142a si\u0119 do tej z lat 30. i wynosi obecnie ok. 75 lat.\nkolejn\u0105 cech\u0105 populacji kraju jest du\u017cy odsetek ludno\u015bci, kt\u00f3ra nie uko\u0144czy\u0142a nawet 15 lat (stanowi ona 40% spo\u0142ecze\u0144stwa). od 1915 liczba mieszka\u0144c\u00f3w kraju wzros\u0142a o 500%. taka gwa\u0142towna eksplozja demograficzna stworzy\u0142a szereg napi\u0119\u0107 spo\u0142ecznych, przede wszystkim na tle gospodarczym i spo\u0142ecznym. praktycznie wszystkie rz\u0105dy pr\u00f3bowa\u0142y prowadzi\u0107 polityk\u0119 ograniczaj\u0105c\u0105 liczb\u0119 urodzin, jednak\u017ce bez wi\u0119kszego powodzenia.\nwewn\u0119trzna migracja ludno\u015bci doprowadzi\u0142a do nier\u00f3wnomiernego zaludnienia kraju. du\u017ce liczby ma\u0142orolnych ch\u0142op\u00f3w z prowincji i ma\u0142ych miasteczek przenios\u0142y si\u0119 do miast. szacuje si\u0119, \u017ce ju\u017c 70% wszystkich meksykan\u00f3w \u017cyje w miastach, z tego 50% w miastach, kt\u00f3rych liczba mieszka\u0144c\u00f3w wynosi wi\u0119cej ni\u017c 50 tys. gwa\u0142townie z drugiej strony spad\u0142a liczba ludno\u015bci na terenach wiejskich. przy czym jest to spadek tylko procentowy natomiast w liczbach bezwzgl\u0119dnych z uwagi na wysok\u0105 migracj\u0119 obecnie liczba ludno\u015bci na wsi utrzymuje si\u0119 na mniej wi\u0119cej tym samym poziomie. przyczynami takiego stanu rzeczy s\u0105 niedostatek ziemi rolnej i brak pozarolniczych miejsc pracy.\n\nwi\u0119ksze szanse na awans spo\u0142eczny w du\u017cych miastach sprawiaj\u0105, \u017ce mieszka\u0144cy wsi cechuj\u0105 si\u0119 du\u017c\u0105 mobilno\u015bci\u0105 i gotowo\u015bci\u0105 zmiany miejsca zamieszkania. du\u017co migruj\u0105cych wybiera guadalajar\u0119, monterrey czy puebl\u0119, jednak od wielu lat to stolica jest g\u0142\u00f3wnym celem ch\u0142op\u00f3w z prowincji. drugim miejscem migracji s\u0105 tereny przygraniczne na p\u00f3\u0142nocy, kt\u00f3re skorzysta\u0142y na du\u017cych inwestycjach ameryka\u0144skich. ze wzgl\u0119du na du\u017cy nap\u0142yw przybysz\u00f3w z po\u0142udnia rozros\u0142y si\u0119 takie miasta jak: ciudad ju\u00e1rez, mexicali i tijuana.\nopr\u00f3cz przemieszczania si\u0119 ludno\u015bci wewn\u0105trz kraju od lat 70. znacz\u0105co ro\u015bnie emigracja zewn\u0119trzna, w przewa\u017caj\u0105cej cz\u0119\u015bci do stan\u00f3w zjednoczonych. ocenia si\u0119, \u017ce w latach 1970\u20131985 od 4 do 8 mln meksykan\u00f3w nielegalnie przekroczy\u0142o granic\u0119 z usa. wi\u0119kszo\u015b\u0107 z tych emigrant\u00f3w stanowi\u0105 s\u0142abo wykszta\u0142ceni oraz niewykwalifikowani mieszka\u0144cy prowincji, chocia\u017c daje si\u0119 te\u017c zauwa\u017cy\u0107 rosn\u0105cy odsetek lepiej wykszta\u0142conych meksykan\u00f3w co przek\u0142ada si\u0119 na proces tzw. \u201edrena\u017cu m\u00f3zg\u00f3w\u201d.\nnielegalna emigracja pe\u0142ni rol\u0119 zaworu bezpiecze\u0144stwa, kt\u00f3ry pomaga roz\u0142adowa\u0107 narastaj\u0105ce problemy gospodarcze wywo\u0142ane przez przeludnienie. ponadto pieni\u0105dze przesy\u0142ane przez emigrant\u00f3w z zagranicy r\u00f3wnie\u017c nie pozostaj\u0105 bez znaczenia dla rodzin, kt\u00f3re pozosta\u0142y w kraju.\n\n\n=== przest\u0119pczo\u015b\u0107 ===\nprzest\u0119pczo\u015b\u0107, opr\u00f3cz spraw gospodarczych, jest jednym z najwi\u0119kszych problem\u00f3w we wsp\u00f3\u0142czesnym meksyku. meksyk jest g\u0142\u00f3wnym krajem tranzytowym w szlaku narkotykowym (kokaina, marihuana i heroina) biegn\u0105cym z ameryki po\u0142udniowej do stan\u00f3w zjednoczonych. przemyt narkotyk\u00f3w doprowadzi\u0142 do wzrostu zjawisk korupcyjnych w administracji rz\u0105dowej oraz w policji. opr\u00f3cz tego na terenie kraj\u00f3w powsta\u0142y silne struktury przest\u0119pcze, kt\u00f3rych metody dzia\u0142ania s\u0105 bardzo brutalne.\n\npoziom przest\u0119pczo\u015bci jest szczeg\u00f3lnie wysoki w du\u017cych miastach. du\u017ce r\u00f3\u017cnice spo\u0142eczne i polaryzacja pod wzgl\u0119dem ekonomicznym s\u0105 jednym z czynnik\u00f3w odgrywaj\u0105cych du\u017c\u0105 rol\u0119 we wzro\u015bcie liczby pope\u0142nianych przest\u0119pstw. ponadto wymiar sprawiedliwo\u015bci dzia\u0142a opieszale i nieskutecznie, co skutkuje stosunkowo niewielkim odsetkiem os\u00f3b aresztowanych, a nast\u0119pnie skazanych. w celu walki z gangami narkotykowymi stany zjednoczone nawi\u0105za\u0142y z meksykiem szeroko zakrojon\u0105 wsp\u00f3\u0142prac\u0119. negatywny wp\u0142yw na zwalczanie przest\u0119pczo\u015bci ma fakt, i\u017c niekt\u00f3rzy policjanci pozostaj\u0105 na us\u0142ugach karteli narkotykowych. nawet wprowadzenie wojska do walki z gangami nie okaza\u0142o si\u0119 skuteczn\u0105 metod\u0105 na ich wyeliminowanie. w ostatnich latach coraz bardziej wzrasta liczba zab\u00f3jstw na tle porachunk\u00f3w mafijnych, wzmaga si\u0119 tak\u017ce liczba atak\u00f3w na policjant\u00f3w. opr\u00f3cz narkotyk\u00f3w kolejnymi sferami dzia\u0142alno\u015bci przest\u0119pczej pozostaj\u0105 handel lud\u017ami i przerzucanie emigrant\u00f3w do usa.\nnajsilniejszym kartelem narkotykowym w meksyku jest sinaloa cartel. kartelem tym kieruje joaqu\u00edn guzm\u00e1n loera, kt\u00f3ry dzi\u0119ki handlowi narkotykami dorobi\u0142 si\u0119 znacznej fortuny, miesi\u0119cznik forbes w 2011 wymieni\u0142 go na 10. miejscu w\u015br\u00f3d najbogatszych ludzi meksyku. sinaloa cartel dzia\u0142a g\u0142\u00f3wnie w centrum i na p\u00f3\u0142nocy meksyku. inne silne kartele narkotykowe to mi\u0119dzy innymi: el golfo cartel, ju\u00e1rez cartel, tijuana cartel, los zetas cartel, la familia michoacana cartel. kartele narkotykowe prowadz\u0105 mi\u0119dzy sob\u0105 wojny narkotykowe, kt\u00f3re co roku poch\u0142aniaj\u0105 tysi\u0105ce ofiar.\n\n\n== gospodarka ==\nod czas\u00f3w rewolucji z 1910 w meksyku zauwa\u017calne sta\u0142o si\u0119 os\u0142abienie obecno\u015bci obcego kapita\u0142u przy jednoczesnym utrzymaniu stosunkowo wysokiego wzrostu gospodarczego. kolejn\u0105 cech\u0105 gospodarki meksyka\u0144skiej jest du\u017cy udzia\u0142 sektor\u00f3w publicznego oraz mieszanego (partnerstwo sektora prywatnego z pa\u0144stwowym). pa\u0144stwo posiada liczne mechanizmy regulacyjne, przez kt\u00f3re mo\u017ce oddzia\u0142ywa\u0107 na rynek, s\u0105 to m.in. r\u00f3\u017cne licencje, pozwolenia, kwoty produkcyjne czy chocia\u017cby ceny urz\u0119dowe. ponadto istniej\u0105 ograniczenia w inwestowaniu kapita\u0142u prywatnego w pewne bran\u017ce. przyk\u0142adem takich restrykcji mo\u017ce by\u0107 przede wszystkim dzia\u0142alno\u015b\u0107 naftowa i rafineryjna, telekomunikacyjna czy energetyczna, gdzie pa\u0144stwo pozostaje praktycznie monopolist\u0105. rz\u0105d federalny stara si\u0119 tak\u017ce uniemo\u017cliwia\u0107 przedsi\u0119biorstwom zagranicznym przej\u0119cie kontroli nad ubezpieczeniami, le\u015bnictwem i g\u00f3rnictwem i wieloma innymi strategicznymi sektorami gospodarki.\nmeksyk nale\u017cy do grupy kraj\u00f3w rozwijaj\u0105cych si\u0119. w latach 1960\u20131980 pkb wzr\u00f3s\u0142 o ponad 150%. przy r\u00f3wnoczesnej eksplozji demograficznej wzrost gospodarczy w tym okresie wynosi\u0142 \u015brednio 7%, co jest bardzo dobrym wynikiem na tle innych pa\u0144stw ameryki \u0142aci\u0144skiej. us\u0142ugi odpowiadaj\u0105 za oko\u0142o 50% dochodu narodowego, przemys\u0142 stanowi 25%, a rolnictwo ok. 10%. poziom pkb wzgl\u0119dem si\u0142y nabywczej stawia meksyk na 12. miejscu na \u015bwiecie. w ostatnich latach meksyk przoduje w\u015br\u00f3d pa\u0144stw ameryki \u0142aci\u0144skiej pod wzgl\u0119dem warto\u015bci nominalnej pkb (8,340 $), zajmuj\u0105c w tym rankingu drugie miejsce. wydaje si\u0119, \u017ce kraj pod\u017awign\u0105\u0142 si\u0119 z kryzysu ekonomicznego z 1994 i nie opiera si\u0119 wy\u0142\u0105cznie na eksporcie surowc\u00f3w.\nludno\u015b\u0107 w wieku produkcyjnym stanowi jedn\u0105 trzeci\u0105 spo\u0142ecze\u0144stwa. najwi\u0119ksza grupa ludno\u015bci (ok. 30%) zatrudniona jest w sektorze us\u0142ug. ponad 25% os\u00f3b pracuje w rolnictwie, a 12% \u2013 w przemy\u015ble. prawie po\u0142owa nierolniczej si\u0142y roboczej jest zrzeszona w zwi\u0105zkach zawodowych. najliczniejszy z nich \u2013 konfederacja pracownik\u00f3w meksyka\u0144skich \u2013 jest blisko zwi\u0105zany z dominuj\u0105c\u0105 w meksyka\u0144skim \u017cyciu politycznym parti\u0105 rewolucyjno-instytucjonaln\u0105.\ngwa\u0142towny \u201eboom\u201d gospodarczy, kt\u00f3ry rozpocz\u0105\u0142 si\u0119 w latach 70. by\u0142 podtrzymywany przez rosn\u0105ce dochody z dro\u017cej\u0105cej ropy, kt\u00f3re umo\u017cliwia\u0142y du\u017ce inwestycje w sektorach publicznym i prywatnym. nap\u0142yw kapita\u0142u prze\u0142o\u017cy\u0142 si\u0119 na nowe miejsca pracy i rozszerzenie bazy dla rynku towar\u00f3w i us\u0142ug. drug\u0105 stron\u0105 szybkiego rozwoju kraju by\u0142o rosn\u0105ce zad\u0142u\u017cenie w prywatnych bankach i instytucjach finansowych z zagranicy. dodatkowo na pocz\u0105tku lat 80. dosz\u0142o do spadku cen ropy naftowej co wywo\u0142a\u0142o g\u0142\u0119boki kryzys ekonomiczny.\nrz\u0105d zosta\u0142 zmuszony do rozlu\u017anienia polityki celnej i wprowadzenia wi\u0119kszej swobody gospodarczej w celu pobudzenia wymiany handlowej, przyci\u0105gni\u0119cia inwestor\u00f3w zagranicznych i pobudzenia przedsi\u0119biorczo\u015bci. w pierwszej po\u0142owie lat 90. mia\u0142 miejsce umiarkowany wzrost pkb. jednak\u017ce powa\u017cne zagro\u017cenie zacz\u0119\u0142o stanowi\u0107 przewarto\u015bciowanie peso w stosunku do dolara. dewaluacja peso przeprowadzona w 1994 doprowadzi\u0142a z kolei do gwa\u0142townego spadku warto\u015bci krajowej waluty. w reakcji na to z meksyku szerokim strumieniem zacz\u0105\u0142 odp\u0142ywa\u0107 kapita\u0142. tym samym gospodarka meksyka\u0144ska znalaz\u0142a si\u0119 na skraju g\u0142\u0119bokiego za\u0142amania ekonomicznego. w reakcji na to stany zjednoczone zdecydowa\u0142y si\u0119 udzieli\u0107 pomocy w postaci po\u017cyczki w celu ratowania s\u0142abn\u0105cego peso. jak si\u0119 p\u00f3\u017aniej okaza\u0142o, kryzys gospodarczy z lat 1994\u20131996 by\u0142 najpowa\u017cniejszy w kraju od czas\u00f3w wielkiej depresji z lat 30. doprowadzi\u0142 do wzrostu ub\u00f3stwa i spadku poziomu \u017cycia du\u017cej cz\u0119\u015bci meksykan\u00f3w. pkb w latach 1994\u20131995 spad\u0142 o 6,2%.\nw nowe stulecie meksyk wkroczy\u0142 z nieco mocniejsz\u0105 ekonomi\u0105, kt\u00f3r\u0105 nap\u0119dzaj\u0105 w du\u017cej cz\u0119\u015bci przemys\u0142 oraz g\u00f3rnictwo. nie bez znaczenia dla poprawy sytuacji gospodarczej by\u0142o wst\u0105pienie meksyku do nafta \u2013 p\u00f3\u0142nocnoameryka\u0144skiego porozumienia o wolnym handlu. meksyk pozostaje nadal bardzo uzale\u017cniony od sytuacji ekonomicznej stan\u00f3w zjednoczonych. w 2005 pkb meksyku wyni\u00f3s\u0142 768,4 mld dolar\u00f3w.\n\n\n=== rolnictwo ===\nrolnictwo ma 10-procentowy udzia\u0142 w wytwarzanym dochodzie narodowym i daje zatrudnienie ok. jednej czwartej ludno\u015bci w wieku produkcyjnym. znacz\u0105ca cz\u0119\u015b\u0107 sektora rolniczego opiera si\u0119 na tradycyjnych metodach gospodarowania, w szczeg\u00f3lno\u015bci w biedniejszych regionach zamieszkanych przez indian. produkcja rolna w takich rejonach bazuje g\u0142\u00f3wnie na kukurydzy, fasoli, uprawianych cz\u0119sto na ziemi nale\u017c\u0105cej do wsp\u00f3lnot gminnych. taki system cechuje si\u0119 wysokim zapotrzebowaniem na si\u0142\u0119 robocz\u0105 i nisk\u0105 wydajno\u015bci\u0105. z og\u00f3lnego area\u0142u ziemi rolnej grunty orne i sady zajmuj\u0105 12% powierzchni kraju a \u0142\u0105ki i pastwiska \u2013 37%.\njednym ze skutk\u00f3w rewolucji 1910 r. by\u0142a reforma ziemska, kt\u00f3ra zaowocowa\u0142a wprowadzeniem tzw. systemu ejido. w momencie wybuchu rewolucji ogromna cz\u0119\u015b\u0107 ch\u0142op\u00f3w praktycznie nie posiada\u0142a w\u0142asnej ziemi i pracowa\u0142a u bogatych posiadaczy ziemskich na hacjendach. konstytucja z 1917 zawiera\u0142a postanowienia nak\u0142adaj\u0105ce ograniczenia na maksymaln\u0105 wielko\u015b\u0107 jednego gospodarstwa rolnego. przepisy te dawa\u0142y mo\u017cliwo\u015b\u0107 wyw\u0142aszczania i podzia\u0142u uzyskanej w ten spos\u00f3b ziemi pomi\u0119dzy bezrolnych ch\u0142op\u00f3w. ma\u0142e obszarowo dzia\u0142ki zosta\u0142y oddane we wsp\u00f3lne u\u017cytkowanie niewielkim spo\u0142eczno\u015bciom, z kt\u00f3rych cz\u0142onkowie korzystali indywidualnie (ziemia uprawna) lub wsp\u00f3lnie (pastwiska, lasy). p\u00f3\u017aniejsze zmiany przynios\u0142y powstanie lokalnych wsp\u00f3lnot pod nazw\u0105 ejidos. pod koniec lat 30. xx w. wi\u0119kszo\u015b\u0107 z hacjend upad\u0142a (utrzyma\u0142y si\u0119 g\u0142\u00f3wnie na pasterskiej p\u00f3\u0142nocy). reforma rolna doprowadzi\u0142a do powstania licznych ma\u0142ych gospodarstw, kt\u00f3rych powierzchnia najcz\u0119\u015bciej wynosi\u0142a od 4 do 8 ha. mimo \u017ce du\u017ca cz\u0119\u015b\u0107 ich produkcji jest wykorzystywana na w\u0142asne potrzeby to znaczna ilo\u015b\u0107 trafia r\u00f3wnie\u017c do mieszka\u0144c\u00f3w miast i osad nierolniczych. kukurydza pozostaje tam podstawow\u0105 ro\u015blin\u0105 uprawn\u0105, ale istnieje r\u00f3wnie\u017c na niewielk\u0105 skal\u0119 ch\u00f3w zwierz\u0105t.\ngospodarstwa rolne nastawione na produkcj\u0119 towarow\u0105 s\u0105 najliczniejsze w rejonie zatoki meksyka\u0144skiej, wy\u017cyn chiapas, nawadnianych cz\u0119\u015bci na p\u00f3\u0142nocy i p\u00f3\u0142nocnym zachodzie kraju oraz guanajuato (mesa centralna). ro\u015bliny tropikalne ju\u017c od czas\u00f3w kolonialnych uprawia si\u0119 na nadbrze\u017cnej r\u00f3wninie przy zatoce meksyka\u0144skiej i przyleg\u0142ych terenach. obecnie uprawy rozci\u0105gaj\u0105 si\u0119 r\u00f3wnie\u017c bardziej na po\u0142udniowy wsch\u00f3d od tampico do chiapas a\u017c po wschodnie zbocza sierra madre wschodniej. kawa i trzcina cukrowa pod wzgl\u0119dem area\u0142u i dochodowo\u015bci maj\u0105 najwi\u0119ksze znaczenie. produkty te wystarczaj\u0105 na zaspokojenie krajowych potrzeb a du\u017ce nadwy\u017cki s\u0105 przeznaczane na eksport.\nkawa jest jednym z najcenniejszych artyku\u0142\u00f3w eksportowych, jednak\u017ce wzrost zapotrzebowania na cukier sprawi\u0142, \u017ce straci\u0142a nieco na znaczeniu. banany, mango, kakao i ry\u017c znajduj\u0105 zbyt w du\u017cej cz\u0119\u015bci na rynku krajowym. meksyk jest r\u00f3wnie\u017c wiod\u0105cym producentem wanilii, kt\u00f3ra jest zbierana w tym rejonie. mniejsze area\u0142y upraw kakao i trzciny cukrowej znajduj\u0105 si\u0119 w zachodnim chiapas. natomiast bawe\u0142na dominuje na polach po\u0142o\u017conych przy granicy z gwatemal\u0105 i nad pacyfikiem.\ncz\u0119\u015bci p\u00f3\u0142nocna i p\u00f3\u0142nocno-zachodnia kraju cechuj\u0105 si\u0119 du\u017c\u0105 skal\u0105 wykorzystania irygacji w rolnictwie. nawadniane s\u0105 przede wszystkim uprawy bawe\u0142ny. du\u017ce projekty irygacyjne zacz\u0119\u0142y by\u0107 realizowane w regionie ju\u017c od lat 30. plan \u201elaguna\u201d przeprowadzony niedaleko miasta torre\u00f3n by\u0142 jednym z pierwszych, maj\u0105cych na celu doprowadzenie wody na te sk\u0105pe w opady tereny. pozyskane dla rolnictwa ziemie by\u0142y oddawane ejidos, kt\u00f3re uprawia\u0142y bawe\u0142n\u0119 za pomoc\u0105 zmechanizowanych metod. z kolei w okolicach chihuahua zrealizowano plan \u201elas delicias\u201d, kt\u00f3ry umo\u017cliwi\u0142 powi\u0119kszenie area\u0142u pszenicy. pomimo powstania nowych teren\u00f3w rolnych gwa\u0142towny przyrost ludno\u015bci sprawia, \u017ce meksyk pozostaje importerem zbo\u017ca od lat 80.\nw dolinach rzek fuerte i yaqui w latach 40. przeprowadzono program odzyskania zasolonych gleb na potrzeby nowych upraw. podobne prace prowadzono r\u00f3wnie\u017c na terenach si\u0119gaj\u0105cych do hermosillo na p\u00f3\u0142nocy i do culiac\u00e1n na po\u0142udniu. wi\u0119kszo\u015b\u0107 z tych obszar\u00f3w zosta\u0142a powierzona sp\u00f3\u0142dzielniom \u2013 ejido, cz\u0119\u015b\u0107 natomiast znajduje si\u0119 w prywatnych r\u0119kach. w regionie stanu sinaloa pszenica odgrywa najistotniejsz\u0105 rol\u0119, jest to jeden z najwi\u0119kszych o\u015brodk\u00f3w uprawy tego zbo\u017ca. opr\u00f3cz tego p\u00f3\u0142nocno-zachodnie rejony meksyku s\u0105 wykorzystywane do zbior\u00f3w bawe\u0142ny, warzyw i ro\u015blin oleistych. du\u017ca cz\u0119\u015b\u0107 warzyw takich jak pomidory czy sa\u0142ata jest eksportowana do stan\u00f3w zjednoczonych. dolina mexicali stanowi natomiast wa\u017cny o\u015brodek upraw ro\u015blin w\u0142\u00f3kienniczych.\nregion mesy centralnej od dawna uwa\u017cany jest za \u201espichlerz\u201d kraju. pszenica, kukurydza, warzywa, orzeszki ziemne i fasola s\u0105 podstawowymi produktami tutejszych ma\u0142ych gospodarstw. w ostatnich latach coraz wi\u0119ksze znaczenie na rynku produkt\u00f3w rolnych zdobywa region guanajuato, co jest spowodowane s\u0105siedztwem z g\u0119sto zaludnionymi miastami.\n\nhodowla koncentruje si\u0119 w p\u00f3\u0142nocnej cz\u0119\u015bci kraju. mimo przeprowadzonej reformy rolnej w dalszym ci\u0105gu istniej\u0105 tu du\u017ce gospodarstwa, kt\u00f3re dobrze sprawdzaj\u0105 si\u0119 przy chowie du\u017cych stad. ze wzgl\u0119du na suchy klimat i ograniczon\u0105 wegetacj\u0119 wyst\u0119puj\u0105 tu du\u017ce trudno\u015bci w rozwijaniu produkcji. du\u017ca cz\u0119\u015b\u0107 mi\u0119sa trafia na eksport na rynek ameryka\u0144ski. w celu poprawienia wynik\u00f3w tutejszych farmer\u00f3w zast\u0105piono stare hiszpa\u0144skie rasy byd\u0142a nowymi \u2013 bardziej mi\u0119snymi. niekt\u00f3re pastwiska dzi\u0119ki nawo\u017ceniu i nawadnianiu sta\u0142y si\u0119 dost\u0119pne do u\u017cytkowania przez ca\u0142y rok. coraz powszechniejsze staje si\u0119 r\u00f3wnie\u017c karmienie kr\u00f3w paszami.\nopr\u00f3cz p\u00f3\u0142nocy ch\u00f3w byd\u0142a jest r\u00f3wnie\u017c popularny w tropikalnych rejonach chiapas i p\u00f3\u0142nocno-wschodniego wybrze\u017ca zatoki meksyka\u0144skiej. farmerzy uzyskuj\u0105 tutaj zdecydowanie lepsze wyniki w hodowli ni\u017c na p\u00f3\u0142nocy ze wzgl\u0119du na wi\u0119ksz\u0105 wilgotno\u015b\u0107 i lepsze warunki wegetacyjne. lasy deszczowe s\u0105 wycinane, a na ich miejscu sieje si\u0119 trawy w celu szybszej mo\u017cliwo\u015bci wykorzystania nowych teren\u00f3w. proces ten wywo\u0142uje niekorzystne skutki dla \u015brodowiska, ze wzgl\u0119du na wa\u017cn\u0105 rol\u0119 las\u00f3w w regulacji stosunk\u00f3w wodnych i powstrzymywaniu proces\u00f3w erozyjnych.\nmeksyk jest producentem rzadkich ro\u015blin przemys\u0142owych. s\u0105 to m.in. henequen (gatunek agawy) \u2013 ro\u015blina wykorzystywana w meblarstwie. henequen zosta\u0142a wprowadzona na jukatanie w latach 80. xix w. i przez d\u0142ugi czas to w\u0142a\u015bnie jukatan by\u0142 g\u0142\u00f3wnym \u017ar\u00f3d\u0142em tego surowca. reforma z lat 30. xx w. przyczyni\u0142a si\u0119 jednak do zmniejszenia area\u0142u z uwagi na wcze\u015bniejsz\u0105 specjalizacj\u0119 du\u017cych hacjend w tym zakresie. maquey (kolejny gatunek agawy) porasta niekt\u00f3re pola na mesie centralnej. pocz\u0105tkowo maquey by\u0142o wykorzystywane do produkcji pulque \u2013 niedrogiego napoju alkoholowego. ro\u015blina ta cieszy si\u0119 du\u017cym powodzeniem w niewielkich gospodarstwach ze wzgl\u0119du na mo\u017cliwo\u015b\u0107 uprawy na ma\u0142o \u017cyznych i skalistych ziemiach. jeden z symboli kraju \u2013 tequila jest r\u00f3wnie\u017c wyrabiana z maquey, o\u015brodkiem jej produkcji jest miasto tequila po\u0142o\u017cone w stanie jalisco. z agawy wyrabiany jest r\u00f3wnie\u017c mescal \u2013 jeden z popularnych alkoholi meksyka\u0144skich.\n\n\n=== le\u015bnictwo ===\nmeksyk dysponuje znacz\u0105cymi zasobami le\u015bnymi, nawet pomimo tego, \u017ce du\u017c\u0105 cz\u0119\u015b\u0107 kraju stanowi\u0105 p\u00f3\u0142pustynie i du\u017ca cz\u0119\u015b\u0107 las\u00f3w istniej\u0105cych przed przybyciem europejczyk\u00f3w zosta\u0142a wyci\u0119ta, a ogo\u0142ocona ziemia wystawiona na dzia\u0142anie wiatru. szacuje si\u0119, \u017ce ok. 2/3 obecnego meksyku na pocz\u0105tku xvi w. okrywa\u0142y lasy. w 2005 obszary le\u015bne stanowi\u0142y 34% powierzchni kraju. gwa\u0142towna wycinka spowodowa\u0142a, \u017ce pozyskiwanie drewna zosta\u0142o obj\u0119te \u015bcis\u0142\u0105 kontrol\u0105. jednak nawet nadz\u00f3r administracji rz\u0105dowej nie jest w stanie powstrzyma\u0107 szybko post\u0119puj\u0105cej deforestacji. pomi\u0119dzy 1970 a 1985 rokiem meksyk straci\u0142 1/6 swoich las\u00f3w.\nnajwi\u0119ksze obszary le\u015bne znajduj\u0105 si\u0119 na po\u0142udniowym wschodzie i po\u0142udniu kraju. sk\u0142ada si\u0119 na nie wiele cennych drzew u\u017cytkowych (m.in. mahoniowiec, d\u0105b i sosna). ponadto lasy deszczowe stanu chiapas s\u0105 wa\u017cnym \u017ar\u00f3d\u0142em gumy chicle uzyskiwanej z drzew pigwicy w\u0142a\u015bciwej, kt\u00f3ra jest wykorzystywana do wyrobu gum do \u017cucia. wy\u017csze partie sierra madre wschodniej i zachodniej porastaj\u0105 z kolei lasy iglaste (sosna i jod\u0142a) oraz niekt\u00f3re gatunki drzew li\u015bciastych (d\u0105b). produkcja drzewa nie jest jednak wystarczaj\u0105ca aby sprosta\u0107 potrzebom kraju, dlatego du\u017ca cz\u0119\u015b\u0107 papieru i tektury musi by\u0107 importowana.\n\n\n=== rybo\u0142\u00f3wstwo ===\nod lat 40. xx w. zatoka meksyka\u0144ska na szeroko\u015bci od tampico do veracruz jest wykorzystywana do przemys\u0142owego po\u0142owu krewetek. do tego samego celu s\u0142u\u017c\u0105 te\u017c wody zatoki kalifornijskiej. g\u0142\u0119bokie wody pacyficzne niedaleko p\u00f3\u0142wyspu kalifornijskiego obfituj\u0105 w wiele gatunk\u00f3w cennych ryb oceanicznych. rejon ten sta\u0142 si\u0119 g\u0142\u00f3wnym obszarem po\u0142owowym kraju od momentu pojawienia si\u0119 nowoczesnej floty rybackiej. po\u0142awia si\u0119 tu g\u0142\u00f3wnie sardynki i tu\u0144czyki. wa\u017cne \u0142owiska znajduj\u0105 si\u0119 tak\u017ce przy zatoce campeche i p\u00f3\u0142wyspie jukata\u0144skim.\n\n\n=== przemys\u0142 ===\nmeksyk w ostatnich latach odchodzi od modelu typowego kraju surowcowego, kt\u00f3rego g\u0142\u00f3wn\u0105 pozycj\u0119 eksportow\u0105 stanowi\u0142a ropa naftowa do bardziej zr\u00f3\u017cnicowanego modelu gospodarczego. rozwini\u0119te s\u0105 m.in. przemys\u0142 samochodowy, metalowy, chemiczny, papierniczy, tekstylny, spo\u017cywczy, elektroniczny.\nmeksyk jest jednym z najbardziej uprzemys\u0142owionych pa\u0144stw ameryki \u0142aci\u0144skiej. produkcja przemys\u0142owa odpowiada za prawie jedn\u0105 czwart\u0105 pkb i daje zatrudnienie jednej dziesi\u0105tej si\u0142y roboczej. zdecydowana wi\u0119kszo\u015b\u0107 zak\u0142ad\u00f3w znajduje si\u0119 w obszarze metropolitarnym stolicy, ze wzgl\u0119du na du\u017cy rynek zbytu i dobrze rozwini\u0119t\u0105 infrastruktur\u0119. profil produkcji jest tutaj bardzo szeroki i obejmuje przetw\u00f3rstwo spo\u017cywcze, przemys\u0142 samochodowy, maszynowy, elektroniczny, hutniczy i wiele innych. wysi\u0142ki rz\u0105du zmierzaj\u0105ce do zdekoncentrowania produkcji przemys\u0142owej jak na razie nie przynosz\u0105 efekt\u00f3w. jedyne co daje si\u0119 zauwa\u017cy\u0107 to przenoszenie si\u0119 fabryk na obrze\u017ca aglomeracji, ale dalej w ramach \u015brodkowej cz\u0119\u015bci kraju. odst\u0119pstwem od koncentracji produkcji w \u015brodkowym meksyku jest szybki rozw\u00f3j tzw. maquiladoras (montowni), po\u0142o\u017conych przy granicy ze stanami zjednoczonymi. w ich ramach odbywa si\u0119 bezc\u0142owy transport surowc\u00f3w i materia\u0142\u00f3w pomi\u0119dzy meksykiem a usa w w\u0105skim pasie granicznym. przewa\u017caj\u0105ca wi\u0119kszo\u015b\u0107 maquiladoras nale\u017cy do zagranicznych koncern\u00f3w, kt\u00f3re zdecydowa\u0142y si\u0119 na ich za\u0142o\u017cenie ze wzgl\u0119du na niskie koszty pracy.\n\nopr\u00f3cz dystryktu federalnego du\u017ce zag\u0119szczenie fabryk wyst\u0119puje w rejonach miast monterrey i guadalajara. szczeg\u00f3lny skok mo\u017cna zauwa\u017cy\u0107 w przemy\u015ble ci\u0119\u017ckim, kt\u00f3ry zacz\u0105\u0142 si\u0119 szybko rozwija\u0107 po ii wojnie \u015bwiatowej. g\u0142\u00f3wnym jego o\u015brodkiem pozostaje miasto monterrey. w latach 1970\u20131980 produkcja stali w meksyku praktycznie si\u0119 podwoi\u0142a. w ostatnich latach do bran\u017cy trafi\u0142y nowoczesne technologie, kt\u00f3re zwi\u0119kszy\u0142y konkurencyjno\u015b\u0107 meksyka\u0144skich stalowni. w latach 90. niekt\u00f3re zak\u0142ady nale\u017c\u0105ce do przedsi\u0119biorstw zagranicznych zosta\u0142y przej\u0119te przez rodzimy kapita\u0142.\nbran\u017ce maszynowa i samochodowa koncentruj\u0105 si\u0119 w okolicach puebla, toluca i hermosillo. fabryki w\u0142\u00f3kiennicze i odzie\u017cowe s\u0105 natomiast rozproszone. niemniej jednak w niekt\u00f3rych regionach istniej\u0105 o\u015brodki z du\u017cymi tradycjami we w\u0142\u00f3kiennictwie (m.in. guadalajara), ca\u0142y czas powstaj\u0105 te\u017c nowe zak\u0142ady np. w torre\u00f3n czy ciudad ju\u00e1rez. powstaj\u0105ce jak \u201egrzyby po deszczu\u201d maquiladoras przyczyni\u0142y si\u0119 do powstania bardziej zaawansowanych technologicznie sektor\u00f3w gospodarki, takich jak: bran\u017ce elektroniczna i komputerowa (np. tijuana).\nkomisja federalna ds. elektryczno\u015bci zarz\u0105dza sieci\u0105 energetyczn\u0105 kraju. g\u0142\u00f3wnymi \u017ar\u00f3d\u0142ami energii w meksyku s\u0105 obecnie ropa i gaz, kt\u00f3re wyprzedzi\u0142y pod tym wzgl\u0119dem hydroelektrownie.\n\n\n=== budownictwo ===\nprzed spowolnieniem gospodarczym w latach 80. roboty publiczne (mieszkania, drogi, koleje) odpowiada\u0142y prawie po\u0142owie ca\u0142ej bran\u017cy budowlanej. z biegiem czasu pa\u0144stwo ze wzgl\u0119du na brak \u015brodk\u00f3w zacz\u0119\u0142o ogranicza\u0107 swoj\u0105 rol\u0119 a inicjatyw\u0119 w tym zakresie przej\u0105\u0142 kapita\u0142 prywatny. pewnym bod\u017acem dla rozwoju tego sektora sta\u0142o si\u0119 trz\u0119sienie ziemi, kt\u00f3re nawiedzi\u0142o kraj w 1985.\nbrak wystarczaj\u0105cych zasob\u00f3w mieszkaniowych jest jednym z najwi\u0119kszych problem\u00f3w wsp\u00f3\u0142czesnego meksyku. ponadto wiele z istniej\u0105cych mieszka\u0144 nie odpowiada podstawowym standardom, sytuacja wygl\u0105da szczeg\u00f3lnie \u017ale na terenach wiejskich. w miastach rz\u0105d federalny prowadzi programy budowy mieszka\u0144 komunalnych. jednak\u017ce mimo ingerencji pa\u0144stwa problem narasta ca\u0142y czas. ponadto konieczno\u015b\u0107 ci\u0119\u0107 bud\u017cetowych sprawia, \u017ce funduszy na budow\u0119 mieszka\u0144 jest coraz mniej.\n\n\n=== podzia\u0142y spo\u0142eczne ===\nw spo\u0142ecze\u0144stwie meksyka\u0144skim daje si\u0119 zauwa\u017cy\u0107 du\u017ce rozwarstwienie zar\u00f3wno pod wzgl\u0119dem maj\u0105tkowym, jak i dost\u0119pu do edukacji czy \u015bwiadcze\u0144 opieki zdrowotnej. mimo \u017ce ca\u0142y czas rozwija si\u0119 klasa \u015brednia to w dalszym ci\u0105gu jest ona nieliczna. podstawowymi grupami spo\u0142ecznymi s\u0105 dobrze wykszta\u0142cona i bogata elita oraz miejska i wiejska biedota.\nnajbardziej widoczne jest ub\u00f3stwo na prowincji. losu ch\u0142opstwa nie poprawi\u0142a reforma rolna. dzi\u0119ki niej ch\u0142opi dostali wprawdzie ziemi\u0119 na w\u0142asno\u015b\u0107, ale ich gospodarstwa s\u0105 zbyt ma\u0142e aby konkurowa\u0107 na rynku i z regu\u0142y ledwie wystarczaj\u0105 na utrzymanie swoich w\u0142a\u015bcicieli. ma\u0142y area\u0142 powoduje, \u017ce mieszka\u0144cy wsi nie s\u0105 w stanie wytwarza\u0107 \u017cywno\u015bci w wi\u0119kszych ilo\u015bciach na potrzeby handlu. ch\u0142opi nie maj\u0105 \u017cadnych perspektyw na polepszenie swojego losu czy awans spo\u0142eczny.\n\njedyn\u0105 szans\u0105 dla nich pozostaje ucieczka do przeludnionych miast gdzie nowo przybyli tworz\u0105 prymitywne osiedla zamieszkane przez biedot\u0119. du\u017cy przyrost naturalny powoduje r\u00f3wnie\u017c wytworzenie si\u0119 niekorzystnej struktury w\u0142asno\u015bci, gdzie coraz wi\u0119ksz\u0105 cz\u0119\u015b\u0107 stanowi\u0105 bezrolni ch\u0142opi. s\u0105 oni zmuszeni do podejmowania pracy w bogatszych gospodarstwach, cz\u0119sto za minimaln\u0105 stawk\u0119. w wielu rejonach (g\u0142\u00f3wnie na p\u00f3\u0142nocy kraju) duzi posiadacze ziemscy stanowi\u0105 nieliczn\u0105 elit\u0119. pracuj\u0105c na wielkoobszarowych farmach mog\u0105 wykorzystywa\u0107 na szerok\u0105 skal\u0119 zmechanizowane \u015brodki produkcji. szacuje si\u0119, \u017ce do takich w\u0142a\u015bnie os\u00f3b nale\u017cy prawie po\u0142owa dochodu wypracowywanego w meksyka\u0144skim rolnictwie. istnieje te\u017c nieliczna klasa \u015brednia w\u015br\u00f3d farmer\u00f3w, ale ma ona niewielkie znaczenie.\nw miastach najwi\u0119ksz\u0105 liczb\u0119 ludno\u015bci stanowi\u0105 najbiedniejsi mieszka\u0144cy. szacuje si\u0119, \u017ce 40% mieszka\u0144c\u00f3w meksyka\u0144skich aglomeracji osi\u0105ga dochody poni\u017cej oficjalnego progu uwa\u017canego za poziom ub\u00f3stwa. do grupy tej nale\u017c\u0105 tak\u017ce pracownicy sfery bud\u017cetowej. ogromna wi\u0119kszo\u015b\u0107 z nich zajmuje mieszkania, kt\u00f3re nie posiadaj\u0105 podstawowych udogodnie\u0144, takich jak: woda, kanalizacja itp. przyk\u0142adowo nezahualc\u00f3yotl \u2013 wschodni\u0105 cz\u0119\u015b\u0107 miasta meksyk zamieszkuje ponad 1 mln os\u00f3b, \u017cyj\u0105cych w warunkach ur\u0105gaj\u0105cych podstawowym standardom sanitarnym. ich przeciwie\u0144stwo stanowi nieliczna klasa przedsi\u0119biorc\u00f3w, polityk\u00f3w, lekarzy, prawnik\u00f3w itp., kt\u00f3ra ze wzgl\u0119du na wysokie dochody ma decyduj\u0105cy wp\u0142yw na \u017cycie gospodarcze i polityczne kraju.\n\n\n=== p\u0142ace, koszty utrzymania ===\nod 1934 w meksyku obowi\u0105zuje p\u0142aca minimalna. wynagrodzenia s\u0105 zr\u00f3\u017cnicowane w zale\u017cno\u015bci od koszt\u00f3w \u017cycia w danym regionie i rodzaju pracy. z regu\u0142y p\u0142ace w miastach s\u0105 wy\u017csze od tych na prowincji. najwy\u017csze zarobki osi\u0105gaj\u0105 pracownicy w miastach meksyk, tijuana, mexicali i w okolicach ciudad ju\u00e1rez. od lat 70. wyst\u0119puje du\u017cy wzrost wynagrodze\u0144.\na\u017c do 1980 inflacja nie by\u0142a zbyt wysoka jak dla kraju o tak wysokiej stopie wzrostu gospodarczego. w okresie pomi\u0119dzy 1960 a 1970 koszty \u017cycia ros\u0142y przeci\u0119tnie o ok. 3%. w latach 70. inflacja si\u0119ga\u0142a ju\u017c 10\u201320%, w latach 80. osi\u0105gn\u0119\u0142a poziom trzycyfrowy. w 2005 ceny wzros\u0142y o 3,3%.\n\n\n=== turystyka ===\nturystyka jest najszybciej rozwijaj\u0105cym si\u0119 sektorem gospodarki meksyka\u0144skiej, po wydobyciu ropy naftowej stanowi najistotniejsze \u017ar\u00f3d\u0142o dochod\u00f3w. dawniej tury\u015bci odwiedzali g\u0142\u00f3wnie stolic\u0119 i przyleg\u0142e kolonialne miasteczka na mesie centralnej, a tak\u017ce staro\u017cytne miasta maj\u00f3w na jukatanie. w ostatnich latach w si\u0142\u0119 rosn\u0105 o\u015brodki po\u0142o\u017cone nad piaszczystymi pla\u017cami zatoki meksyka\u0144skiej i oceanu spokojnego. szczeg\u00f3ln\u0105 popularno\u015bci\u0105 ciesz\u0105 si\u0119 takie kurorty jak: puerto vallarta, acapulco, canc\u00fan, cozumel, ixtapa-zihuatanejo, mazatl\u00e1n czy cabo san lucas. od lat 60. buduje si\u0119 wiele hoteli, lotnisk i innych element\u00f3w infrastruktury turystycznej po to aby przyci\u0105gn\u0105\u0107 nowych go\u015bci z zagranicy. w\u015br\u00f3d turyst\u00f3w najwi\u0119ksz\u0105 liczb\u0119 stanowi\u0105 amerykanie, kt\u00f3rzy upodobali sobie meksyk ze wzgl\u0119du na jego blisko\u015b\u0107, niskie ceny i kulturow\u0105 r\u00f3\u017cnorodno\u015b\u0107. zdecydowanie najbezpieczniejsz\u0105, ale i najdro\u017csz\u0105 cz\u0119\u015bci\u0105 meksyku jest p\u00f3\u0142wysep jukatan.\n\n\n=== finanse ===\nprawie dwie trzecie obecnego zad\u0142u\u017cenia zagranicznego meksyku powsta\u0142o w drugiej po\u0142owie lat 70. i w latach 80. by\u0142o to zwi\u0105zane z za\u0142amaniem si\u0119 cen ropy naftowej. w zwi\u0105zku z gwa\u0142townie narastaj\u0105cym deficytem konieczne okaza\u0142o si\u0119 przeprowadzenie negocjacji z wierzycielami odno\u015bnie do zmiany sposobu sp\u0142aty zad\u0142u\u017cenia. nieuniknione okaza\u0142o si\u0119 tak\u017ce zaci\u0105gni\u0119cie dodatkowych po\u017cyczek w celu sp\u0142aty bie\u017c\u0105cych odsetek i zmiany struktury d\u0142ugu. wiele z problem\u00f3w ekonomicznych kraju zosta\u0142o wywo\u0142anych przez rosn\u0105ce zad\u0142u\u017cenie zagraniczne. rz\u0105d federalny zosta\u0142 zmuszony do wdro\u017cenia szeroko zakrojonego programu oszcz\u0119dno\u015bci bud\u017cetowych, na kt\u00f3ry z\u0142o\u017cy\u0142o si\u0119 r\u00f3wnie\u017c sztuczne ograniczanie cen i p\u0142ac.\nw wyniku k\u0142opot\u00f3w finansowych administracji rz\u0105dowej z meksyku zacz\u0105\u0142 odp\u0142ywa\u0107 kapita\u0142 na inne rynki finansowe, w szczeg\u00f3lno\u015bci do stan\u00f3w zjednoczonych. nieumiej\u0119tno\u015b\u0107 poradzenia sobie z deficytem bud\u017cetowym doprowadzi\u0142a do zahamowania wzrostu gospodarczego i ograniczenia inwestycji zagranicznych.\ndo 1982 r. system bankowy mia\u0142 dualistyczny charakter. sk\u0142ada\u0142y si\u0119 na niego komercyjne banki prywatne oraz instytucje finansowe nale\u017c\u0105ce do sektora publicznego. prywatny sektor bankowy zosta\u0142 w tym okresie znacjonalizowany w celu zatrzymania \u201emanipulacji\u201d na rynkach finansowych. jednak\u017ce podczas kadencji prezydenta carlosa salinasa gortariego pod naciskiem niezadowolonych przedsi\u0119biorc\u00f3w i firm zagranicznych zdecydowano si\u0119 na ponown\u0105 prywatyzacj\u0119 cz\u0119\u015bci bank\u00f3w. wraz z przyst\u0105pieniem meksyku do naft-y rz\u0105d zosta\u0142 zmuszony do otwarcia sektora bankowego na banki z innych kraj\u00f3w.\n\ng\u0142\u00f3wnym zadaniem banku meksyku jest emisja waluty narodowej, nadz\u00f3r nad udzielaniem kredyt\u00f3w, ustalanie poziomu rezerw walutowych oraz sprzeda\u017c z\u0142ota prywatnym podmiotom. opr\u00f3cz banku centralnego istnieje szereg innych publicznych instytucji. najwa\u017cniejsz\u0105 jest narodowy bank rozwoju, za jego po\u015brednictwem obca pomoc zagraniczna jest kierowana na poszczeg\u00f3lne programy infrastrukturalne.\nw latach 70. rz\u0105d wielokrotnie przeprowadza\u0142 dewaluacj\u0119 peso. celem tych operacji by\u0142a redukcja kursu, po kt\u00f3rym peso by\u0142o wymieniane na obce waluty. spowodowane to by\u0142o przede wszystkim sytuacj\u0105 ekonomiczn\u0105, w kt\u00f3rej ceny towar\u00f3w i us\u0142ug w meksyku wyra\u017cone w dolarach ameryka\u0144skich przewy\u017csza\u0142y ich rzeczywist\u0105 warto\u015b\u0107, co zniech\u0119ca\u0142o turyst\u00f3w do przyjazdu, a importer\u00f3w do zakupu meksyka\u0144skich d\u00f3br eksportowych. niekorzystnym skutkiem dewaluacji jest zawsze podwy\u017cszenie cen dla meksykan\u00f3w, z drugiej strony z takiej sytuacji korzystaj\u0105 eksporterzy. w 1994 rz\u0105d obni\u017cy\u0142 warto\u015b\u0107 peso o 45% w stosunku do innych walut \u015bwiatowych. tak wysoka obni\u017cka zniech\u0119ci\u0142a inwestor\u00f3w zagranicznych, kt\u00f3rzy zacz\u0119li wycofywa\u0107 sw\u00f3j kapita\u0142, a to z kolei doprowadzi\u0142o do powa\u017cnego kryzysu gospodarczego w 1995.\nobr\u00f3t papierami warto\u015bciowymi odbywa si\u0119 na gie\u0142dzie w mie\u015bcie meksyk bolsa de valores, niekt\u00f3re przedsi\u0119biorstwa meksyka\u0144skie s\u0105 notowane na gie\u0142dzie nowojorskiej.\n\n\n=== handel ===\nod lat 70. xx w. meksyka\u0144ski import ro\u015bnie w bardzo szybkim tempie, szczeg\u00f3lnie du\u017cy wzrost daje si\u0119 zauwa\u017cy\u0107 w sektorze d\u00f3br konsumpcyjnych i produkt\u00f3w rolnych. z drugiej strony wzr\u00f3s\u0142 r\u00f3wnie\u017c i to znacznie eksport, co jest g\u0142\u00f3wnie zas\u0142ug\u0105 ropy naftowej. g\u0142\u00f3wnym partnerem handlowym s\u0105 stany zjednoczone. prawie 2/3 warto\u015bci ca\u0142ego eksportu i ponad 2/3 importu stanowi wymiana handlowa z s\u0105siadem z p\u00f3\u0142nocy. innymi du\u017cymi partnerami handlowymi s\u0105: kanada, hiszpania, chile i japonia.\n\n\n=== transport ===\nbudowa zintegrowanej sieci transportowej ze wzgl\u0119du na ukszta\u0142towanie geograficzne napotyka\u0142a w meksyku od zawsze na du\u017ce trudno\u015bci. mimo to meksyk sta\u0142 si\u0119 jednym z pierwszych kraj\u00f3w ameryki \u0142aci\u0144skiej, kt\u00f3ry rozpocz\u0105\u0142 budow\u0119 linii kolejowych. koleje pa\u0144stwowe s\u0105 jednak\u017ce niewydajne, a powa\u017cniejsz\u0105 rol\u0119 odgrywa\u0142y jedynie w xix w. i na pocz\u0105tku xx w. obecnie nie s\u0105 w stanie zaspokoi\u0107 wszystkich potrzeb rozwijaj\u0105cej si\u0119 gospodarki. pod koniec lat 90. koleje zosta\u0142y sprywatyzowane a podmioty, kt\u00f3re je przej\u0119\u0142y otrzyma\u0142y 50-letnie koncesje na u\u017cytkowanie linii. d\u0142ugo\u015b\u0107 linii kolejowych wynosi 26,7 tysi\u0105ca kilometr\u00f3w.\ndu\u017cy przyrost naturalny trwaj\u0105cy od lat 50. wywiera du\u017c\u0105 presj\u0119 na rz\u0105d federalny w celu rozbudowy infrastruktury transportowej. realizacja tego zadania stwarza problemy w niekt\u00f3rych trudno dost\u0119pnych regionach, takich jak chocia\u017cby tereny pomi\u0119dzy zachodnimi r\u00f3wninami nadbrze\u017cnymi a centralnie po\u0142o\u017con\u0105 wy\u017cyn\u0105.\nobecnie najistotniejsz\u0105 rol\u0119 odgrywa transport samochodowy. wi\u0119kszo\u015b\u0107 dr\u00f3g meksyka\u0144skich jest dwupasmowa. w czasie rz\u0105d\u00f3w prezydenta carlosa salinasa gortariego (1988-1994) zach\u0119cano prywatnych przedsi\u0119biorc\u00f3w do budowy p\u0142atnych autostrad. inwestycje te nie spe\u0142ni\u0142y jednak swojej roli ze wzgl\u0119du na du\u017co wy\u017csze koszty budowy ni\u017c w przypadku podobnych dr\u00f3g budowanych przez sektor publiczny. \u0142\u0105czna d\u0142ugo\u015b\u0107 dr\u00f3g ko\u0142owych si\u0119ga 352 tysi\u0105ce km z czego droga panameryka\u0144ska stanowi 3,5 tysi\u0105ca km. wi\u0119kszo\u015b\u0107 szlak\u00f3w transportowych ma uk\u0142ad po\u0142udnikowy.\nmeksyk dysponuje stosunkowo dobrze funkcjonuj\u0105c\u0105 sieci\u0105 lotnisk obs\u0142uguj\u0105c\u0105 ruch krajowy i mi\u0119dzynarodowy. najwi\u0119kszymi i najruchliwszymi lotniskami s\u0105: miasto meksyk, guadalajara, monterrey, puerto vallarta, canc\u00fan i tijuana.\nflota handlowa liczy ponad 600 statk\u00f3w i odpowiada za wyw\u00f3z 85% towar\u00f3w eksportowych. meksyk dysponuje 108 portami morskimi, najwi\u0119ksze z nich to: veracruz, tampico, coatzacoalcos po\u0142o\u017cone nad zatok\u0105 meksyka\u0144sk\u0105 oraz manzanillo, mazatl\u00e1n i guaymas nad pacyfikiem. meksyk dysponuje te\u017c rozwini\u0119t\u0105 sieci\u0105 ruroci\u0105g\u00f3w z czego na ruroci\u0105gi naftowe przypada 28,2 tysi\u0105ca km, a gazoci\u0105gi \u2013 13,3 tysi\u0105ca km.\ng\u0142\u00f3wnymi problemami miejskich sieci transportowych s\u0105 korki oraz du\u017ce zanieczyszczenie powietrza przez pojazdy spalinowe. pomimo istnienia w wielu miastach publicznych \u015brodk\u00f3w transportu (metro, autobusy) wielu meksykan\u00f3w preferuje poruszanie si\u0119 prywatnymi samochodami. rosn\u0105cy ruch samochodowy zmusi\u0142 rz\u0105d do wprowadzenia pewnych ogranicze\u0144 w celu zmniejszenia zanieczyszczenia \u015brodowiska.\n\n\n== system polityczny ==\nsystem polityczny meksyku zosta\u0142 stworzony na podobie\u0144stwo ameryka\u0144skiego modelu w\u0142adzy. tak samo jak w usa, mo\u017cna wyr\u00f3\u017cni\u0107 podzia\u0142 w\u0142adz na: s\u0105downicz\u0105, wykonawcz\u0105 i ustawodawcz\u0105. w odr\u00f3\u017cnieniu jednak od stan\u00f3w zjednoczonych, w meksyku du\u017c\u0105 przewag\u0119 posiada w\u0142adza wykonawcza z prezydentem na czele. przez wi\u0119ksz\u0105 cz\u0119\u015b\u0107 xx w. tylko jedna partia odgrywa\u0142a istotn\u0105 rol\u0119 \u2013 by\u0142a to partia rewolucyjno-instytucjonalna (pri). pri za\u0142o\u017cona w 1929, z biegiem czasu zdo\u0142a\u0142a skupi\u0107 w swoich r\u0119kach w\u0142adz\u0119 na wiele lat. praktycznie do 1988 pri zdobywa\u0142a wszystkie miejsca w senacie, a do 1989 nie przegra\u0142a \u017cadnych wybor\u00f3w gubernatorskich. w 2000 prezydentem zosta\u0142 vicente fox (partia akcji narodowej) \u2013 pierwszy raz od wielu lat osoba spoza kr\u0119g\u00f3w pri. w 2012 pri powr\u00f3ci\u0142a do w\u0142adzy, kiedy w wyborach prezydenckich zwyci\u0119\u017cy\u0142 enrique pe\u00f1a nieto.\n\n\n=== w\u0142adza wykonawcza ===\nprezydent jest wybierany w g\u0142osowaniu powszechnym na 6-letni\u0105 kadencj\u0119, istnieje zakaz ponownego kandydowania tej samej osoby. prezydent posiada szerokie uprawnienia, a opr\u00f3cz tego jest cz\u0119sto szefem swojej partii, przez co ma wp\u0142yw na obsad\u0119 wielu stanowisk na szczeblu federalnym. nawet cz\u0142onkowie kongresu zawdzi\u0119czaj\u0105 w du\u017cej cz\u0119\u015bci swoje stanowiska prezydentowi. od prezydenta pochodzi prawie 90% wszystkich projekt\u00f3w legislacyjnych. cz\u0142onkowie gabinetu prezydenckiego (sekretarze) stoj\u0105 na czele poszczeg\u00f3lnych dzia\u0142\u00f3w administracji rz\u0105dowej (m.in. sekretariaty ds. wewn\u0119trznych, zagranicznych, bezpiecze\u0144stwa publicznego, gospodarki itp.).\n\n\n=== w\u0142adza ustawodawcza ===\nparlament meksyka\u0144ski sk\u0142ada si\u0119 z dw\u00f3ch izb: izby deputowanych i senatu. cz\u0142onkowie 500-osobowej izby deputowanych wybierani s\u0105 na trzyletni\u0105 kadencj\u0119. 300 z nich pochodzi z jednomandatowych okr\u0119g\u00f3w wyborczych, natomiast reszta jest wy\u0142aniana na podstawie og\u00f3lnej puli g\u0142os\u00f3w oddanych w ca\u0142ym kraju na poszczeg\u00f3lnych kandydat\u00f3w. 128-osobowy senat jest wybierany wraz z prezydentem co 6 lat. od roku 2000 wszyscy senatorowie s\u0105 wy\u0142aniani w jednym g\u0142osowaniu. 64 senator\u00f3w reprezentuje poszczeg\u00f3lne cz\u0119\u015bci kraju (po dw\u00f3ch z ka\u017cdego stanu i dystryktu federalnego), a pozosta\u0142e 64 miejsca s\u0105 obsadzane wed\u0142ug og\u00f3lnej liczby g\u0142os\u00f3w oddanej na dan\u0105 parti\u0119. senatorowie i deputowani mog\u0105 si\u0119 stara\u0107 o reelekcj\u0119, ale dopiero po up\u0142ywie kolejnej kadencji.\nizba deputowanych uchwala ustawy, nak\u0142ada podatki i pe\u0142ni funkcj\u0119 kontroln\u0105. senat z kolei ratyfikuje traktaty i zatwierdza niekt\u00f3re nominacje prezydenckie. mo\u017ce r\u00f3wnie\u017c upowa\u017cni\u0107 rz\u0105d federalny do wkroczenia w uprawnienia w\u0142adz stanowych, je\u017celi uzna, \u017ce zosta\u0142 naruszony porz\u0105dek konstytucyjny.\n\n\n=== s\u0105downictwo ===\njudykatywa odgrywa niewielk\u0105 rol\u0119 w systemie w\u0142adzy meksyku. najwy\u017csz\u0105 instancj\u0119 stanowi s\u0105d najwy\u017cszy, kt\u00f3rego cz\u0142onk\u00f3w powo\u0142uje prezydent za zgod\u0105 dw\u00f3ch trzecich senator\u00f3w. meksyka\u0144ski s\u0105d najwy\u017cszy rzadko dokonuje wyk\u0142adni prawa, daje si\u0119 pod tym wzgl\u0119dem zauwa\u017cy\u0107 jego uleg\u0142o\u015b\u0107 wobec administracji prezydenckiej. od 1995 s\u0105d najwy\u017cszy ma mo\u017cliwo\u015b\u0107 analizowania nowo uchwalanych ustaw pod wzgl\u0119dem zgodno\u015bci z aktami prawnymi wy\u017cszego rz\u0119du, je\u017celi z tak\u0105 inicjatyw\u0105 wyst\u0105pi co najmniej jedna trzecia deputowanych i senator\u00f3w.\n\n\n=== samorz\u0105d lokalny ===\nmeksyk jest pa\u0144stwem federacyjnym, dzieli si\u0119 na 31 stan\u00f3w i dystrykt federalny (obejmuj\u0105cy stolic\u0119). na czele ka\u017cdego stanu stoi gubernator, wybierany w wyborach powszechnych na 6-letni\u0105 kadencj\u0119. r\u00f3wnie\u017c burmistrz miasta meksyk \u2013 dystryktu federalnego powo\u0142ywany jest w g\u0142osowaniu. przed 1997 szef dystryktu federalnego by\u0142 jedynie cz\u0142onkiem rz\u0105du federalnego mianowanym przez prezydenta. w dystrykcie federalnym swoj\u0105 siedzib\u0119 maj\u0105 w\u0142adze federalne. ka\u017cdy stan ma w\u0142asn\u0105 konstytucj\u0119 i parlament \u2013 izb\u0119 deputowanych, wybieran\u0105 na 3 lata. najni\u017cszym szczeblem podzia\u0142u terytorialnego s\u0105 gminy (municypia), na czele kt\u00f3rych stoj\u0105 burmistrzowie.\ncentrami administracji w gminach s\u0105 wi\u0119ksze miasta, kt\u00f3re zajmuj\u0105 si\u0119 podzia\u0142em dochod\u00f3w uzyskanych przez gmin\u0119 i zbieraniem podatk\u00f3w. samorz\u0105d terytorialny w meksyku ma niewielki zakres autonomii, g\u0142\u00f3wnie ze wzgl\u0119du na ograniczone \u017ar\u00f3d\u0142a dochod\u00f3w. wi\u0119kszo\u015b\u0107 podatk\u00f3w jest pobierana przez scentralizowane agencje pa\u0144stwowe.\n\n\n=== prawa cz\u0142owieka ===\nposzanowanie praw cz\u0142owieka oraz wolno\u015bci obywatelskich stanowi powa\u017cny problem w meksyku. nieprawid\u0142owo\u015bci dotycz\u0105 przede wszystkim sposobu przeprowadzania wybor\u00f3w (liczne nadu\u017cycia prawa wyborczego) oraz nier\u00f3wno\u015bci wobec prawa. szczeg\u00f3lnie g\u0142o\u015bna sta\u0142a si\u0119 sprawa kobiet z przygranicznego miasta ciudad ju\u00e1rez, z kt\u00f3rych wiele zosta\u0142o zamordowanych lub zagin\u0119\u0142o, w wyniku przemocy seksualnej i handlu \u201e\u017cywym towarem\u201d. przemoc wobec kobiet jest charakterystyczna dla ca\u0142ego kraju, przy czym nie podejmuje si\u0119 wi\u0119kszych pr\u00f3b zwalczenia tego zjawiska. policja cz\u0119sto u\u017cywa przymusu bezpo\u015bredniego do rozpraszania demonstracji, zdarzaj\u0105 si\u0119 przypadki \u015bmiertelne w\u015br\u00f3d demonstrant\u00f3w (szczeg\u00f3lnie przy protestach, kt\u00f3re t\u0142umi wojsko). osobom, kt\u00f3re s\u0105 rzecznikami ochrony praw cz\u0142owieka, cz\u0119sto grozi si\u0119, nierzadkie s\u0105 tak\u017ce przypadki zab\u00f3jstw \u201eos\u00f3b niewygodnych politycznie\u201d. nagminna jest dyskryminacja indian pod wzgl\u0119dem dost\u0119pu do szkolnictwa czy opieki zdrowotnej. rz\u0105d nie konsultuje z indianami inwestycji na terenach przez nich zamieszkanych (reakcj\u0105 na to jest m.in. ruch zapatyst\u00f3w). du\u017co przypadk\u00f3w naruszenia prawa istnieje w zakresie dzia\u0142ania organ\u00f3w wymiaru sprawiedliwo\u015bci. cz\u0119ste s\u0105 bezpodstawnie dokonywane zatrzymania. oskar\u017ceni nie mog\u0105 by\u0107 pewni prawa do uczciwego procesu. du\u017ce uchybienia wyst\u0119puj\u0105 w zakresie przestrzegania wolno\u015bci s\u0142owa.\n\n\n=== partie polityczne ===\nmimo \u017ce meksyk przez wiele lat by\u0142 zdominowany przez rz\u0105dz\u0105c\u0105 metodami autorytarnymi pri, to w okresie tym istnia\u0142y konkurencyjne wobec niej ruchy polityczne. w 2000 jedna z partii opozycyjnych \u2013 pan (partia akcji narodowej) przej\u0119\u0142a po raz pierwszy od wielu lat stery w\u0142adzy. jej kandydat \u2013 vicente fox zosta\u0142 prezydentem, a pri przegra\u0142a opr\u00f3cz tego r\u00f3wnie\u017c w wyborach parlamentarnych. pan zosta\u0142a za\u0142o\u017cona w 1939 przez cz\u0119\u015b\u0107 cz\u0142onk\u00f3w, kt\u00f3ra zdecydowa\u0142a si\u0119 opu\u015bci\u0107 pri. jest to partia centrowa opowiadaj\u0105ca si\u0119 za prywatyzacj\u0105 przedsi\u0119biorstw pa\u0144stwowych oraz za ograniczeniem wydatk\u00f3w socjalnych. inn\u0105 parti\u0105 opozycyjn\u0105 wobec pri jest prd (partia rewolucji demokratycznej). prd powsta\u0142a w wyniku roz\u0142amu pri w 1989. pod wzgl\u0119dem programowym jest bardziej lewicowa od pan i mniej pojednawcza wobec pri. sprzeciwia si\u0119 liberalizacji gospodarki oraz pewnym aspektom cz\u0142onkostwa meksyku w nafta, kt\u00f3re obwinia o utrat\u0119 przez pa\u0144stwo kontroli nad pewnymi sektorami ekonomii.\nw latach 80. pri utraci\u0142a wp\u0142ywy polityczne, g\u0142\u00f3wnie przez nieudoln\u0105 polityk\u0119 gospodarcz\u0105, kt\u00f3ra doprowadzi\u0142a do pogorszenia si\u0119 sytuacji ekonomicznej spo\u0142ecze\u0144stwa meksyka\u0144skiego. w 1987 grupa jej dzia\u0142aczy z cuauht\u00e9mociem c\u00e1rdenasem sol\u00f3rzano zosta\u0142a wyrzucona z partii. sol\u00f3rzano wystartowa\u0142 w wyborach prezydenckich w 1988 na czele lewicowej koalicji. wybory wygra\u0142 kandydat pri \u2013 carlos salinas de gortari, przy czym w opinii wielu obserwator\u00f3w w ich trakcie dochodzi\u0142o do wielu nadu\u017cy\u0107. mimo wygranej gortariego opozycja zdo\u0142a\u0142a uzyska\u0107 240 miejsc w izbie deputowanych, co po\u0142o\u017cy\u0142o kres 60-letnim jednopartyjnym rz\u0105dom pri. dzi\u0119ki przeprowadzonej nast\u0119pnie reformie prawa wyborczego partie opozycyjne uros\u0142y w si\u0142\u0119, co przyczyni\u0142o si\u0119 do pluralizacji \u017cycia politycznego meksyku.\n\n\n== si\u0142y zbrojne ==\nmeksyk dysponuje trzema rodzajami si\u0142 zbrojnych: si\u0142ami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych meksyku sk\u0142ada\u0142o si\u0119 w 2021 z: 3435 opancerzonych pojazd\u00f3w bojowych oraz 200 zestaw\u00f3w artylerii holowanej. marynarka wojenna meksyku (armada de m\u00e9xico) dysponowa\u0142a w 2021: 133 okr\u0119tami obrony wybrze\u017ca oraz 5 fregatami.\nwojska meksyka\u0144skie w 2021 roku liczy\u0142y 275 tys. \u017co\u0142nierzy s\u0142u\u017cby czynnej oraz 82 tys. rezerwist\u00f3w. wed\u0142ug rankingu global firepower (2021) meksyka\u0144skie si\u0142y zbrojne stanowi\u0105 46. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 4,38 mld dolar\u00f3w (usd).\nbior\u0105c pod uwag\u0119 poziom pkb przeznaczanego na obron\u0119, meksyk jest jednym z pa\u0144stw, kt\u00f3re przeznaczaj\u0105 na ni\u0105 bardzo ma\u0142\u0105 cz\u0119\u015b\u0107 swoich zasob\u00f3w, gdy\u017c wynosi to tylko oko\u0142o 0,5% pkb.\nteoretycznie s\u0142u\u017cba wojskowa jest obowi\u0105zkowa dla wszystkich m\u0119\u017cczyzn powy\u017cej 18 roku \u017cycia, w praktyce jednak obowi\u0105zek ten obejmuje tylko niewielk\u0105 liczb\u0119 rekrut\u00f3w. wojsko podlega nadzorowi w\u0142adz cywilnych, jednak\u017ce ma ono te\u017c pewien wp\u0142yw na bezpiecze\u0144stwo publiczne ze wzgl\u0119du na wykonywanie przez nie niekt\u00f3rych zada\u0144 policyjnych. przyk\u0142adowo odpowiada za walk\u0119 z przemytnikami narkotyk\u00f3w czy ruchem zapatyst\u00f3w.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== polityka zagraniczna ==\nmeksyk jest cz\u0142onkiem onz oraz wielu jej agend (np. fao), a tak\u017ce mi\u0119dzynarodowej organizacji pracy. nale\u017cy r\u00f3wnie\u017c do opa (organizacji pa\u0144stw ameryka\u0144skich), a tak\u017ce do wielu organizacji regionalnych. b\u0119d\u0105c cz\u0142onkiem grupy rio uczestniczy w rozwi\u0105zywaniu lokalnych konflikt\u00f3w w ameryce \u015brodkowej od lat 80.\n\n\n== o\u015bwiata ==\nprzez ca\u0142y okres kolonialny za edukacj\u0119 w meksyku odpowiada\u0142 prawie w ca\u0142o\u015bci ko\u015bci\u00f3\u0142 katolicki. po uzyskaniu niepodleg\u0142o\u015bci zacz\u0119to formowa\u0107 pierwsze podstawy publicznego systemu edukacji. obecnie szko\u0142y podstawowe (1-6 klasa) s\u0105 ca\u0142kowicie laickie. rz\u0105d federalny odpowiada za ustalanie programu zaj\u0119\u0107 i dostarczanie podr\u0119cznik\u00f3w.\nkonstytucja z 1917 wprowadzi\u0142a obowi\u0105zkow\u0105 edukacj\u0119 do poziomu 6 klasy szko\u0142y podstawowej. z obowi\u0105zku szkolnego wywi\u0105zuje si\u0119 ok. 90% dzieci i m\u0142odzie\u017cy w wieku 6\u201314 lat. du\u017co gorzej wygl\u0105da sytuacja w wieku powy\u017cej 15 lat, w tym przedziale wiekowym tylko 50% os\u00f3b ucz\u0119szcza do szk\u00f3\u0142. meksyk uczyni\u0142 du\u017ce post\u0119py w zakresie likwidacji analfabetyzmu. przyk\u0142adowo w 1970 74% os\u00f3b w wieku powy\u017cej 15 roku \u017cycia posiada\u0142o umiej\u0119tno\u015b\u0107 czytania i pisania. w 2005 odsetek ten wynosi\u0142 ju\u017c 93%. nie ma znacz\u0105cych r\u00f3\u017cnic w poziomie analfabetyzmu pomi\u0119dzy p\u0142ciami. analfabetyzm jest natomiast powa\u017cniejszym problemem w najubo\u017cszych stanach (chiapas, guerrero).\nszkolnictwo wy\u017csze jest zdominowane przez uczelnie pa\u0144stwowe. wi\u0119kszo\u015b\u0107 z nich mie\u015bci si\u0119 w mie\u015bcie meksyk. najwi\u0119kszym uniwersytetem jest unam (narodowy autonomiczny uniwersytet miasta meksyk, za\u0142o\u017cony w 1551). inne wi\u0119ksze uczelnie po\u0142o\u017cone w stolicy to m.in. narodowy instytut politechniczny (za\u0142o\u017cony w 1937), kolegium meksyka\u0144skie (colegio de m\u00e9xico), autonomiczny instytut technologiczny (za\u0142o\u017cony w 1946), uniwersytet ibero-ameryka\u0144ski (1943). opr\u00f3cz tego nale\u017cy wymieni\u0107: uniwersytet w guadalajarze (1792), autonomiczny uniwersytet w puebli benem\u00e9rita (1937), uniwersytet w veracruz (1944) czy instytut zaawansowanych bada\u0144 technologicznych w monterrey (1943).\ndo bardziej znanych meksyka\u0144skich naukowc\u00f3w i wynalazc\u00f3w nale\u017c\u0105: luis e. miramontes (tw\u00f3rca pigu\u0142ki antykoncepcyjnej), manuel mondragon (pierwszy karabin automatyczny), guillermo gonz\u00e1lez camarena (pionier w dziedzinie telewizji kolorowej), mario molina (zdobywca nagrody nobla w dziedzinie chemii). rodolfo neri \u2013 absolwent unam zosta\u0142 pierwszym meksyka\u0144skim kosmonaut\u0105 (w ramach misji sts-61-b w 1985).\nw ostatnich latach z wi\u0119kszych przedsi\u0119wzi\u0119\u0107 badawczych realizowanych w meksyku mo\u017cna wymieni\u0107 budow\u0119 wielkiego teleskopu milimetrowego, s\u0142u\u017c\u0105cego do obserwacji cz\u0119\u015bci kosmosu przys\u0142oni\u0119tych py\u0142em gwiezdnym. cieniem na osi\u0105gni\u0119ciach naukowc\u00f3w meksyka\u0144skich k\u0142ad\u0105 si\u0119 niewielkie \u015brodki przeznaczane przez rz\u0105d na rozw\u00f3j naukowy (obecnie jest to ok. 0,4% pkb) , co jest wynikiem niskim w por\u00f3wnaniu do innych pa\u0144stw. niekorzystnym zjawiskiem jest r\u00f3wnie\u017c koncentracja prawie ca\u0142ego potencja\u0142u naukowego w stolicy (75% wszystkich przewod\u00f3w doktorskich ma miejsce w mie\u015bcie meksyk). w 1962 powo\u0142ana zosta\u0142a narodowa komisja kosmiczna, kt\u00f3ra zosta\u0142a jednak p\u00f3\u017aniej zlikwidowana. w ostatnich latach pojawi\u0142y si\u0119 plany jej odtworzenia.\n\n\n== opieka spo\u0142eczna ==\nmeksyk jako pierwszy kraj w historii w swojej konstytucji z 1917 zawar\u0142 poj\u0119cie \u201ebezpiecze\u0144stwa socjalnego\u201d, kt\u00f3re pozostawa\u0142o jednak martwym poj\u0119ciem praktycznie do 1943. problemem zabezpieczenia spo\u0142ecznego zajmuje si\u0119 meksyka\u0144ski instytut zabezpieczenia spo\u0142ecznego. ubezpieczenia s\u0105 finansowane ze sk\u0142adek pracodawc\u00f3w, pracownik\u00f3w oraz przez rz\u0105d i obejmuj\u0105 ok. 50% obywateli. w meksyku nie ma natomiast zasi\u0142k\u00f3w dla bezrobotnych. wydatki na zabezpieczenie spo\u0142eczne w 1997 stanowi\u0142y 18,1% wydatk\u00f3w bud\u017cetowych.\nna system opieki spo\u0142ecznej sk\u0142ada si\u0119 m.in. dotowana przez pa\u0144stwo opieka zdrowotna, kt\u00f3ra przynajmniej w teorii ma by\u0107 dost\u0119pna dla wszystkich obywateli. w praktyce jednak w wielu mniejszych miejscowo\u015bciach mieszka\u0144cy nie maj\u0105 do niej \u017cadnego lub tylko ograniczony dost\u0119p. prywatne przychodnie i szpitale oferuj\u0105 du\u017co wy\u017cszy standard od publicznych, ale ogromnej wi\u0119kszo\u015bci spo\u0142ecze\u0144stwa nie sta\u0107 na us\u0142ugi przez nie oferowane. wydatki na ochron\u0119 zdrowia stanowi\u0142y w 1997 3,4% wydatk\u00f3w bud\u017cetowych.\n\u015brednia d\u0142ugo\u015b\u0107 \u017cycia w meksyku wynosi 73 lata dla m\u0119\u017cczyzn i 79 lat dla kobiet. \u015bmiertelno\u015b\u0107 niemowl\u0105t to ok. 20 zgon\u00f3w na 1000 urodze\u0144.\n\n\n== kultura ==\nze wzgl\u0119du na zr\u00f3\u017cnicowanie etniczne i podzia\u0142y spo\u0142eczno-ekonomiczne kultura meksyka\u0144ska nie jest jednorodna. na prowincji ch\u0142opi w dalszym ci\u0105gu czuj\u0105 silny zwi\u0105zek ze swoimi ma\u0142ymi ojczyznami (patria chica) co pomaga podtrzyma\u0107 r\u00f3\u017cnorodno\u015b\u0107 kulturow\u0105. do obecnych czas\u00f3w przetrwa\u0142a du\u017ca liczba j\u0119zyk\u00f3w oraz zwyczaj\u00f3w india\u0144skich (w szczeg\u00f3lno\u015bci na po\u0142udniu). rz\u0105d federalny wspiera r\u0119kodzie\u0142o oraz sztuk\u0119 ludow\u0105, a tak\u017ce sztuk\u0119 klasyczn\u0105 pochodzenia europejskiego. wysi\u0142ki te maj\u0105 na celu wytworzenie jednolitego wzorca kultury meksyka\u0144skiej. od lat 30. indigenismo \u2013 duma z dorobku dawnych kultur india\u0144skich jest jednym z g\u0142\u00f3wnych motyw\u00f3w w sztuce meksyka\u0144skiej.\nw celu promowania kultury meksyka\u0144skiej powo\u0142any zosta\u0142 narodowy instytut sztuk pi\u0119knych. pod jego auspicjami odbywaj\u0105 si\u0119 pokazy mi\u0119dzynarodowe, jak i krajowe narodowej orkiestry symfonicznej, ta\u0144ca ludowego i baletu klasycznego. opr\u00f3cz tego dzia\u0142aj\u0105 r\u00f3\u017cne agencje, kt\u00f3rych celem jest zachowanie w nieska\u017conej formie pierwotnej kultury i rzemios\u0142a india\u0144skiego.\nnajwi\u0119ksz\u0105 liczb\u0105 instytucji kulturalnych dysponuje stolica, znajduj\u0105 si\u0119 tu: narodowe muzeum antropologii i muzeum sztuki ludowej. du\u017c\u0105 rol\u0119 odgrywaj\u0105 r\u00f3wnie\u017c instytuty kulturalne funkcjonuj\u0105ce przy o\u015brodkach akademickich.\n\n\n=== \u015bwi\u0119ta i obyczaje ===\nw meksyku ka\u017cdego roku, obok oficjalnych ko\u015bcielnych i pa\u0144stwowych \u015bwi\u0105t (tzw. dias festivos), odbywa si\u0119 niezliczona liczba uroczysto\u015bci regionalnych. obchody \u015bwi\u0105teczne \u015bwi\u0119towane s\u0105 na weso\u0142o, z du\u017c\u0105 ilo\u015bci\u0105 dobrego jedzenia i picia, w tradycyjnych strojach, przy ta\u0144cach, pochodach i sztucznych ogniach. w ca\u0142ym kraju obchodzone s\u0105 17 stycznia \u2013 dzie\u0144 \u015bwi\u0119tego antoniego, b\u0142ogos\u0142awie\u0144stwo dla zwierz\u0105t domowych, nast\u0119pnie karnawa\u0142 w lutym oraz 21 marca, kiedy jest wiosenne zr\u00f3wnanie dnia z noc\u0105. w czasie tygodnia wielkanocnego (tzw. semana santa) w wielu miejscach odbywaj\u0105 si\u0119 procesje, przypominaj\u0105ce drog\u0105 krzy\u017cow\u0105 jezusa. wa\u017cnymi \u015bwi\u0119tami s\u0105 r\u00f3wnie\u017c 10 maja, kiedy obchodzony jest dzie\u0144 matki czy 15 maja, dzie\u0144 \u015bw. izydora, kiedy to uroczy\u015bcie rozpoczyna si\u0119 okres siew\u00f3w. ca\u0142y maj stoi pod znakiem kulturalnych festiwali w acapulco i canc\u00fan. dniem marynarza jest 1 czerwca, kiedy to w ka\u017cdym porcie wzd\u0142u\u017c ca\u0142ego wybrze\u017ca obchodzony jest dzie\u0144 marynarki (tzw. dia de la marine). w dniu 15 sierpnia obchodzone jest d\u00eda de la assunci\u00f3n inaczej wniebowst\u0105pienie naj\u015bwi\u0119tszej marii panny, a w ca\u0142ym kraju organizowane s\u0105 procesje. \u015bwi\u0119tem du\u017cego znaczenia w meksyku jest d\u00eda de los muertos, czyli \u015bwi\u0119to zmar\u0142ych. zgodnie z tradycj\u0105 meksykanie celebruj\u0105 to \u015bwi\u0119to w trzech miejscach \u2013 w domu, w ko\u015bciele oraz na cmentarzu. przygotowania do \u015bwi\u0119ta zmar\u0142ych zaczynaj\u0105 si\u0119 ju\u017c 27 i 28 pa\u017adziernika. 31 pa\u017adziernika w pokoju lub na patio wznosi si\u0119 tzw. ofiar\u0119 przeznaczon\u0105 dla krewnych rodziny, kt\u00f3rzy odeszli ju\u017c z tego \u015bwiata. najcz\u0119\u015bciej jest to odpowiednio zaadaptowany o\u0142tarzyk domowy, zwany o\u0142tarzem ofiarnym. na \u015bcianie pokoju zawiesza si\u0119 obrazki \u015bwi\u0119tych, a pod nimi ustawia si\u0119 st\u00f3\u0142 przykryty obrusem, na kt\u00f3rym umieszcza si\u0119 r\u00f3\u017cne przedmioty, np. kadzielnice z kopalem (kadzid\u0142o z \u017cywicy sosny ocote), lichtarze ze \u015bwiecami, figurki \u015bwi\u0119tych i anio\u0142k\u00f3w, wazony i s\u0142oiki z kwiatami oraz inne ozdoby. najbardziej spektakularna cz\u0119\u015b\u0107 \u015bwi\u0105t odbywa si\u0119 2 listopada i ma miejsce na cmentarzu. zwykle po p\u00f3\u0142nocy lub po godzinie 2, ale w wielu rejonach meksyku ludzie przychodz\u0105 tam dopiero o \u015bwicie.\nbo\u017ce narodzenie, podobnie jak inne \u015bwi\u0119ta katolickie, zacz\u0119to w meksyku obchodzi\u0107 zaraz po przybyciu konkwistador\u00f3w hiszpa\u0144skich i wprowadzeniu chrze\u015bcija\u0144stwa. tydzie\u0144 przed bo\u017cym narodzeniem traktowany jest jak czas go\u015bcinno\u015bci, przypominaj\u0105c szukanie miejsca schronienia \u015bwi\u0119tej rodziny w\u0119druj\u0105cej do betlejem. g\u0142\u00f3wnym daniem wigilijnym jest w\u0119dzony dorsz z papryk\u0105 i oliw\u0105 oraz ma\u0142ymi grzankami. podaje si\u0119 r\u00f3wnie\u017c pieczonego indyka, owoce, s\u0142odycze. ponadto przy ka\u017cdej okazji, w meksyku organizowane s\u0105 tzw. fiesty.\n\n\n=== literatura ===\nnajbardziej znani na \u015bwiecie pisarze meksyka\u0144scy podejmuj\u0105 ponadczasowe i uniwersalne tematy w swoich utworach. du\u017cy wp\u0142yw na tw\u00f3rczo\u015b\u0107 literack\u0105 w meksyku po 1945 wywar\u0142 samuel ramos, kt\u00f3ry w swoich ksi\u0105\u017ckach zajmuje si\u0119 rozwa\u017caniami na temat cz\u0142owieka i kultury. przoduj\u0105cym poet\u0105 w ca\u0142ej ameryce \u0142aci\u0144skiej jest z kolei octavio paz. uznaniem na ca\u0142ym \u015bwiecie ciesz\u0105 si\u0119 nowele carlosa fuentesa, w \u015bwiecie hiszpa\u0144skoj\u0119zycznym bardzo popularni s\u0105 gustavo sainz oraz juan jos\u00e9 arreola. w\u015br\u00f3d dramatopisarzy prym wiod\u0105 rodolfo usigli, luisa josefina hern\u00e1ndez i emilio carballido.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== malarstwo, rze\u017aba i architektura ===\nnajbardziej rozpoznawaln\u0105 form\u0105 malarstwa meksyka\u0144skiego s\u0105 bez w\u0105tpienia murale. m\u00f3wi si\u0119 nawet o istnieniu szko\u0142y muralist\u00f3w meksyka\u0144skich. legendarne sta\u0142y si\u0119 murale opisuj\u0105ce rewolucj\u0119 meksyka\u0144sk\u0105, modernizacj\u0119 i walk\u0119 klas tworzone przez diego river\u0119 czy davida alfaro siqueirosa. z innych znanych malarzy mo\u017cna wymieni\u0107 frid\u0119 kahlo, rufino tamayo i juana soriano. du\u017c\u0105 popularno\u015b\u0107 zyska\u0142y te\u017c wykonywane przez ludowego artyst\u0119 jos\u00e9 clemente orozco gipsowe figury.\nna wsp\u00f3\u0142czesn\u0105 architektur\u0119 meksyka\u0144sk\u0105 du\u017cy wp\u0142yw wywar\u0142y funkcjonalizm i ekspresjonizm. wida\u0107 w niej r\u00f3wnie\u017c pewne elementy architektury ameryka\u0144skiej i europejskiej. jednym z bardziej znanych przyk\u0142ad\u00f3w oryginalnej meksyka\u0144skiej my\u015bli architektonicznej jest kompleks uniwersytecki unam w mie\u015bcie meksyk, a w szczeg\u00f3lno\u015bci biblioteka uniwersytecka. w\u015br\u00f3d architekt\u00f3w meksyka\u0144skich szczeg\u00f3ln\u0105 s\u0142aw\u0119 zdobyli luis barrag\u00e1n, juan o\u2019gorman i felix candela.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== muzyka i film ===\nmeksyka\u0144ska muzyka, w szczeg\u00f3lno\u015bci ta wywodz\u0105ca si\u0119 z kr\u0119g\u00f3w ludowych (ranchero, mariachi) zyska\u0142a du\u017c\u0105 popularno\u015b\u0107 w ca\u0142ej ameryce \u0142aci\u0144skiej, a miasto meksyk sta\u0142o si\u0119 siedzib\u0105 wielu studi\u00f3w nagraniowych i wytw\u00f3rni fonograficznych. krajowy przemys\u0142 filmowy nale\u017cy do najwi\u0119kszych na zachodniej p\u00f3\u0142kuli. za z\u0142ot\u0105 er\u0119 meksyka\u0144skiego filmu uwa\u017ca si\u0119 lata 40. i 50., by\u0142 to okres szczytowy pod wzgl\u0119dem liczby kr\u0119conych film\u00f3w, jak i bud\u017cetu przeznaczanego na kino. z meksyku wywodzi si\u0119 wielu znanych re\u017cyser\u00f3w, s\u0105 to m.in. alejandro gonz\u00e1lez i\u00f1\u00e1rritu (\u201eamores perros\u201d, \u201ebabel\u201d, \u201ezjawa\u201d), alfonso cuar\u00f3n (\u201echildren of men\u201d) i guillermo del toro (\u201elabirynt fauna\u201d). \u015bwiatow\u0105 s\u0142aw\u0119 osi\u0105gn\u0119\u0142a r\u00f3wnie\u017c aktorka salma hayek znana z film\u00f3w desperado z 1995 oraz frida z 2002.\nniew\u0105tpliwie najbardziej znan\u0105 meksyka\u0144sk\u0105 gwiazd\u0105 muzyki pocz\u0105tku xxi w. by\u0142 (rozpad\u0142 si\u0119 w 2009 roku) m\u0142odzie\u017cowy zesp\u00f3\u0142 rbd, kt\u00f3ry na ca\u0142ym \u015bwiecie zdoby\u0142 mn\u00f3stwo fan\u00f3w i sprzeda\u0142 miliony p\u0142yt. z udzia\u0142em cz\u0142onk\u00f3w tej grupy powsta\u0142y r\u00f3wnie\u017c bardzo popularny na \u015bwiecie serial dla m\u0142odzie\u017cy \u201erebelde\u201d (zbuntowani) oraz sitcom \u201erbd:la familia\u201d opowiadaj\u0105cy o fikcyjnym \u017cyciu cz\u0142onk\u00f3w rbd. znanymi piosenkarzami muzyki pop s\u0105 r\u00f3wnie\u017c cristiano castro, ariadna thal\u00eda sodi miranda \u2013 thal\u00eda, julieta venegas, paulina rubio oraz alejandro fern\u00e1ndez.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== media ==\nnajwi\u0119kszymi stacjami telewizyjnymi w meksyku s\u0105 \u201etelevisa\u201d oraz \u201etv azteca\u201d. z wa\u017cniejszych tytu\u0142\u00f3w prasowych nale\u017cy wymieni\u0107: \u201eesto\u201d (nak\u0142ad 400 tys. egz.), \u201eel heraldo de m\u00e9xico\u201d (nak\u0142ad 209 tys. egz.), \u201ela prensa\u201d (nak\u0142ad 208 tys. egz.), \u201eexc\u00e9lsior\u201d (nak\u0142ad 200 tys. egz.). w\u015br\u00f3d czasopism najwy\u017cszy nak\u0142ad osi\u0105gaj\u0105 miesi\u0119cznik \u201eselecciones del reader\u2019s digest\u201d (nak\u0142ad 610 tys. egz.) i dwutygodnik \u201efama\u201d (nak\u0142ad 350 tys. egz.). w meksyku dzia\u0142aj\u0105 agencje prasowe: agencia mexicana de informaci\u00f3n (ami) oraz agencia de informati\u00f3n integral periodist\u00edca.\n\n\n== styl \u017cycia ==\nmeksykanie du\u017c\u0105 wag\u0119 przyk\u0142adaj\u0105 do warto\u015bci rodzinnych i tradycji. mimo \u017ce kobiety stanowi\u0105 znacz\u0105c\u0105 cz\u0119\u015b\u0107 si\u0142y roboczej (35,2% w 2005) to wiele z nich pozostaje w domach i zajmuje si\u0119 dzie\u0107mi oraz gospodarstwem. dzieci, w szczeg\u00f3lno\u015bci te z wy\u017cszych klas pozostaj\u0105 w domach rodzinnych dosy\u0107 d\u0142ugo. w lepiej uposa\u017conych rodzinach kobiety cz\u0119sto dysponuj\u0105 pomoc\u0105 w opiece nad dzie\u0107mi, przygotowaniu posi\u0142k\u00f3w czy sprz\u0105taniu. przewa\u017caj\u0105ca cz\u0119\u015b\u0107 meksyka\u0144skich kobiet musi dzieli\u0107 czas pomi\u0119dzy prac\u0105 w domu i na zewn\u0105trz, nierzadko pracuj\u0105c w kilku miejscach.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nmieszka\u0144cy miast ubieraj\u0105 si\u0119 podobnie do europejczyk\u00f3w. natomiast na terenach wiejskich da si\u0119 zauwa\u017cy\u0107 bardziej tradycyjne ubiory. indian w przeciwie\u0144stwie do metys\u00f3w cechuje wi\u0119ksze przywi\u0105zanie do rodzimej kultury.\nmeksyka\u0144ska kuchnia jest bardzo r\u00f3\u017cnorodna i zmienia si\u0119 wraz z klasami spo\u0142ecznymi i zwyczajami kulinarnymi. podstaw\u0119 diety przeci\u0119tnego meksykanina stanowi\u0105 tortille z kukurydzy albo pszenicy, fasola, papryka i pomidory. kolejn\u0105 tradycyjn\u0105 potraw\u0105 bez kt\u00f3rej \u201enie by\u0142oby meksyku\u201d jest pozole, potrawa przypominaj\u0105ca lokalny bigos - meksykanie wrzucaj\u0105 do garnka wszystko co jest pod r\u0119k\u0105. dlatego te\u017c istnieje kilka rodzaj\u00f3w tej potrawy: rojo, blanco, verde. w bogatszych domach kuchnia jest bardziej urozmaicona z wi\u0119kszymi wp\u0142ywami kuchni ameryka\u0144skiej. charakterystyczn\u0105 cech\u0105 kuchni meksyka\u0144skiej jest r\u00f3wnie\u017c du\u017ce spo\u017cycie piwa, chocia\u017c w ostatnich latach bardzo poprawi\u0142a si\u0119 jako\u015b\u0107 win meksyka\u0144skich. symbolem meksyku pozostaje te\u017c wyrabiana z agawy tequila.\ndu\u017c\u0105 popularno\u015bci\u0105 w meksyku ciesz\u0105 si\u0119 pi\u0142ka no\u017cna, boks, wy\u015bcigi samochodowe, a tak\u017ce walki byk\u00f3w. opr\u00f3cz tego du\u017cy wp\u0142yw na sp\u0119dzanie wolnego czasu w meksyku maj\u0105 wzorce przychodz\u0105ce ze stan\u00f3w zjednoczonych. w szczeg\u00f3lno\u015bci w p\u00f3\u0142nocnych stanach daje si\u0119 zauwa\u017cy\u0107 mieszanie si\u0119 kultur ameryka\u0144skiej i meksyka\u0144skiej.\n\n\n== zobacz te\u017c ==\n\nstosunki azerbejd\u017ca\u0144sko-meksyka\u0144skie\nstosunki izraelsko-meksyka\u0144skie\n\n\n== przypisy ==\n\n\n== bibliografia ==\neconom\u00eda actuarial en las empresas industriales, toribio, lucio, editorial cemex 2005-2006.\nenciclopedia de m\u00e9xico., enciclopedia de m\u00e9xico, 1977.\ngeografia regionalna \u015bwiata, jerzy makowski (red.), wydawnictwo naukowe pwn, warszawa 2008.\nhistoria meksyku, tadeusz \u0142epkowski, ossolineum 1986.\nhistoria meksyku, h.b. parkes, warszawa 1955.\nm\u00e9xico en la literatura, michener, james albert, m\u00e9xico. madrid: espasa calpe, 1994.\nmeksyk, bogdan rudnicki i inni (t\u0142um.), mediaprofit, warszawa 2005.\nmeksyk, jane onstott, national geographic, warszawa 2003.\nmeksyk. kraj kontrast\u00f3w, \u0142ukasz go\u0142\u0119biewski, sonia draga, katowice 2007.\nmeksyk cuda \u015bwiata, praca zbiorowa, rzeczpospolita s.a., warszawa 2008.\nmeksyk, piotr sanerek i inni (t\u0142um.), wiedza i \u017cycie, warszawa 2005.\nmeksyk: glify, kalendarze, piramidy, maria longhena, ars polona 1998.\npolityka zagraniczna pa\u0144stw ameryki \u0142aci\u0144skiej, marcin gawrycki, wydawnictwa uniwersytetu warszawskiego, warszawa 2007.\nstany zjednoczone meksyku, zbigniew dobosiewicz, krajowa agencja wydawnicza, warszawa 1981.\nvegetaci\u00f3n de m\u00e9xico, jerzy rzedowski, m\u00e9xico: limusa, 1978.\n\n\n== linki zewn\u0119trzne ==\noficjalna strona prezydencji meksyku (hiszp.)\noficjalna strona senatu (hiszp.)\ninstituto nacional de estad\u00edstica y geograf\u00eda (inegi) (hiszp.)"