"el waterpolo \u00e9s un esport d'equip practicat en una superf\u00edcie limitada de piscina entre dos equips de set jugadors cadascun, amb la finalitat d'introduir una pilota a la porteria de l'equip contrari.\nels equips estan formats per tretze jugadors dels quals set participen en el joc i la resta s\u00f3n a la banqueta.\na les categories absolutes, juvenils i cadet, el temps de cada per\u00edode (4 per\u00edodes) \u00e9s de vuit minuts. en canvi, en la categoria infantil s\u00f3n sis parts de set minuts a temps corregut i en alev\u00ed i benjam\u00ed la durada \u00e9s de sis minuts pausant el temps quan cal (6 per\u00edodes). cada equip disposa nom\u00e9s de 30 segons de possessi\u00f3, en les categories d'infantil cap amunt i, en canvi, en alev\u00ed i benjam\u00ed disposen de 40 segons per efectuar un llan\u00e7ament a la porteria contr\u00e0ria.\n\n\n== regles de joc ==\ncap jugador pot agafar la pilota amb dues mans, exceptuant els porters. en el cas que es produeixi, es xiular\u00e0 falta en contra.\nun jugador pot marcar gol amb qualsevol part del cos exceptuant amb el puny tancat.\nfins que el jugador no deixi anar la pilota de la m\u00e0, l'\u00e0rbitre no xiular\u00e0 falta.\nsi un jugador impedeix el moviment del jugador contrari, aquest ser\u00e0 expulsat.\nun jugador pot acumular tres expulsions fins a no poder jugar m\u00e9s.\nquan un equip es queda amb un jugador de menys, a causa d'una expulsi\u00f3, han de passar vint segons (en les categories absolutes, juvenils, cadets, infantils i alevins) o que canvi\u00ef la possessi\u00f3 de la pilota, per tal que aquest jugador o el jugador substitu\u00eft pugui tornar a entrar.\nsi un jugador enfonsa la pilota se li xiular\u00e0 falta en contra.\nes prohibeix esquitxar aigua als ulls d'un jugador. si aquest fet es realitza, es xiular\u00e0 expulsi\u00f3.\nel respectiu entrenador podr\u00e0 sol\u00b7licitar un temps mort en cada part, cadascun d'ells, d'un minut de durada.\nel porter \u00e9s l'\u00fanic jugador que pot colpejar la pilota amb el puny tancat.\nqueda prohibit que un jugador (a excepci\u00f3 del porter) salti amb les dues mans a la vegada. si aquest est\u00e0 dins de 5 metres ser\u00e0 penalti, si fos fora de l'\u00e0rea de 5 metres es xiular\u00e0 falta en contra.\n\n\n== posicions de joc ==\n\n\n=== atac ===\ntradicionalment els jugadors se situen en arc al voltant de la porteria contr\u00e0ria a una dist\u00e0ncia aproximada de set metres. el boia (incorrectament anomenat pivot) se situa en el centre de l'atac i a una dist\u00e0ncia d'uns dos o tres metres de la porteria contr\u00e0ria. aquesta configuraci\u00f3 pot variar en funci\u00f3 de les necessitats t\u00e0ctiques, aix\u00ed com un intercanvi de posicions entre els jugadors durant l'atac.\n\n\n=== home de m\u00e9s ===\nquan un defensor \u00e9s expulsat i l'equip atacant disposa d'un jugador m\u00e9s, la disposici\u00f3 canvia. existeixen diverses jugades per a aprofitar aquesta superioritat, sent les m\u00e9s esteses el \"4-2\" i el \"3-3\", on el primer d\u00edgit indica el nombre de jugadors que se situen en la l\u00ednia de dos metres, i el segon el nombre de jugadors que se situen en una l\u00ednia una mica m\u00e9s llunyana, a uns cinc o sis metres..\n\n\n=== defensa ===\nles posicions de joc s\u00f3n diferents que les dels atacants, existint multitud de possibilitats t\u00e0ctiques, com defensa individual, zona \"pressing\", zones per alguna posici\u00f3 on el rival sigui m\u00e9s feble, defensa doble del boia o zona \"m\". la defensa en inferioritat num\u00e8rica sol adaptar-se a l'atac que decideixi l'equip contrari, sent ho habitual o b\u00e9 defenses basades en el bloqueig de bra\u00e7os, on la idea \u00e9s impedir que l'atacant vegi amb claredat la porteria, o b\u00e9 defenses r\u00e0pides tractant de dificultar la circulaci\u00f3 de la pilota.\n\n\n=== porter ===\nel porter t\u00e9 certs privilegis respecte a la resta de jugadors, sempre que es trobi dintre de la zona de cinc metres davant de la seva porteria:\n\n\u00e9s l'\u00fanic jugador que pot tocar la pilota amb les dues mans.a m\u00e9s, el reglament li impedeix passar del mig camp. no obstant aix\u00f2 el seu paper no \u00e9s exclusivament defensiu, sent per norma general el qual dona la primera passada de l'atac i especialment de les passades llargues en contra-atacs.\nt\u00e9 el gorro vermell.\n\n\n=== llocs al camp de joc ===\nel boia: \u00e9s la posici\u00f3 m\u00e9s caracter\u00edstica del waterpolo, acostuma a ser el jugador m\u00e9s, corpulent i amb m\u00e9s pot\u00e8ncia de tir. s'ha de situar a prop de la porteria -2 o 3 metres-. la seva funci\u00f3 \u00e9s finalitzar les jugades, fet que provoca que hagi de jugar gran part del temps d'esquena a la porteria.\nextrems: se situen un a cada costat de la porteria i a prop dels l\u00edmits del camp de joc per aprofitar millor els espais. \u00e9s molt aconsellable que l'extrem situat al costat dret de la porteria contr\u00e0ria (1) sigui esquerr\u00e0.\nmarcador de boia: \u00e9s el jugador encarregat de defensar el boia de l'equip rival. per tant, en defensa se situar\u00e0 a 2 metres de la seva porteria i la seva funci\u00f3 \u00e9s intentar robar la pilota al boia quan hi hagi un pase cap a ell. per aconseguir-ho, ha de lluitar per aconseguir la posici\u00f3 ideal per evitar el pase. emmig d'aquesta lluita o si l'equip rival aconsegueix fer el pase i per evitar el gol impedeix el seu avan\u00e7, el marcador de boya ser\u00e0 expulsat temporalment -20 segons-. en atac, se situa a la mateixa l\u00ednia que el boia per\u00f2 a m\u00e9s dist\u00e0ncia de la porteria contr\u00e0ria -7 o 8 metres- organitzant als seus companys, ja que veu a tots els jugadors de camp. per aquest motiu ha de tenir un bon control de passades de llarga dist\u00e0ncia.\nlaterals: es col\u00b7loquen a l'al\u00e7ada dels pals per\u00f2 m\u00e9s oberts se solen situar a 6 metres de la porteria contr\u00e0ria i la seva funci\u00f3 \u00e9s la de llen\u00e7ar, penetrar i donar dinamisme al joc. per aquest motiu han de ser jugadors r\u00e0pids i t\u00e8cnics i amb un bon llan\u00e7ament o bon bra\u00e7 com se'n diu en argot waterpol\u00edstic.\n\n\n== tipus de passades ==\nel waterpolo en ser un esport que es practica amb les mans, exigeix un control perfecte dels pases i per tant, la t\u00e8cnica influeix a l'hora de resoldre certes jugades. els m\u00e9s importants s\u00f3n:\n\npase de front: es realitza quan el jugador es troba en posici\u00f3 fonamental de pdb, en possessi\u00f3 de la pilota i en equilibri. es realitza una rotaci\u00f3 del cos, orientant-lo cap al lloc on es troba el company receptor. a continuaci\u00f3, el jugador, amb el seu bra\u00e7 en posici\u00f3 d'armat per darrere del cap, llen\u00e7a la pilota estenent el bra\u00e7, l'avantbra\u00e7 i la m\u00e0. la passada pot tenir dues traject\u00f2ries:\nrecta: \u00e9s aquella passada en qu\u00e8 la pilota es despla\u00e7a en l\u00ednia recta fins a arribar al receptor per tal d'aconseguir rapidesa i efectivitat.\nparab\u00f2lica: \u00e9s aquella passada en qu\u00e8 la pilota es despla\u00e7a de forma parab\u00f2lica. aquesta elevaci\u00f3 de la pilota es realitza per tal d'evitar la intercepci\u00f3 de l'adversari.\npasada de rev\u00e9s: \u00e9s aquella passada en qu\u00e8 el jugador que realitza la passada es troba d'esquena a la direcci\u00f3 de la passada i la pilota es troba davant seu. es pot agafar la pilota per sobre amb la m\u00e0 i l'avantbra\u00e7 o per sota a trav\u00e9s d'un fort gir de la m\u00e0. en el cas que s'agafi per sobre, o s'eleva sobre de l'aigua i despr\u00e9s es tira el bra\u00e7 enrere o es dona la volta a la m\u00e0 amb la pilota sobre la superf\u00edcie de l'aigua i despr\u00e9s s'inicia el llan\u00e7ament. en aquesta posici\u00f3 la pilota es troba davant del jugador. el bra\u00e7 dret est\u00e0 flexionat pel colze i fins al moment d'elevar la pilota de l'aigua, la m\u00e0 t\u00e9 el palmell cap avall. quan s'eleva la pilota, la m\u00e0 gira i s'inicia un fort impuls cap avall de la m\u00e0 esquerra (en el cas que el jugador decideixi realitzar la passada amb la m\u00e0 dreta) i les cames. al principi del llan\u00e7ament les espatlles estan sobre l'aigua i el jugador es troba d'esquena a l'objectiu. el llan\u00e7ament s'inicia amb la realitzaci\u00f3 d'una energ\u00e8tica curvatura del tronc cap a la dreta. a la meitat d'aquest moviment se\u2019n comen\u00e7a un altre amb el bra\u00e7 dret pel costat dret. en aquest moment del llan\u00e7ament s'efectua un moviment d'impuls cap a l'esquerra amb el bra\u00e7 esquerre, refor\u00e7ant la curvatura del tronc cap a la dreta, per mitj\u00e0 de l'espatlla dreta. la traject\u00f2ria final pot ser directa o de vaselina. existeix un llan\u00e7ament que consisteix a realitzar un llan\u00e7ament del rev\u00e9s tant si es realitza una recepci\u00f3 de la pilota a l'aire o a l'aigua.\npase suec: s'agafa la pilota per sobre, s'enfonsa i, quan s'eleva, el bra\u00e7 gira en rotaci\u00f3 externa, mirant cap endavant, amb el dit polze per sota de la pilota i, al mateix temps, el bra\u00e7 est\u00e0 flexionat amb el colze aixecat. en aquest moment, s'efectua el llan\u00e7ament amb l'extensi\u00f3 del bra\u00e7 cap endavant, acompanyant aquest moviment amb un fort impuls de les cames i de tot el cos cap endavant. la m\u00e0 lliure pressiona l'aigua per aconseguir una major elevaci\u00f3 del cos. la pilota obt\u00e9 una traject\u00f2ria directa o de vaselina.\npassada lateral: la seva execuci\u00f3 \u00e9s similar al rev\u00e9s per\u00f2 l'\u00fanica difer\u00e8ncia \u00e9s que la curvatura que assoleix el tronc per ajudar a recollir el bra\u00e7 que s'est\u00e9n, \u00e9s menor.\npassada de vaselina: aquest tipus de passada s'utilitza en el cas que el jugador tingui un adversari a la l\u00ednia de passada. \u00e9s una passada amb una traject\u00f2ria parab\u00f2lica que proporcionar\u00e0 la seguretat d'evitar la intercepci\u00f3 del jugador de l'equip contrari. l'execuci\u00f3 \u00e9s similar a la passada directa per\u00f2 el cos i el bra\u00e7 s'inclinen cap enrere abans d'efectuar l'impuls de la pilota. \u00e9s un impuls m\u00e9s suau i, per tant, t\u00e9 una velocitat inferior a la passada directa.\npassada a dues mans o bozsi: pot realitzar-se amb una esquitxada o un doble toc. es realitza quan el jugador es troba estirat amb una de les mans pr\u00e0cticament a la superf\u00edcie de l'aigua, estesa per sota de la pilota, i amb el palmell cap amunt aixeca la pilota. l'altre bra\u00e7 (el bra\u00e7 executor) colpeja la pilota amb les puntes dels dits amb un moviment molt r\u00e0pid. aquest moviment ha d'anar acompanyat d'un fort impuls de cames cap enrere per tal d'ajudar a l'elevaci\u00f3 del cos i l'impuls d'aquest cap endavant. la traject\u00f2ria de la pilota pot ser directa o parab\u00f2lica.\npassada a dues mans lateral: la seva execuci\u00f3 \u00e9s similar a la passada a dues mans per\u00f2 la pilota \u00e9s m\u00e9s elevada per la m\u00e0 submergida, per tal que el bra\u00e7 que colpegi la pilota ho faci a trav\u00e9s d'una rotaci\u00f3 cap enfora. igual que en la passada a dues mans, la traject\u00f2ria de la pilota pot ser directa o parab\u00f2lica.\npase de palmeig: el jugador nom\u00e9s acompanya la pilota en la direcci\u00f3 desitjada, a difer\u00e8ncia dels altres tipus de pases. el jugador no para ni reb el pase, sin\u00f3 que amb un lleu contacte ajuda a dirigir-lo cap a un altre company o porteria contr\u00e0ria.\npase rectificat: acci\u00f3 de transmetre la pilota cap a un company, en acci\u00f3 din\u00e0mica ofensiva, mitjan\u00e7ant una finta est\u00e0tica i torsi\u00f3 del tronc amb un salt lateral cap al costat oposat de la seva m\u00e0 dreta.\npase amb subjecci\u00f3 inferior: pase r\u00e0pid entre companys en posici\u00f3 est\u00e0tica. com el seu nom indica, s'ha d'efectuar r\u00e0pidament perqu\u00e8 la posici\u00f3 afavoreix la p\u00e8rdua de la pilota davant la pressi\u00f3 d'un jugador contrari.\npassada de peu a m\u00e0: \u00e9s una autopassada. s'executa mitjan\u00e7ant l'impuls r\u00e0pid i en\u00e8rgic d'una cama (peu) que aixeca la pilota fins a l'altura del bra\u00e7 executor. \u00e9s necessari que la m\u00e0 contr\u00e0ria a la cama executora realitzi temporalment la seva funci\u00f3 de sosteniment per tal de facilitar el moviment.\npassada de cullera: s'utilitza per dist\u00e0ncies curtes i pot ser lateral, cap endavant o cap enrere. pot realitzar-se en una posici\u00f3 de despla\u00e7ament o est\u00e0tica. el llan\u00e7ament de la pilota es realitza amb la m\u00e0 en posici\u00f3 de supinaci\u00f3. l'impuls de la m\u00e0 lliure i les cames ajuden a l'elevaci\u00f3 del tronc i l'impuls de la m\u00e0 executora tamb\u00e9 proporciona el sentit desitjat de la passada. la traject\u00f2ria de la pilota pot ser directa o en vaselina.\npassada de volea: \u00e9s un tipus de passada que presenta moltes variables, ja que, depenent de com rebi la pilota el jugador i en quina direcci\u00f3 vulgui realitzar la nova passada, realitzar\u00e0 una s\u00e8rie de moviments o una altra. en tots els casos, el jugador ha de saltar o ha d'elevar per sobre l'aigua les espatlles juntament amb el bra\u00e7 executor. si, per exemple, la pilota vola sobre el jugador per la seva dreta i vol enviar-la cap endavant, el cop a la pilota s'efectuar\u00e0 amb el palmell de la m\u00e0.\n\n\n== instal\u00b7lacions ==\nel waterpolo es desenvolupa en una piscina de 20 a 30 metres de llarg i entre 10 i 20 metres d'ample. la profunditat de l'aigua va d'1,50 metres a 2,40 metres. per competicions internacionals la piscina ha de tenir 20 metres d'ample per 30 de llarg i una profunditat d'1,8 metres; i en el joc femen\u00ed les dimensions han de ser de 17 metres d'ample i 25 metres de llarg.\na cada meitat del camp hi ha:\n- una porteria de 3 metres d'amplada per 0.90 metres d'alt des de la superf\u00edcie de l'aigua.\n- una l\u00ednia de gol.\n- una l\u00ednia de mig camp\n- una l\u00ednia de dos metres des de la l\u00ednia de gol.\n- una l\u00ednia de cinc metres des de la l\u00ednia de gol.\n- zona de reentrada i expulsi\u00f3.\n- l\u00edmit del camp de joc\n\n\n== material necessari ==\n\n\n=== la pilota ===\nla pilota \u00e9s completament rodona i de goma..tamb\u00e9 disposa d'una c\u00e0mera d'aire amb v\u00e0lvula de tancament autom\u00e0tica. \u00e9s impermeable i no t\u00e9 costures externes ni recobriment de grassa o productes de resultats similars. el seu pes m\u00e0xim \u00e9s de 450 grams i el seu pes m\u00ednim de 400. en els partits oficials de waterpolo mascul\u00ed, la pilota tindr\u00e0 un di\u00e0metre d'entre 0,68 i 0,71 metres i una pressi\u00f3 d'entre 90 i 97 kpa. en el cas del waterpolo femen\u00ed la pilota tindr\u00e0 un di\u00e0metre d'entre 0,65 i 0,67 metres i una pressi\u00f3 d'entre 83 i 90 kpa.\nles caracter\u00edstiques actuals de la pilota de waterpolo es remunten a l'experi\u00e8ncia de les olimp\u00edades del 1912, on la pilota era de cuir i absorbia l'aigua tornant-se extremadament pesada, relliscosa i deformada. despr\u00e9s de les olimp\u00edades de berl\u00edn el 1936, james r. smith (usa) va dissenyar una pilota de waterpolo feta amb una c\u00e0mera y una coberta fabricada de goma (m\u00e9s tard va ser substitu\u00eft per nylon per millorar el seu rendiment). les noves pilotes eren vermelles, per\u00f2 en el 1948 es va adoptar el groc per millorar la seva visibilitat. encara que la pilota va ser utilitzada durant molt temps i tenia millors qualitats, cosa que permetia un joc m\u00e9s r\u00e0pid i m\u00e9s nombre de gols (cosa que incrementava l'inter\u00e8s de l'espectador), no es va convertir en una pilota ol\u00edmpica oficial fins al 1956.\n\n\n=== equipament ===\nels jugadors porten dos banyadors davant del risc de perden un en les lluites per guanyar la posici\u00f3 de la pilota. en el passat el primer banyador extern era de l\u00e0tex i molt gruixut per tal de ser resistent, i el banyador intern era de licra. actualment s'est\u00e0 perdent la pr\u00e0ctica d'utilitzar dos banyadors perqu\u00e8 s'ha millorat la qualitat al canviar el l\u00e0tex pel poliester o el cot\u00f3.\nels jugadors tamb\u00e9 porten casquet per tal de diferenciar els dos equips. el porter porta el casquet de color vermell i els jugadors acostumen a portar-lo de color blanc (els jugadors de l'equip local) o blau (els jugadors de l'equip visitant), ja que s\u00f3n colors que m\u00e9s contrasten amb el groc de la pilota. els casquets disposen de protectors per les orelles i s\u00f3n numerats en els dos costats del cap.\n\n\n== hist\u00f2ria del waterpolo a catalunya ==\n\n\n=== origen i difusi\u00f3 ===\nd'en\u00e7\u00e0 que el 1869 es disput\u00e0 el primer partit a les aig\u00fces del london swimming club de londres fins a l'aprovaci\u00f3 de les primeres normes el 1885, el waterpolo fou un esport t\u00edpicament brit\u00e0nic, com si es tract\u00e9s d'una mena de football d'aigua.\n\u00e9s a partir de 1888 que el nou esport s'estengu\u00e9 arreu. primer, als estats units; un any m\u00e9s tard, a hongria; despr\u00e9s arrib\u00e0 a b\u00e8lgica el 1890; a \u00e0ustria i a alemanya el 1894 i a fran\u00e7a el 1895.\nen els jocs ol\u00edmpics de par\u00eds celebrats el 1900 s'inclogu\u00e9 com a esport d'exhibici\u00f3 i el 1911 la federaci\u00f3 internacional de nataci\u00f3 amateur valid\u00e0 les regles brit\u00e0niques per a tots els seus membres..\n\n\n=== la introducci\u00f3 del waterpolo a catalunya. la fundaci\u00f3 del cn barcelona ===\nla nataci\u00f3 i el waterpolo s'iniciaren com a pr\u00e0ctica esportiva gr\u00e0cies a un grup d'afeccionats que freq\u00fcentaven el gimn\u00e0s sol\u00e9 de barcelona. aquest grup es constitu\u00efa el 1907 en societat esportiva amb el nom de club nataci\u00f3 barcelona. en la primera junta provisional, bernat picornell ocupava la presid\u00e8ncia i el propietari del gimn\u00e0s sol\u00e9, manuel sol\u00e9, la vicepresid\u00e8ncia\naix\u00ed fou com el club nataci\u00f3 barcelona es convert\u00ed en l'introductor i en el propagador, com veurem tot seguit, del waterpolo a catalunya i a la resta d'espanya.\nl'estiu de 1908 a la platja dels banys orientals, on el club hi tenia la seu, havia format ja dos equips per a la disputa de partits de waterpolo.\nels primers partits internacionals es disputaren des de ben aviat. l'estada al port de barcelona de vaixells de l'armada brit\u00e0nica s'aprofit\u00e0 per disputar els primers partits internacionals. aviat s'hi afegiren altres clubs practicants com el football velo club de ni\u00e7a, el 1910; el brussels swimming club, el 1912, o l'h\u00e9rcules de montecarlo el 1913 i el 1914.\n\n\n=== la tasca de difusi\u00f3 del cn barcelona ===\nel club nataci\u00f3 barcelona s'encarreg\u00e0 de difondre el nou esport arreu. a barcelona promovia partits de waterpolo contra altres societats esportives com el futbol club barcelona el 1911. durant l'estiu, aprofitant que moltes poblacions de la costa celebraven la seva festa major, els jugadors es despla\u00e7aven a un lloc i altre del litoral per celebrar curses de nataci\u00f3 i exhibicions de waterpolo. a palam\u00f3s, per exemple, per la festa major, el club nataci\u00f3 barcelona hi disputava curses de nataci\u00f3 i partit de waterpolo el 1911 i el 1914 amb els dos equips de waterpolo del club nataci\u00f3 barcelona. a sabadell, el 1918 i aquest mateix any tamb\u00e9 a blanes. m\u00e9s enll\u00e0 de catalunya, el 1912 el centro vasco gimn\u00e1stico de bilbao sol\u00b7licitava al club nataci\u00f3 barcelona una estada a la ciutat del cant\u00e0bric per a disputar partits de waterpolo.\nm\u00e9s tard, quan es comen\u00e7aren a construir piscines municipals en poblacions de l'interior de catalunya per a la pr\u00e0ctica de la nataci\u00f3, el club nataci\u00f3 barcelona hi celebr\u00e0 competicions i exhibicions com el cas citat de sabadell el 1918 o el de sallent el 1928.\nl'estiu de 1913 naixia el segon club de nataci\u00f3 i waterpolo de catalunya i barcelona: el club nataci\u00f3 atl\u00e8tic. primer ocup\u00e0 l'espai en els banys orientals que havia deixat lliure el club nataci\u00f3 barcelona i m\u00e9s tard es trasllad\u00e0 a la mar vella.\n\n\n=== la construcci\u00f3 de piscines i la difusi\u00f3 del waterpolo ===\nen aquesta primera \u00e8poca, el waterpolo era una pr\u00e0ctica esportiva d'estiu. a catalunya pr\u00e0cticament no existien piscines. fou gr\u00e0cies a la construcci\u00f3 de piscines, en la seva major part municipals, que el waterpolo comen\u00e7\u00e0 a estendre's m\u00e9s enll\u00e0 de barcelona.\nel 1918 el club nataci\u00f3 sabadell inaugurava la seva piscina, la primera fora de barcelona. el 1920 es constitu\u00efa el club nataci\u00f3 matar\u00f3 que a partir de 1932 pendr\u00e0 el nom de centre nataci\u00f3 matar\u00f3.\nm\u00e9s al sud, a les costes tarragonines, un grup d'entusiastes de reus que practicaven la nataci\u00f3 a salou rebia les primeres lli\u00e7ons d'un ciutad\u00e0 su\u00eds, charles pistor. naixia el club nataci\u00f3 reus m\u00e9s conegut com a reus ploms, club que fins al 1932 no disposar\u00e0 d'una piscina descoberta.\nel 1925 es constitueix el club nataci\u00f3 banyoles aprofitant les possibilitats de l'estany. el club nataci\u00f3 sallent sorg\u00ed de l'associaci\u00f3 sallentina de cultura f\u00edsica a red\u00f3s de la construcci\u00f3 de la piscina municipal de st. antoni. un dels seus impulsors fou el ciutad\u00e0 su\u00eds instal\u00b7lat a la poblaci\u00f3 jordi k\u00fcng. el 1933 el club nataci\u00f3 sallent organitzava el torneig de waterpolo jorge k\u00fcng.\ndurant la d\u00e8cada dels trenta continuen apareixent clubs i construint-se nous equipaments. el 1930 es construeix la piscina que ser\u00e0 la seu del club nataci\u00f3 martorell i el 1932 es funda el club nataci\u00f3 terrassa. un any abans, el 1931 es creava un nou club a barcelona; el club esportiu mediterrani. el 1933 es cre\u00e0 el c.n. manresa, un any despr\u00e9s d'inaugurar-se la piscina municipal. el 1934 el club nataci\u00f3 sitges utilitzava la piscina del casino platja d'or de la localitat i aquell mateix any, per sant joan, girona inaugurava la primera piscina municipal.\nel 1935 ja existien clubs de waterpolo a igualada i a capellades.el 1928 diferents personalitats vinculades al club nataci\u00f3 barcelona endegaren una campanya per a la construcci\u00f3 de piscines en els barris de barcelona. la situaci\u00f3, en aquells anys, era la seg\u00fcent: a espanya nom\u00e9s existien 5 piscines p\u00fabliques i nom\u00e9s una d'elles coberta i amb calefacci\u00f3; la del club nataci\u00f3 barcelona. fruit d'aquesta campanya fou la construcci\u00f3 de la piscina de montju\u00efc inaugurada durant l'exposici\u00f3 universal de 1929 i el projecte de piscina coberta del club nataci\u00f3 sabadell.no ser\u00e0 fins als anys seixanta del segle passat quan es reprendr\u00e0 la construcci\u00f3 de piscines p\u00fabliques gr\u00e0cies a la pol\u00edtica duta a terme per la delegaci\u00f3n nacional de educaci\u00f3n f\u00edsica y deportes i les comissions d'esports de les diputacions provincials catalanes.gr\u00e0cies a aquestes actuacions olot inaugurava la seva piscina el 1962 i figueres, el 1964. a la provincia de barcelona, la diputaci\u00f3 endeg\u00e0 diferents plans per a la construcci\u00f3 de piscines p\u00fabliques: el pla de piscines impulsat per joan antoni samaranch el 1965 permet\u00e9 que a l'any seg\u00fcent s'inaugur\u00e9s la piscina sant jordi de barcelona, el pla aprovat el 1968 previa 25 noves piscines i el de 1976, es fixava com a objectiu 100 noves piscines.\n\n\n=== els entrenadors ===\ndes de la introducci\u00f3 de la pr\u00e0ctica del waterpolo a catalunya que l'aportaci\u00f3 d'entrenadors forans fou decisiva. dels primers entrenadors que tenim const\u00e0ncia, andrieu, un belga, entrenava al club nataci\u00f3 barcelona el 1913. m\u00e9s tard el suec berglund, dirig\u00ed la preparaci\u00f3 del club nataci\u00f3 barcelona i de la selecci\u00f3 ol\u00edmpica que particip\u00e0 en les olimpiades d'anvers de 1920.\nde 1926 a 1932,un exjugador, enric granados, fill del m\u00fasic del mateix nom, pass\u00e0 a dirigir l'equip fins al 1932 any en qu\u00e8 es despla\u00e7\u00e0 a madrid.\n\n\n==== l'aportaci\u00f3 dels t\u00e8cnics hongaresos ====\nde 1932 a 1936 el su\u00eds ernest speisseger que havia viscut a hongria i es pot considerar l'iniciador de la saga d'entrenadors hongaresos a catalunya, entren\u00e0 al club nataci\u00f3 barcelona. speisseger arrib\u00e0 amb 60 anys a barcelona, era deixeble de bela komjadi, el llegendari entrenador hongar\u00e8s, i havia dirigit al m\u00edtic equip magiar ferencvahoszl torna klub. amb speisseger arriben les primeres vict\u00f2ries en partits internacionals i amb ell el waterpolo catal\u00e0 inicia una progressi\u00f3 t\u00e8cnica que es completar\u00e0 amb l'aportaci\u00f3 d'altres t\u00e8cnics magiars.\nde 1949 a 1953, el waterpolo catal\u00e0 compt\u00e0 amb un altre hongar\u00e8s que deix\u00e0 una forta empremta en el waterpolo catal\u00e0; bandy zolyomy. zolyomi resid\u00ed cinc anys a barcelona on a m\u00e9s d'entrenar conegu\u00e9 la seva futura esposa. zolyomi aconsegu\u00ed equiparar el waterpolo catal\u00e0 als grans clubs i seleccions del moment i introdu\u00ed l'esport de base en el waterpolo. en una segona etapa dirig\u00ed la selecci\u00f3 espanyola entre els anys 1967 i 1973.\nun par\u00e8ntesi en la saga d'entrenadors magiars el protagonitz\u00e0 el 1953 el neerland\u00e8s cor braasem, que entren\u00e0 el club nataci\u00f3 barcelona.\nfugint de la invasi\u00f3 sovi\u00e8tica d'hongria, arriba el 1957 lajos rajki per entrenar al club nataci\u00f3 barcelona. rajki fou el primer entrenador que incorpor\u00e0 el treball f\u00edsic fora de la piscina.\nel 1968 arriba laszi sarosi per entrenar al club nataci\u00f3 barcelona i el 1981 el club nataci\u00f3 barcelona es proclama campi\u00f3 d'europa sota la direcci\u00f3 de kalman markovic.\n\n\n==== els primers entrenadors catalans de relleu internacional ====\nla successi\u00f3 d'entrenadors magiars propici\u00e0 la formaci\u00f3 d'un cos t\u00e8cnic catal\u00e0 que don\u00e0 noms de relleu internacional. josep brasc\u00f3 fou designat seleccionador espanyol el 1973, succeint a bandy zolyomy, i ocup\u00e0 el c\u00e0rrec fins a principis de 1979 en qu\u00e8 dimit\u00ed. ell fou qui don\u00e0 entrada a un joven\u00edssim manuel estiarte en la selecci\u00f3 que hi debut\u00e0 amb 15 anys.\na josep brasc\u00f3 el substitu\u00ed manuel lolo ibern que fou el seleccionador espanyol fins al 1984. lolo ibern dirig\u00ed l'equip que aconsegu\u00ed el quart lloc als jocs ol\u00edmpics de moscou.\nel 1994 s'afegiria a aquesta llista joan jan\u00e9, un dels grans jugadors del seu temps, que ocup\u00e0 el c\u00e0rrec de seleccionador espanyol fins al 2004. durant la seva direcci\u00f3 s'aconsegu\u00ed el primer or ol\u00edmpic en els jocs d'atlanta el 1996 i dos campionats del m\u00f3n a perth el 1999 i a fukuoka el 2001. dirig\u00ed m\u00e9s tard a l'equip de waterpolo femen\u00ed que represent\u00e0 a la xina en els jocs ol\u00edmpics de pequ\u00edn.\n\n\n=== el waterpolo femen\u00ed ===\ndurant la guerra civil espanyola hi hagu\u00e9 un intent no reixit de formar un equip femen\u00ed a barcelona.\ncaldr\u00e0 esperar fins al 1981 per a la disputa del primer campionat de waterpolo de catalunya en qu\u00e8 hi prengueren part quatre equips: el sabadell, el badalona, el mediterrani i el poble nou i se l'adjudic\u00e0 el club esportiu mediterrani.\na nivell mundial no se celebr\u00e0 el primer campionat fins al 1986 i la seva inclusi\u00f3 en els jocs ol\u00edmpics no es produ\u00ed fins als jocs de sidney 2000 on va participar com a esport d'exhibici\u00f3 i als jocs d'atenes 2004 ja van competir.\n\n\n=== les lligues infantils i juvenils ===\nels primers tornejos de waterpolo infantil els organitzaven els mateixos clubs. el 1965 es disput\u00e0 el primer campionat de catalunya de waterpolo infantil que se celebra regularment des d'aleshores.\n\n\n=== derrotes i vict\u00f2ries ===\nla primera participaci\u00f3 internacional de la selecci\u00f3 espanyola de waterpolo fou amb ocasi\u00f3 dels jocs ol\u00edmpics d'anvers de 1920. l'estrena no fou especialment afortunada.\nels jugadors del club nataci\u00f3 barcelona formaven en exclusiva la selecci\u00f3 espanyola durant aquests anys. el club col\u00b7loc\u00e0 la primera pedra de la piscina el 1921, el 1923 es cobr\u00ed i a l'any seg\u00fcent ja disposava d'aigua calenta. aix\u00ed els entrenaments podien efectuar-se tot l'any i els seus jugadors eren els m\u00e9s ben preparats.\nel 1928 s'inicien regularment les disputes de nataci\u00f3 i waterpolo amb fran\u00e7a i el 1929 s'inauguren les piscines bernat picornell amb motiu de l'exposici\u00f3 universal de barcelona celebrada a barcelona aquell any. se celebra el primer encontre de waterpolo contra hongria que evidencia l'aclaparadora superioritat dels magiars considerats el millor equip del moment.\na principis dels anys trenta del segle passat, el balan\u00e7 internacional del waterpolo espanyol era m\u00e9s aviat pobre; 10 derrotes i nom\u00e9s dues vict\u00f2ries en els diversos enfrontaments dels jocs ol\u00edmpics i el campionat d'europa. la selecci\u00f3 continuava essent el club nataci\u00f3 barcelona. poc abans de l'esclat de la guerra civil el panorama ja havia comen\u00e7at a canviar. gr\u00e0cies a la tasca de l'entrenador ernest speisseger s'inicien les vict\u00f2ries contra seleccions prou potents en el seu moment com la sueca en el 1935.\ndespr\u00e9s del par\u00e8ntesi de la guerra civil espanyola es reprenen les competicions internacionals amb motiu dels jocs ol\u00edmpics de londres de 1948. per primera vegada un jugador del real canoe nataci\u00f3n club  de madrid, un del club nataci\u00f3 sabadell i un del club nataci\u00f3 martorell s'afegiren als jugadors del club nataci\u00f3 barcelona per a configurar l'equip ol\u00edmpic espanyol.\nel 1951 l'equip de waterpolo es proclama campi\u00f3 dels primers jocs del mediterrani que comptaren amb notables abs\u00e8ncies.\nel 1970 assenyala un altre punt d'inflexi\u00f3 en el waterpolo catal\u00e0. el club nataci\u00f3 atl\u00e8tic barceloneta trenca l'aclaparadora superioritat hist\u00f2rica del club nataci\u00f3 barcelona i es proclama campi\u00f3 de lliga per primera vegada.\n\n\n== competicions ==\ncompeticions de seleccionswaterpolo als jocs ol\u00edmpics\ncampionat del m\u00f3n de waterpolo\ncampionat d'europa de waterpolo\ncopa del m\u00f3n de waterpolo\nlliga mundial de waterpolocompeticions de clubslliga espanyola de waterpolo masculina\ncopa espanyola de waterpolo masculina\ncampionat de catalunya de waterpolo mascul\u00ed\ncampionat de catalunya de waterpolo femen\u00ed\ncopa catalunya de waterpolo masculina\ncopa catalunya de waterpolo femenina\nlliga espanyola de waterpolo femenina\ncopa espanyola de waterpolo femenina\ncampionat itali\u00e0 de waterpolo mascul\u00ed\ncampionat itali\u00e0 de waterpolo femen\u00ed\n\n\n== notes ==\n\n\n== bibliografia ==\ntodos mis hermanos, de manel estiarte. barcelona, 2009, plataforma editorial. isbn 978-84-96981-37-9.\nma\u00f1ana lo dejo, de pedro garc\u00eda aguado. barcelona, 2001,bresca editorial. isbn 978-84-96998-56-8.\n\n\n== enlla\u00e7os externs ==\nwaterpolo-world\nfederaci\u00f3 catalana de nataci\u00f3"