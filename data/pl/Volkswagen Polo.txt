"volkswagen polo \u2212 samoch\u00f3d osobowy klasy aut miejskich produkowany pod niemieck\u0105 mark\u0105 volkswagen od 1975 roku. od 2017 roku produkowana jest sz\u00f3sta generacja modelu.\n\n\n== pierwsza generacja ==\nvolkswagen polo i zosta\u0142 po raz pierwszy oficjalnie zaprezentowany w 1975 roku.\nhistoria powstania modelu polo rozpocz\u0119\u0142a si\u0119 w 1971 roku, kiedy to in\u017cynierowie volkswagena otrzymali zlecenie zaprojektowania maksymalnie d\u0142ugiego, a jednocze\u015bnie lekkiego pojazdu, kt\u00f3rego masa nie przekroczy 700 kg, a d\u0142ugo\u015b\u0107 3,5 m. we wrze\u015bniu 1974 roku auto zosta\u0142o po raz pierwszy oficjalnie zaprezentowane pod logiem audi jako modelu 50. rok p\u00f3\u017aniej auto zaprezentowano podczas targ\u00f3w motoryzacyjnych w pary\u017cu. w tym samym roku zarz\u0105d volkswagena postanowi\u0142 wkroczy\u0107 w segment aut miejskich ze zdwojon\u0105 si\u0142\u0105, dlatego zaprezentowano model polo, kt\u00f3ry jedynie detalami oraz ubo\u017cszym wyposa\u017ceniem r\u00f3\u017cni\u0142 si\u0119 od audi 50. ze wzgl\u0119du na wysok\u0105 cen\u0119 zakupu, audi 50 wycofane zosta\u0142o z produkcji w marcu 1978 roku.\npodstawow\u0105 jednostk\u0105 nap\u0119dow\u0105 pojazdu by\u0142 czterocylindrowy silnik benzynowy o pojemno\u015bci 0.9 l i mocy 40 km. w 1976 roku gam\u0119 jednostek nap\u0119dowych rozszerzono o silnik o pojemno\u015bci 1.1 l i mocy 50 km. w 1977 roku do gamy nadwoziowej pojazdu do\u0142\u0105czy\u0142 2-drzwiowy sedan oferowany pod nazw\u0105 derby. w 1979 roku auto przesz\u0142o delikatny face lifting. zmieniona zosta\u0142a odrobin\u0119 atrapa ch\u0142odnicy, zderzaki, a tak\u017ce wn\u0119trze pojazdu. w tym samym roku zaprezentowana zosta\u0142a usportowiona wersja pojazdu oznaczona symbolem gt. pojazd ten wyposa\u017cony by\u0142 w mocniejszy silnik benzynowy o pojemno\u015bci 1.3 l i mocy 55 km.\n\n\n=== wersje wyposa\u017ceniowe ===\nls\ngls\ngt\n\n\n=== silniki ===\n\n\n== druga generacja ==\nvolkswagen polo ii zosta\u0142 po raz pierwszy oficjalnie zaprezentowany w 1981 roku.\nsamoch\u00f3d by\u0142 tak naprawd\u0119 mocno zmodernizowanym modelem pierwszej generacji, kt\u00f3ry zosta\u0142 wyd\u0142u\u017cony. podstawow\u0105 jednostk\u0105 nap\u0119dow\u0105 pojazdu by\u0142 benzynowy silnik o pojemno\u015bci 1.0 l lub 1.3 l. w 1986 roku zaprezentowano usportowion\u0105 wersj\u0119 g40, kt\u00f3ra wyposa\u017cona zosta\u0142a w silnik o mocy 116 km. w tym samym roku gam\u0119 uzupe\u0142niono o silnik wysokopr\u0119\u017cny o pojemno\u015bci 1.3 l. 21 maja 1990 roku rozpocz\u0119to monta\u017c samochodu w zak\u0142adach ifa (fabryka w zwickau-mosel produkuj\u0105ca trabanty) w nrd. w sierpniu 1990 roku pojawi\u0142 si\u0119 silnik o pojemno\u015bci 1.4 l. w pa\u017adzierniku tego samego roku auto przesz\u0142o gruntowny face lifting. przemodelowany zosta\u0142 prz\u00f3d pojazdu, w kt\u00f3rym zastosowano nowe reflektory, zderzak oraz atrap\u0119 ch\u0142odnicy. przy okazji od\u015bwie\u017cone zosta\u0142o wn\u0119trze pojazdu oraz paleta silnik\u00f3w.\nw plebiscycie na europejski samoch\u00f3d roku 1982 model zaj\u0105\u0142 3. pozycj\u0119 (za renault 9 i oplem ascon\u0105 c).\n\n\n=== wersje wyposa\u017ceniowe ===\nazur\nbeach\nboulevard\ncl\ncl extra\nfancy\nfantasy\nfox\ngenesis\ngt\ng40\njeton\nmikado\nmovie\nprego\npretty\ns\nscot\nstyle\nlaura ashley\n\n\n=== silniki ===\n\n\n== trzecia generacja ==\nvolkswagen polo iii zosta\u0142 po raz pierwszy oficjalnie zaprezentowany w 1994 roku.\nsamoch\u00f3d zosta\u0142 zbudowany na bazie p\u0142yty pod\u0142ogowej wykorzystanej do budowy m.in. drugiej generacji seata ibizy. w 1995 roku do gamy jednostek nap\u0119dowych pojazdu dodano silnik o pojemno\u015bci 1.4 l i mocy 60 km. w tym samym roku do standardowego wyposa\u017cenia pojazdu dodano 2 poduszki powietrzne kierowcy i pasa\u017cera. pod koniec 1995 roku zaprezentowano wersj\u0119 sedan pojazdu. w 1996 roku wprowadzono nowy silnik o pojemno\u015bci 1 l i mocy 50 km oraz seryjny system abs, a w 1997 roku kombi oraz wysokopr\u0119\u017cny silnik 1.7 sdi o mocy 54 km. w lipcu tego samego roku auto przesz\u0142o delikatn\u0105 modernizacj\u0119. przeprojektowana zosta\u0142a deska rozdzielcza, zmienione zosta\u0142y zegary oraz klosze kierunkowskaz\u00f3w z pomara\u0144czowych na bia\u0142e. w 1998 roku wprowadzono limitowan\u0105 seri\u0119 3 tysi\u0119cy egzemplarzy usportowionego modelu gti wyposa\u017conego w silnik o mocy 120 km. rok p\u00f3\u017aniej zaprezentowano produkcyjn\u0105 odmian\u0119 gti wyposa\u017con\u0105 w 1.6 l silnik o mocy 125 km. pod koniec 1999 roku wersja hatchback przesz\u0142a gruntowny face lifting. zmienione zosta\u0142y m.in. przednie reflektory, atrapa ch\u0142odnicy, tylne lampy oraz zderzaki. przeprojektowana zosta\u0142a tak\u017ce deska rozdzielcza pojazdu we wszystkich wersjach nadwoziowych.\nw plebiscycie na europejski samoch\u00f3d roku 1995 model zaj\u0105\u0142 2. pozycj\u0119 (za fiatem punto).\nod grudnia 1996 do 1999 roku monta\u017c pojazdu odbywa\u0142 si\u0119 tak\u017ce m.in. w polskiej fabryce volkswagen pozna\u0144.\n\n\n=== wersje wyposa\u017ceniowe ===\ncl\nvienna beige\nhighline\nbasis\ntrendline\ncomfortline\ngti\nharlequin - wersja limitowana\nopen air - wersja limitowanaw zale\u017cno\u015bci od wersji wyposa\u017ceniowej pojazdu, auto wyposa\u017cone mog\u0142o by\u0107 m.in. w 2 poduszki powietrzne, system abs, wspomaganie kierownicy, elektryczne sterowanie szyb, elektryczne sterowanie lusterek, klimatyzacj\u0119, zamek centralny, a tak\u017ce szyberdach i radio. wersje po liftingu mog\u0142y by\u0107 wyposa\u017cone tak\u017ce m.in. w kolorow\u0105 nawigacj\u0119 satelitarn\u0105 oraz klimatyzacj\u0119 automatyczn\u0105.\n\n\n=== silniki ===\n\n\n== czwarta generacja ==\nvolkswagen polo iv zosta\u0142 po raz pierwszy oficjalnie zaprezentowany w 2001 roku.\nsamoch\u00f3d zosta\u0142 zbudowany na bazie p\u0142yty pod\u0142ogowej dzielonej m.in. z audi a2, seatem ibiz\u0105 oraz \u0161kod\u0105 fabi\u0105. w 2003 roku gam\u0119 nadwoziow\u0105 uzupe\u0142niono o odmian\u0119 sedan oferowan\u0105 jako polo classic. w 2003 roku zosta\u0142a wprowadzona rekreacyjna wersja fun, a rok p\u00f3\u017aniej sportowa gt.\nw 2005 roku z okazji 30. rocznicy prezentacji modelu, auto przesz\u0142o gruntown\u0105 modernizacj\u0119. zmienione zosta\u0142y m.in. przednie reflektory, atrapa ch\u0142odnicy, zderzaki oraz klapa baga\u017cnika. zwi\u0119kszona zosta\u0142a tak\u017ce d\u0142ugo\u015b\u0107, szeroko\u015b\u0107 i wysoko\u015b\u0107 pojazdu oraz wzbogacono list\u0119 wyposa\u017cenia. w tym samym roku zmieniona zosta\u0142a gama jednostek nap\u0119dowych.\npod koniec 2005 roku zaprezentowano uterenowion\u0105 wersj\u0119 cross polo. pojazd wyr\u00f3\u017cniaj\u0105 m.in. plastikowe nak\u0142adki na nadkola, podwy\u017cszone zawieszenie oraz 17-calowe alufelgi.\nw 2010 roku wznowiono produkcj\u0119 pojazdu w republice po\u0142udniowej afryki, kt\u00f3ra otrzyma\u0142a nazw\u0119 polo vivo i trwa\u0142a do pocz\u0105tku 2018 roku.\n\n\n=== wersje wyposa\u017ceniowe ===\nblack edition\nclub\ncomfortline\ncricket\ncross polo\ndune\nfun\ngoal\ngt\ngt-rocket\ngti\ngti black edition\ngti cup edition\nmatch\npacific\nse\nsilver edition\nsportline\ntour\ntrend\ntrendline\nunited\nwerder bremen editionw zale\u017cno\u015bci od wybranej wersji wyposa\u017ceniowej pojazdu, auto wyposa\u017cone mog\u0142o by\u0107 m.in. w system abs i esp, 4 poduszki powietrzne, elektryczne sterowanie szyb, elektryczne sterowanie lusterek, zamek centralny oraz klimatyzacj\u0119 manualn\u0105 b\u0105d\u017a automatyczn\u0105, a tak\u017ce radio cd/mp3 i wielofunkcyjn\u0105 kierownic\u0119 oraz sk\u00f3rzan\u0105 tapicerk\u0119.\n\n\n=== silniki ===\n\n\n== pi\u0105ta generacja ==\nvolkswagen polo v zosta\u0142 po raz pierwszy oficjalnie zaprezentowany podczas targ\u00f3w motoryzacyjnych w genewie w 2009 roku.\nsamoch\u00f3d zosta\u0142 zbudowany na p\u0142ycie pod\u0142ogowej vw pq25, kt\u00f3ra wykorzystana zosta\u0142a do budowy m.in. audi a1, seata ibizy oraz toledo, a tak\u017ce \u0161kody fabii oraz rapid. pojazd zaprojektowa\u0142 walter de silva.\nw plebiscycie na europejski samoch\u00f3d roku 2010 pojazd zaj\u0105\u0142 1. pozycj\u0119, wyprzedzaj\u0105c m.in. toyot\u0119 iq oraz opla astr\u0119 j. w tym samym roku auto zaj\u0119\u0142o tak\u017ce 1. pozycj\u0119 w plebiscycie world car of the year, wyprzedzaj\u0105c m.in. mercedesa klasy e oraz audi a5.\nw czerwcu 2010 roku podczas targ\u00f3w motoryzacyjnych w moskwie zaprezentowano wersj\u0119 sedan pojazdu oferowan\u0105 pod nazw\u0105 polo sedan na wybranych rynkach motoryzacyjnych. pojazd nie jest oferowany na rynku europejskim. wersja ta produkowana jest w rosyjskiej fabryce ulokowanej w mie\u015bcie ka\u0142uga, a tak\u017ce w indyjskiej fabryce w chakan. auto oferowane jest wy\u0142\u0105cznie z dwoma jednostkami nap\u0119dowymi o pojemno\u015bci 1.6 l. zar\u00f3wno jednostka benzynowa jak i wysokopr\u0119\u017cna otrzyma\u0142a moc 105 km.\nw 2014 roku auto przesz\u0142o face lifting. zastosowana zosta\u0142a nowa atrapa ch\u0142odnicy, przedni i tylny zderzak oraz tylne lampy. po raz pierwszy w segmencie aut miejskich zastosowane zosta\u0142y opcjonalne w pe\u0142ni wykonane z diod led reflektory. we wn\u0119trzu pojazdu zmienione zosta\u0142o ko\u0142o kierownicy, zestaw zegar\u00f3w oraz konsola centralna. do listy wyposa\u017cenia standardowego pojazdu dodano system automatic post-collision braking, kt\u00f3ry ogranicza skutki kolizji, a tak\u017ce utrzymuje wi\u0119ksz\u0105 kontrol\u0119 podczas nag\u0142ego hamowania. natomiast do listy wyposa\u017cenia opcjonalnego dodano m.in. aktywny tempomat, system automatycznego hamowania przy niskich pr\u0119dko\u015bciach oraz elektromechaniczne wspomaganie kierownicy. przy okazji liftingu zmieniona zosta\u0142a paleta jednostek nap\u0119dowych.\nw 2015 roku liftingowi poddana zosta\u0142a wersja sedan pojazdu. zastosowane zosta\u0142y m.in. nowe przednie i tylne reflektory wyposa\u017cone w diody led, nowe zderzaki oraz atrapa ch\u0142odnicy. prz\u00f3d pojazdu upodobni\u0142 si\u0119 do passata b7 przed modernizacj\u0105. we wn\u0119trzu pojazdu zastosowana zosta\u0142a nowa kierownica, a tak\u017ce konsola \u015brodkowa. do palety jednostek nap\u0119dowych wersji sedan dodano m.in. benzynowy silnik 1.2 tsi o mocy 105 km, a tak\u017ce zupe\u0142nie nowy silnik wysokopr\u0119\u017cny 1.6 tdi o mocy 105 km.\nw 2016 roku sprzedano w polsce 3300 egzemplarzy volkswagena polo, dzi\u0119ki czemu zaj\u0105\u0142 32 lokat\u0119 w\u015br\u00f3d najch\u0119tniej wybieranych samochodach w kraju.\n\n\n=== wersje wyposa\u017ceniowe ===\nblackgt\ncomfortline\ncross polo\ncross polo urban white\nfresh\ngti\nhighline\nhighline r-line\nlife\nlounge\noriginal - wersja limitowana oferowana wy\u0142\u0105cznie w niemczech, powsta\u0142a w liczbie 1 tysi\u0105ca egzemplarzy z okazji 40-lecia produkcji modelu\nr wrc\nstart\nstyle\nteam\ntrendlinestandardowo pojazd wyposa\u017cony zosta\u0142 m.in. w system abs i esp, asr, eds i msr komplet poduszek powietrznych, a tak\u017ce podgrzewanie i elektryczne sterowanie lusterek.\nopcjonalnie auto doposa\u017cy\u0107 mo\u017cna m.in. elektryczne sterowanie szyb, klimatyzacj\u0119 manualn\u0105 lub automatyczn\u0105, wielofunkcyjn\u0105 kierownic\u0119, radio cd/mp3 z bluetooth i usb, \u015bwiat\u0142a przeciwmg\u0142owe wyposa\u017cone w system do\u015bwietlania zakr\u0119t\u00f3w, podw\u00f3jne poduszki kurtynowe, system nawigacji satelitarnej, panoramiczny dach oraz reflektory biksenonowe, a tak\u017ce aktywny tempomat, przednie reflektory (w pe\u0142ni wykonane z diod led) i elektromechaniczne wspomaganie uk\u0142adu kierowniczego.\n\n\n=== silniki ===\n\n\n== sz\u00f3sta generacja ==\nvolkswagen polo vi zosta\u0142 po raz pierwszy oficjalnie zaprezentowany w czerwcu 2017 roku.\nsamoch\u00f3d zosta\u0142 zbudowany na bazie zupe\u0142nie nowej p\u0142yty pod\u0142ogowej mqb a0, kt\u00f3ra wykorzystana zosta\u0142a do budowy m.in. pi\u0105tej generacji seata ibiza. stylistyka pojazdu jest niemal identyczna jak w poprzedniej generacji. auto wyr\u00f3\u017cniaj\u0105 zupe\u0142nie nowe reflektory przednie, kt\u00f3re wykonane mog\u0105 by\u0107 w technologii led, przeprojektowane zosta\u0142y tak\u017ce zderzaki oraz zastosowano ostrzejsze i mocniej zaakcentowane linie nadwozia.\nsprzeda\u017c sz\u00f3stej generacji polo ruszy\u0142a jesieni\u0105 2017 roku. pod koniec 2017 roku zaprezentowana zosta\u0142a wersja sedan, kt\u00f3ra otrzyma\u0142a oddzieln\u0105 nazw\u0119 - virtus. samoch\u00f3d najpierw trafi\u0142 do sprzeda\u017cy na rynek brazylijski i tam jest produkowany. podobnie, jak w przypadku poprzednika tak\u017ce i tym razem polo w wersji sedan nie trafi\u0142 do sprzeda\u017cy na rynku europejskim.\njesieni\u0105 2020 roku polo zosta\u0142o wizualnie przeprojektowane z przej\u015bciem na rok modelowy 2021. od tego czasu pojazd jest wyposa\u017cony w nowe logo volkswagena i napis polo na tylnej klapie, kt\u00f3ra kiedy\u015b znajdowa\u0142a si\u0119 w lewym dolnym rogu. zosta\u0142a umieszczona now\u0105 czcionk\u0105 po\u015brodku pod logo vw. z technicznego punktu widzenia nast\u0105pi\u0142a aktualizacja \u201emodular infotainment kit 3\u201d (mib3).\nw 2021 roku auto przesz\u0142o gruntowny facelifting.\n\n\n=== wersje wyposa\u017ceniowe ===\nstart\ntrendline\ncomfortline\nhighline\ngti\nunitedw zale\u017cno\u015bci od wybranej wersji wyposa\u017ceniowej pojazdu, auto wyposa\u017cone mo\u017ce by\u0107 m.in. w cyfrowy zestaw wska\u017anik\u00f3w deski rozdzielczej, du\u017cy, 6,5 lub 8-calowy ekran dotykowy systemu multimedialnego, system bezkluczykowy, adaptacyjny tempomat, system zapobiegania kolizji z funkcj\u0105 awaryjnego hamowania oraz system inteligentnych reflektor\u00f3w, system rozpoznawania pieszych, a tak\u017ce system nag\u0142o\u015bnienia firmy beats.\n\n\n=== silniki ===\n\n\n== przypisy ==\n\n\n== bibliografia ==\nzdzis\u0142aw podbielski: pojazdy republiki federalnej niemiec. warszawa: wydawnictwa komunikacji i \u0142\u0105czno\u015bci, 1987, s. 238-246. isbn 83-206-0660-8."