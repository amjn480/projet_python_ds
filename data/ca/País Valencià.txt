"el pa\u00eds valenci\u00e0 \u00e9s un pa\u00eds d'europa i de la mediterr\u00e0nia situat a l'est de la pen\u00ednsula ib\u00e8rica, amb capital a la ciutat de val\u00e8ncia. amb la denominaci\u00f3 oficial de comunitat valenciana, el 1982 es constitueix com una comunitat aut\u00f2noma d'espanya, despr\u00e9s d'haver accedit a l'autogovern el 1978 amb el consell del pa\u00eds valenci\u00e0, precursor de l'actual consell de la generalitat valenciana. d'acord amb el seu estatut d'autonomia, els seus habitants, el poble valenci\u00e0, s\u00f3n una nacionalitat hist\u00f2rica. el seu origen hist\u00f2ric es remunta al regne de val\u00e8ncia, entitat pol\u00edtica, jur\u00eddica i administrativa fundada el 1239, i amb vig\u00e8ncia fins al 1707.\ngeogr\u00e0ficament, s'est\u00e9n des del riu s\u00e9nia fins a pilar de la foradada, m\u00e9s enll\u00e0 de la desembocadura del segura, amb una delimitaci\u00f3 terrestre de 834 km de longitud, i 644 km de longitud de costa. a m\u00e9s a m\u00e9s, les illes mediterr\u00e0nies de nova tabarca, i dels columbrets, aix\u00ed com altres illes menors adjacents, s\u00f3n tamb\u00e9 d'administraci\u00f3 valenciana; tamb\u00e9 s'est\u00e9n pel rac\u00f3 d'adem\u00fas, un enclavament valenci\u00e0 envoltat per municipis aragonesos i manxecs.\nels seus or\u00edgens es remunten al segle xiii, amb la colonitzaci\u00f3 feudal de catalans i aragonesos, fonamentalment i per aquest ordre, dels regnes de taifes isl\u00e0mics de val\u00e8ncia, alpont, d\u00e9nia, i part de m\u00farcia. una vegada finalitzada aquesta conquesta, el rei jaume i promulga els furs de val\u00e8ncia el 1261 creant el regne de val\u00e8ncia, amb dret territorial propi durant m\u00e9s de quatre segles. la independ\u00e8ncia foral del regne s'aboleix el 1707 pel decret de nova planta promulgat pel rei felip v de castella, tamb\u00e9 conegut com a felip el socarrat. els primers intents de recuperar l'autogovern durant les acaballes del segle xix i les primeries del xx van ser frustrats per sengles dictadures. en la d\u00e8cada dels anys 60 del segle xx la demanda d'autogovern des de diferents corrents ideol\u00f2gics desemboca en la constituci\u00f3 del consell del pa\u00eds valenci\u00e0 el 1978. finalment, el 1982 s'aprova formalment l'autogovern amb un estatut d'autonomia que ha estat reformat el 2006.\nadministrativament, limita a l'oest amb castella-la manxa i l'arag\u00f3, al sud amb m\u00farcia, i al nord amb catalunya. amb 5.051.250 habitants (any 2021), representa un 35,6% de la poblaci\u00f3 total dels territoris de parla catalana encara que la xifra d'habitants \u00e9s molt superior si comptabilitzem els habitants de segona resid\u00e8ncia d'altres pa\u00efsos d'europa i els immigrants no censats. aix\u00ed, les ciutats amb m\u00e9s de 100.000 habitants s\u00f3n val\u00e8ncia (800.180 habitants en 2021), alacant (337.482 habitants en 2020), elx (234.765 habitants en 2020) i castell\u00f3 de la plana (174.264 habitants en 2020).\n\n\n== hist\u00f2ria ==\n\n\n=== edat antiga ===\nde la prehist\u00f2ria, s'ha constatat la primera pres\u00e8ncia humana a les terres valencianes prop del segle xl ac, amb deixalles dels neandertals a la cova negra (x\u00e0tiva), les coves del salt (alcoi) i del cochino (villena). de l'\u00e8poca antiga, es considera el pa\u00eds valenci\u00e0 com una part molt important de la civilitzaci\u00f3 ibera. aquest poble (o, millor, conjunt de pobles) t\u00e9 l'origen en les poblacions ind\u00edgenes de l'edat del bronze que van mantenir uns intensos intercanvis comercials i culturals amb tartessos, grecs i fenicis, i culminaria amb la seua esplendor prop del segle v ac, com reflectix la seua producci\u00f3 art\u00edstica, la m\u00e9s important expressi\u00f3 de la qual \u00e9s la dama d'elx.les guerres entre cartaginesos i romans, el resultat de les quals fou el sotmetiment de tot el litoral valenci\u00e0 a l'autoritat de roma a principi del segle iii ac, no van eliminar la cultura ib\u00e8rica, perqu\u00e8 encara hi trobem importants manifestacions art\u00edstiques aut\u00f2ctones, com ara les terrisses pintades amb motius figuratius o narratius, fins al segle i. l'aculturaci\u00f3, per tant, va ser progressiva. l'origen de la vertebraci\u00f3 del pa\u00eds valenci\u00e0 sorgeix durant la romanitzaci\u00f3, al voltant de la fundaci\u00f3 de la col\u00f2nia valentia edetanorum (val\u00e8ncia) l'any 158 ac i de la colonia julia illici augusta (elx) al segle i ac, i les divisions provincials de la ilercav\u00f2nia, al nord, l'edet\u00e0nia, al centre i la contest\u00e0nia, entre el x\u00faquer i el segura, basant-se en l'anterior pres\u00e8ncia de pobles ibers.\n\n\n=== edat mitjana ===\ndespr\u00e9s de la desintegraci\u00f3 de l'imperi rom\u00e0, des de principi del segle vii fins a les primeries del viii, gran part del territori estigu\u00e9 subjecte al regne visigot de toledo, i l'altra part, des de d\u00e9nia fins a cartagena estigu\u00e9 sota dominaci\u00f3 de l'imperi rom\u00e0 d'orient primer, i del regne de tudmir despr\u00e9s, amb centre a oriola. el pacte d'abd al-aziz amb tudmir l'any 713 permet\u00e9 l'entrada dels \u00e0rabs al territori, amb la qual comen\u00e7a una de les etapes m\u00e9s importants del pa\u00eds valenci\u00e0: l'\u00e8poca d'al-\u00e0ndalus. malgrat que aquesta \u00e8poca encara no est\u00e0 suficientment estudiada i constitueix un dels per\u00edodes m\u00e9s foscs de la hist\u00f2ria del pa\u00eds valenci\u00e0, \u00e9s generalment acceptada la import\u00e0ncia de la influ\u00e8ncia de la seua cultura i la seua llengua sobre la cultura valenciana actual, que van fer del xarq al-\u00e0ndalus un dels indrets m\u00e9s cultes d'europa.no obstant aix\u00f2, l'origen directe i m\u00e9s remot del pa\u00eds valenci\u00e0 de hui dia es troba principalment vinculat amb la fundaci\u00f3 del regne de val\u00e8ncia, de car\u00e0cter feudal: l'any 1233, el rei jaume el conqueridor enceta la conquesta dels territoris marcats per tres segles de pres\u00e8ncia sarra\u00efna: els regnes de taifes de balansiya, d\u00e9nia i m\u00farcia. tot just fundat el regne, si b\u00e9 hi roman la poblaci\u00f3 tagarina, inicialment majorit\u00e0ria, s'hi feren repoblacions amb colons cristians d'origen catal\u00e0 i aragon\u00e9s, fonamentalment. aquests cristians reestructuraren l'economia i organitzaren el territori al voltant de les viles amb representaci\u00f3 a les corts valencianes. l'any 1304 el regne s'est\u00e9n fins a oriola per la sent\u00e8ncia de torrelles, i ja estava prove\u00eft d'un estatus pol\u00edticament independent amb els furs de val\u00e8ncia des de l'any 1261, i la societat valenciana desenvolupa la seua identitat privativa, tot i compartir rei, cultura, i llengua amb els territoris hisp\u00e0nics de la corona d'arag\u00f3.\n\n\n=== edat moderna ===\nentre 1519 i 1521, els gremis armats, amb l'alian\u00e7a de la burgesia i dels camperols cristians, lluitaren contra la noblesa i l'aristocr\u00e0cia (revolta de les germanies). per\u00f2 s'hi imposaren els nobles, assistits pels seus serfs mud\u00e8jars i ajudats per l'aristocr\u00e0cia castellana. llavors, la virreina, germana de foix, aprofit\u00e0 per a exercir una dura repressi\u00f3, punt d'arrancada de la castellanitzaci\u00f3 de la noblesa. tamb\u00e9 comen\u00e7\u00e0 aleshores el \"problema morisc\", quan l'autoritat religiosa trob\u00e0 v\u00e0lids els batejos for\u00e7osos que els agermanats havien aplicat als mud\u00e8jars, per la qual cosa esdevingueren cristians nous (1525). l'any 1563, felip ii va ordenar el desarmament dels moriscos valencians, en prevenci\u00f3 de possibles sublevacions, atesa la import\u00e0ncia del col\u00b7lectiu morisc al regne de val\u00e8ncia.\namb el virrei, arquebisbe i capit\u00e0 general joan de ribera, la corona trob\u00e0 un instrument magn\u00edfic per posar en pr\u00e0ctica el centralisme i els ideals de la contrareforma. el 1609, felip iii (1598-1621) decret\u00e0 l'expulsi\u00f3 dels 135.000 moriscos (nominalment \"cristians nous\"). la p\u00e8rdua sobtada d'un ter\u00e7 de la poblaci\u00f3 supos\u00e0 un greu perju\u00ed econ\u00f2mic, sobretot agr\u00edcola, perqu\u00e8 els moriscos treballaven el camp. no obstant aix\u00f2, manuel ardit demostr\u00e0 que l'expulsi\u00f3 fou un est\u00edmul per a l'agricultura comercial de sec\u00e0, i que els efectius demogr\u00e0fics ja s'havien reposat cap a la fi del segle xvii.pel que fa a la cultura i a l'art, a principis de l'edat moderna destacaren el fil\u00f2sof joan llu\u00eds vives i el pintor joan de joanes. del per\u00edode posterior cal nomenar els pintors francesc ribalta i josep de ribera, els escultors ignasi i josep vergara i el m\u00fasic joan baptista cabanilles.\ndespr\u00e9s del prestigi econ\u00f2mic, social i cultural del segle d'or propiciat per l'expansi\u00f3 mediterr\u00e0nia de la corona d'arag\u00f3 al segle xv, i despr\u00e9s dels susdits conflictes socials, la guerra de successi\u00f3 espanyola i el decret de nova planta (1707) desmantellen el regne amb la derogaci\u00f3 dels furs; el pa\u00eds pass\u00e0 a formar part del regne d'espanya assimilant-lo a la legislaci\u00f3 castellana, i se'l priv\u00e0 d'autonomia, llengua i cultura pr\u00f2pies.\n\n\n=== edat contempor\u00e0nia i actualitat ===\ndurant el segle xix, el pa\u00eds valenci\u00e0 amplia les \u00e0rees d'agricultura, sobretot relacionades amb el conreu del ra\u00efm, l'arr\u00f2s, els tarongers i l'ametller. el pas cap a la ind\u00fastria el situar\u00e0 en el quart lloc de l'estat espanyol fins a l'actualitat. a principi del segle xx, la societat valenciana reivindica l'autogovern del pa\u00eds valenci\u00e0 i, despr\u00e9s d'un primer intent durant la segona rep\u00fablica espanyola, seguit d'un per\u00edode de totalitarisme del 1939 al 1975, finalment disposa d'autonomia el 1977 durant la transici\u00f3 espanyola. durant la segona meitat d'aquest segle, sorgeix un nou sector econ\u00f2mic que pr\u00e0cticament substitueix el lloc de l'agricultura quant al nivell d'ingressos econ\u00f2mics: el turisme. amb l'aprovaci\u00f3 de l'estatut el 1982, recupera el seu govern propi, la generalitat valenciana, que n'assegura l'administraci\u00f3.\nal segle xxi, a la d\u00e8cada del 2010, hi sorg\u00ed un pensament conven\u00e7ut d'una discriminaci\u00f3 financera cap a la comunitat valenciana al repartiment fet per l'estat espanyol.el maig de 2016, el tribunal constitucional tomb\u00e0 la llei 10/2007, de 20 de mar\u00e7, de r\u00e8gim econ\u00f2mic matrimonial valenci\u00e0, que possibilitaria un codi civil valenci\u00e0 propi, que est\u00e0 autoritzat per l'estatut d'autonomia.\n\n\n=== llinatges del pa\u00eds valenci\u00e0 ===\namb la conquesta cristiana del segle xiii, es va produir l'assentament al nou regne de nombrosos llinatges nobiliaris, sobretot procedents d'altres indrets de la corona d'arag\u00f3, els quals arra\u00eflaren al territori, esdevenint llinatges valencians nobles. tot seguit es mostren alguns dels m\u00e9s destacats en l'\u00e0mbit hist\u00f2ric, amb membres importants en alguns casos: \n\n\n== llengua ==\n\nel valenci\u00e0, en el domini ling\u00fc\u00edstic del qual tamb\u00e9 s'anomena \u00abcatal\u00e0\u00bb en altres territoris dels territoris catalanoparlants, \u00e9s reconegut com a llengua pr\u00f2pia de la generalitat valenciana des del 1983 amb la llei d'\u00fas i ensenyament del valenci\u00e0, i tamb\u00e9 pr\u00f2pia del pa\u00eds valenci\u00e0 des del 2006 a l'estatut d'autonomia. actualment, existeix al pa\u00eds valenci\u00e0 el concepte legal de predomini ling\u00fc\u00edstic per a distingir l'\u00fas que promou la generalitat de les lleng\u00fces oficials, que s\u00f3n el valenci\u00e0 i el castell\u00e0. a m\u00e9s dels dos idiomes oficials, la majoria de les persones sordes del pa\u00eds valenci\u00e0 tamb\u00e9 utilitzen la llengua de signes valenciana.\nel pa\u00eds valenci\u00e0 t\u00e9 una realitat socioling\u00fc\u00edstica complexa i plural, generalment amb predomini del castell\u00e0 a les zones urbanes i amb predomini del valenci\u00e0 a les zones rurals i ciutats mitjanes. la prov\u00edncia de castell\u00f3 i el sud de la prov\u00edncia de val\u00e8ncia s\u00f3n les zones on m\u00e9s es parla el valenci\u00e0, i la prov\u00edncia d'alacant i l'\u00e0rea metropolitana de val\u00e8ncia s\u00f3n les zones on menys es parla.\n\nhist\u00f2ricament, des de la colonitzaci\u00f3 feudal medieval, el valenci\u00e0 va ser la llengua majorit\u00e0ria en tot el pa\u00eds, gr\u00e0cies a una lleugera majoria en el nombre de colons procedents de catalunya; amb l'excepci\u00f3 de les comarques amb frontera amb arag\u00f3 (rac\u00f3 d'adem\u00fas, alt millars, alt pal\u00e0ncia i serrans), on els colons aragonesos van ser majoritaris i van implantar el castell\u00e0.\nla resta de les comarques castellanoparlants actuals (foia de bunyol, canal de navarr\u00e9s, vall de cofrents, i alguns municipis del vinalop\u00f3) s\u00f3n producte de la repoblaci\u00f3 amb castellans del segle xvii, despr\u00e9s de l'expulsi\u00f3 dels moriscos, ja que estes comarques van ser de majoria andalusina des del segle xiii fins al segle xvii. la comarca del baix segura pat\u00ed un proc\u00e9s de substituci\u00f3 ling\u00fc\u00edstica del catal\u00e0 pel castell\u00e0 que s'assol\u00ed al segle xvii despr\u00e9s d'una epid\u00e8mia de pesta, el 1648, que afect\u00e0 la poblaci\u00f3 anterior valencianoparlant. la comarca de la plana d'utiel, com els municipis de villena i saix, no pertanyien fins al segle xix al pa\u00eds valenci\u00e0, i s\u00f3n de parla i cultura castellanes. el regne de val\u00e8ncia, per tant, no va ser a l'edat mitjana un pa\u00eds amb dualitat ling\u00fc\u00edstica valenci\u00e0/castell\u00e0, com actualment, sin\u00f3 que les dues lleng\u00fces que majorit\u00e0riament es parlaven eren el valenci\u00e0 i l'\u00e0rab, a excepci\u00f3 de les comarques de parla castellana a la frontera amb arag\u00f3.\nhui dia, a les grans ciutats de les comarques hist\u00f2ricament valencianoparlants (i en qualsevol part del territori, si b\u00e9 de manera no tan acusada), la pres\u00e8ncia del valenci\u00e0 \u00e9s cada vegada menor, a causa del proc\u00e9s de minoritzaci\u00f3 d'aquesta llengua que s'hi pateix en favor del castell\u00e0, en bona part per falta de suport pol\u00edtic, segons el pspv, la ugt, l'avl o membres de l'iec. de fet, el darrer sondeig del 2005 revela que prop del 37% dels enquestats del predomini valenci\u00e0 afirma fer-lo servir preferentment, mentre que el 1995 el percentatge era del 50%. l'\u00fas a l'escola tamb\u00e9 ha disminu\u00eft, encara que les autoritats no semblen preocupades. es d\u00f3na la circumst\u00e0ncia que el partit popular governa en la generalitat del pa\u00eds valenci\u00e0 des de l'any 1995, per la qual cosa diverses associacions pol\u00edtiques, culturals i ling\u00fc\u00edstiques associen el descens per motius pol\u00edtics. a m\u00e9s a m\u00e9s, aquest proc\u00e9s s'ha vist agreujat els primers anys del segle xxi, amb la gran immigraci\u00f3 que ha suposat, en poc menys de 5 anys, almenys mig mili\u00f3 d'habitants m\u00e9s, de parla castellana original (provinents de la resta d'espanya o d'am\u00e8rica del sud), o d'altres indrets i que nom\u00e9s aprenen el castell\u00e0.existeix una varietat dialectal en cadascuna de les regions del pa\u00eds valenci\u00e0. aix\u00ed, les comarques del nord s\u00f3n considerades zona de transici\u00f3 ling\u00fc\u00edstica i s'hi troben els dialectes del maestrat, septentrional i castellonenc; a les comarques del x\u00faquer es parla el valenci\u00e0 apitxat, el dialecte parlat al cap i casal; a les comarques centrals i a la marina baixa es parla el valenci\u00e0 meridional, la varietat m\u00e9s utilitzada pels valencianoparlants, en termes demogr\u00e0fics i, finalment, a les comarques del sud (excepte la marina baixa) es parla el valenci\u00e0 alacant\u00ed.\nquant a les quatre habilitats ling\u00fc\u00edstiques:el 76% de la poblaci\u00f3 del pa\u00eds valenci\u00e0 de m\u00e9s de quinze anys ent\u00e9n el valenci\u00e0. poc m\u00e9s de la meitat, el 53% \u00e9s capa\u00e7 de parlar-lo. el 46% est\u00e0 capacitada per a llegir-lo, i el 25% pot escriure'l.\n\nquant a l'\u00fas de la llengua. les dades de l'\u00fas del valenci\u00e0 donen compte de la minoritzaci\u00f3 de la llengua:a casa el 36% usa el valenci\u00e0 predominantment o en exclusiva, el 33% l'utilitza en les relacions d'amistat i un 20% el fa servir en grans superf\u00edcies comercials\n\ncomparativa de la situaci\u00f3 socioling\u00fc\u00edstica de 1985 i 2004.quant a les quatre habilitats ling\u00fc\u00edstiques, es verifica un estancament en el percentatge de poblaci\u00f3 que \u00e9s capa\u00e7 d'entendre el valenci\u00e0, una disminuci\u00f3 en 7 punts percentuals de la poblaci\u00f3 competent per a parlar-lo i un increment notable de la que pot llegir-lo i escriure'l (en 19 i 17 punts percentuals, respectivament).\nquant a l'\u00fas de la llengua, el percentatge de poblaci\u00f3 que usa el valenci\u00e0 ha baixat 15 punts o m\u00e9s en tots els \u00e0mbits d'\u00fas.\n\n\n== divisi\u00f3 administrativa ==\nel pa\u00eds valenci\u00e0 deix\u00e0 de ser un territori administrativament i jur\u00eddicament independent despr\u00e9s de la batalla d'almansa l'any 1707, quan pass\u00e0 sota administraci\u00f3 castellana por derecho de conquista segons el decret de nova planta de felip v de borb\u00f3, excloent la localitat cabdet de les delimitacions del regne conquerit. en assimilar-se a la nova legislaci\u00f3 castellana, l'entitat territorial de l'antic regne de val\u00e8ncia es mantingu\u00e9 durant els successius governs borb\u00f2nics com una entitat uniprovincial.amb l'arribada dels liberals i el canvi del concepte de regne de castella pel de regne d'espanya amb la constituci\u00f3 del 1812, i excepte la proposta recollida en la constituci\u00f3 federal de 1873, cap de les propostes de \"regionalitzaci\u00f3 provincial\" respectava la cohesi\u00f3 territorial del pa\u00eds valenci\u00e0. el projecte del ministre d'estat segismundo moret del 1884, per exemple, proposava de segregar el sud valenci\u00e0 de la demarcaci\u00f3 d'alacant per afegir-la a una nova regi\u00f3 de m\u00farcia (amb albacete), i crear una nova \"regi\u00f3 valenciana\" afegint al romanent les prov\u00edncies de conca i de terol. altres propostes, tamb\u00e9 plantejades des del govern de madrid, creaven una regi\u00f3 \"valenciana\" amb l'afegiment de les prov\u00edncies castellanes d'albacete i de m\u00farcia al pa\u00eds. els governs liberals espanyols no eren els \u00fanics que obviaven el precedent hist\u00f2ric del regne de val\u00e8ncia, ja que el govern napole\u00f2nic franc\u00e9s tamb\u00e9 dividia el pa\u00eds el 1810 en diferents prefectures repartides entre catalunya, castella i m\u00farcia.\nen el segle xx, les noves propostes de regionalitzaci\u00f3 es plantegen des d'inst\u00e0ncies pr\u00f2piament valencianes i, tret de la proposta anarquista d'un \u00abpa\u00eds valenci\u00e0\u00bb amb les prov\u00edncies de conca i albacete, totes defensaven la cohesi\u00f3 territorial. aix\u00ed, el projecte de l'estatut d'autonomia del pa\u00eds valenci\u00e0 de 1939, durant la segona rep\u00fablica, va significar un primer pas en aquest sentit. l'any 1976, amb la creaci\u00f3 del consell del pa\u00eds valenci\u00e0 i, posteriorment, amb l'aprovaci\u00f3 de l'estatut d'autonomia el 1982, es materialitza la recuperaci\u00f3 de l'entitat territorial del pa\u00eds valenci\u00e0, ja que fa refer\u00e8ncia expl\u00edcita a l'antic regne de val\u00e8ncia. tot i aix\u00f2, els l\u00edmits no coincideixen exactament amb les delimitacions hist\u00f2riques, a causa de la preval\u00e8ncia de les demarcacions provincials de val\u00e8ncia, alacant i castell\u00f3.\n\n\n=== prov\u00edncies ===\nen la primera divisi\u00f3 provincial de l'espanya sota domini napole\u00f2nic, al segle xix, l'administraci\u00f3 espanyola divid\u00ed el territori entre la prefectura d'alacant i la de val\u00e8ncia, que limitava amb la prefectura de tarragona en la l\u00ednia que unia vistabella i pen\u00edscola.el 1822, es plantegen per primera vegada unes prov\u00edncies semblants a les actuals, en qu\u00e8 es divideix el pa\u00eds, de nord a sud, en les prov\u00edncies de castell\u00f3, val\u00e8ncia, x\u00e0tiva i alacant. finalment, el 1833, amb la divisi\u00f3 proposada per javier de burgos, finalment el nombre de prov\u00edncies queda en tres, suprimint la de x\u00e0tiva.\nel 1851, s'afegeixen al pa\u00eds valenci\u00e0 els territoris hist\u00f2ricament castellans de villena a la prov\u00edncia d'alacant, i de requena a la de val\u00e8ncia. per altra banda, la localitat hist\u00f2ricament valenciana de cabdet, conjuntament amb la localitat d'almansa, tot i haver sol\u00b7licitat sense \u00e8xit el 1861 l'annexi\u00f3 a la prov\u00edncia d'alacant, no ha tornat a formar part territorialment del pa\u00eds valenci\u00e0 des del 1707, i roman en l'actualitat vinculada al territori hist\u00f2ric de castella, unida a la prov\u00edncia d'albacete.\n\n\n=== comarques, mancomunitats i regions ===\n\nal pa\u00eds valenci\u00e0 existeix una molt arrelada tradici\u00f3 de comarcalisme, si b\u00e9 la divisi\u00f3 comarcal actual, basada en la proposta de delimitaci\u00f3 de joan soler i riber el 1970, difereix de la divisi\u00f3 comarcal tradicional, descrita per emili be\u00fct el 1934. l'agrupaci\u00f3 de les comarques en quatre regions proposada per joan soler no va rebre suport pol\u00edtic en la creaci\u00f3 de la comunitat aut\u00f2noma valenciana l'any 1982, i se les va ajustar a la divisi\u00f3 provincial espanyola preexistent. aquestes regions es tractaven d'agrupacions comarcals segons criteris hist\u00f2rics, ling\u00fc\u00edstics i socioecon\u00f2mics.la llei de mancomunitats de 2018, inspirada en la proposta del professor de dret administratiu andr\u00e9s boix, d\u00f3na llibertat als municipis per associar-se volunt\u00e0riament respectant els l\u00edmits comarcals o per unificar serveis, creant dos tipus de mancomunitats.l'any 1999, es crea el consorci de les comarques centrals del pa\u00eds valenci\u00e0, amb l'objectiu d'assolir una quarta prov\u00edncia espanyola, en qu\u00e8 s'afegeix una cinquena regi\u00f3 valenciana.regions del pa\u00eds valenci\u00e0:\n\ncomarques del nord,\ncomarques de l'interior,\ncomarques del t\u00faria-x\u00faquer,\ncomarques centrals,\ncomarques del sud.\n\n\n=== municipis extrems ===\n\n\n== geografia ==\n\n\n=== el relleu ===\nve configurat per les muntanyes del nord, que pertanyen al sistema ib\u00e8ric, les serres meridionals del sistema b\u00e8tic i les serres, altiplans i planures centrals. al maestrat, s'hi troba la muntanya m\u00e9s emblem\u00e0tica del pa\u00eds, la penyagolosa, de 1.813 m. d'al\u00e7ada, considerada popularment com la m\u00e9s elevada, per\u00f2 aquest honor en realitat correspon al calder\u00f3n, al rac\u00f3 d'adem\u00fas, que s'enlaira fins als 1.839 msnm; tamb\u00e9 al rac\u00f3 hi ha el gavil\u00e1n (1.747 msnm), la creu dels tres regnes (1.555 m) i el tortajada (1.541 msnm). per no fer exhaustiva la relaci\u00f3 i anomenar nom\u00e9s els pics amb m\u00e9s de 1.500 msnm, en terres de la marina, l'aitana (1.558 msnm).\nel litoral alterna penya-segats com la serra d'irta, els de la vila joiosa o la serra gelada amb aiguamolls i maresmes, com ara la ribera de cabanes, l'albufereta d'orpesa, les albuferes de val\u00e8ncia i elx, les llacunes de torrevella i la mata, esdevingudes salines, o la marjal de pego; grans cordons de platges de sorra, des de benic\u00e0ssim fins a almenara, des de pu\u00e7ol fins a la marina i importants formacions de dunes com el saler de val\u00e8ncia o les de guardamar.\n\n\n=== clima ===\n\nel pa\u00eds valenci\u00e0 \u00e9s banyat al llarg de la fa\u00e7ana costanera per la mediterr\u00e0nia i, per tant, el seu clima \u00e9s el mediterrani que, com m\u00e9s s'endinsa cap a l'interior, menys suau \u00e9s.\nal territori no hi existeix el mateix tipus de clima mediterrani, sin\u00f3 que hom troba el clima de la plana litoral septentrional, el clima de la plana litoral plujosa, clima semi\u00e0rid litoral, clima de la franja de transici\u00f3, clima de les muntanyes del nordest, clima de la fa\u00e7ana plujosa del mass\u00eds d'alcoi, clima continental del vessant sec del mass\u00eds d'alcoi, i clima del sector central occidental.el clima de la plana litoral septentrional s'est\u00e9n per tot el litoral nord i centre del territori, amb uns hiverns no gaire freds a causa de l'acci\u00f3 suavitzadora que la mar fa en la temperatura, i amb uns estius prou secs i calorosos; les precipitacions es concentren a la primavera, i tamb\u00e9 a la tardor, per\u00f2 amb riscos de gota freda. les localitats m\u00e9s representatives que es troben amb este clima poden ser alzira, castell\u00f3, gandia, torrent, sagunt i val\u00e8ncia.\nel clima continental \u00e9s un clima de transici\u00f3 entre el mediterrani el continental, propi de l'interior de la pen\u00ednsula ib\u00e8rica. els hiverns s\u00f3n freds, els estius s\u00f3n m\u00e9s c\u00e0lids que en el clima mediterrani t\u00edpic i les precipitacions escassegen, per\u00f2 estan m\u00e9s ben distribu\u00efdes al llarg de l'any, i en forma de neu a l'hivern. localitats: requena, villena, alcoi, ibi.\nel clima sec t\u00e9 lloc des de la marina alta cap al baix segura, amb unes temperatures for\u00e7a c\u00e0lides a l'estiu, i uns hiverns suaus, i les precipitacions hi escassegen for\u00e7a. com m\u00e9s al sud, m\u00e9s \u00e0rid \u00e9s el clima amb uns hiverns encara m\u00e9s suaus, amb uns estius for\u00e7a llargs, secs i calorosos. les precipitacions hi tenen lloc de manera ocasional en les estacions de transici\u00f3, \u00e9s a dir, tardor i primavera. localitats representatives: alacant, benidorm, elx, oriola i torrevella.\nel clima de muntanya t\u00e9 lloc a les zones m\u00e9s altes del territori, vorejant l'\u00e0rea del mediterrani continental. el clima de muntanya es regix per l'altitud, factor que influ\u00efx en la temperatura i les precipitacions, que sovint s\u00f3n m\u00e9s abundants i en forma de neu a l'hivern. localitats: rac\u00f3 d'adem\u00fas, morella.\n\n\n=== hidrografia ===\nnom\u00e9s trobem dos grans rius: el segura i el x\u00faquer, ambd\u00f3s al\u00b7l\u00f2ctons, com tamb\u00e9 ho s\u00f3n el millars i el t\u00faria.\nel x\u00faquer, amb 497 km, naix a ojuelos de valdeminguete (conca), per desembocar a cullera. en canvi, el segura, amb 325 km, naix a fuente segura (ja\u00e9n) i finalitza el recorregut a guardamar del segura. pel que fa al millars, naix a la serra de g\u00fadar (terol), i el t\u00faria a muela de san juan, a albarras\u00ed (terol). exceptuant-ne el segura, que naix a les serralades b\u00e8tiques, la resta dels al\u00b7l\u00f2ctons naixen a la serralada ib\u00e8rica.d'altra banda, els aut\u00f2ctons es caracteritzen per ser rius curts, que naixen a les serres properes a la costa i, per tant, tenen un gran pendent. al nord, hi ha el riu s\u00e9nia, lim\u00edtrof amb catalunya, el c\u00e9rvol, el cervera i el pal\u00e0ncia. al sud, el riu serpis, tamb\u00e9 anomenat riu d'alcoi, el xal\u00f3-gorgos, l'algar, el riu de la vila, el montnegre, la rambla de les ovelles i el vinalop\u00f3estos rius es caracteritzen per tindre un cabal irregular, amb crescudes de tardor temudes i que provoquen inundacions en les seues valls, de nord a sud: la plana, l'horta, la ribera i el baix segura. tamb\u00e9 cal dir que pateixen un intensiu aprofitament h\u00eddric mitjan\u00e7ant preses per al consum hum\u00e0, industrial, tur\u00edstic i agr\u00edcola, i s\u00f3n el fonament dels pr\u00f2spers regadius valencians.\n\n\n== parcs naturals ==\n\nla generalitat, amb la llei 11/94, de 27 de desembre, sobre espais naturals, estableix la categoria de parc natural i els defineix com a \u00e0rees naturals poc transformades per l'acci\u00f3 humana, la conservaci\u00f3 dels quals mereix una atenci\u00f3 preferent per part de la generalitat valenciana, que concedeix aquesta figura legal, i es consideren adequats per a la integraci\u00f3 en xarxes estatals o internacionals d'espais protegits. els parcs naturals s\u00f3n \u00e0rees naturals representatives pels seus ecosistemes o la singularitat de la flora, de la fauna o de les formacions geomorfol\u00f2giques, o b\u00e9 per la bellesa del paisatges, i contenen uns valors ecol\u00f2gics, educatius, culturals o est\u00e8tics.\nles activitats a realitzar-hi s'orientaran cap als usos tradicionals agr\u00edcoles, ramaders i silv\u00edcoles, i a l'aprofitament de les produccions compatibles amb les finalitats que van motivar-ne la declaraci\u00f3, aix\u00ed com a la visita i gaudi amb les limitacions necess\u00e0ries per a garantir la protecci\u00f3 i les activitats pr\u00f2pies de la gesti\u00f3 de l'espai protegit.\n\n\n== pol\u00edtica i govern ==\narticle principal: pol\u00edtica i govern del pa\u00eds valenci\u00e0el pa\u00eds valenci\u00e0, en reconeixement de la seua identitat com a nacionalitat hist\u00f2rica de l'estat espanyol, provenint de l'hist\u00f2ric regne de val\u00e8ncia, acced\u00ed al seu autogovern i es constitu\u00ed en comunitat aut\u00f2noma amb el nom oficial de comunitat valenciana, amb la promulgaci\u00f3 del seu primer estatut d'autonomia el 1982.totes les institucions de govern de la comunitat valenciana constitueixen la generalitat valenciana. estes institucions s\u00f3n: \n\nles corts valencianes: l'\u00f2rgan legislatiu de la comunitat integrat per un m\u00ednim de noranta-nou diputats electes per sufragi universal segons la representaci\u00f3 proporcional, per un per\u00edode de quatre anys;\nla presid\u00e8ncia, encap\u00e7alada pel president de la generalitat, electe per les corts;\nel consell: l'\u00f2rgan col\u00b7legiat de govern amb potestat executiva i reglament\u00e0ria. est\u00e0 integrat pel president i pels membres designats per ell.les altres institucions de la generalitat s\u00f3n: el s\u00edndic de greuges, la sindicatura de comptes, el consell valenci\u00e0 de cultura, l'acad\u00e8mia valenciana de la llengua, el consell jur\u00eddic i consultiu i el comit\u00e9 econ\u00f2mic i social.\n\n\n== economia ==\n\nen l'any 2002 el pa\u00eds valenci\u00e0 va generar el 10,5% del pib estatal, baixant fins al 9,30% en 2021, creava en 2002 el 12% de les exportacions espanyoles i el 9,78% del valor afegit brut industrial estatal, i el seu estoc de capital representava l'any 2000 el 10,4% del total estatal. l'any 2003 el deute p\u00fablic de la generalitat valenciana va superar el 10,5% del pib valenci\u00e0 i aquesta dada va pujar en 2021 fins al 47,80%, quan la taxa d'atur es va situar en el 13,5%. en 2006 el pib va arribar 20.000 milions d'euros, i fins al 2020 s'ha mantingut al voltant d'aquesta xifra, amb un pib per c\u00e0pita en 2019 de 23.206 euros. amb dades de 2021, per sectors, el principal \u00e9s el sector serveis, que representa el 72,15% del pib de la comunitat, seguit per la ind\u00fastria, amb el 18,77, despr\u00e9s la construcci\u00f3 amb el 6,98 i tanca el sector agr\u00edcola amb el 2,09%.el seu sector industrial \u00e9s considerable pels seus nivells de productivitat elevats, i perqu\u00e8 es tracta d'uns sectors m\u00e9s intensius en la creaci\u00f3 de valor afegit i de riquesa que l'agricultura, el turisme o la construcci\u00f3. aix\u00ed, en l'any 2003 el 21% del pib valenci\u00e0 va ser generat per una ind\u00fastria que produ\u00efa per valor de 36.730 milions d'euros, i donava feina a 347.861 persones. el model empresarial valenci\u00e0 caracter\u00edstic \u00e9s la pime, principalment de car\u00e0cter familiar, si b\u00e9 hi ha algunes multinacionals. malgrat la greu crisi econ\u00f2mica entre 1973 i 1985, \u00e9s la segona autonomia exportadora de l'estat, i el volum de les exportacions arrib\u00e0 als 16.910 milions d'euros l'any 2005.\n\n\n== demografia ==\n \nla poblaci\u00f3 empadronada estimada per l'ine a data d'1 de gener del 2013 \u00e9s de 5.104.365.la demografia del pa\u00eds valenci\u00e0 tradicionalment es concentrava en localitats i zones de conreu a la vora dels rius m\u00e9s importants (x\u00faquer, t\u00faria, segura, vinalop\u00f3), aix\u00ed com en poblacions importants costaneres amb ports, segons les activitats agr\u00edcoles o comercials. les poblacions m\u00e9s importants es troben a l'\u00e0rea metropolitana de val\u00e8ncia, el corredor entre val\u00e8ncia i castell\u00f3 de la plana, i el corredor entre elx i alacant.d'aquesta distribuci\u00f3 tradicional, originada per les caracter\u00edstiques orogr\u00e0fiques i la possibilitat de l'agricultura de regadiu, es deriva que, encara actualment, la densitat de poblaci\u00f3 \u00e9s major en les comarques centrals i del sud i menor en les comarques del nord i de l'interior. tamb\u00e9 afect\u00e0 la demografia (i \u00e9s potser l'excepci\u00f3 a la distribuci\u00f3 esmentada) la gran activitat industrial o de productes derivats de l'agricultura, durant el segle xx, en ciutats no costaneres com ara alcoi, elda, novelda, ontinyent, petrer, villena i la vall d'uix\u00f3.en els darrers anys, s'ha accentuat la concentraci\u00f3 en les grans capitals i les seues localitats de les \u00e0rees metropolitanes (destacant-ne torrent, mislata, paterna, burjassot, sant vicent del raspeig, etc.) i, molt especialment, en pobles i ciutats costaners. aix\u00ed, poblacions tradicionalment menudes (com ara benidorm o torrevella) han patit un increment poblacional molt remarcable (encara m\u00e9s remarcable durant les estacions c\u00e0lides de l'any) degut fonamentalment a les migracions generades pel turisme.podr\u00edem dir, per tant, que la demografia del pa\u00eds valenci\u00e0 hui dia \u00e9s ja clarament majorit\u00e0riament urbana, amb gran influ\u00e8ncia de migracions degudes al turisme i migracions estacionals de segona resid\u00e8ncia, i amb una clara tend\u00e8ncia cap a les poblacions costaneres.\n\n\n== diada nacional ==\n\n9 d'octubre: es commemora l'entrada de jaume i a la ciutat de val\u00e8ncia l'any 1238.\n25 d'abril: aniversari de la derrota dels maulets a la batalla d'almansa, que supos\u00e0 la vict\u00f2ria de felip v d'espanya i la derogaci\u00f3 dels furs atorgats pel rei jaume i. aquesta commemoraci\u00f3 t\u00e9 un caire pol\u00edtic, cultural i c\u00edvic, tot i que oficialment nom\u00e9s \u00e9s el dia de les corts valencianes.\n\n\n== salut ==\nel 2018 l'observatori del c\u00e0ncer avis\u00e0 que quasi la meitat de la ciutadania valenciana tenia sobrep\u00e8s, superant la mitjana estatal.\n\n\n== cultura i tradicions ==\n\nels trets culturals valencians s\u00f3n clarament mediterranis, per raons geogr\u00e0fiques i hist\u00f2riques, amb influ\u00e8ncies de tots els pobles que han intervingut en la seua hist\u00f2ria. la religi\u00f3 cat\u00f2lica, encara majorit\u00e0ria entre els creients, ha marcat tamb\u00e9 molts trets de comportament individual i col\u00b7lectiu.\nsi b\u00e9 moltes tradicions ancestrals poden tindre un origen rom\u00e0 (com ara el culte al foc) de manera similar a altres indrets de la mediterr\u00e0nia, aix\u00ed com la dieta, tamb\u00e9 hi existeixen importants influ\u00e8ncies \u00e0rabs en la cultura, especialment en la gastronomia.\nde la conquesta feudal, encara hui s\u00f3n visibles les difer\u00e8ncies culturals entre els pobles de repoblament catal\u00e0, els pobles de repoblament aragon\u00e9s (anomenats col\u00b7loquialment xurros) i els pobles provinents de castella (com ara, la comarca de la plana d'utiel i el senyoriu de villena).\nentre les tradicions culturals podem citar-ne:\n\nesports fortament arrelats al pa\u00eds valenci\u00e0, com ara el tir i arrossegament o, fins i tot, distintius: la pilota valenciana;\naficions amb molta tradici\u00f3, com ara la colombicultura;\njocs de cartes amb tota una cultura i vocabulari al seu voltant, com ara el joc del truc;\nl'exist\u00e8ncia d'un conreu molt est\u00e8s de la m\u00fasica en totes les capes socials, generalment al voltant de les bandes de m\u00fasica i les societats musicals del pa\u00eds valenci\u00e0;\nl'\u00fas del tabalet i dol\u00e7aina com a instruments musicals per a amenitzar qualsevol ocasi\u00f3 al carrer;\nla preservaci\u00f3, encara viva, de cants tradicionals, com les albades; balls p\u00fablics, com les danses o els balls plans; i balls tradicionals, com la jota;\nla indument\u00e0ria tradicional, recuperada ocasionalment per a balls tradicionals i actes festius;\nles festes, amb una gran import\u00e0ncia del foc (falles i fogueres), la llum (gaiates), la pirot\u00e8cnia, la vestimenta i la m\u00fasica (vegeu m\u00e9s avall);\nla gastronomia, amb gran varietat d'arrossos i dol\u00e7os (vegeu m\u00e9s avall).\n\n\n=== esports ===\nl'esport tradicional per antonom\u00e0sia \u00e9s el joc de la pilota valenciana, fins a tal punt que hi ha jugadors professionals i una selecci\u00f3 valenciana de pilota que participa en les competicions internacionals m\u00e9s importants. aquest esport es practica en m\u00e9s de huit modalitats distintes, b\u00e9 al carrer o b\u00e9 en un trinquet. durant les partides, \u00e9s t\u00edpic que el p\u00fablic es trobe gaireb\u00e9 envaint l'espai de joc, i un o dos marxadors arrepleguen les apostes que fan per l'equip de \"blaus\" o de \"rojos\", els \u00fanics colors utilitzats en la indument\u00e0ria dels pilotaires, juntament amb el blanc, del qual solen ser els pantalons i les espardenyes. la pr\u00e0ctica i el coneixement d'aquest esport est\u00e0 augmentant des que se'n retransmeten partides per tv i els nous instituts d'educaci\u00f3 mitjana han de tindre pistes de joc adients.un altre dels esports m\u00e9s caracter\u00edstics \u00e9s la colombicultura, o els coloms esportius, que es comen\u00e7\u00e0 a practicar especialment a partir de la d\u00e8cada de 1920. tamb\u00e9 \u00e9s tradicional el joc de la petanca.\nl'esport m\u00e9s popular, com a quasi tot el planeta, \u00e9s el futbol. al pa\u00eds valenci\u00e0, existeixen equips importants de futbol, principalment el val\u00e8ncia cf, vila-real cf, llevant ue (el m\u00e9s antic, fundat el 1909), elx cf, h\u00e9rcules cf, castell\u00f3 cf i el ce alcoi\u00e0. un altre dels esports ol\u00edmpics en qu\u00e8 es destaca \u00e9s el b\u00e0squet, amb els equips val\u00e8ncia b\u00e0squet i etosa alacant. l'esport ol\u00edmpic m\u00e9s important dels equips femenins \u00e9s l'handbol, en qu\u00e8 es van recollir importants i nombrosos t\u00edtols, amb equips ara desapareguts com el balonmano mar sagunto o club balonmano calpisa.el pa\u00eds valenci\u00e0 disposa tamb\u00e9 del fam\u00f3s circuit de xest, de 4.005 metres de recorregut, on es disputa el gran premi de la comunitat valenciana en les disciplines de motociclisme motogp i superbike en l'\u00faltima jornada del campionat del m\u00f3n de motociclisme. este circuit fou inaugurat el 19 de setembre del 1999 i fou anomenat el circuit ricardo tormo, en homenatge p\u00f2stum al pilot valenci\u00e0. el circuit consta de 65.000 seients i un aforament aproximat de 120.000 persones.l'any 2008, es comen\u00e7\u00e0 a celebrar el gran premi d'europa en el circuit urb\u00e0 de val\u00e8ncia curses de la f\u00f3rmula 1, gp 2, f\u00f3rmula 3, f\u00f3rmula bmw i porsche mobil 1 supercup. este circuit consta de 5.473,5 metres de recorregut i d'un aforament superior als 110.000 espectadors repartits entre les 23 graderies del circuit. este gran premi havia de suposar un impacte econ\u00f2mic al voltant del 70 milions d'euros anuals, per\u00f2 qued\u00e0 en des\u00fas a partir del 2013, i foren subhastades algunes infraestructures el 2017.\n\n\n=== festes ===\nen tot el pa\u00eds: festes de setmana santa i pasqua, temps que \u00e9s tradicional per empinar el catxerulo (volar l'estel) i menjar-se la mona.\nles falles a la diada de sant josep, el 19 de mar\u00e7 (sobretot a les comarques que envolten la capital).\nla magdalena, a castell\u00f3 de la plana.\nfestes de moros i cristians: d'alcoi, a la vall d'albaida, a la vila joiosa (el desembarcament), el comtat, les comarques del vinalop\u00f3, etc.\nfogueres de sant joan, a alacant.\nel misteri d'elx.\nla mocadorada, a la ciutat de val\u00e8ncia i rodalia, que t\u00e9 lloc cada 9 d'octubre, dia de sant don\u00eds i diada del pa\u00eds valenci\u00e0.\nles festes de la mare de d\u00e9u de la salut d'algemes\u00ed, amb multitud de balls, com la muixeranga, els tornejants, el bolero, etc.\nfestes i representacions en molts pobles i ciutats, en honor a sant vicent ferrer, patr\u00f3 del pa\u00eds valenci\u00e0.\n\n\n=== gastronomia ===\n\nla gastronomia del pa\u00eds valenci\u00e0 \u00e9s marcada per la geografia del pa\u00eds. aix\u00ed doncs, a la costa destaquen les coques i plats d'arr\u00f2s, i s'empra preferentment els cereals \u2014l'arr\u00f2s, dacsa, blat\u2014, llegums, fruites \u2014ra\u00efm, taronja\u2014 i les hortalisses, mentre que a l'interior destaquen gaspatxos i ollades i l'\u00fas d'embotit, nous i ametlles, bolets i ca\u00e7a. tant les aportacions dels grecs \u2014l'ametlla, el vi\u2014 i dels romans \u2014l'orxata, l'oli d'oliva\u2014 com les dels musulmans \u2014torr\u00f3, bunyol, arnad\u00ed i altres dol\u00e7os\u2014 i els repobladors cristians \u2014sobrassada, coques, esgarrat, espencat\u2014 hi s\u00f3n destacables.\n\nbegudes: mistela, caf\u00e8licor, herbero, aigua de val\u00e8ncia, aiguardent, absenta, cassalla, orxata, barrejat, vi del pa\u00eds valenci\u00e0.plats\narrossos: arr\u00f2s a la paella, arr\u00f2s a banda, arr\u00f2s i crosta, arr\u00f2s al forn, arr\u00f2s amb fesols i naps, arr\u00f2s negre, arr\u00f2s a la pedrada, arr\u00f2s cald\u00f3s, arrossejat.\naltres: fideu\u00e0, putxero (olla), esgarrat, espencat o escalivada, alberg\u00ednies farcides, all i pebre, coques \u2014entre estes, la coca de mullador, les coques de dacsa, la coca de tonyina, la coca de fira i la coca de xulla\u2014, bullit, sang amb ceba, gaspatxo.postres i piscolabis\ndol\u00e7: arnad\u00ed, bunyols de carabassa, coca de llauna, coca de sucre, del\u00edcies d'elx, panellets, pastissets d'ametlla o de moniato, torr\u00f3, almoix\u00e0venes o monj\u00f2venes, carabassa al forn, carabassat, casca, arrop i tallaetes, mona, fla\u00f3, fartons, coca celestial, tonya o pa socarrat, pestinyos.\nsalat: rosquilletes, pastissets de bleda.altres: allioli, mullador, embotit, incloent-hi sobrassada de la marina.\n\n\n== llocs d'inter\u00e9s ==\nentre els llocs d'inter\u00e9s tur\u00edstic o cultural, figuren els parcs naturals ja esmentats, i tamb\u00e9:\nla penyagolosa, el montg\u00f3, l'aitana i els ports tenen una import\u00e0ncia gaireb\u00e9 m\u00edtica en el folklore local com a llocs de pelegrinatge i excursionisme.\nmonestirs i esgl\u00e9sies d'inter\u00e8s inclouen el monestir de santa fa\u00e7, santa maria de la valldigna, santa maria del puig, sant joan de penyagolosa, santa maria de benifass\u00e0, la cartoixa de porta coeli, santa maria de morella, la catedral de val\u00e8ncia, les esgl\u00e9sies de sant joan de l'hospital i sant joan del mercat, ambdues de la capital, i la de sant bartomeu a x\u00e0bia.\nla ciutat vella de val\u00e8ncia t\u00e9 un alt valor cultural i arquitect\u00f2nic, per\u00f2 tamb\u00e9 s\u00f3n d'inter\u00e9s general pels seus nuclis antics les poblacions de morella, vilafranca, pen\u00edscola, sant mateu i el pobles dels ports i el maestrat; vilafam\u00e9s i cabanes a la plana, al centre, x\u00e0tiva i alzira; a l'alt pal\u00e0ncia, sogorb, x\u00e8rica i navaixes; a l'oest, ll\u00edria, requena, cortes de pallars i alpont, a m\u00e9s d'adem\u00fas i els pobles del rac\u00f3; d\u00e9nia, teulada, benissa i x\u00e0bia a la marina alta; la vila joiosa, altea i polop entre altres pobles de la marina baixa; i al sud, elx, alacant, biar i alcoi.\ncal destacar llocs d'import\u00e0ncia hist\u00f2rica com gandia i el seu palau ducal, sagunt i el seu castell i teatre romans, poblats ibers com la bastida de les alcusses a moixent i el puntal del llop d'olocau, entre d'altres, i pel seu paper en la hist\u00f2ria de la conquesta, el camp de mirra i el puig.\ndurant les festes, \u00e9s destacable qualsevol poblaci\u00f3 valenciana, si b\u00e9 sobre\u00efxen val\u00e8ncia i les seues falles, alacant i les seues fogueres, i alcoi i els seus moros i cristians.\nla comarca de la marina, amb els seus paisatges mediterranis muntanyosos, acompanyats pel mar mediterrani, per les cales i penya-segats de x\u00e0bia, o enclavaments muntanyosos com el penyal d'ifac o el puig campana.\nentre els museus principals figuren la ciutat de les arts i les ci\u00e8ncies, el centre arqueol\u00f2gic de l'almoina, institut valenci\u00e0 d'art modern, el museu nacional de cer\u00e0mica, l'oceanogr\u00e0fic, el museu de belles arts de val\u00e8ncia i el museu valenci\u00e0 de la il\u00b7lustraci\u00f3 i de la modernitat, tots a val\u00e8ncia, i tamb\u00e9 el museu arqueol\u00f2gic provincial d'alacant i l'almod\u00ed de x\u00e0tiva.\n\n\n== refer\u00e8ncies ==\n\n\n== vegeu tamb\u00e9 ==\n\nsenyera del pa\u00eds valenci\u00e0\nllista d'escuts del pa\u00eds valenci\u00e0\ns\u00edmbols del pa\u00eds valenci\u00e0\n\n\n== enlla\u00e7os externs ==\ngeneralitat valenciana\nweb oficial de turisme\nportal valenci\u00e0 d'estad\u00edstica\npa\u00eds valenci\u00e0, poble a poble, comarca a comarca, de paco gonz\u00e1lez ram\u00edrez, d'on se n'ha tret informaci\u00f3 amb el seu consentiment"