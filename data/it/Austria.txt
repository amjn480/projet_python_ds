"l'austria (in tedesco: \u00f6sterreich, /\u02c8\u0294\u0153st\u0250\u02cc\u0280a\u026a\u032f\u00e7/; in austro-bavarese: \u00e9sterreich), ufficialmente repubblica d'austria (in tedesco: republik \u00f6sterreich; /\u0280epu'bli:k \u02c8\u0294\u0153st\u0250\u02cc\u0280a\u026a\u032f\u00e7/), \u00e8 una repubblica federale composta da nove l\u00e4nder, membro dell'unione europea, situato nell'europa centrale. confina con svizzera (cantone dei grigioni, canton san gallo) e liechtenstein a ovest, slovenia e italia (friuli-venezia giulia, trentino-alto adige, veneto) a sud, ungheria a est, slovacchia a nord-est, germania (baviera) e repubblica ceca a nord.\nstato senza sbocco sul mare, con capitale la citt\u00e0 di vienna posta sulle rive del fiume danubio, le sue origini moderne risalgono al ix secolo, quando il territorio dell'alta e della bassa austria divenne sempre pi\u00f9 popolato. il nome ostarrichi \u00e8 attestato per la prima volta in un documento ufficiale dal 996 di ottone i. da allora questa parola si evolse in \u00f6sterreich.\n\u00e8 una democrazia rappresentativa parlamentare (sebbene il presidente sia eletto direttamente dai cittadini) ed \u00e8 uno dei sei paesi europei che hanno dichiarato la neutralit\u00e0 permanente, nonch\u00e9 tra i pochi paesi al mondo che include il concetto di neutralit\u00e0 eterna nella sua costituzione. \u00e8 membro delle nazioni unite dal 1955 mentre l'ingresso nell'unione europea \u00e8 avvenuto il 1\u00ba gennaio 1995.\n\n\n== etimologia ==\nla prima menzione scritta del nome \"austria\" si trova nell'opera historia langobardorum di paolo diacono e risale al 796. il nome \u00f6sterreich \u00e8 derivato dal vecchio tedesco ostarr\u00eechi (regno orientale). il nome fu latinizzato come austria (nel significato di territorio orientale, cos\u00ec come l'austria longobarda, e non meridionale come ad esempio il termine australe) e reich che potrebbe anche significare impero, almeno nel contesto dell'impero austro-ungarico o del sacro romano impero, anche se non nel contesto della moderna repubblica d'\u00f6sterreich. il termine probabilmente trae origine da una traduzione volgare del nome latino medievale della regione: marchia orientalis, che si traduce anche come \"marca orientale\" o \"confine orientale\", in quanto situata sul margine orientale del sacro romano impero, che \u00e8 stato anche rispecchiato nel nome ostmark.\ntuttavia, friedrich heer, uno dei pi\u00f9 importanti storici austriaci nel xx secolo, ha dichiarato nel suo libro der kampf um die \u00f6sterreichische identit\u00e4t (la lotta sull'identit\u00e0 austriaca), che la forma germanica ostarr\u00eechi non \u00e8 stata una traduzione della parola latina, ma entrambe il risultato di un termine molto pi\u00f9 antico risalente alle lingue celtiche della regione: pi\u00f9 di 2 500 anni fa, la maggior parte del paese veniva chiamato norig dalla popolazione celtica (cultura di hallstatt); no- o nor- significava \"est\" od \"orientale\", mentre rig \u00e8 stato correlato al moderno reich tedesco: regno (tra le altre cose). di conseguenza norig significherebbe ostarr\u00eechi e \u00f6sterreich, cos\u00ec come austria: il nome celtico sarebbe stato in seguito latinizzato in noricum, all'epoca della conquista romana della regione.\nla denominazione ufficiale \u00e8 repubblica d'austria (republik \u00f6sterreich). dopo la caduta dell'impero austro-ungarico nel 1918 venne originariamente conosciuta come republik deutsch\u00f6sterreich (repubblica dell'austria tedesca), ma fu costretta a cambiare la sua denominazione in repubblica d'austria nel 1919 con il trattato di saint-germain. il nome venne cambiato di nuovo nel corso del regime austro-fascista (1934-1938) in stato federale d'austria (bundesstaat \u00f6sterreich), seguito dall'ostmark della germania nazista post-anschluss; ma restaurato alla versione precedente dopo aver riacquistato l'indipendenza e la nascita della seconda repubblica (zweite republik, 1955 - presente).\n\n\n== storia ==\n\nanticamente abitata dai celti e dagli illiri nella parte orientale, l'avanzata dei celti ridusse sensibilmente la presenza degli illiri che ripararono principalmente sulle coste adriatiche. fu conquistata da romani e per secoli fece parte dell'impero romano. longobardi, ostrogoti, bavari, alemanni e franchi ne occuparono il territorio che fu germanizzato. l'austria fin\u00ec sotto il dominio dei babenberg dal x al xiii secolo. i babenberg vennero quindi scalzati dagli asburgo, la cui linea continu\u00f2 a governare l'austria fino al xx secolo.\n\npoco prima dello scioglimento del sacro romano impero germanico nel 1806, venne fondato l'impero austriaco (1804), che fu trasformato nel 1867 nella doppia monarchia dell'austria-ungheria. dopo la sconfitta delle potenze centrali nella prima guerra mondiale, l'impero fu diviso in diversi stati indipendenti, mentre altri estesi territori furono ceduti ad altre potenze vincitrici del conflitto, portando cos\u00ec l'austria a ottenere la forma odierna. nel 1918 l'austria divenne una repubblica, con il nome di repubblica dell'austria tedesca (republik deutsch\u00f6sterreich), sebbene le fosse imposto il cambio di nome a repubblica d'austria. l'austria mantenne istituzioni democratico-rappresentative fino al 1934, quando il cancelliere federale engelbert dollfu\u00df dopo un breve governo autoritario (sciolse il parlamento nel 1933, seguendo l'esempio fascista) venne ucciso in un attentato nazista finalizzato all'annessione dell'austria alla germania nazista.\nl'austria fu infine annessa alla germania nel 1938 (il cosiddetto anschluss), anche se una parte degli austriaci non ne fu entusiasta, a quanto scrive un testimone come il fascista manlio morgagni. dopo l'annessione, tale reichsgau vide la creazione di diversi campi di concentramento nazisti, dei quali il pi\u00f9 esteso fu il campo di concentramento di mauthausen.\nalla fine della seconda guerra mondiale, dopo la sconfitta nazista, l'austria venne occupata dagli alleati fino al 1955, quando lo stato divenne nuovamente indipendente, a condizione che rimanesse neutrale. nonostante ci\u00f2, dopo il collasso del comunismo, in europa orientale, l'austria venne sempre pi\u00f9 coinvolta nelle questioni europee: nel 1995 entr\u00f2 a far parte dell'unione europea e nel 1999 della zona dell'euro.\n\n\n== geografia ==\n\n\n=== dati generali ===\nl'austria \u00e8 uno stato situato nell'europa centrale sul versante settentrionale della parte orientale dell'arco alpino; in particolare, comprende parte delle alpi retiche e tutto il gruppo delle alpi orientali (alpi austriache, tauri, alpi noriche e carniche). tre quinti del paese sono occupati da territorio alpino. muovendosi verso oriente l'altitudine dei rilievi delle alpi orientali cala progressivamente in direzione dei carpazi e della pianura ungherese.\nconfina a nord con la repubblica ceca (362 km), a nord-ovest con la germania (784 km), a est con la slovacchia (91 km) e l'ungheria, a sud-ovest con l'italia e a sud-est con la slovenia, a ovest con la svizzera e il liechtenstein. la kleinwalsertal e il paese di jungholz sono raggiungibili solo dalla germania. il paese di samnaun (svizzera) fino a pochi anni fa era raggiungibile unicamente dall'austria. il territorio austriaco si estende per 573 km in direzione est-ovest e per 294 km in direzione nord-sud. la superficie complessiva del paese \u00e8 pari a 83871 km\u00b2 e 83858 km\u00b2 senza contare la superficie acquatica; il paese non ha sbocchi sul mare.\nil punto pi\u00f9 occidentale del paese si trova a 47\u00b016\u203216\u2033n 9\u00b031\u203251\u2033e, in corrispondenza del fiume reno nei pressi del comune di bangs nello stato federato del vorarlberg. \u00e8 da notare per\u00f2 che non vi \u00e8 un accordo preciso che definisca i confini internazionali tra austria, svizzera e germania all'interno dello specchio del lago di costanza. il punto pi\u00f9 orientale del paese \u00e8 a 48\u00b000\u203224\u2033n 17\u00b009\u203238\u2033e nel territorio del comune di deutsch jahrndorf nello stato federato del burgenland. il punto pi\u00f9 settentrionale del paese \u00e8 il torrente neum\u00fchlbach (49\u00b001\u203214\u2033n 15\u00b001\u203216\u2033e) nei pressi di rottal, alta austria, anche se il centro abitato pi\u00f9 settentrionale \u00e8 il comune di haugschlag, alta austria (48\u00b059\u203251\u2033n 15\u00b003\u203232\u2033e), mentre il punto pi\u00f9 meridionale (46\u00b022\u203221\u2033n 14\u00b033\u203255\u2033e) \u00e8 situato nelle alpi di kamnik e della savinja, in carinzia.\n\n\n=== morfologia ===\n\nil territorio \u00e8 in gran parte ricoperto di catene montuose. le principali catene sono: alpi venoste, e a nord alpi noriche, alti tauri con la vetta pi\u00f9 alta del paese: il gro\u00dfglockner, e le alpi salisburghesi. altre cime importanti sono il palla bianca, il wildspitze e il gro\u00dfvenediger.\n\n\n=== idrografia ===\ngran parte del territorio del paese (83786 km\u00b2) \u00e8 compreso nel bacino del fiume danubio e quindi del mar nero. fanno eccezione il vorarlberg (2366 km\u00b2) che \u00e8 compreso nel bacino del reno e quindi del mare del nord e una piccola parte del massiccio boemo (918 km\u00b2) che \u00e8 tributario dell'elba tramite il fiume moldava.\n\n\n==== fiumi ====\nl'austria \u00e8 attraversata dal danubio che scorre nel paese per circa 350 km in direzione est. il danubio entra nel territorio austriaco in corrispondenza della citt\u00e0 bavarese di passavia (passau) subito dopo la confluenza con i fiumi eno (inn) e ilz, e ne esce, dopo averne attraversato la capitale, e aver segnato per un breve tratto il confine fra austria e slovacchia, a ovest di bratislava. sono affluenti del danubio (elencati da ovest a est):\n\ni fiumi lech e inn (510 km) (che attraversano il tirolo), quest'ultimo ha come affluente il salzach (che ha come bacino gran parte del salisburghese).\ni fiumi ager, traun, enns, ybbs, erlauf, traisen, wien, caris e fischa che passano nei territori della stiria, dell'alta austria, della bassa austria e di vienna.\nil fiume drava (720 km), che nasce in italia nei pressi di dobbiaco/toblach, indi attraversa parte della carinzia e confluisce nel danubio fuori dal territorio austriaco.\nla mura (358 km), che attraversa buona parte della stiria, compresa graz e confluisce nella drava in territorio croato.\n\n\n=== clima e ambiente ===\nil clima nelle regioni montuose \u00e8 prevalentemente di tipo alpino, essendo il territorio prevalentemente montuoso, con estati per lo pi\u00f9 fresche e ventilate e inverni freddi e rigidi. la vegetazione \u00e8 molto rigogliosa con boschi di conifere e latifoglie. a est, nella pianura pannonica e lungo la valle del danubio, il clima mostra caratteristiche continentali con temperature pi\u00f9 calde e meno pioggia che nelle zone alpine. a sud invece la regione \u00e8 caratterizzata da un vento caldo, chiamato f\u00f6hn, che favorisce la coltura della vite e della frutta.\n\n\n==== effetti del riscaldamento globale ====\nil riscaldamento globale colpisce l'austria in vari modi. la relazione di valutazione austriaca sui cambiamenti climatici 2014 (\u00f6sterreichischer sachstandsbericht klimawandel 2014) fornisce i seguenti risultati: in austria, la temperatura \u00e8 aumentata di quasi 2 \u00b0c nel periodo dal 1880 al 2014. nello stesso periodo, la temperatura \u00e8 aumentata a livello globale di soli 0,85 \u00b0c. le misure finora adottate dall'austria non coprono il contributo previsto del paese al raggiungimento dell'obiettivo globale di 2 \u00b0c. nel xxi secolo, ci si pu\u00f2 aspettare un aumento delle precipitazioni nel semestre invernale e una diminuzione nel semestre estivo. la durata del manto nevoso si \u00e8 ridotta negli ultimi decenni, soprattutto ad altitudini medio-alte (circa 1000 m). tutti i ghiacciai misurati in austria hanno chiaramente perso area e volume nel periodo dal 1980. ad esempio, nelle alpi meridionali \u00f6tztal, la pi\u00f9 grande area glaciale contigua in austria, l'area del ghiacciaio \u00e8 diminuita da 144,2 km\u00b2 nel 1969 a 126,6 km\u00b2 nel 1997 e 116,1 km\u00b2 nel 2006. frane, cascate e altri fenomeni gravitazionali aumentano significativamente nelle regioni montane. il rischio di incendi boschivi aumenter\u00e0 in austria. i disturbi negli ecosistemi forestali aumentano di intensit\u00e0 e frequenza in tutti gli scenari climatici discussi. gli ecosistemi con un lungo periodo di sviluppo e gli habitat delle alpi sopra la linea degli alberi sono particolarmente colpiti dai cambiamenti climatici. il turismo invernale continuer\u00e0 a subire pressioni a causa del costante aumento delle temperature.\n\n\n== popolazione ==\ncirca il 90% della popolazione austriaca \u00e8 di ceppo bavarese, il restante 10% proviene principalmente dalle nazioni circostanti: ungheresi (che vi sono fluiti durante l'impero austro-ungarico) e slavi. gli stati federati di carinzia e stiria ospitano una significativa minoranza slovena di circa 18 000 membri, nello stato di burgenland ci sono una minoranza croata e una ungherese.\nl'austria, composta da nove stati federati, \u00e8 caratterizzata dalla distribuzione poco omogenea della popolazione. la densit\u00e0 demografica \u00e8 bassa nelle regioni alpine, mentre nelle valli del danubio ci sono maggiori concentrazioni. circa un quinto della popolazione totale si concentra nell'area urbana di vienna, mentre altre citt\u00e0 sono di piccole dimensioni e a stento raggiungono i 200 000 abitanti. ancora elevata \u00e8 la percentuale di popolazione che vive nei villaggi rurali. da alcuni decenni la popolazione austriaca non aumenta pi\u00f9 e tende a un progressivo invecchiamento. \u00e8 rilevante la presenza di lavoratori stranieri, provenienti soprattutto dall'area balcanica e dalla turchia, anche se gli immigrati hanno avuto difficolt\u00e0 a integrarsi nell'area austriaca. l'austria \u00e8 uno dei paesi con il maggior numero di studenti stranieri al mondo.\n\n\n=== etnie ===\naustriaci 91,0%, tedeschi 1,0%, bosniaci 1,5%, turchi 1,5%, serbi 1,5%, rumeni 1,3%, altri 2,5%.\n\n\n=== religione ===\n\nnegli ultimi quarant'anni del xx secolo si \u00e8 assistito a una progressiva riduzione del numero di coloro che professano la religione cristiana: i cattolici rappresentano nel 2010 il 64% della popolazione (erano l'89% nel 1951) e i protestanti il 4% (nel 1962 il 6,2%). i fedeli ortodossi rappresentano nel 2018 l'8,8% della popolazione. sono d'altra parte aumentati coloro che non dichiarano nessun'appartenenza religiosa: nel 2001 il 12% degli austriaci non dichiara alcun'appartenenza religiosa (erano il 3,8% nel 1962).\ngli ebrei hanno vissuto nell'area che ora forma la repubblica d'austria per secoli. una gran parte della comunit\u00e0 ebraica austriaca emigr\u00f2 durante gli anni 1930, e molti di quelli che restarono vennero uccisi durante l'olocausto. nel 1930 l'austria ospitava almeno 180 000 ebrei e alle persecuzioni ne sopravvissero solo 6 000. le stime del 2001 parlano di una comunit\u00e0 ebraica piccola ma in espansione (ha accolto numerosi israeliti russi e ucraini), compresa tra le 10 000 e le 20 000 persone. l'islam, in espansione in seguito all'arrivo di numerosi immigrati, si attesta all'8% nel 2016.\n\n\n=== lingue ===\n\nla lingua ufficiale, il tedesco \u00e8 parlata da quasi tutti i residenti. la natura montuosa del terreno ha portato allo sviluppo di numerosi dialetti, che appartengono tutti al gruppo austro-bavarese, con l'eccezione di un dialetto che appartiene al gruppo di dialetti alemanni nella regione del vorarlberg. il dialetto bavarese \u00e8 parlato nel tirolo ed \u00e8 anche la lingua madre di molti abitanti dell'alto adige (sud tirolo), in italia.\n\n\n== societ\u00e0 ==\n\n\n=== condizione della donna ===\n\n\n=== diritti lgbt ===\n\n\n== ordinamento dello stato ==\nl'austria \u00e8 una repubblica federale divisa in nove stati federati.\n\n\n=== costituzione ===\nla costituzione dell'austria (\u00f6sterreichische bundesverfassung) risale al 1\u00ba ottobre 1920.\n\n\n=== suddivisioni ===\n\nl'austria \u00e8 composta da nove stati federati (tedesco: bundesland, plurale: bundesl\u00e4nder) a loro volta suddivisi in 84 distretti (bezirk plurale bezirke) e 15 citt\u00e0 a statuto autonomo (statutarstadt, plurale statutarst\u00e4dte). gli 84 distretti sono suddivisi in 2 381 comuni (gemeinde, plurale gemeinden).\n\nburgenland (capoluogo eisenstadt)\ncarinzia (capoluogo klagenfurt)\nbassa austria (capoluogo st. p\u00f6lten)\nalta austria (capoluogo linz)\nsalisburghese (capoluogo salisburgo)\nstiria (capoluogo graz)\ntirolo (capoluogo innsbruck)\nvorarlberg (capoluogo bregenz)\nvienna\n\n\n=== citt\u00e0 principali ===\n\nle citt\u00e0 principali sono la capitale vienna e i capoluoghi degli altri otto stati federati: st. p\u00f6lten, linz, salisburgo (salzburg), innsbruck, bregenz, klagenfurt, graz ed eisenstadt. fra le citt\u00e0 non capoluogo dei bundesl\u00e4nder le pi\u00f9 popolose sono wels e villaco (villach).\n\n\n=== istituzioni ===\nl'austria \u00e8 una repubblica parlamentare federale. il presidente federale (tedesco: bundespr\u00e4sident) \u00e8 eletto ogni sei anni a suffragio universale diretto. il presidente a sua volta nomina il cancelliere, espressione della maggioranza parlamentare; tradizionalmente \u00e8 il leader del partito di maggioranza relativa. il parlamento austriaco consta due camere, il consiglio federale austriaco (bundesrat), composto da 64 rappresentanti degli stati federati, a seconda della popolazione, e il consiglio nazionale austriaco (nationalrat) (sola camera con la quale il potere esecutivo intrattiene il rapporto di fiducia), composto da 183 membri eletti direttamente.\n\n\n==== ordinamento scolastico ====\nl'istruzione scolastica \u00e8 obbligatoria da 6 a 15 anni. scuola primaria/volksschule (6-10 anni), scuola secondaria/ hauptschule o ahs-unterstufe (10-14 anni), anno integrativo prima delle superiori/polytechnische schule (pts) (14-15 anni), superiori/upper level (15-18 anni).\n\n\n==== universit\u00e0 ====\nci sono 22 universit\u00e0 pubbliche e 15 universit\u00e0 private in tutta l'austria. la pi\u00f9 antica universit\u00e0 austriaca e, in genere, dei paesi di lingua tedesca \u00e8 l'universit\u00e0 di vienna, fondata il 12 marzo 1365 dal duca rodolfo iv d'asburgo e dai fratelli alberto iii d'asburgo e leopoldo iii d'asburgo, da cui proviene il nome aggiuntivo di alma mater rudolphina. a linz si trova una giovane universit\u00e0 con un campus collegato (jku).\n\n\n==== sistema sanitario ====\nl'austria ha un sistema sanitario a due livelli in cui i cittadini possono ricevere assistenza pubblica, ma hanno anche la possibilit\u00e0 di stipulare un'assicurazione sanitaria privata supplementare. l'assistenza sanitaria in austria \u00e8 universale per i residenti in austria e per quelli provenienti da altri paesi dell'ue.\n\n\n==== forze armate ====\n\nle forze armate austriache sono nate nel 1955 in seguito all'indipendenza della seconda repubblica austriaca. contano 30 000-40 000 uomini e hanno una mobilitazione di 120 000 uomini.\n\n\n==== forze di polizia ====\nle forze di polizia in austria sono inquadrate nella direzione generale di pubblica sicurezza, una suddivisione del ministero federale dell'interno. il sistema delle forze dell'ordine \u00e8 stato profondamente riformato nel 2005, alcuni corpi di polizia sono stati sciolti e i loro appartenenti sono confluiti in nuovi soggetti appositamente creati. la riforma del 2005 ha portato allo scioglimento della: bundesgendarmerie (gendarmeria federale, nata nel 1849), del bundessicherheitswachekorps (corpo federale guardie di sicurezza) e del kriminalbeamtenkorps (corpi investigativi); tutti confluiti nella polizia federale.\nalla direzione generale di pubblica sicurezza rispondono:\n\nbundeskriminalamt: nato nel 2002, \u00e8 un ufficio che svolge soprattutto funzione di coordinamento e investigazione;\nbundespolizei (polizia federale): nata nel 2005 con la riforma del sistema, \u00e8 organizzata su base federale con nove comandi, uno per ogni stato federato, che rispondono al ministero. svolge le normali funzioni di polizia comprese quelle di controllo delle frontiere;\ngemeindesicherheitswache: \u00e8 la polizia municipale dell'austria;\nflugpolizei (polizia dell'aria): unit\u00e0 che si occupa del supporto aereo durante diverse operazioni (antincendio, soccorso, repressione illeciti). svolge anche attivit\u00e0 di addestramento;\njustizwache: gestisce gli istituti di pena e i detenuti. al suo interno \u00e8 istituita un'unit\u00e0 speciale che prende il nome di justizwache einsatz gruppe.\n\n\n=== simboli ===\nla bandiera d'austria \u00e8 composta da tre bande orizzontali di uguali dimensioni. i colori, partendo dall'alto, sono: rosso, bianco e rosso. questa bandiera risale al 1230. insieme alla bandiera danese \u00e8 considerata tra i pi\u00f9 antichi simboli nazionali del mondo. la versione attuale \u00e8 stata adottata il 1\u00ba maggio 1945.\nlo stemma dell'austria \u00e8 in uso sin dalla fine della prima guerra mondiale per simboleggiare il paese dopo la caduta dell'impero austro-ungarico. i simboli del passato regime rimangono nell'aquila, non bicefala come nel periodo austro-ungarico, ma a una sola testa. un'ultima modifica \u00e8 stata effettuata dopo la fine della seconda guerra mondiale, con le catene spezzate in simbolo della liberazione dalla dittatura nazista.\n\n\n== politica ==\n\n\n=== politica interna ===\n\nil parlamento \u00e8 bicamerale ed \u00e8 costituito dal nationalrat di 183 seggi (dieta nazionale), i cui membri sono direttamente eletti dal popolo per una durata di 5 anni e dal bundesrat (dieta federale) che rappresenta, tramite alcuni delegati, le nove regioni. dal 1945 al 1970 l'austria fu governata dal partito popolare austriaco (\u00f6vp), democratico-cristiano e poi conservatore. nel 1970 le elezioni furono vinte dal partito socialdemocratico austriaco (sp\u00f6), guidato da bruno kreisky. i socialdemocratici avrebbero dominato il governo per tre decenni, con i cancellieri kreisky, fred sinowatz, franz vranitzky e viktor klima.\nin seguito alla sconfitta socialdemocratica alle elezioni del 3 ottobre 1999 e all'impossibilit\u00e0 di formare una coalizione a guida socialdemocratica, il 4 febbraio 2000 venne formata una coalizione di destra, consistente dei popolari e dei liberali (fp\u00f6). comunque, dopo qualche tumulto interno sulla politica e la leadership del partito, il cancelliere federale wolfgang sch\u00fcssel (\u00f6vp) annunci\u00f2 il 9 settembre 2002 che si sarebbero tenute elezioni generali anticipate per la fine di novembre. il 24 novembre la \u00f6vp vinse (42,3%) ma non ottenne la maggioranza assoluta (79 seggi su 183). dopo le elezioni lunghissimi colloqui (\"sondierungsgespr\u00e4che\") si svolsero tra l'\u00f6vp e gli altri maggiori partiti: fp\u00f6, sp\u00f6 e verdi. il 28 febbraio 2003, la coalizione tra \u00f6vp e fp\u00f6 venne continuata, sempre con wolfgang sch\u00fcssel (\u00f6vp) come cancelliere federale. il suo vice cancelliere fu herbert haupt (fp\u00f6) fin quando non venne rimpiazzato da hubert gorbach (fp\u00f6) il 20 ottobre 2003.\nnelle elezioni del 1\u00ba ottobre 2006, l'sp\u00f6 super\u00f2 (35,34% dei voti e 67 seggi) la \u00f6vp (34,33% e 66 seggi) e divenne cancelliere il suo leader alfred gusenbauer, anche se si dovette piegare a una grande coalizione, non avendo ottenuto la maggioranza assoluta. la difficile coabitazione di sp\u00f6 e \u00f6vp port\u00f2 alle elezioni politiche anticipate che si tennero nel settembre 2008. dalle urne usc\u00ec nuovamente un paese frazionato con nessun partito capace di formare da solo un governo stabile. da rilevare \u00e8 il considerevole aumento dei due partiti di destra, fp\u00f6 e bz\u00f6, i quali, se non fossero divisi per motivi di contrasti personali, avrebbero lo stesso peso del partito socialdemocratico.\nal 2008 la dieta nazionale austriaca (183 seggi) \u00e8 cos\u00ec composta:\n\n57 seggi sp\u00f6 (partito socialdemocratico d'austria) (29,3%)\n51 seggi \u00f6vp (partito popolare austriaco) (26,00%)\n34 seggi fp\u00f6 (partito della libert\u00e0 austriaco) (17,5%)\n21 seggi bz\u00f6 (alleanza per il futuro dell'austria) (10,7%)\n20 seggi die gr\u00fcnen (i verdi) (10,4%)l'sp\u00f6, sebbene indebolita dai risultati, \u00e8 risultata ancora primo partito e il presidente della repubblica ha quindi conferito a werner faymann (sp\u00f6) l'incarico di formare il nuovo governo. josef pr\u00f6ll (\u00f6vp) \u00e8 stato nominato invece vice cancelliere. il nuovo gabinetto \u00e8 quindi una riedizione della grande coalizione che governava l'austria dal 2006. le elezioni regionali del 2009 in carinzia hanno confermato la tendenza dell'elettorato austriaco di premiare i due partiti di destra (specie la bz\u00f6) a danno dei due storici partiti austriaci.\n\n\n== economia ==\n\nl'austria, con la sua economia di mercato ben sviluppata e la sua alta qualit\u00e0 della vita (il servizio verso le madri incinte e gli anziani \u00e8 uno dei migliori a livello europeo, altissimo il livello di istruzione, visto l'alto tasso di alfabetizzazione), \u00e8 strettamente legata alle altre economie dell'unione europea, specialmente a quella tedesca. il rallentamento della crescita economica in germania e del resto d'europa (in seguito alla crisi del 2009) e del mondo ha influenzato l'austria, rallentandone l'incremento. tuttavia il paese ha reagito bene alla crisi e il pil sta tornando a crescere.\nsi allevano bovini e si coltivano barbabietole da zucchero, cereali e alberi da frutta. celebre in tutto il mondo \u00e8 il comparto alimentare dolciario, la torta sacher \u00e8 la torta pi\u00f9 conosciuta. particolarmente sviluppata \u00e8 la coltura delle viti con cui si fanno degli ottimi vini bianchi, in particolare nella bassa austria, burgenland e stiria. per lungo tempo i settori siderurgico e metallurgico hanno rappresentato una voce molto importante nell'economia austriaca. nelle regioni dell'austria superiore e della stiria in particolare sono sorte molte industrie, agevolate dalla ricchezza di risorse minerarie del territorio come lignite, ferro, piombo, magnesite e alla disponibilit\u00e0 di risorse energetiche, soprattutto di quella idroelettrica. quindi il settore industriale \u00e8 limitato territorialmente alle citt\u00e0 di vienna, linz e graz.\nla crisi del settore negli anni settanta ha fatto crescere l'importanza di nuovi comparti: chimico, meccanica di precisione, apparecchi ottici, tessile, che si sono specializzati in produzioni di qualit\u00e0 molto elevata. il settore terziario d\u00e0 lavoro a quasi 7 austriaci su 10 contribuendo per il 71% al pil nazionale. il sistema dei trasporti austriaco supporta adeguatamente un flusso commerciale interno ed esterno (italia, germania, svizzera i principali partner commerciali), ponendo al suo centro vienna. dalla capitale, infatti, parte un ramificato complesso di linee ferroviarie (6000 km) e stradali (108000 km), costruite nel pi\u00f9 assoluto rispetto del naturale paesaggio austriaco. molto intenso \u00e8 anche il traffico fluviale che sfrutta l'estensione del danubio. importantissimo nell'economia del paese \u00e8 il turismo, sia per quanto riguarda le citt\u00e0 d'arte, vienna, linz e salisburgo in primis, sia per il turismo invernale, con localit\u00e0 rinomate e modernamente attrezzate per lo sci alpino. di una certa importanza anche il turismo estivo, nelle localit\u00e0 dei laghi carinziani e salisburghesi.\n\n\n=== eurozona ===\nl'austria \u00e8 tra gli undici paesi che hanno adottato l'euro come moneta nazionale, gi\u00e0 nel 1999; l'euro \u00e8 entrato in circolazione il 1\u00ba gennaio 2002, in sostituzione dello scellino austriaco. l'austria \u00e8 tra i paesi che ha deciso di avere il rovescio delle monete tutti diversi, come l'italia.\n\n\n=== trasporti ===\n\nla rete autostradale austriaca non \u00e8 molto estesa, anche a causa del territorio alpino su cui si sviluppa il paese. in particolare non esiste una trasversale est-ovest, ma quattro direttrici nord-sud che collegano il paese con i principali stati confinanti (italia, germania e slovenia). ne consegue che alcune regioni contigue, come il tirolo del nord, il salisburghese e il tirolo orientale, non sono collegate tra di loro per mezzo di strade a scorrimento veloce. per circolare sulle autostrade austriache \u00e8 necessario munirsi di un bollino disponibile segnatamente presso le stazioni di rifornimento. il contrassegno esiste in tre versioni: per 10 giorni, due mesi o annuale.\n\n\n== cultura ==\n\n\n=== arte ===\nle prime testimonianze artistiche risalirono alle sculture e ai prodotti di oreficeria del 780 d.c. conservati presso il monastero di kremsm\u00fcnster. dal 1100 vennero eretti sul territorio austriaco numerosi castelli e abbazie per opera dei cistercensi, ma per lo sviluppo dell'arte bisogner\u00e0 attendere l'affermazione degli asburgo, seppur sotto l'influsso iniziale tedesco e francese. dal xiii secolo alla scultura lignea si affianc\u00f2 quella in pietra realistica, che ebbe il suo centro a vienna presso i cantieri della cattedrale di santo stefano.\nse agli inizi del quattrocento si afferm\u00f2 il gotico cortese, ben rappresentato da han von t\u00fcbigen, verso la met\u00e0 del secolo si ebbe un ritorno del realismo, i cui migliori rappresentanti furono conrad laib per la pittura e jacob kaschauer per la scultura. in questo secolo molto forti furono le influenze fiamminghe. nel cinquecento si impose il naturalismo della scuola danubiana e alla corte di massimiliano i si affiancarono molti artisti rinascimentali tedeschi, sulle cui opere aleggi\u00f2 la derivazione italiana.\nil seicento viene ricordato per le pregevoli costruzioni del duomo di salisburgo, di importanti palazzi e opere di impronta barocca, come la collegiata di salisburgo. al barocco segu\u00ec il neoclassicismo e il romanticismo contraddistinto dal recupero di stili diversi, tra i quali il biedermeier. dalla met\u00e0 dell'ottocento vienna conquist\u00f2 una posizione di assoluto primo piano nelle arti, giustificata dalla fioritura del razionalismo e del movimento di avanguardia secessione viennese, nell'orbita del liberty. anche l'espressionismo e l'astrattismo fecero proselitismo in austria. importante l'esperienza dell'architettura austriaca moderna. tra gli esponenti di spicco del periodo della secessione viennese ricordiamo gustav klimt (1862-1918).\n\n\n=== patrimoni dell'umanit\u00e0 ===\n\ndiversi siti dell'austria sono stati iscritti nella lista dei patrimoni dell'umanit\u00e0 dell'unesco.\n\n\n=== letteratura ===\nper quanto riguarda il passato, talvolta, non appare semplice distinguere il contributo della letteratura austriaca separato nitidamente dalla letteratura tedesca. basti pensare a tal proposito che alle origini della letteratura tedesca bisogna inserire un'opera come l'epopea dei nibelunghi, nata in un ambiente austro-bavarese. inoltre sul territorio austriaco, durante il medioevo fu fertile la produzione di lirica cortese, cos\u00ec come dal seicento all'ottocento si diffuse il filone della comicit\u00e0 popolare, dal quale scatur\u00ec il genere della farsa magica.\ntra gli scrittori austriaci pi\u00f9 noti vi sono franz grillparzer, considerato il pi\u00f9 grande scrittore della letteratura austriaca , hugo von hofmannsthal, esponente del decadentismo, joseph roth, cantore della finis austriae, arthur schnitzler, johann nestroy, robert musil, esponente del modernismo e autore del romanzo incompiuto l'uomo senza qualit\u00e0 (1930-1942), franz werfel, autore del romanzo storico i quaranta giorni del mussa dagh (1933), karl kraus, friedrich torberg, felix mitterer, felix salten, scrittore austro-ungarico, noto, in particolare, per il romanzo per ragazzi bambi, la vita di un capriolo (1923), thomas bernhard, peter handke, premio nobel per la letteratura del 2019, leo perutz, stefan zweig. tra gli scrittori moderni e contemporanei vanno menzionati bertha von suttner, vincitrice del premio nobel per la pace nel 1905 ed elfriede jelinek, premio nobel per la letteratura nel 2004. da ricordare inoltre paulus hochgatterer, primo austriaco ad aggiudicarsi il premio letterario dell'unione europea, nel 2009, con il romanzo die s\u00fcsse des lebens.\n\n\n=== teatro ===\nil rito liturgico fu alla base del teatro in austria, che venne strutturato e organizzato intorno al medioevo. dal seicento le corti disposero di teatri, nei quali svolgevano attivit\u00e0 permanenti gruppi stabili di attori. questa fu l'origine dei teatri stabili ottocenteschi, luoghi di diffusione di arte drammatica, come i viennesi volkstheater. le compagnie di giro, dopo un lungo periodo di incertezza e precariet\u00e0, dopo la seconda guerra mondiale ripresero impulso e slancio. tra i teatri austriaci, uno dei pi\u00f9 antichi e dei pi\u00f9 importanti \u00e8 il theater in der josephstadt, fondato nel 1788.\n\n\n=== musica ===\nl'austria \u00e8 stata anche la patria di diversi famosi compositori come i fratelli joseph e michael haydn, wolfgang amadeus mozart e il padre leopold, tutti  tra i pi\u00f9 importanti esponenti del classicismo musicale; franz joseph haydn, oltre ad essere esponente del classicismo viennese, contribu\u00ec alla nascita della sinfonia e del quartetto d'archi. nel xix secolo si afferma a vienna il valzer con johann strauss (padre), il padre del valzer e johann strauss (figlio), la musica di  franz schubert, esponente della musica romantica, i membri della famiglia strauss, e ancora anton bruckner e gustav mahler esponenti della musica tardo-romantica, hugo wolf, franz von supp\u00e8, noto anche per l'operetta cavalleria leggera (1866); ed \u00e8 austriaco il celebre canto di natale stille nacht, heilige nacht, noto in italia come astro del ciel: il brano \u00e8 datato 24 dicembre 1818 su musica di franz xaver gruber e testo di joseph mohr. agli inizi del xx secolo, si afferma la seconda scuola viennese, fondata da arnold sch\u00f6nberg, (l'ideatore della dodecafonia, esposta in un articolo del 1923), e cui importanti esponenti furono anton webern, e alban berg. tra i cantanti austriaci spiccano conchita wurst e falco.\n\n\n=== filosofia e scienza ===\nl'austria \u00e8 la patria di importanti filosofi e scienziati tra cui si ricordano sigmund freud, alfred adler, melanie klein, edmund husserl, fondatore della fenomenologia, karl popper, paul feyerabend, ludwig boltzmann, christian doppler, ernst mach, kurt g\u00f6del, paul ehrenfest, wolfgang pauli, hermann bondi, erwin schr\u00f6dinger, max perutz, l'economista joseph schumpeter, e konrad lorenz, fondatore dell'etologia. si \u00e8 sviluppata qui anche una delle pi\u00f9 importanti scuole di teoria economica, detta appunto \"austriaca\", che fu fondata da carl menger e poi sviluppata da eugen von b\u00f6hm-bawerk, ludwig von mises e friedrich von hayek. tra i pi\u00f9 importanti filosofi del xx secolo ricordiamo anche ludwig wittgenstein, tra i principali esponenti della filosofia analitica, e autore del tractatus logico-philosophicus (1921), uno dei testi filosofici pi\u00f9 rilevanti del novecento.\n\n\n==== biologia e medicina ====\nle leggi di mendel (legge della dominanza, legge della segregazione, legge dell'assortimento indipendente) e la genetica, il cui padre viene spesso considerato gregor mendel (1822-1884).\n1884: viene eseguita la prima anestesia locale dall'oculista austriaco karl koller, che utilizz\u00f2 per la prima volta come farmaco anestetico la cocaina.\n1900: la scoperta dei gruppi sanguigni, da parte del biologo austriaco karl landsteiner: l'anniversario della sua nascita, il 14 giugno, \u00e8 celebrato nel mondo con la giornata mondiale del donatore di sangue.\nla psicologia e i metodi della scuola viennese: sigmund freud (fondatore della psicoanalisi) e autore de l'interpretazione dei sogni (1899), alfred adler e viktor frankl.\n\n\n==== chimica e fisica ====\nil fenomeno fisico dell'effetto doppler (1845), di christian doppler.\nla meccanica quantistica, l'equazione di schr\u00f6dinger (1926) e il contributo alla fisica del xx secolo di erwin schr\u00f6dinger.\n1912: la scoperta dei raggi cosmici, da parte di victor franz hess.\n\n\n=== tecnologia ===\n1\u00ba ottobre 1869: viene emessa dalle poste dell'impero austro-ungarico la correspondenz-karte, la prima cartolina postale del mondo, inventata da emanuel herrmann.\n\n\n==== austria nello spazio ====\n2 ottobre 1991: franz viehb\u00f6ck \u00e8 il primo austriaco nello spazio.\n25 febbraio 2013: vengono lanciati tugsat-1 e unibrite-1, i primi satelliti austriaci.\n\n\n==== esplorazioni ====\nverso la met\u00e0 del xix secolo la sms novara (1850) fu la prima nave austriaca a circumnavigare la terra.\n\n\n== cinema e televisione ==\n\n\n=== cinema ===\ntra i vari attori austriaci che si sono distinti tra il xx e il xxi secolo ricordiamo arnold schwarzenegger, anche politico, e christoph waltz e tra le attrici hedy lamarr e romy schneider, nota anche per il ruolo di protagonista nella celebre trilogia di film la principessa sissi (1955), sissi - la giovane imperatrice (1956) e destino di una imperatrice (1957).\nalcuni dei pi\u00f9 importanti registi cinematografici austriaci sono fritz lang e michael haneke.\n\n\n=== televisione ===\norf (\u00f6sterreichischer rundfunk / televisione austriaca) \u00e8 la radiotelevisione nazionale austriaca, nata nel 1955. l'orf ha un ruolo predominante nei media austriaci: infatti l'austria \u00e8 stato uno degli ultimi paesi europei, a parte l'albania, a permettere trasmissioni televisive private. collabora con la televisione pubblica tedesca ard e zdf. i canali televisivi orf 1 e orf 2 si ricevono anche in alto adige, dove viene trasmesso un notiziario regionale, s\u00fcdtirol heute (alto adige oggi). le reti che formano orf sono sei reti radio e quattro canali televisivi.\n\n\n== sport ==\n\n\n=== sport invernali ===\nper la sua particolare posizione geografica sulle alpi l'attivit\u00e0 sportiva pi\u00f9 diffusa nel paese \u00e8 lo sci alpino in stazioni sciistiche come kitzb\u00fchel, soelden, schladming, lienz, flachau, saalbach-hinterglemm, sankt anton, nassfeld-pramollo eccetera: in questo sport la nazionale austriaca di sci alpino primeggia per numero complessivo di vittorie nella coppa del mondo, sia maschile sia femminile, ed \u00e8 largamente la prima nazione nel medagliere olimpico. anche altre discipline degli sport invernali hanno grande seguito e tradizione in austria e tra queste: il salto con gli sci (due delle localit\u00e0 dove si svolge annualmente lo storico torneo dei quattro trampolini sono austriache: innsbruck e bischofshofen), la combinata nordica e lo snowboard. l'austria ha ospitato per due volte i giochi olimpici invernali, nel 1964 e nel 1976: entrambe le edizioni si sono svolte a innsbruck.\n\n\n=== giochi olimpici ===\n\nil primo oro olimpico per l'austria fu vinto nel nuoto da paul neumann, ai giochi olimpici di atene 1896. la prima medaglia olimpica per l'austria fu la medaglia d'argento vinta da otto herschmann, nel nuoto, ai giochi olimpici di atene 1896.\n\n\n=== calcio ===\nle squadre calcistiche pi\u00f9 famose del paese sono il rapid vienna, l'austria vienna, lo sturm graz e il red bull salisburgo. nel 2008 l'austria, insieme alla svizzera, ha ospitato il campionato europeo di calcio. la nazionale di calcio dell'austria ha ottenuto, in particolare, un terzo posto nel campionato del mondo del 1954 e campione nella coppa internazionale negli anni 1931-1932. tra i grandi campioni del calcio austriaco possiamo ricordare matthias sindelar ed ernst ocwirk, inseriti nella lista dei migliori calciatori del xx secolo iffhs, rispettivamente ventiduesimo e cinquantanovesimo. e ancora franz binder, hans krankl e walter schachner, capocannoniere della nazionale austriaca \u00e8 anton polster con 44 reti.\n\n\n=== ciclismo ===\nin ambito ciclistico si tiene ogni anno il giro dell'austria. il giro d'italia talvolta sconfina in territorio austriaco e vi pone l'arrivo di una tappa: l'ultima volta \u00e8 avvenuto nel 2011 con una tappa con arrivo al gro\u00dfglockner.\n\n\n=== automobilismo ===\ncon la nazionalit\u00e0 austriaca corre la scuderia di formula 1 red bull racing. fra i numerosi piloti austriaci che hanno gareggiato in formula 1 vanno ricordati i campioni del mondo niki lauda e jochen rindt e il pilota gerhard berger. l'austria ospita annualmente il gran premio d'austria.\n\n\n=== motociclismo ===\nil pilota austriaco rupert hollaus \u00e8 stato campione mondiale della classe 125 nel 1954 in sella ad una nsu. l'austria ospita annualmente il gran premio motociclistico d'austria. la casa motociclistica austriaca ktm partecipa alle corse su pista sia nel motomondiale sia nei campionati per motociclette derivate dalla serie. in entrambi i casi ottiene i successi pi\u00f9 rilevanti nelle cilindrate pi\u00f9 piccole\u02d0 moto3 e supersport 300. ktm ha vinto ulteriori titoli nelle corse su sterrato quali i campionati mondiali di motocross, enduro e motorally.\n\n\n== gastronomia ==\n\n\n=== dolci ===\ntra le specialit\u00e0 dolciarie austriache ricordiamo la sachertorte o torta sacher, inventata a vienna nel 1832, dal pasticciere austriaco franz sacher, in onore del conte klemens von metternich.\n\n\n== festivit\u00e0 ==\n\n\n== comunicazioni ==\n\n\n=== mass media ===\nl'ente televisivo austriaco (orf) gode di un forte monopolio soprattutto nel campo dell'emittenza televisiva. le due emittenti orf1 e orf2 sono state per lungo tempo gli unici programmi nazionali disponibili nel paese. solo con l'avvento della liberalizzazione del settore sono nate le prime televisioni private. per ovviare a questa situazione, alcune emittenti tedesche hanno potuto aggirare la questione proponendo delle \"finestre\" austriache sui programmi satellitari (in particolare sat.1, rtl e pro7). il primo programma pubblico, orf1, presenta una programmazione generalista. esso collabora con le consorelle svizzera e germanica (srf e ard) per la produzione di alcuni programmi che vengono trasmessi a reti unificate nell'area germanofona. la programmazione di orf2 offre in particolare dei notiziari regionali trasmessi dai nove l\u00e4nder che compongono l'austria, oltre a un'edizione specialmente concepita per la provincia autonoma dell'alto adige in italia.\n\n\n== numismatica ==\nla zecca austriaca (m\u00fcnze \u00f6sterreich), che si occupa della coniazione delle monete austriache, \u00e8 una delle pi\u00f9 antiche: la sua istituzione risale al 1194 ai tempi del duca d'austria leopoldo vi di babenberg.\n\n\n== note ==\n\n\n== bibliografia ==\n(en) brook-shepherd gordon, the austrians: a thousand-year odyssey, carroll & graf publishers, inc.; 19 west 21st street; new york, ny 10010, 1997, isbn 0-7867-0520-5.\n(en) lonnie johnson, introducing austria: a short history, ariadne press, 270 goins court, riverside, ca 92507, 1989, isbn 0-929497-03-1.\n(en) cia - the 2008 world factbook, su cia.gov. url consultato il 12 ottobre 2008 (archiviato dall'url originale il 24 dicembre 2018).\n(en) peter thaler, the ambivalence of identity: the austrian experience of nation-building in a modern society, west lafayette, ind.: purdue university press, 2001, isbn 978-1-55753-201-5.\n\n flavia foradini, otto d'asburgo. l'ultimo atto di una dinastia, trieste, mgs press, 2004, isbn 88-89219-04-1.\n\n\n== voci correlate ==\n\n\n== altri progetti ==\n\n wikiquote contiene citazioni sulla austria\n wikizionario contiene il lemma di dizionario \u00abaustria\u00bb\n wikinotizie contiene notizie di attualit\u00e0 su austria\n wikimedia commons contiene immagini o altri file su austria\n wikivoyage contiene informazioni turistiche su austria\n\n\n== collegamenti esterni ==\n\n austria, su treccani.it \u2013 enciclopedie on line, istituto dell'enciclopedia italiana. \n austria, in dizionario di storia, istituto dell'enciclopedia italiana, 2010. \n(it, de, fr) austria, su hls-dhs-dss.ch, dizionario storico della svizzera. \n(en) karl r. stadler, erich z\u00f6llner, fritz fellner, lutz holzner, george hall kirby, reinhold f. wagnleitner, karl a. roider e otto leichter, austria, su enciclopedia britannica, encyclop\u00e6dia britannica, inc. \n(en) austria, su the encyclopedia of science fiction. \n(en) opere riguardanti austria, su open library, internet archive. \n(de) sito web del presidente federale della repubblica d'austria, su bundespraesident.at.\n(en, de) sito web della cancelleria federale austriaca, su bundeskanzleramt.at (archiviato dall'url originale il 22 dicembre 2005).\nscheda dell'austria dal sito viaggiare sicuri - sito curato dal ministero degli esteri e dall'aci\naustria su viaggiare nel mondo - sito curato dall'associazione dei delegati ufficiali del turismo estero in italia"