"youtube (i marknadsf\u00f6ringssammanhang skrivet youtube) \u00e4r en videogemenskap, det vill s\u00e4ga en webbplats med videoklipp som laddas upp av dess anv\u00e4ndare, med tillh\u00f6rande diskussioner och sociala medier-funktioner. webbplatsen \u00f6ppnades den 14 februari 2005.\n\n\n== videouppladdning ==\nvideoklipp laddas upp utan kostnad. det finns vissa villkor p\u00e5 hur man f\u00e5r anv\u00e4nda upphovsr\u00e4ttsskyddat material i de uppladdade videorna som m\u00e5ste f\u00f6ljas om de ska forts\u00e4tta finnas kvar att se. ett konto, som man kan registrera gratis via ett google-konto, beh\u00f6vs f\u00f6r att man ska kunna ladda upp och redigera videoklipp, och \u00e4ven kunna kolla p\u00e5 flaggade videoklipp eller videoklipp med en viss \u00e5ldersgr\u00e4ns.\n\n\n== tj\u00e4nsten ==\n youtube ger m\u00f6jlighet f\u00f6r videouppladdning f\u00f6r registrerade anv\u00e4ndare vilket vem som helst, inkluderande oregistrerade anv\u00e4ndare p\u00e5 webbplatsen, kan titta p\u00e5 gratis. i undantag m\u00e5ste man betala en avgift f\u00f6r en prenumeration via youtube red f\u00f6r att titta p\u00e5 vissa videor och serier. om man vill kan man v\u00e4lja att g\u00f6ra sina videor tillg\u00e4ngliga endast f\u00f6r dem man vill ska se filmerna (t.ex. familj och v\u00e4nner). alla kontoinnehavare, privatpersoner, amat\u00f6rfilmare, f\u00f6retag, stiftelser och f\u00f6reningar kan dock ladda upp material som man vill ska ses av en st\u00f6rre publik. videobloggning har \u00f6kat i popularitet tack vare youtube. detta har lett till ett visst k\u00e4ndisskap f\u00f6r en del bloggare.\nf\u00f6rutom lagring och distribution av videor ing\u00e5r \u00e4ven videoredigering i tj\u00e4nsten. registrerade anv\u00e4ndare kan anv\u00e4nda youtube studio f\u00f6r mer avancerad redigering eller video builder f\u00f6r att skapa korta reklamfilmer utifr\u00e5n befintliga mallar.\n\n\n== historia ==\nyoutube grundades av chad hurley, steve chen och jawed karim som alla tidigare var anst\u00e4llda p\u00e5 f\u00f6retaget paypal, ett it-f\u00f6retag som tillhandah\u00e5ller betalningstj\u00e4nster p\u00e5 internet. innan hurley anst\u00e4lldes av paypal studerade han design p\u00e5 indiana university of pennsylvania. chen och karim studerade datavetenskap tillsammans p\u00e5 university of illinois at urbana-champaign. dom\u00e4nen \"youtube.com\" aktiverades den 15 februari 2005 och sajten utvecklades de f\u00f6ljande m\u00e5naderna. skaparna anordnade en f\u00f6rhandsvisning i maj 2005 och sex och en halv m\u00e5nad senare lanserades youtube officiellt. youtubes slogan var fr\u00e5n 2005\u20132012 \"broadcast yourself\".\n\n\n=== den f\u00f6rsta videon ===\nden allra f\u00f6rsta videon som laddades upp p\u00e5 youtube var me at the zoo, den 23 april 2005 klockan 20:27. videon, som \u00e4r 19 sekunder l\u00e5ng, visar jawed karim under en vistelse p\u00e5 san diego zoo. videon laddades upp fr\u00e5n hans konto jawed och filmen \u00e4r inspelad av yakov lapitsky.\n\n\n=== f\u00f6retaget v\u00e4xer ===\nf\u00f6retagets enkla b\u00f6rjan i ett garage och dess \u00f6vertygelse att erbjuda gratis tj\u00e4nster utan finansiell hj\u00e4lp utifr\u00e5n, f\u00f6r\u00e4ndrades i november 2005 n\u00e4r riskkapitalbolaget sequoia capital investerade 3,5 miljoner dollar. i samband med detta tillsattes roelof botha, en partner i firman och f\u00f6re detta cfo f\u00f6r paypal, i youtubes styrelse. i april 2006 investerade sequoia ytterligare 8 miljoner dollar i f\u00f6retaget som hade v\u00e4xt explosionsartat p\u00e5 bara n\u00e5gra m\u00e5nader.\nden 9 oktober 2006 gjorde google en nyemission vid introduktion av nystartade google, inkluderande varum\u00e4rket youtube. nyemissionen utgjorde aktier i google till ett v\u00e4rde av 1,65 miljarder dollar.\nden 22 oktober 2008 inf\u00f6rdes en svensk lokal version av webbplatsen och efter det har \u00e4ven resten av de nordiska l\u00e4nderna f\u00e5tt egna versioner.\n\n\n=== dom\u00e4nkontrovers ===\nen vanlig felstavning av youtube \u00e4r den engelska homofonen \"utube\". dom\u00e4nnamnet utube.com \u00e4gs dock ej av youtube utan av f\u00f6retaget universal tube & rollform equipment, som till f\u00f6ljd av youtubes popularitet fick en m\u00e4ngd bes\u00f6kare till sin webbplats, s\u00e5 mycket att n\u00e4tverkskapaciteten tog slut och webbservern blev sv\u00e5r\u00e5tkomlig. universal tube st\u00e4mde youtube med anledning att dom\u00e4nnamnet var f\u00f6r lik deras. sedan juni 2008 har universal tube bytt dom\u00e4n till utubeonline.com, men \u00e4ger fortfarande utube.com, d\u00e4r de har lagt upp reklam..\n\n\n=== tillv\u00e4xt och uppm\u00e4rksamhet i media ===\nunder sin korta tid p\u00e5 webben har youtube vuxit snabbt och f\u00e5tt mycket uppm\u00e4rksamhet. mun-till-mun-metoden har varit den st\u00f6rsta anledningen till youtubes tillv\u00e4xt sedan dess start och gav webbplatsen sin f\u00f6rsta stora tillstr\u00f6mning n\u00e4r den tillhandah\u00f6ll det popul\u00e4ra klippet korta lazy sunday d\u00e4r chris parnell och andy samberg fr\u00e5n saturday night live medverkar. upphovsr\u00e4ttsinnehavarna nbc universal tog dock till \u00e5tg\u00e4rder och i februari 2006 bad nbc att dess kopieringsskyddade material skulle tas bort fr\u00e5n youtube, inklusive lazy sunday och videor fr\u00e5n olympiska vinterspelen 2006 . de f\u00f6ljande m\u00e5naderna satte youtube en maxgr\u00e4ns p\u00e5 10 minuter f\u00f6r videor p\u00e5 youtube f\u00f6r att st\u00e4rka sin policy mot kopieringsskyddat material. gr\u00e4nsen inkluderade inte deras regiss\u00f6rsprogram som speciellt tillhandah\u00e5ller originalmaterial av amat\u00f6rfilmare. uppladdare undkom dock gr\u00e4nsdragningen genom att klippa upp videor i ett eller flera mindre klipp, alla kortare \u00e4n den gr\u00e4ns p\u00e5 10 minuter som satts upp. den riktiga gr\u00e4nsen l\u00e5g dock p\u00e5 10:58.\n\n\n=== upphovsr\u00e4ttsskyddat material ===\ntrots att youtube f\u00f6rbjuder uppladdning av upphovsr\u00e4ttsskyddat material utan tillst\u00e5nd best\u00e5r en stor del av videomaterialet av scener ur tv-serier, filmer och musikvideor. detta fick de amerikanska tv-bolagen nbc och cbs att reagera, vilket tvingade youtube att ta bort en hel del material. b\u00e5da tv-bolagen \u00e4ndrade sig sedermera och nbc har initierat ett samarbete med youtube f\u00f6r att visa reklamklipp f\u00f6r olika tv-serier hos nbc. den 13 mars 2007 st\u00e4mde mediekoncernen viacom webbplatsen p\u00e5 1 miljard us-dollar i skadest\u00e5nd f\u00f6r \u00f6ver 100 000 videoklipp uppladdade av youtubes anv\u00e4ndare men i juni 2010 vann youtube och andra anm\u00e4lda f\u00f6retag st\u00e4mningen.\n\n\n=== youtube live ===\nyoutube live var ett event som h\u00f6lls den 22 november 2008 i san francisco, kalifornien och tokyo, japan.p\u00e5 detta event finns ett flertal youtube-k\u00e4ndisar s\u00e5som black eyed peas-rapparen will.i.am, tom dickson fr\u00e5n will it blend?, michael buckley, fred och s\u00e5ngerskan katy perry med m\u00e5nga fler.rania av jordanien var ocks\u00e5 \u00e4rad detta event med den absolut f\u00f6rsta youtube visionary award f\u00f6r sina f\u00f6rs\u00f6k att bek\u00e4mpa stereotypa och misstolkningar i samband med araber och muslimer. med \u00f6ver 3 miljoner tittare, skapade rania av jordanien en egen kanal p\u00e5 youtube i mars 2008 f\u00f6r att starta en internationell konversation som hon kallar \"unscripted, unedited and unfiltered\".\n\n\n== kreat\u00f6rer ==\n\n\n=== artister ===\ndet h\u00e4r \u00e4r en lista \u00f6ver de artister som upptr\u00e4dde p\u00e5 youtube live i ordningen de kom i:\n\ndaxflame, thewinekone och smosh framtr\u00e4dde ocks\u00e5 p\u00e5 detta event.\n\n\n=== stora kreat\u00f6rer ===\ndetta \u00e4r en lista \u00f6ver n\u00e5gra av de st\u00f6rsta kreat\u00f6rerna p\u00e5 youtube.\n\nt-series -  243 miljoner prenumeranter\ncocomelon - nursery rhymes - 159 miljoner prenumeranter\nset india - 157 miljoner prenumeranter\nmrbeast - 156 miljoner prenumeranter\npewdiepie - 111 miljoner prenumeranter\nkids diana show - 111 miljoner prenumeranter\nlike nastya - 105 miljoner prenumeranter\nwwe - 93,3 miljoner prenumeranter\nvlad and niki - 93,2 miljoner prenumeranter\nzee music company - 92,2 miljoner prenumeranter\n5-minute crafts - 78,8 miljoner prenumeranter(2023-02-15)\n\n\n=== aprilsk\u00e4mt ===\ndet f\u00f6rsta aprilsk\u00e4mtet p\u00e5 youtube inf\u00f6rdes den 1 april 2008, och efter det inf\u00f6rde youtube ett aprilsk\u00e4mt varje \u00e5r fram till och med 2016.\n\nden 1 april 2008 gjorde youtube s\u00e5 att alla videor p\u00e5 startsidan ledde till rick astleys musikvideo till l\u00e5ten \"never gonna give you up\" (ett s\u00e5 kallat rickrolling-sk\u00e4mt).\nden 1 april 2009 gjorde youtube s\u00e5 att hela webbplatsen v\u00e4ndes upp och ner n\u00e4r man klickade p\u00e5 ett videoklipp p\u00e5 startsidan, vilket youtube kommenterade med att detta var deras nya design p\u00e5 sajten. man kunde dock via en knapp bredvid varje klipp f\u00e5 sidan att bli i normall\u00e4ge igen.\nden 1 april 2010 lade youtube till ett nytt format som kallades f\u00f6r \"endast text-l\u00e4ge\" eller \"textp\", som spelade upp videor med ett slags ascii-grafik, enligt uppgift f\u00f6r att spara pengar.\nden 1 april 2011 lade youtube till en funktion som gjorde att de flesta upplagda videor fick en \u00e4ldre filmversion. filmversionen skulle f\u00f6rest\u00e4lla vara 100 \u00e5r gammal och ist\u00e4llet f\u00f6r ordinarie ljud h\u00f6rdes det pianomusik som inte slutade \u00e4ven om man pausade videon. var videon textad d\u00f6k \u00e4ven texten upp i ett utseende som skulle f\u00f6rest\u00e4llas vara 100 \u00e5r gammal. bredvid varje video fanns det dock en knapp d\u00e4r man kunde st\u00e4nga av 1911-l\u00e4get.\nden 1 april 2012 lade youtube upp reklam f\u00f6r sin dvd-tj\u00e4nst.\nden 1 april 2013 lade youtube \u00e5terigen upp reklam f\u00f6r sin dvd-tj\u00e4nst. samma dag informerade youtube via en video p\u00e5 sin kanal att de inte skulle till\u00e5ta fler videouppladdningar eftersom sidan ursprungligen skapades som t\u00e4vling f\u00f6r att hitta det b\u00e4sta filmklippet i v\u00e4rlden. youtube skulle d\u00e4refter st\u00e4ngas ner tills 2023 f\u00f6r att sedan presentera vinnaren. alla andra videoklipp skulle samtidigt raderas.\nden 1 april 2014 laddade youtube upp en video i vilken de f\u00f6rklarade att de l\u00e5g bakom alla virala videor n\u00e5gonsin.\nden 1 april 2015 lade youtube till en knapp som spelade en kort bit av \"sandstorm\" av darude.\nden 1 april 2016 lade youtube till en knapp som kunde g\u00f6ra att man kunde se videor fr\u00e5n \"snoop doggs perspektiv\". de menade att man kunde se videor i 360 grader.\n\n\n== fakta och statistik ==\n\n\n=== lokala versioner av youtube ===\nyoutube f\u00f6reslog att anv\u00e4ndare skulle skickas till de lokala versionerna av webbplatsen baserat p\u00e5 deras ip-adress. i vissa fall visas meddelandet \"den h\u00e4r videon \u00e4r inte tillg\u00e4ngligt i ditt land\" p\u00e5 grund av upphovsr\u00e4ttsliga begr\u00e4nsningar.\n\n\n=== popularitet ===\nyoutube rankades december 2009 som internets tredje mest popul\u00e4ra webbplats p\u00e5 alexa. \u00f6ver 1 miljard videoklipp visas varje dag p\u00e5 webbplatsen och google angav i maj 2010 att youtube fick \u00f6ver tv\u00e5 miljarder tr\u00e4ffar dagligen.enligt ett meddelande 16 juli 2006 s\u00e5gs det d\u00e5 \u00f6ver 100 miljoner klipp dagligen p\u00e5 youtube och 65 000 nya videouppladdningar gjordes varje dygn. sajten hade n\u00e4stan 20 miljoner bes\u00f6kare varje m\u00e5nad enligt nielsen/netratings , 44 % var kvinnor och 56 % m\u00e4n och 12\u201317-\u00e5ringarna var den st\u00f6rsta \u00e5ldersgruppen. enligt unders\u00f6kningar fr\u00e5n ellacoya networks tog youtube upp cirka 10% av all bandbredd p\u00e5 internet.bland de svenska internetanv\u00e4ndarna s\u00e5 \u00e4r youtube en popul\u00e4r tj\u00e4nst, i en j\u00e4mf\u00f6relse mellan youtube, netflix och tv-kanalernas playtj\u00e4nster hade youtube h\u00f6gst anv\u00e4ndning totalt sett \u00e5r 2019. unders\u00f6kningen svenskarna och internet visade 2022 att 79 procent av de svenska internetanv\u00e4ndarna hade anv\u00e4nt youtube under det senaste \u00e5ret och att 34 procent gjorde det varje dag, det var en liten minskning fr\u00e5n f\u00f6reg\u00e5ende \u00e5r. framf\u00f6rallt bland de \u00e4ldsta generationerna som deltog i unders\u00f6kningen tycktes youtubanv\u00e4ndandet minska. bland anv\u00e4ndare f\u00f6dda p\u00e5 2000-talet anv\u00e4nde 94 procent youtube varav 65 procent gjorde det dagligen.den vanligaste aktiviteten (72 %) bland de svenska youtubeanv\u00e4ndarna 2022 var att titta p\u00e5 film f\u00f6r n\u00f6jes skull f\u00f6ljt av att titta p\u00e5 instruktionsfilm (56%) och p\u00e5 tredje plats kom att lyssna p\u00e5 musik (49%) . enligt unders\u00f6kningen skapade endast tre procent av de svenska youtubeanv\u00e4ndarna egna filmer och la upp.\n\n\n=== v\u00e4rdering ===\n\u00e4ven om youtubes v\u00e4rdepotential p\u00e5 marknaden bara kan vara ren spekulation, uppskattade en artikel i new york post den 23 juli 2006 att v\u00e4rdet p\u00e5 youtube kan vara allt fr\u00e5n 600 miljoner dollar till en miljard dollar.\n\n\n== se \u00e4ven ==\nrevver\nlista \u00f6ver de mest sedda youtube-videorna\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r youtube.\nyoutube (svenska)"