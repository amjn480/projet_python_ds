"v\u00e1clav havel (wym. [\u02c8va:t\u0361slaf \u02c8\u0266av\u025bl]; ur. 5 pa\u017adziernika 1936 w pradze, zm. 18 grudnia 2011 w hr\u00e1de\u010dku (vl\u010dice)) \u2013 czeski pisarz i dramaturg, dzia\u0142acz antykomunistyczny. dziewi\u0105ty i ostatni prezydent czechos\u0142owacji (1989\u20131992) oraz pierwszy prezydent czech (1993\u20132003).\nw latach sze\u015b\u0107dziesi\u0105tych pracowa\u0142 w teatrze divadlo na z\u00e1bradl\u00ed (teatr na balustradzie), gdzie by\u0142 r\u00f3wnie\u017c znany z przedstawie\u0144 zahradn\u00ed slavnost (1963) i vyrozum\u011bn\u00ed (powiadomienie, 1965). w czasie praskiej wiosny zaanga\u017cowa\u0142 si\u0119 w debat\u0119 polityczn\u0105 i opowiedzia\u0142 si\u0119 za utworzeniem demokratycznego spo\u0142ecze\u0144stwa. po krwawym st\u0142umieniu reformator\u00f3w przez pa\u0144stwa cz\u0142onkowskie uk\u0142adu warszawskiego otrzyma\u0142 zakaz publikacji i sta\u0142 si\u0119 jednym z najbardziej znanych dysydent\u00f3w i krytyk\u00f3w systemu komunistycznego, opowiadaj\u0105c si\u0119 za utworzeniem demokratycznego spo\u0142ecze\u0144stwa. dzia\u0142a\u0142 w obronie wi\u0119\u017ani\u00f3w politycznych i sta\u0142 si\u0119 wsp\u00f3\u0142za\u0142o\u017cycielem oraz jednym z pierwszych prelegent\u00f3w inicjatywy obywatelskiej dla karty praw cz\u0142owieka karta 77. to potwierdzi\u0142o jego presti\u017c mi\u0119dzynarodowy, ale r\u00f3wnie\u017c spowodowa\u0142o represje, kt\u00f3rych skutkiem by\u0142o oko\u0142o pi\u0119ciu lat pozbawienia wolno\u015bci. obok innych sztuk jest autorem wp\u0142ywowego eseju moc bezmocn\u00fdch (si\u0142a bezsilnych, 1978).\npo wybuchu aksamitnej rewolucji w listopadzie 1989 v\u00e1clav havel sta\u0142 si\u0119 jednym z za\u0142o\u017cycieli antykomunistycznego forum obywatelskiego i jako kandydat ruchu w dniu 29 grudnia 1989 zosta\u0142 wybrany na prezydenta czechos\u0142owacji. wspiera\u0142 d\u0105\u017cenie kraju w kierunku demokracji parlamentarnej i do politycznych struktur cywilizacji zachodniej, ale nie uda\u0142o mu si\u0119 unikn\u0105\u0107 rozpadu pa\u0144stwa czechos\u0142owackiego w 1992. od 1993, przez dwie kadencje, pe\u0142ni\u0142 urz\u0105d prezydenta republiki czeskiej, doprowadzaj\u0105c kraj do nato oraz przygotowuj\u0105c go do wst\u0105pienia do unii europejskiej.\njako pisarz v\u00e1clav havel jest znany na ca\u0142ym \u015bwiecie ze swoich dramat\u00f3w pisanych w duchu teatru absurdu. w swoich sztukach zajmowa\u0142 si\u0119 mi\u0119dzy innymi tematyk\u0105 w\u0142adzy, biurokracji i j\u0119zyka. w esejach i listach z wi\u0119zienia, opr\u00f3cz analizy polityki, porusza\u0142 zagadnienia filozoficzne: wolno\u015bci, w\u0142adzy, moralno\u015bci i transcendencji. v\u00e1clav havel po\u015bwi\u0119ca\u0142 si\u0119 tak\u017ce poezji eksperymentalnej \u2013 tego typu wiersze (w tym kaligramy), pisane w latach sze\u015b\u0107dziesi\u0105tych, zawiera zbiorek antik\u00f3dy.\n\n\n== \u017cyciorys ==\n\n\n=== m\u0142odo\u015b\u0107 ===\nv\u00e1clav havel urodzi\u0142 si\u0119 w pradze w znanej praskiej rodzinie przedsi\u0119biorc\u00f3w i intelektualist\u00f3w: v\u00e1clava m. havla (1897\u20131979) i jego \u017cony bo\u017eeny, z domu vavre\u010dkovej (1913\u20131970); jego bratem by\u0142 naukowiec ivan m. havel. po uko\u0144czeniu szko\u0142y podstawowej komunistyczny re\u017cim ze wzgl\u0119du na pochodzenie uniemo\u017cliwi\u0142 m\u0142odemu havlowi podj\u0119cie dalszej nauki w szkole, kt\u00f3r\u0105 wybra\u0142. w 1951 rozpocz\u0105\u0142 nauk\u0119 w liceum wieczorowym, pracuj\u0105c jednocze\u015bnie jako laborant chemiczny. w 1954 zda\u0142 matur\u0119 w gimnazjum w pradze. jako literat zadebiutowa\u0142 w 1955 w czasopi\u015bmie \u201ekv\u011bten\u201d. pisywa\u0142 w nim a\u017c do 1969, kiedy komunistyczne w\u0142adze zakaza\u0142y mu publikowania tekst\u00f3w na terenie czechos\u0142owacji. do tego roku swoje teksty umieszcza\u0142 te\u017c mi\u0119dzy innymi w czasopismach \u201edivadeln\u00ed noviny\u201d, \u201edivadlo\u201d, \u201ehost do domu\u201d, \u201eliter\u00e1rn\u00ed noviny\u201d, \u201ese\u0161ity pro mladou literaturu\u201d, \u201etv\u00e1\u0159\u201d i \u201ez\u00edt\u0159ek\u201d.\nw 1955 z powod\u00f3w ideologicznych nie dosta\u0142 si\u0119 na studia humanistyczne. dlatego w latach 1955\u20131957 studiowa\u0142 na wydziale ekonomii czeskiego uniwersytetu technicznego w pradze. stara\u0142 si\u0119 przenie\u015b\u0107 na wydzia\u0142 filmowy i telewizyjny akademii sztuk scenicznych, ale podanie zosta\u0142o odrzucone. jednocze\u015bnie nie przyj\u0119to go z powrotem na uniwersytet techniczny.\npo odbyciu s\u0142u\u017cby wojskowej (1957\u20131959) v\u00e1clav havel pracowa\u0142 jako technik sceniczny w teatrze abc, a od 1960 w teatrze na z\u00e1bradl\u00ed (na balustradzie). w 1959 napisa\u0142 sw\u00f3j pierwszy dramat \u2013 jednoakt\u00f3wk\u0119 pod tytu\u0142em rodinn\u00fd ve\u010der (rodzinny wiecz\u00f3r). 3 grudnia 1963 teatr na z\u00e1bradl\u00ed wystawi\u0142 jego drug\u0105 sztuk\u0119, zahradn\u00ed slavnost (garden-party). w latach 60. pracowa\u0142 jednocze\u015bnie jako asystent re\u017cysera alfr\u00e9da radoka w praskim teatrze miejskim. zaocznie studiowa\u0142 na wydziale teatralnym akademii sztuk scenicznych, kt\u00f3ry uko\u0144czy\u0142 w 1966. w\u00f3wczas zosta\u0142 dramaturgiem teatru na z\u00e1bradl\u00ed.\n9 lipca 1964 o\u017ceni\u0142 si\u0119 z olg\u0105 \u0161pl\u00edchalov\u0105. w 1965 zosta\u0142 cz\u0142onkiem kolegium redakcyjnego miesi\u0119cznika literackiego \u201etv\u00e1\u0159\u201d, a w teatrze na z\u00e1bradl\u00ed wystawi\u0142 sztuk\u0119 vyrozum\u011bn\u00ed (powiadomienie). w 1966 wyda\u0142 drukiem swoj\u0105 pierwsz\u0105 ksi\u0105\u017ck\u0119 protokoly, kt\u00f3ra opr\u00f3cz dramat\u00f3w garden-party i powiadomienie zawiera\u0142a zbiorek typogram\u00f3w i dwa eseje.\n\n\n=== praska wiosna ===\n\nw czasie praskiej wiosny v\u00e1clav havel sta\u0142 si\u0119 jedn\u0105 z najbardziej znanych postaci liberalnego i niekomunistycznego skrzyd\u0142a ruchu reformatorskiego. zwr\u00f3ci\u0142 uwag\u0119 na siebie ju\u017c w przeddzie\u0144 praskiej wiosny, kiedy w czerwcu 1967 roku na iv kongresie pisarzy czechos\u0142owacji skrytykowa\u0142 \u00f3wczesn\u0105 cenzur\u0119, po czym na polecenie komitetu centralnego komunistycznej partii czechos\u0142owacji (\u00fav ks\u010d) zosta\u0142 usuni\u0119ty z list kandydat\u00f3w do w\u0142adz zwi\u0105zku pisarzy czechos\u0142owackich wraz z ivanem kl\u00edm\u0105, pavlem kohoutem i ludv\u00edkiem vacul\u00edkiem.\nw marcu 1968 roku v\u00e1clav havel podpisa\u0142 list otwarty stu pi\u0119\u0107dziesi\u0119ciu pisarzy i pracownik\u00f3w kultury, skierowany do komitetu centralnego kpcz. w kwietniu tego samego roku zosta\u0142 przewodnicz\u0105cym ko\u0142a pisarzy niezale\u017cnych, a w czasopi\u015bmie liter\u00e1rn\u00ed listy opublikowa\u0142 tekst, w kt\u00f3rym domaga\u0142 si\u0119 zako\u0144czenia monopolu w\u0142adzy partii komunistycznej i wprowadzenia pluralizmu politycznego. w tym samym miesi\u0105cu w teatrze na z\u00e1bradl\u00ed zosta\u0142a wystawiona jego sztuka zt\u00ed\u017een\u00e1 mo\u017enost soust\u0159ed\u011bn\u00ed (puzuk, czyli uporczywa niemo\u017cno\u015b\u0107 koncentracji).\njesieni\u0105 1968 havel zosta\u0142 cz\u0142onkiem komitetu centralnego zwi\u0105zku pisarzy czechos\u0142owacji, gdzie pozosta\u0142 a\u017c do rozpadu zwi\u0105zku w 1970. zwi\u0105zek, kt\u00f3remu przewodniczy\u0142 jaroslav seifert, jeszcze w czerwcu 1969 na swoim zje\u017adzie protestowa\u0142 przeciw polityce okupacji i cenzurze, jednak wkr\u00f3tce protest ten zosta\u0142 st\u0142umiony, a czo\u0142owi przedstawiciele zwi\u0105zku stracili mo\u017cliwo\u015b\u0107 publikowania. w lutym 1969 v\u00e1clav havel wszed\u0142 w polemik\u0119 prasow\u0105 na \u0142amach czasopisma \u201etv\u00e1\u0159\u201d z artyku\u0142em milana kundery \u010desk\u00fd \u00fad\u011bl (czeskie przeznaczenie) z grudnia zesz\u0142ego roku. sprzeciwiaj\u0105c si\u0119 kunderze, powo\u0142uj\u0105cemu si\u0119 na minione bohaterstwo narodowe, przedstawi\u0142 program aktywnego, nastawionego na przysz\u0142o\u015b\u0107, ci\u0105g\u0142ego boju o trwa\u0142e ludzkie i kulturowe warto\u015bci.\n\n\n=== dysydent ===\npo st\u0142umieniu praskiej wiosny v\u00e1clav havel musia\u0142 opu\u015bci\u0107 teatr, a jego sztuki przesta\u0142y by\u0107 w czechos\u0142owacji wystawiane. by\u0142 ju\u017c w\u00f3wczas znanym autorem, tak\u017ce za granic\u0105 \u2013 w 1968 otrzyma\u0142 austriack\u0105 nagrod\u0119 pa\u0144stwow\u0105 w dziedzinie literatury europejskiej, a w nowym jorku dwukrotnie obie award \u2013 za przedstawienia powiadomienie (1969) i puzuk, czyli uporczywa niemo\u017cno\u015b\u0107 koncentracji (1970). w nast\u0119pnych dwudziestu latach tzw. normalizacji zapewni\u0142o mu to pewn\u0105 finansow\u0105 niezale\u017cno\u015b\u0107, a tak\u017ce wsparcie \u015bwiatowej opinii publicznej, gdy by\u0142 wi\u0119ziony przez re\u017cim komunistyczny.\nw pierwsz\u0105 rocznic\u0119 wkroczenia wojsk uk\u0142adu warszawskiego do czechos\u0142owacji \u2013 21 sierpnia 1969 \u2013 havel wys\u0142a\u0142 petycj\u0119 pod tytu\u0142em dziesi\u0119\u0107 punkt\u00f3w, ostro sprzeciwiaj\u0105c\u0105 si\u0119 okupacji oraz jej politycznym i kulturalnym nast\u0119pstwom. wraz z pozosta\u0142ymi sygnatariuszami listu by\u0142 przes\u0142uchiwany przez policj\u0119 i oskar\u017cony o \u201eobalanie republiki\u201d (\u00a7 98 kodeksu karnego csrs). jeszcze pod koniec 1969 uda\u0142o si\u0119 jednak wyda\u0107 opracowany przez havla zbi\u00f3r prac osiemnastu autor\u00f3w podoby 2.\nw 1972 v\u00e1clav havel podpisa\u0142 nast\u0119pn\u0105 petycj\u0119 przygotowan\u0105 przez pisarzy, domagaj\u0105c\u0105 si\u0119 uwolnienia wi\u0119\u017ani\u00f3w politycznych. w 1974 przez dziewi\u0119\u0107 miesi\u0119cy pracowa\u0142 jako robotnik w browarze trutnov. w nast\u0119pnym roku utworzy\u0142 podziemne wydawnictwo, w kt\u00f3rym publikowa\u0142 literatur\u0119 niezale\u017cn\u0105 \u2013 \u201eedice expedice\u201d \u2013 i og\u0142osi\u0142 list otwarty do prezydenta gust\u00e1va hus\u00e1ka, w kt\u00f3rym skrytykowa\u0142 stan \u201enormalizacji\u201d spo\u0142ecze\u0144stwa, opanowanego przez strach, pozbawionego wolno\u015bci i autorefleksji. w listopadzie 1975 odby\u0142a si\u0119 premiera jego opery \u017cebraczej, kt\u00f3r\u0105 bez podawania nazwiska autora wystawi\u0142 teatr amatorski andreja kroba.\n\nw 1976 re\u017cim komunistyczny zacz\u0105\u0142 prze\u015bladowa\u0107 niezale\u017cnych muzyk\u00f3w rockowych. kiedy czterech nonkonformistycznych artyst\u00f3w z grupy the plastic people of the universe zosta\u0142o aresztowanych, v\u00e1clav havel i ji\u0159\u00ed n\u011bmec wraz z kilkoma innymi dzia\u0142aczami stan\u0119li w ich obronie. poparcie \u015bwiatowej opinii publicznej oraz krajowych dysydent\u00f3w doprowadzi\u0142o do zawi\u0105zania inicjatywy karta 77, maj\u0105cej na celu obron\u0119 podstawowych praw cz\u0142owieka. pierwszy komunikat karty og\u0142oszono 1 stycznia 1977, jej rzecznikami zostali v\u00e1clav havel, jan pato\u010dka i ji\u0159\u00ed h\u00e1jek. w konsekwencji okres od stycznia do maja 1977 havel sp\u0119dzi\u0142 w aresztach \u015bledczych, a w pa\u017adzierniku zosta\u0142 skazany warunkowo za dzia\u0142anie za granic\u0105 na szkod\u0119 interes\u00f3w pa\u0144stwa na 14 miesi\u0119cy wi\u0119zienia. od stycznia do marca 1978 przebywa\u0142 w areszcie.\nw kwietniu 1978 v\u00e1clav havel zosta\u0142 wsp\u00f3\u0142za\u0142o\u017cycielem komitetu obrony niesprawiedliwie prze\u015bladowanych (vons), kt\u00f3ry monitorowa\u0142 przypadki represji wi\u0119\u017ani\u00f3w politycznych i opowiada\u0142 si\u0119 za ich uwolnieniem. w tym samym roku opublikowa\u0142 esej moc bezmocn\u00fdch (si\u0142a bezsilnych) \u2013 analiz\u0119 funkcjonowania re\u017cimu komunistycznego wraz z programem pokojowego oporu. w maju 1979 havel zosta\u0142 wraz z innymi cz\u0142onkami vons aresztowany i sp\u0119dzi\u0142 kolejne pi\u0119\u0107 miesi\u0119cy w areszcie. stamt\u0105d zacz\u0105\u0142 pisa\u0107 listy do swojej \u017cony, kt\u00f3re sta\u0142y si\u0119 podstaw\u0105 ksi\u0105\u017cki dopisy olze (listy do olgi), wydanej w 1983. w pa\u017adzierniku 1979 wraz z grup\u0105 dysydent\u00f3w zosta\u0142 skazany warunkowo na cztery i p\u00f3\u0142 wi\u0119zienia za rzekome podburzanie. w wi\u0119zieniu przebywa\u0142 do lutego 1983, kiedy zawieszono odbywanie kary z powod\u00f3w zdrowotnych, nast\u0119pnie zosta\u0142 umieszczony w areszcie domowym. na skutek oko\u0142o pi\u0119ciu lat pobytu w wi\u0119zieniach komunistycznych stan jego zdrowia trwale si\u0119 pogorszy\u0142, ale na fali solidarno\u015bci wzr\u00f3s\u0142 jego presti\u017c w kraju i za granic\u0105.\nw dobie \u201enormalizacji\u201d v\u00e1clav havel nadal pisa\u0142 sztuki, ale wi\u0119kszo\u015b\u0107 mog\u0142a by\u0107 wystawiana tylko w krajach zachodnich. w\u015br\u00f3d jego dzie\u0142 scenicznych by\u0142y m.in. horsk\u00fd hotel (g\u00f3rski hotel, 1976), largo desolato (1984) i pokou\u0161en\u00ed (kuszenie, 1985). nadal aktywnie wspiera\u0142 wydawnictwa podziemne; w 1987 bra\u0142 udzia\u0142 w narodzinach podziemnych \u201elidov\u00fdch novin\u201d, staj\u0105c si\u0119 ich publicyst\u0105 i cz\u0142onkiem kolegium redakcyjnego.\nw 1988 havel zosta\u0142 cz\u0142onkiem komitetu helsi\u0144skiego w czechos\u0142owacji, kt\u00f3ry pilnowa\u0142 przestrzegania praw cz\u0142owieka, a w grudniu tego roku wzi\u0105\u0142 udzia\u0142 w pierwszej legalnej manifestacji opozycji, zorganizowanej z okazji mi\u0119dzynarodowego dnia praw cz\u0142owieka na praskim placu \u0161kroupa (\u0161kroupovo n\u00e1m\u011bst\u00ed). 16 stycznia 1989 aresztowano go za udzia\u0142 w demonstracji rozpoczynaj\u0105cej tzw. tydzie\u0144 palacha (serii wyst\u0105pie\u0144 w rocznic\u0119 samospalenia jana palacha, kt\u00f3ry 16 stycznia 1969 zaprotestowa\u0142 przeciw inwazji wojsk uk\u0142adu warszawskiego na czechos\u0142owacj\u0119), a w lutym skazano go na dziewi\u0119\u0107 miesi\u0119cy wi\u0119zienia. po odwo\u0142aniu kar\u0119 zmniejszono do o\u015bmiu miesi\u0119cy, ale warunkowo zwolniono havla ju\u017c w maju. w czerwcu 1989 by\u0142 jednym z autor\u00f3w petycji n\u011bkolik v\u011bt (kilka s\u0142\u00f3w). we wrze\u015bniu apelowa\u0142 z ramienia karty 77 o uwolnienie alexandra vondry. ponownie aresztowano go w pa\u017adzierniku, ale wkr\u00f3tce wypuszczono.\n\n\n=== aksamitna rewolucja ===\n17 listopada 1989 demonstracje studenckie zapocz\u0105tkowa\u0142y wydarzenia, kt\u00f3re przesz\u0142y do historii pod nazw\u0105 aksamitnej rewolucji, kt\u00f3ra zako\u0144czy\u0142a rz\u0105dy trwaj\u0105cego cztery dekady re\u017cimu komunistycznego. 19 listopada v\u00e1clav havel powo\u0142a\u0142 do \u017cycia forum obywatelskie (of), kt\u00f3re skupia\u0142o cztery g\u0142\u00f3wne si\u0142y antykomunistyczne. 21 listopada z balkonu wydawnictwa melantrich przem\u00f3wi\u0142 do demonstrant\u00f3w zgromadzonych na placu wac\u0142awa. po tygodniowych demonstracjach komunistyczne w\u0142adze ugi\u0119\u0142y si\u0119 pod presj\u0105 i pozwoli\u0142y na wyst\u0105pienie havla w czeskiej telewizji.\ngdy upad\u0142 rz\u0105d ladislava adamca, a prezydent gust\u00e1v hus\u00e1k z\u0142o\u017cy\u0142 urz\u0105d, trzeba by\u0142o wybra\u0107 nowego prezydenta. wed\u0142ug havla w gr\u0119 wchodzi\u0142a kandydatura alexandra dub\u010deka. 8 grudnia forum obywatelskie definitywnie jednak postawi\u0142o na kandydatur\u0119 havla, a dub\u010dekowi przypad\u0142a kandydatura na stanowisko przewodnicz\u0105cego zgromadzenia federalnego. za havlem g\u0142osowa\u0142o 37 cz\u0142onk\u00f3w rozszerzonego sztabu kryzysowego, sze\u015bciu si\u0119 wstrzyma\u0142o. dwa dni p\u00f3\u017aniej kandydatura havla zosta\u0142a przedstawiona opinii publicznej, a forum rozpocz\u0119\u0142o intensywn\u0105 kampani\u0119 pod has\u0142em \u201ehavel na hradczany\u201d. \u0142\u0105cz\u0105c nacisk ulicy z negocjacjami, w kt\u00f3rych szczeg\u00f3ln\u0105 rol\u0119 odgrywa\u0142 mari\u00e1n \u010dalfa, uda\u0142o si\u0119 do swego dawnego nieprzyjaciela przekona\u0107 r\u00f3wnie\u017c komunist\u00f3w, wobec czego 29 grudnia 1989 w sali w\u0142adys\u0142awowskiej zamku na hradczanach havel zosta\u0142 jednog\u0142o\u015bnie wybrany g\u0142ow\u0105 pa\u0144stwa czechos\u0142owackiego. w ten spos\u00f3b po 41 latach na hradczanach zasiad\u0142 niekomunistyczny prezydent. to symboliczne zwyci\u0119stwo opozycji zako\u0144czy\u0142o te\u017c czas wielkich demonstracji, odwo\u0142ano strajki i gotowo\u015b\u0107 strajkow\u0105, a spo\u0142ecze\u0144stwo zacz\u0119\u0142o wraca\u0107 do normalnego \u017cycia.\n\n\n=== prezydent czechos\u0142owacji ===\n\nw pierwszej kadencji, kt\u00f3ra trwa\u0142a sze\u015b\u0107 miesi\u0119cy, a\u017c do pierwszych wolnych wybor\u00f3w, v\u00e1clav havel by\u0142 u szczytu swej pot\u0119gi. komunistyczna partia czechos\u0142owacji by\u0142a w g\u0142\u0119bokiej defensywie, a nowa, demokratyczna scena polityczna jeszcze si\u0119 nie okre\u015bli\u0142a. niekt\u00f3re decyzje havla z tego okresu s\u0105 do dzi\u015b kontrowersyjne, na przyk\u0142ad amnestia nadzwyczajna, po kt\u00f3rej nast\u0105pi\u0142 bunt w wi\u0119zieniu leopoldov na s\u0142owacji. v\u00e1clav havel nigdy nie popiera\u0142 pomys\u0142u radykalnego rozprawienia si\u0119 z dzia\u0142aczami komunistycznego aparatu. osi\u0105gn\u0105\u0142 jednak sw\u00f3j najwa\u017cniejszy cel \u2013 przygotowanie wolnych wybor\u00f3w i budow\u0119 podstawy spo\u0142ecze\u0144stwa demokratycznego. wieloma wypowiedziami i aktami symbolicznymi dodawa\u0142 obywatelom pewno\u015bci siebie, a jednocze\u015bnie nie ukrywa\u0142, \u017ce sytuacja jest trudna. oznak\u0105 tego sta\u0142o si\u0119 jego pierwsze noworoczne or\u0119dzie z 1 stycznia 1990.\n\npo raz drugi havel zosta\u0142 wybrany prezydentem 5 lipca 1990, ju\u017c przez zgromadzenie federalne wy\u0142onione w wolnych wyborach. przewa\u017cali w nim pos\u0142owie forum demokratycznego i s\u0142owackiego ruchu spo\u0142ecze\u0144stwo przeciwko przemocy (vpn, verejnost proti n\u00e1siliu). na scenie politycznej pojawi\u0142y si\u0119 nowe, silne osobisto\u015bci, konkuruj\u0105ce z havlem i jego zwolennikami. byli to przede wszystkim v\u00e1clav klaus w czechach i vladim\u00edr me\u010diar na s\u0142owacji. przyczynili si\u0119 oni do formowania nowego systemu partyjnego i zyskali masowe poparcie. tzw. wojna o my\u015blnik dobitnie ukaza\u0142a szybko rosn\u0105ce napi\u0119cie mi\u0119dzy obiema republikami. by\u0142o ono jeszcze wzmacniane przez odmienn\u0105 orientacj\u0119 polityczn\u0105 pos\u0142\u00f3w czeskich i s\u0142owackich, jak te\u017c sztywno\u015b\u0107 ram federacji, kt\u00f3ra po odsuni\u0119ciu komunist\u00f3w od w\u0142adzy nie da\u0142a rady si\u0119 dostosowa\u0107 i sprawnie dzia\u0142a\u0107. v\u00e1clav havel jednoznacznie popar\u0142 zachowanie statusu pa\u0144stwa w formie federacji. parlament wybrany w 1990 by\u0142 pomy\u015blany jako tymczasowy; w wyborach w r. 1992 w czechach zwyci\u0119\u017cy\u0142a prawicowa obywatelska partia demokratyczna v. klausa (ob\u010dansk\u00e1 demokratick\u00e1 strana, ods), za\u015b na s\u0142owacji \u2013 nacjonalistyczna partia ludowa \u2013 ruch na rzecz demokratycznej s\u0142owacji v. me\u010diara (\u013eudov\u00e1 strana \u2013 hnutie za demokratick\u00e9 slovensko, \u013es-hzds). przepad\u0142y zatem takie partie bliskie havlowi, jak ruch obywatelski (ob\u010dansk\u00e9 hnut\u00ed). 3 lipca 1992 parlamentowi federalnemu nie uda\u0142o si\u0119 wybra\u0107 prezydenta z powodu absencji s\u0142owackich pos\u0142\u00f3w. 20 lipca parlament w bratys\u0142awie og\u0142osi\u0142 niepodleg\u0142o\u015b\u0107 s\u0142owacji, a w pi\u0119\u0107 dni p\u00f3\u017aniej jego decyzj\u0119 popar\u0142 parlament federalny. w ramach protestu 20 lipca 1992 o 18:00 na zamku w l\u00e1nach havel z\u0142o\u017cy\u0142 sw\u00f3j urz\u0105d (na trzy miesi\u0105ce przed wyga\u015bni\u0119ciem mandatu).\njednak mimo tej wewn\u0119trznej pora\u017cki uda\u0142o si\u0119 havlowi wprowadzi\u0107 czechos\u0142owacj\u0119 do polityki mi\u0119dzynarodowej i prozachodniej. szczeg\u00f3lne zwi\u0105zki z zachodem widoczne s\u0105 tak\u017ce przez pryzmat go\u015bci, jacy sk\u0142adali wizyty w tym kraju: ju\u017c w r. 1990 przyjecha\u0142 papie\u017c jan pawe\u0142 ii i prezydent usa george bush. jeszcze bardziej znacz\u0105ce by\u0142o wydostanie si\u0119 ze strefy wp\u0142yw\u00f3w zsrr, symbolizowane wycofaniem si\u0119 radzieckich wojsk i zanikiem politycznych struktur bloku wschodniego. pa\u0144stwo pod prezydentur\u0105 havla rozpocz\u0119\u0142o starania o cz\u0142onkostwo w organizacjach zachodnich i bra\u0142o udzia\u0142 w tworzeniu nowych struktur regionalnych, pocz\u0105wszy od grupy wyszehradzkiej.\n\n\n=== prezydent czech ===\npo rozpadzie czechos\u0142owacji i powstaniu czech v\u00e1clav havel zosta\u0142 pierwszym prezydentem nowego kraju i pozosta\u0142 na tym stanowisku przez dwie kadencje, czyli przez maksymalny okres przewidziany przez konstytucj\u0119. pierwsz\u0105 kadencj\u0119 rozpocz\u0105\u0142 26 stycznia 1993, a drug\u0105 20 stycznia 1998. swoj\u0105 funkcj\u0119 sprawowa\u0142 do 2 stycznia 2003. jego nast\u0119pc\u0105 zosta\u0142 v\u00e1clav klaus.\nza jego prezydentury czechy zosta\u0142y w 1999 r. cz\u0142onkiem nato oraz zako\u0144czy\u0142y proces akcesji do unii europejskiej, kt\u00f3rej cz\u0142onkiem zosta\u0142y 1 maja 2004. w ten spos\u00f3b spe\u0142ni\u0142o si\u0119 has\u0142o aksamitnej rewolucji \u201epowr\u00f3t do europy\u201d: czechy zintegrowa\u0142y si\u0119 z najwa\u017cniejszymi zachodnimi strukturami politycznymi. dzi\u0119ki swojemu presti\u017cowi v\u00e1clav havel m\u00f3g\u0142 oddzia\u0142ywa\u0107 na zachodni\u0105 opini\u0119 publiczn\u0105 i elity polityczne na korzy\u015b\u0107 czech i innych kraj\u00f3w europy \u015brodkowej. szczeg\u00f3ln\u0105 uwag\u0119 po\u015bwi\u0119cono stosunkom czesko-niemieckim, kt\u00f3re pogorszy\u0142y si\u0119 po ii wojnie \u015bwiatowej. deklaracja czesko-niemiecka z 1997, w kt\u00f3rej obie strony wzajemnie przeprosi\u0142y si\u0119 za wyrz\u0105dzone krzywdy i zadeklarowa\u0142y wierno\u015b\u0107 warto\u015bciom demokratycznym, by\u0142a punktem zwrotnym polityki zagranicznej. jako sprzymierzeniec usa v\u00e1clav havel popiera\u0142 polityk\u0119 waszyngtonu i nato, a w tym bombardowania jugos\u0142awii w 1999 i inwazj\u0119 na afganistan w 2001.\nw polityce wewn\u0119trznej v\u00e1clav havel opiera\u0142 si\u0119 na mniejszych partiach centrowych, co mia\u0142o cz\u0119sto odbicie w napi\u0119ciach mi\u0119dzy nim a prawic\u0105 (ods, spr-rsc). w czasie wewn\u0119trznego kryzysu politycznego w 1997, kt\u00f3rego skutkiem by\u0142 podzia\u0142 w ods, havel wspar\u0142 skrzyd\u0142o anyklausowskie, z kt\u00f3rego powsta\u0142a unia wolno\u015bci \u2013 unia demokratyczna. rz\u0105d josefa to\u0161ovsk\u00e9ho powsta\u0142 bez udzia\u0142u v\u00e1clava klausa. rozbie\u017cno\u015bci mi\u0119dzy prezydentem a przewodnicz\u0105cym ods by\u0142y widoczne a\u017c do ko\u0144ca kadencji havla.\nopinia publiczna w po\u0142owie lat 90. \u017cywo interesowa\u0142a si\u0119 te\u017c \u017cyciem prywatnym havla: \u015bmierci\u0105 \u017cony olgi 27 stycznia 1996; chorobami, kt\u00f3re nieraz zagra\u017ca\u0142y \u017cyciu prezydenta; nowe ma\u0142\u017ce\u0144stwo \u2013 z aktork\u0105 dagmar ve\u0161krnov\u0105 4 stycznia 1997; spory ze szwagierk\u0105 o tym samym imieniu, co \u017cona \u2013 dagmar havlov\u0105 (\u017cona brata prezydenta \u2013 ivana) o pa\u0142ac lucerna w pradze i barrandovsk\u00e9 terasy. te ostatnie to odrestaurowany kompleks budynk\u00f3w wed\u0142ug projektu ojca v. havla, stanowi\u0105cy rodzinne dziedzictwo, kt\u00f3rego cz\u0119\u015b\u0107 v\u00e1clav havel sprzeda\u0142 sp\u00f3\u0142ce chemapol group, upad\u0142ej w podejrzanych okoliczno\u015bciach.\no prezydenckiej epoce w \u017cyciu v\u00e1clava havla powsta\u0142 dokumentalny film pavla kouteckeho ob\u010dan havel, do kt\u00f3rego zdj\u0119cia kr\u0119cono w latach 1992\u20132003.\nv\u00e1clav havel przy wsparciu obu swych \u017con po\u015bwi\u0119ca\u0142 si\u0119 dzia\u0142alno\u015bci charytatywnej. fundacja vize 97 (wizja 97), na dzia\u0142alno\u015b\u0107 kt\u00f3rej wyda\u0142 50 milion\u00f3w koron, zajmuje si\u0119 g\u0142\u00f3wnie sprawami socjalnymi, zdrowotnymi, edukacji i kultury. od 1999 fundacja przyznaje swoj\u0105 nagrod\u0119. wyr\u00f3\u017cniani s\u0105 ni\u0105 ludzie, kt\u00f3rzy swoimi dokonaniami przekraczaj\u0105 ramy naukowego poznania, przyczyniaj\u0105 si\u0119 do rozumienia nauki jako integralnej cz\u0119\u015bci dzisiejszej kultury, oraz w nieszablonowy spos\u00f3b zajmuj\u0105 si\u0119 podstawowymi pytaniami o ludzk\u0105 egzystencj\u0119, poznanie, byt. nagroda przyznawana jest co roku 5 pa\u017adziernika, w dniu urodzin v\u00e1clava havla. w\u015br\u00f3d jej laureat\u00f3w jest r\u00f3wnie\u017c polak \u2013 zygmunt bauman.\nz kolei fundacja forum 2000 od 1997 organizuje w pradze co roku spotkania znanych osobisto\u015bci z ca\u0142ego \u015bwiata.\nw 1999 gazeta wyborcza wyr\u00f3\u017cni\u0142a v\u00e1clava havla tytu\u0142em cz\u0142owieka roku. laudacj\u0119 na cze\u015b\u0107 laureata wyg\u0142osi\u0142 bronis\u0142aw geremek.\n\n\n=== po prezydenturze ===\npo z\u0142o\u017ceniu urz\u0119du v\u00e1clav havel a\u017c do \u015bmierci stale udziela\u0142 si\u0119 w polityce, popiera\u0142 parti\u0119 zielonych. po d\u0142ugiej przerwie zn\u00f3w napisa\u0142 dramat: odch\u00e1zen\u00ed (odej\u015bcia) (premiera 2008), inspirowany w\u0142asnymi do\u015bwiadczeniami z polityki. wzorem prezydent\u00f3w ameryka\u0144skich za\u0142o\u017cy\u0142 bibliotek\u0119 havla, kt\u00f3ra z my\u015bl\u0105 o opinii publicznej i badaczach gromadzi materia\u0142y zwi\u0105zane z tw\u00f3rczo\u015bci\u0105 i dzia\u0142alno\u015bci\u0105 polityczn\u0105 havla.\n\n\n=== ocena ===\nv\u00e1clav havel zosta\u0142 uhonorowany wyr\u00f3\u017cnieniami w wielu krajach na \u015bwiecie, licznymi nagrodami za tw\u00f3rczo\u015b\u0107 artystyczn\u0105 i postaw\u0119 obywatelsk\u0105 oraz wieloma doktoratami honoris causa. w 2003 r. na specjalnym posiedzeniu senatu i izby deputowanych zosta\u0142 odznaczony orderem t. g. masaryka i orderem bia\u0142ego lwa i klasy; senat na swoim posiedzeniu uchwali\u0142 te\u017c ustaw\u0119, brzmi\u0105c\u0105: v\u00e1clav havel zas\u0142u\u017cy\u0142 si\u0119 dla pa\u0144stwa \u2013 wzorem tzw. lex masaryk z 1930 r., czyli podobnie brzmi\u0105cej ustawy o zas\u0142ugach t. masaryka dla kraju. w czerwcu 2009 zosta\u0142 wyr\u00f3\u017cniony nagrod\u0105 jana nowaka-jeziora\u0144skiego.\n\n\n=== kontrowersje ===\nw czasie wizyty w austrii w 1993 havel wypowiadaj\u0105c si\u0119 o \u201esudeckich austriakach\u201d stwierdzi\u0142: \u201euwa\u017cam ich powojenn\u0105 deportacj\u0119 za niesprawiedliw\u0105\u201d. zdanie to wywo\u0142a\u0142o burz\u0119 medialn\u0105 w czechach oraz zarzuty przekroczenia uprawnie\u0144 prezydenta. po powrocie do kraju havel sprecyzowa\u0142 swoje stanowisko stwierdzaj\u0105c, \u017ce \u201eoparte na zasadzie winy zbiorowej przymusowe wysiedlenie milion\u00f3w ludzi jest czynem b\u0142\u0119dnym, niew\u0142a\u015bciwym z moralnego punktu widzenia\u201d. niemniej jednak dwa lata p\u00f3\u017aniej, w czasie wyk\u0142adu na rudolfinum, wypowiedzia\u0142 si\u0119 ju\u017c ostro\u017cniej: \u201enie mo\u017cna si\u0119 sprzecza\u0107, kto wypu\u015bci\u0142 z butelki d\u017cina nacjonalistycznej nienawi\u015bci\u201d.\n3 wrze\u015bnia 2007 havel z\u0142o\u017cy\u0142 wizyt\u0119 w krakowie, jej celem by\u0142a promocja ksi\u0105\u017cki o charakterze wspomnieniowym tylko kr\u00f3tko, prosz\u0119 (prosim stru\u010dn\u011b). podczas konferencji prasowej na wawelu odni\u00f3s\u0142 si\u0119 do \u00f3wczesnej sytuacji w polsce: \u201eodnosz\u0119 takie wra\u017cenie, \u017ce jak najwcze\u015bniej powinny si\u0119 odby\u0107 wolne wybory. uwa\u017cam, \u017ce by\u0142oby w interesie wszystkich obywateli polski, gdyby na te wybory zostali zaproszeni mi\u0119dzynarodowi obserwatorzy.\u201d od jego wypowiedzi odci\u0119\u0142a si\u0119 ambasada czeska w warszawie.\n\n\n=== \u015bmier\u0107 i pogrzeb ===\ntydzie\u0144 przed \u015bmierci\u0105 spotka\u0142 si\u0119 w pradze ze swoim d\u0142ugoletnim przyjacielem, xiv dalajlam\u0105. havel pojawi\u0142 si\u0119 w\u00f3wczas na w\u00f3zku inwalidzkim.\nzmar\u0142 18 grudnia 2011 w wieku 75 lat w swoim domu w hr\u00e1de\u010dku (vl\u010dice).\nw ci\u0105gu kilku godzin \u015bmier\u0107 havla spotka\u0142a si\u0119 z licznymi komentarzami, w tym prezydenta usa baracka obamy, brytyjskiego premiera davida camerona, oraz kanclerz niemiec angeli merkel. by\u0142y prezydent polski lech wa\u0142\u0119sa nazwa\u0142 havla \u201ewielkim europejczykiem\u201d i powiedzia\u0142, \u017ce powinien on otrzyma\u0107 pokojow\u0105 nagrod\u0119 nobla. s\u0142owacja og\u0142osi\u0142a 23 grudnia dniem \u017ca\u0142oby narodowej.\npochodz\u0105ca z czechos\u0142owacji by\u0142a sekretarz stanu stan\u00f3w zjednoczonych madeleine albright, powiedzia\u0142a, \u017ce by\u0142 \u201ejedn\u0105 z wielkich postaci xx wieku\u201d, podczas gdy czeski pisarz emigracyjny milan kundera powiedzia\u0142: \u201enajwa\u017cniejsze dzie\u0142o v\u00e1clava havla to jego w\u0142asne \u017cycie\u201d.\npremier petr ne\u010das og\u0142osi\u0142 trzydniow\u0105 \u017ca\u0142ob\u0119 na okres od 21 do 23 grudnia. jej dat\u0119 og\u0142osi\u0142 prezydent v\u00e1clav klaus na pogrzebie. msza pogrzebowa odby\u0142a si\u0119 w katedrze \u015bwi\u0119tego wita, a celebrowana by\u0142a przez arcybiskupa pragi dominika duk\u0119 oraz wieloletniego przyjaciela havla, biskupa v\u00e1clava malego. na cze\u015b\u0107 by\u0142ego prezydenta oddano salw\u0119 z 21 dzia\u0142. prywatna uroczysto\u015b\u0107 kontynuowana by\u0142a w krematorium w praskich stra\u0161nicach. prochy v\u00e1clava havla zosta\u0142y z\u0142o\u017cone w grobie rodzinnym na cmentarzu na vinohradach w pradze. w dniu 23 grudnia 2011 odby\u0142 si\u0119 koncert na cze\u015b\u0107 v\u00e1clava havla w pa\u0142acu lucerna.\nr\u00f3wnie\u017c po \u015bmierci havla, cz\u0119\u015b\u0107 sceny politycznej krytykowa\u0142a jego wcze\u015bniejsze posuni\u0119cia jako prezydenta. przewodnicz\u0105cy komunistycznej partii czech i moraw vojt\u011bch filip stwierdzi\u0142, \u017ce havel by\u0142 osob\u0105 bardzo kontrowersyjn\u0105 i \u017ce jego s\u0142owa cz\u0119sto by\u0142y sprzeczne z jego czynami. skrytykowa\u0142 havla za poparcie operacji nato przeciwko jugos\u0142awii, powtarzaj\u0105c zarzut, \u017ce havel nazwa\u0142 to zdarzenie \u201ehumanitarnymi bombardowaniami\u201d. sta\u0142o si\u0119 to pomimo tego, i\u017c wcze\u015bniej sam havel wyra\u017anie i stanowczo zaprzecza\u0142, by kiedykolwiek u\u017cy\u0142 takiej frazy.\n\n\n== praca ==\ntw\u00f3rczo\u015b\u0107 literacka havla obejmuje trzy gatunki. z lat 60. pochodzi poezja, w tym kaligramy, zebrana w zbiorku antikody. ale do \u015bwiatowej literatury havel dosta\u0142 si\u0119 g\u0142\u00f3wnie dzi\u0119ki dramatom: pierwsz\u0105 znan\u0105 sztuk\u0119 teatraln\u0105 (zahradn\u00ed slavnost \u2013 garden-party) stworzy\u0142 w 1963, ostatni\u0105 (odch\u00e1zen\u00ed \u2013 odej\u015bcia) napisa\u0142 w 2007. przez ca\u0142e \u017cycie tw\u00f3rcze havel po\u015bwi\u0119ca\u0142 si\u0119 eseistyce, cz\u0119sto zwi\u0105zanej z polityk\u0105. na uwag\u0119 zas\u0142uguje te\u017c jego tw\u00f3rczo\u015b\u0107 epistolarna, krytyka teatralna i literacka, przem\u00f3wienia i inne formy okazjonalne.\n\n\n=== wiersze ===\nkaligramy ze zbiorku antikody formalnie nawi\u0105zuj\u0105 do poezji eksperymentalnej lat 60. xx wieku \u2013 z czeskich autor\u00f3w mo\u017cna wymieni\u0107 ji\u0159\u00edego kol\u00e1\u0159a, jemu te\u017c zbiorek jest dedykowany. od wi\u0119kszo\u015bci tw\u00f3rc\u00f3w z tego nurtu havel odr\u00f3\u017cnia si\u0119 tym, \u017ce jego eksperyment nie jest tylko protestem przeciw konwencjom poezji, ale tak\u017ce \u201eprotestem krytycznym spo\u0142ecznie i w du\u017cym stopniu jak\u0105\u015b pr\u00f3b\u0105 wyra\u017cenia absurdalno\u015bci \u00f3wczesnych stosunk\u00f3w politycznych\u201dniekt\u00f3re wiersze tomiku s\u0105 raczej obrazami u\u0142o\u017conymi z liter uzyskanych z maszyny do pisania \u2013 to s\u0105 w\u0142a\u015bnie kaligramy. przewa\u017cnie autor pracuje ze s\u0142ownictwem, kt\u00f3re za pomoc\u0105 \u015brodk\u00f3w graficznych i gramatycznych prowadzi do nieoczekiwanych powi\u0105za\u0144. udaje si\u0119 mu m.in. w ten spos\u00f3b demaskowa\u0107 k\u0142amstwa zawarte w politycznych frazesach, np. w wierszu vzor lid (wz\u00f3r [odmiany s\u0142owa] lud) wytyka nadu\u017cycie nacjonalistycznej frazeologii.\n\n\n=== sztuki teatralne ===\nna sztuki havla wp\u0142ywa\u0142a przede wszystkim tradycja teatru absurdu; nawiasem m\u00f3wi\u0105c, samuel beckett, jeden z tw\u00f3rc\u00f3w tego nurtu, w\u0142a\u015bnie uwi\u0119zionemu havlowi dedykowa\u0142 w 1982 sztuk\u0119 katastrofa. nie by\u0142o to jednak jedyne \u017ar\u00f3d\u0142o inspiracji: na przyk\u0142ad sam havel odwo\u0142uje si\u0119 w sztuce odch\u00e1zen\u00ed (2007) do motywu z wi\u015bniowego sadu czechowa.\n\nju\u017c w pierwszej wielkiej sztuce havla, garden-party (1963), zawarty jest kluczowy motyw jego tw\u00f3rczo\u015bci \u2013 problem w\u0142adzy, biurokracji i j\u0119zyka. jej bohater, hugo ploudek, po wst\u0105pieniu do absurdalnej biurokratycznej organizacji i przyj\u0119ciu jej j\u0119zyka traci sw\u0105 w\u0142asn\u0105 osobowo\u015b\u0107.\nw sztuce powiadomienie (1965) g\u0142\u00f3wny temat to wyobcowanie j\u0119zyka. sztuczne j\u0119zyki ptydepe i chorukor, kt\u00f3re maj\u0105 okre\u015bli\u0107 i u\u0142atwi\u0107 komunikacj\u0119 mi\u0119dzy biurokratami, w rezultacie okazuj\u0105 si\u0119 niepokonan\u0105 barier\u0105. arogancj\u0119 biurokrat\u00f3w i niszczenie naturalnego \u015bwiata ludzi krytykuje np. sztuka asanace (rewaloryzacja, 1987).\nniekt\u00f3re dramaty havla zawieraj\u0105 silny w\u0105tek autobiograficzny. trzy sztuki: audience (audiencja) i vernis\u00e1\u017e (obie z 1975) oraz protest (1978), kt\u00f3re s\u0105 chyba najprzyst\u0119pniejsze z ca\u0142ego dorobku havla, maj\u0105 wsp\u00f3lnego bohatera \u2013 dysydenta ferdinanda va\u0148ka, kt\u00f3ry pracuje w browarze, podobnie jak w tamtym okresie sam havel. ferdinand van\u011bk gra przy tym rol\u0119 \u201eraczej zasady dramatycznej ni\u017c bohatera\u201d: sam m\u00f3wi i robi niewiele, a akcja skupia si\u0119 raczej wok\u00f3\u0142 tego, jak na podej\u015bcie va\u0148ka do \u017cycia reaguj\u0105 inni, kt\u00f3rzy w ten spos\u00f3b mog\u0105 demonstrowa\u0107 swoje tch\u00f3rzostwo, asekuranctwo i karierowiczostwo. largo desolato (1984) to studium strachu prze\u015bladowanego dysydenckiego pisarza o swoj\u0105 osobowo\u015b\u0107. g\u0142\u00f3wny bohater odej\u015b\u0107 (2007), kt\u00f3re havel napisa\u0142 ju\u017c po zako\u0144czeniu prezydentury, ci\u0119\u017cko prze\u017cywa okres po utracie stanowiska politycznego, a sztuka dotyczy problemu korupcji i presji ulicy.\n\n\n=== eseje, krytyka, listy i przem\u00f3wienia ===\nv\u00e1clav havel zacz\u0105\u0142 pisa\u0107 krytyczne i refleksyjne teksty literackie i teatralne ju\u017c na pocz\u0105tku lat sze\u015b\u0107dziesi\u0105tych. jego przem\u00f3wienia i eseje sta\u0142y si\u0119 znane w okresie praskiej wiosny. najbardziej znana cz\u0119\u015b\u0107 jego tw\u00f3rczo\u015bci eseistycznej i epistolarnej powsta\u0142a w okresie \u201enormalizacji\u201d: dopis gust\u00e1vu hus\u00e1kovi (list do gust\u00e1va hus\u00e1ka, 1975), moc bezmocn\u00fdch (si\u0142a bezsilnych, 1978), dopisy olze (listy do olgi, 1983), slovo o slovu (s\u0142owo o s\u0142owie, 1989) i wiele innych. pisania esej\u00f3w nie porzuci\u0142 te\u017c w czasach prezydentury, czego przyk\u0142adem jest letn\u00ed p\u0159em\u00edt\u00e1n\u00ed (letnie przemy\u015blenia, 1991).\ni mimo tego, \u017ce havel nie chcia\u0142 by\u0107 filozofem, a jego wyk\u0142ad nie szed\u0142 rygorystycznymi torami, dotyka\u0142 w swoich tekstach zasadniczych w\u0105tk\u00f3w filozoficznych, jak wolno\u015b\u0107, w\u0142adza, moralno\u015b\u0107 czy transcendencja. nawi\u0105zywa\u0142 do czeskich my\u015blicieli \u2013 jak tom\u00e1\u0161 masaryk, josef \u0161afa\u0159\u00edk, a zw\u0142aszcza jan pato\u010dka, od kt\u00f3rego przejmowa\u0142 elementy tradycji filozofii fenomenologicznej (edmund husserl, martin heidegger i inni).\n\n\n== odznaczenia i nagrody ==\n\n\n=== otrzymane z urz\u0119du ===\nna czas sprawowania urz\u0119du prezydenta csrf i republiki czeskiej v\u00e1clavowi havlowi przys\u0142ugiwa\u0142y nast\u0119puj\u0105ce ordery:\n\norder bia\u0142ego lwa i klasy z \u0142a\u0144cuchem \u2013 1990\u20131992 (csrf)\norder tom\u00e1\u0161a garrigue masaryka i klasy \u2013 1990\u20131992 (csrf)\norder milana rastislava \u0161tef\u00e1nika i klasy \u2013 1990\u20131992 (csrf)\norder bia\u0142ego lwa i klasy z \u0142a\u0144cuchem \u2013 1994 (czechy); w 2003, po zako\u0144czeniu kadencji, nadany do\u017cywotnio przez obie izby parlamentu republiki czeskiej\norder tom\u00e1\u0161a garrigue masaryka i klasy \u2013 1994 (czechy); w 2003, po zako\u0144czeniu kadencji, nadany do\u017cywotnio przez obie izby parlamentu republiki czeskiej\n\n\n=== ordery i odznaczenia pa\u0144stw obcych ===\nna podstawie \u017ar\u00f3d\u0142a\n\u0142a\u0144cuch orderu wyzwoliciela san martina \u2013 1996, argentyna\naustriacka odznaka honorowa za nauk\u0119 i sztuk\u0119 i klasy \u2013 2005, austria\nwielki \u0142a\u0144cuch orderu krzy\u017ca po\u0142udnia \u2013 1990, brazylia\nkrzy\u017c wielki orderu rio branco \u2013 1996, brazylia\nkrzy\u017c wielki z \u0142a\u0144cuchem orderu krzy\u017ca ziemi maryjnej \u2013 1996, estonia\nkrzy\u017c wielki legii honorowej \u2013 1990, francja\nkomandor orderu sztuki i literatury \u2013 2001, francja\norder zwyci\u0119stwa \u015bwi\u0119tego jerzego \u2013 2011, gruzja\n\u0142a\u0144cuch orderu izabeli katolickiej \u2013 1995, hiszpania\norder al-husajna ibn alego \u2013 1997, jordania\nhonorowy towarzysz orderu kanady \u2013 2004, kanada\nkrzy\u017c wielki orderu witolda wielkiego \u2013 1999, litwa\nkomandor krzy\u017ca wielkiego z \u0142a\u0144cuchem orderu trzech gwiazd \u2013 1999, \u0142otwa\nstopie\u0144 specjalny krzy\u017ca wielkiego orderu zas\u0142ugi rfn \u2013 2000, niemcy\norder or\u0142a bia\u0142ego \u2013 1993, polska\norder ecce homo \u2013 2006, polska\nwielki \u0142a\u0144cuch orderu wolno\u015bci \u2013 1990, portugalia\norder podw\u00f3jnego bia\u0142ego krzy\u017ca i klasy \u2013 2003, s\u0142owacja\nz\u0142oty order wolno\u015bci republiki s\u0142owenii \u2013 1993, s\u0142owenia\nprezydencki medal wolno\u015bci \u2013 2003, stany zjednoczone\norder l\u015bni\u0105cej gwiazdy i klasy \u2013 2004, tajwan (republika chi\u0144ska)\norder pa\u0144stwowy republiki tureckiej \u2013 2000, turcja\nmedal wschodniej republiki urugwaju \u2013 1996, urugwaj\norder ksi\u0119cia jaros\u0142awa m\u0105drego ii klasy \u2013 2006, ukraina\nkrzy\u017c wielki z \u0142a\u0144cuchem orderu zas\u0142ugi republiki w\u0119gierskiej \u2013 2001, w\u0119gry\nknight grand cross orderu \u0142a\u017ani \u2013 1996, wielka brytania\ncavaliere di gran croce decorato di gran cordone orderu zas\u0142ugi republiki w\u0142oskiej \u2013 2002, w\u0142ochy\n\n\n=== nagrody ===\nwielka austriacka nagroda pa\u0144stwowa w dziedzinie literatury \u2013 1968\noff broadway theater awards (obie) \u2013 dwukrotnie: w 1968 za powiadomienia i 1970 za puzuka\nnagroda im. jana palacha za 1981\nnagroda erazma \u2013 1986\ncz\u0142owiek roku 2006 forum ekonomicznego\nnagroda franza kafki \u2013 2010\n\n\n== upami\u0119tnienia ==\nv\u00e1clav havel cieszy\u0142 si\u0119 w polsce du\u017cym szacunkiem. powsta\u0142 nawet zwrot havel na wawel.\n22 grudnia 2011 rada miasta gda\u0144ska nazwa\u0142a nazwiskiem prezydenta nowo wybudowan\u0105 ulic\u0119 w po\u0142udniowej cz\u0119\u015bci miasta. 16 lutego 2012 jego imieniem nazwano rondo na ulicy legion\u00f3w w cz\u0119stochowie. 5 pa\u017adziernika 2012 jego imieniem nazwano port lotniczy praga-ruzyn\u011b. 17 pa\u017adziernika 2012 jego imieniem nazwano rondo u zbiegu ulic kruczej, wielkiej i gwia\u017adzistej we wroc\u0142awiu.\n\n\n== tw\u00f3rczo\u015b\u0107/wykaz dzie\u0142 ==\n\n\n=== publikacje w\u0142asne ===\n\n\n==== sztuki teatralne ====\n1958 \u017eivot p\u0159ed sebou (\u017cycie przed sob\u0105, napisane z karolem brynd\u0105)\n1960 rodinn\u00fd ve\u010der (rodzinny wiecz\u00f3r)\n1961 autostop (napisane z ivanem vysko\u010dilem)\n1962 nejlep\u0161\u00ed rocky pan\u00ed hermanov\u00e9 (najlepsze rocki pani herman, napisane z milo\u0161em macourkiem)\n1963 vy\u0161inut\u00e1 hrdli\u010dka (zwariowana synogarlica, napisane z radimem va\u0161ink\u0105)\n1963 zahradn\u00ed slavnost (festyn, garden party) \u2013 g\u0142\u00f3wnym bohaterem jest hugo pludek, kt\u00f3ry chce ka\u017cdy system doprowadzi\u0107 do doskona\u0142o\u015bci i ca\u0142kowicie si\u0119 z nim zjednoczy\u0107, przez co traci w\u0142asn\u0105 osobowo\u015b\u0107\n1965 vyrozum\u011bn\u00ed (powiadomienie, wyd. pol. \u201edialog\u201d pa\u017adziernik 1966) \u2013 koncepcja sztuki opiera si\u0119 na konfrontacji sztuczno\u015bci i naturalno\u015bci. \u015bwiat sztuczny jest zbudowany na sztucznym j\u0119zyku ptydepe, kt\u00f3ry ma zapewni\u0107 szcz\u0119\u015bcie poprzez wyeliminowanie emocji, niedoskona\u0142o\u015bci, wieloznaczno\u015bci itp.\n1968 zt\u00ed\u017een\u00e1 mo\u017enost soust\u0159ed\u011bn\u00ed (puzuk, czyli uporczywa niemo\u017cno\u015b\u0107 koncentracji, prem. pol. stary teatr 1968, wyd. pol. \u201eliteratura na \u015bwiecie\u201d 1989, nr 8-9)\n1968 and\u011bl str\u00e1\u017en\u00fd (anio\u0142 str\u00f3\u017c \u2013 s\u0142uchowisko radiowe, druk \u201escena\u201d 1990, nr 1-3)\n1968 mot\u00fdl na ant\u00e9n\u011b (motyl na antenie \u2013 sztuka telewizyjna, prem. teatr telewizji 1968)\n1971 spiklenci (spiskowcy, wyd. pol. 1984 \u2013 podziemne)\n1971 \u017eebr\u00e1ck\u00e1 opera (opera \u017cebracza, prem. pol. 1990)\n1975 audience (audiencja, wyd. pol. 1981 \u2013 podziemne, prem. pol. 1981)\n1975 vernis\u00e1\u017e (wernisa\u017c, wyd. pol. 1981 \u2013 podziemne, prem. pol. 1981)\n1976 horsk\u00fd hotel (g\u00f3rski hotel, wyd. pol. 1984 \u2013 podziemne, prem. pol. teatr telewizji 1996)\n1978 protest (protest, wyd. pol. 1981 \u2013 podziemne, prem. pol. 1981)\n1983 chyba (b\u0142\u0105d, druk pol. jego brocha \u2013 \u201ezeszyty literackie\u201d 1984, nr 6)\n1984 largo desolato (wyd. pol. 1987 \u2013 podziemne, prem. pol. teatr powszechny warszawa 1989)\n1985 pokou\u0161en\u00ed (kuszenie, wyd. pol. 1987 \u2013 podziemne, prem. pol. teatr im. s\u0142owackiego 1990)\n1987 asanace (rewaloryzacja, wyd. pol. 1989)\n1988 z\u00edtra to spust\u00edme (jutro zaczynamy)\n2007 odch\u00e1zen\u00ed (odej\u015bcia, wyd. pol. \u201edialog\u201d czerwiec 2008, prem. pol. t. ateneum w warszawie 2008)\n\n\n==== wa\u017cniejsze eseje ====\n1975 dopis gust\u00e1vu hus\u00e1kovi (list do gustava hus\u00e1ka)\n1978 moc bezmocn\u00fdch (si\u0142a bezsilnych, wyd. pol. 1984 \u2013 podziemne; si\u0142a bezsilnego, wyd. pol. 2022, o\u015brodek karta)\n1984 politika a sv\u011bdom\u00ed (polityka i sumiennie)\n1985 anatomie jedn\u00e9 zdr\u017eenlivosti\n1986 d\u011bkovn\u00e1 \u0159e\u010d za erasmovu cenu (przem\u00f3wienie w podzi\u0119kowaniu za nagrod\u0119 erazma)\n1986 o smyslu charty 77 (o sensie karty 77)\n1987 p\u0159\u00edb\u011bh a totalita\n1989 slovo o slovu (s\u0142owo o s\u0142owie)\n\n\n==== wydania ksi\u0105\u017ckowe ====\n1964 antik\u00f3dy\n1966 protokoly\n1983 dopisy olze (listy do olgi, wyd. pol. 1993)\n1984 spiskowcy i inne utwory dramatyczne, wyd. pol.\n1986 d\u00e1lkov\u00fd v\u00fdslech (zaoczne przes\u0142uchanie, wyd. pol. podziemne 1989)\n1988 thriller i inne eseje, wyd. pol. podziemne\n1989 do r\u016fzn\u00fdch stran (do r\u00f3\u017cnych kraj\u00f3w)\n1990 projevy (przem\u00f3wienia)\n1991 teatr, wyd. pol.\n1991 letn\u00ed p\u0159em\u00edt\u00e1n\u00ed (letnie przemy\u015blenia)\n2006 prosim stru\u010dn\u011b (\u201etylko kr\u00f3tko, prosz\u0119\u201d, wyd. pol. 2007)\n\n\n== przypisy ==\n\n\n== bibliografia ==\njohn keane: v\u00e1clav havel \u2013 politick\u00e1 trag\u00e9die v \u0161esti d\u011bjstv\u00edch, volvox globator, praha 1999 (uk\u00e1zky: [1], [2]; recenze kierana williamse [3])\nedae. kriseov\u00e1 edae., v\u00e1clav havel: \u017eivotopis, brno: atlantis, 1991, isbn 80-7108-024-1, oclc 751025829 .brak strony (ksi\u0105\u017cka)\nmartin c. putna: spiritualita v\u00e1clava havla. \u010desk\u00e9 a americk\u00e9 kontexty. se\u0161ity knihovny v. h., 2009\n\n\n== linki zewn\u0119trzne ==\nstrona oficjalna\nstara strona v\u00e1clava havla\nbiblioteka v\u00e1clava havla\narchiwum biblioteki v\u00e1clava havla\nfundacja dagmary i v\u00e1clava havl\u00f3w vize 97"