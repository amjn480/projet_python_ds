"el canad\u00e0 \u00e9s un estat situat a l'extrem septentrional d'am\u00e8rica del nord. es tracta de l'estat independent m\u00e9s proper al pol nord i, per la seva extensi\u00f3, el segon m\u00e9s gran del m\u00f3n despr\u00e9s de r\u00fassia. pol\u00edticament \u00e9s una federaci\u00f3 de deu prov\u00edncies i tres territoris governada com a monarquia constitucional, que es va formar l'any 1867 mitjan\u00e7ant una acta de confederaci\u00f3.\nla capital \u00e9s ottawa, seu del parlament i resid\u00e8ncia oficial del governador general i el primer ministre. la ciutat \u00e9s superada en nombre d'habitants per toronto (amb m\u00e9s de quatre milions d'habitants), mont-real (amb m\u00e9s de tres), vancouver (amb vora dos milions) i calgary (que voreja el mili\u00f3). passen tamb\u00e9 de 500.000 habitants les ciutats d'edmonton, winnipeg, quebec i hamilton.\norigin\u00e0riament fou una uni\u00f3 d'antigues col\u00f2nies pertanyents a fran\u00e7a i el regne unit, per la qual cosa el canad\u00e0 \u00e9s membre de la francofonia i la commonwealth, a m\u00e9s d'altres organismes internacionals com l'organitzaci\u00f3 del tractat de l'atl\u00e0ntic nord (otan). el canad\u00e0 t\u00e9 dos idiomes oficials: l'angl\u00e8s i el franc\u00e8s \u2014aquest darrer parlat, sobretot, a la prov\u00edncia del quebec. el parlament est\u00e0 format sobretot per membres dels quatre partits principals, dels quals el partit liberal ha estat el dominant durant la majoria dels darrers 50 anys.\nt\u00e9 fronteres terrestres amb els estats units d'am\u00e8rica, al sud; i a l'oest, (amb alaska), amb qui ha tingut una llarga relaci\u00f3. igualment, les illes de groenl\u00e0ndia (possessi\u00f3 danesa) i de saint-pierre i miquelon (possessi\u00f3 francesa) hi s\u00f3n properes. en concret, groenl\u00e0ndia est\u00e0 separada de les illes d'ellesmere i de baffin, respectivament, pels estrets de nares i de davis. saint-pierre i miquelon es troba al sud de terranova. els l\u00edmits marins s\u00f3n, a l'oest, amb l'oce\u00e0 pac\u00edfic; al nord, amb l'oce\u00e0 glacial \u00e0rtic, el mar de beaufort i la badia de baffin; i a l'est, amb l'oce\u00e0 atl\u00e0ntic.\nt\u00e9 molts recursos naturals, entre els quals destaquen el gas natural, el petroli, la fusta, l'alumini, el coure, la ind\u00fastria qu\u00edmica, la maquin\u00e0ria industrial, el paper i el cartr\u00f3. a m\u00e9s, t\u00e9 grans aliats, especialment el del seu major soci comercial: els estats units. s\u00f3n molt poques les defici\u00e8ncies del segon pa\u00eds m\u00e9s gran del m\u00f3n, excepte, potser, el seu enorme territori, que \u2014juntament amb la seva baixa densitat de poblaci\u00f3\u2014 el fa una naci\u00f3 que no pot defensar totes les seves fronteres de forma eficient.\n\n\n== topon\u00edmia ==\nel nom del canad\u00e0 prov\u00e9 d'una paraula amer\u00edndia (iroqu\u00e8s), canada, que significa \u00abvila\u00bb o \u00abassentament\u00bb. el 1525 els habitants de l'\u00e0rea de la ciutat actual de quebec van fer \u00fas d'aquesta paraula per dirigir jacques cartier cap a la vila de stadacona. cartier va utilitzar la paraula \u00abcanada\u00bb per referir-se no solament a aquesta vila, sin\u00f3 tamb\u00e9 a tota l'\u00e0rea sota el domini de donnacona, el cap de stadacona; el 1547 els mapes van utilitzar aquest nom per referir-se a aquesta regi\u00f3 i les \u00e0rees que l'envoltaven.la col\u00f2nia francesa del canad\u00e0, nova fran\u00e7a, es va establir al llarg del riu de sant lloren\u00e7 i les costes al nord dels grans llacs. despr\u00e9s, sota el domini brit\u00e0nic es va dividir en dues col\u00f2nies: l'alt canad\u00e0 i el baix canad\u00e0, que s'unificarien el 1841 com a \u00abprov\u00edncia brit\u00e0nica del canad\u00e0\u00bb. despr\u00e9s de la formaci\u00f3 de la confederaci\u00f3, el 1867 es va adoptar el nom \u00abcanad\u00e0\u00bb per referir-se al domini brit\u00e0nic, amb el nom de \u00abdomini del canad\u00e0\u00bb. des de l'acta de 1982 el nom oficial \u00e9s nom\u00e9s \u00abcanad\u00e0\u00bb, l'\u00fanic nom legal i biling\u00fce.\n\n\n== geografia f\u00edsica ==\n\nel canad\u00e0 \u00e9s situat a la part m\u00e9s septentrional del subcontinent de l'am\u00e8rica del nord. limita amb els estats continentals dels estats units al sud, i amb alaska al nord-oest; amb l'oce\u00e0 atl\u00e0ntic a l'est, amb l'oce\u00e0 pac\u00edfic a l'oest, i amb l'oce\u00e0 \u00e0rtic al nord. en superf\u00edcie total (incloent-hi les masses d'aigua), el canad\u00e0 \u00e9s el segon pa\u00eds m\u00e9s extens del m\u00f3n, despr\u00e9s de r\u00fassia i el m\u00e9s gran del continent. des de 1925, el canad\u00e0 reclama la porci\u00f3 de l'\u00e0rtic entre el 60 \u00b0w i el 141 \u00b0w, per\u00f2 aquesta reivindicaci\u00f3 no \u00e9s reconeguda universalment. l'assentament m\u00e9s septentrional del canad\u00e0 \u00e9s l'estaci\u00f3 de les forces canadenques d'alert a l'illa ellesmere, a 817 km del pol nord. el canad\u00e0 t\u00e9 la costa m\u00e9s llarga del m\u00f3n, de 243.000 km.\nla densitat de poblaci\u00f3 \u00e9s de 3,5 habitants per quil\u00f2metre quadrat, una de les m\u00e9s baixes del m\u00f3n. la part m\u00e9s densament poblada del pa\u00eds \u00e9s el corredor de la ciutat de quebec - windsor, al llarg del riu sant lloren\u00e7 i els grans llacs al sud-est. al nord d'aquesta regi\u00f3 hi \u00e9s l'escut del canad\u00e0, una regi\u00f3 de pedra netejada per l'\u00faltima edat de gel, rica en minerals i plena de llacs i rius. el canad\u00e0 t\u00e9 m\u00e9s llacs que qualsevol altre estat del m\u00f3n i una gran quantitat de les reserves d'aigua dol\u00e7a del m\u00f3n.al canad\u00e0 oriental, la majoria de les persones viuen als grans centres urbans a les planes de les terres baixes de sant lloren\u00e7. el riu sant lloren\u00e7 s'eixampla fins a convertir-se en l'estuari m\u00e9s gran del m\u00f3n, abans de desembocar al golf de sant lloren\u00e7. el golf limita al nord amb l'illa de terranova i les prov\u00edncies mar\u00edtimes al sud. les prov\u00edncies mar\u00edtimes s'estenen cap a l'est sobre els apalatxes del nord de nova anglaterra i la pen\u00ednsula de gasp\u00e8sia de quebec. nova brunsvic i nova esc\u00f2cia s\u00f3n dividides per la badia de fundy, la qual experimenta les variacions de marea m\u00e9s grans del m\u00f3n. ont\u00e0rio i la badia de hudson es troben al centre del canad\u00e0. a l'oest d'ont\u00e0rio, les praderies canadenques s'estenen fins a les muntanyes rocoses, que les separen de la col\u00fambia brit\u00e0nica.\n\nal canad\u00e0 nord-occidental, el riu mackenzie corre des del gran llac de l'esclau cap a l'oce\u00e0 \u00e0rtic. un tributari d'un tributari del mackenzie \u00e9s el riu sud nahanni, llar de les cascades de virg\u00ednia, amb una altitud molt superior a les cascades del ni\u00e0gara. la vegetaci\u00f3 del nord del canad\u00e0 varia de les con\u00edferes a la tundra i finalment a les zones des\u00e8rtiques \u00e0rtiques del nord. al nord del canad\u00e0 continental hi ha l'arxip\u00e8lag \u00e0rtic canadenc que inclou moltes de les illes m\u00e9s grans del m\u00f3n en superf\u00edcie.\nles temperatures hivernals i estivals del canad\u00e0 varien segons la regi\u00f3. els hiverns poden ser molt freds a moltes regions del pa\u00eds, especialment a l'interior i a les prov\u00edncies de les praderes, el clima de les quals \u00e9s continental, amb temperatures mitjanes de \u221215 \u00b0c tot i que poden arribar a menys de \u221240 \u00b0c. a les regions no costaneres la neu pot cobrir el terra durant sis mesos de l'any. la regi\u00f3 costanera de la col\u00fambia brit\u00e0nica n'\u00e9s una excepci\u00f3 i gaudeix d'un clima temperat amb hiverns plujosos.\nel canad\u00e0 \u00e9s una regi\u00f3 geol\u00f2gicament activa, s\u00edsmica, amb la pres\u00e8ncia de volcans potencialment actius, com ara el mont meager, el mont garibaldi, el mont cayley i el complex volc\u00e0nic del mont edziza.\n\n\n== hist\u00f2ria ==\n\n\n=== les primeres nacions i els colonitzadors ===\nles tradicions de les primeres nacions o els amerindis canadencs i els inuit diuen que els pobles abor\u00edgens han residit a llurs terres des del comen\u00e7ament del temps. els estudis arqueol\u00f2gics suggereixen que hi havia pres\u00e8ncia humana al nord del yukon fa 26.500 anys, i al sud de l'ont\u00e0rio fa 9.500 anys.els europeus hi arribaren per primera vegada quan els vikings s'establiren a l'anse aux meadows al voltant del 1000 dc. la costa atl\u00e0ntica del canad\u00e0 fou explorada per john cabot el 1497 en nom del regne d'anglaterra i per jacques cartier el 1534 en nom de fran\u00e7a; els baleners i pescadors temporals bascos treballaren entre els grancs bancs de terranova i tadoussac per m\u00e9s d'un segle. l'explorador franc\u00e8s samuel de champlain hi arrib\u00e0 el 1603 i establ\u00ed el primer assentament europeu permanent a port royal el 1605 i la ciutat de quebec el 1608, les quals es convertirien en les capitals d'ac\u00e0dia i el canad\u00e0, respectivament. entre els colons francesos de la nova fran\u00e7a, els canadencs s'assentaren sobretot a la vall del riu sant lloren\u00e7, mentre que els acadians s'establiren a les actuals prov\u00edncies mar\u00edtimes; els mercaders de pells i els missioners cat\u00f2lics exploraren els grans llacs, la badia de hudson i les vores del riu mississipi cap a louisiana. amb el temps esclat\u00e0 la guerra francesa-iroquesa sobre el control del comer\u00e7 de pells.\nels anglesos establiren assentaments de pescadors a terranova al voltant del 1610, i colonitzaren les tretze col\u00f2nies al sud. una s\u00e8rie de guerres intercolonials esclataren entre 1689 i 1763. la nova esc\u00f2cia continental pass\u00e0 al control brit\u00e0nic despr\u00e9s del tractat d'utrecht (1713); el tractat de par\u00eds (1763) ced\u00ed el canad\u00e0 la major part de la nova fran\u00e7a a l'imperi brit\u00e0nic despr\u00e9s de la guerra franco-\u00edndia. la proclamaci\u00f3 reial de 1763 tragu\u00e9 la prov\u00edncia del quebec de nova fran\u00e7a i annex\u00e0 l'illa del cap bret\u00f3 a la nova esc\u00f2cia. tamb\u00e9 restring\u00ed la llengua i els drets religiosos dels francocanadencs. el 1769, l'illa st. john (en l'actualitat, l'illa del pr\u00edncep eduard) es convert\u00ed en una col\u00f2nia separada. per prevenir el conflicte amb el quebec, l'acta del quebec de 1774 expand\u00ed el seu territori cap als grans llacs i al riu ohio i hi restabl\u00ed la llengua francesa, la fe cat\u00f2lica i la llei civil francesa, la qual cosa molest\u00e0 als residents de les tretze col\u00f2nies del sud, i fou un dels catalitzadors de la guerra d'independ\u00e8ncia dels estats units. el tractat de par\u00eds (1783) reconegu\u00e9 la independ\u00e8ncia dels estats units i ced\u00ed els territoris al sud dels grans llacs als estats units. aproximadament, 50.000 lleials a l'imperi fugiren dels estats units i s'establiren al canad\u00e0. nova brunsvic fou creada en separar-la de la nova esc\u00f2cia com a part de la reorganitzaci\u00f3 dels assentaments dels lleials a les prov\u00edncies mar\u00edtimes. per rebre els immigrants lleials a l'imperi a la prov\u00edncia del quebec, l'acta constitucional de 1791 divid\u00ed la prov\u00edncia en dues: el baix canad\u00e0 franc\u00f2fon, i l'alt canad\u00e0 angloparlant, atorgant-les una assemblea legislativa pr\u00f2pia. el canad\u00e0 (el baix i l'alt) fou el principal front en la guerra de 1812 entre els estats units i l'imperi brit\u00e0nic. la defensa del canad\u00e0 contribu\u00ed al sentiment d'unitat dels nord-americans brit\u00e0nics. la immigraci\u00f3 a gran escala al canad\u00e0 comen\u00e7\u00e0 el 1815, principalment de la gran bretanya i irlanda. la ind\u00fastria de la fusta sobrepass\u00e0 el comer\u00e7 de pells en import\u00e0ncia durant les primeres d\u00e8cades del segle xix.\n\n\n=== cap a l'autonomia ===\nel desig d'un govern responsable tingu\u00e9 com a resultat les fallides rebel\u00b7lions de 1837 i 1838. el report durhman recomanava la creaci\u00f3 d'un govern responsable i l'assimilaci\u00f3 dels francocanadencs a la cultura brit\u00e0nica. l'acta d'uni\u00f3 de 1840 un\u00ed les dues prov\u00edncies del baix i l'alt canad\u00e0 en una sola prov\u00edncia unida del canad\u00e0. els francocanadencs i els anglocanadencs participaren tots junts en l'assemblea per restaurar els drets francesos. el govern responsable o l'autonomia fou establerta a totes les prov\u00edncies nord-americanes brit\u00e0niques el 1849.\nla signatura del tractat d'oregon per la gran bretanya i els estats units el 1846 acab\u00e0 amb la disputa de la frontera d'oregon, estenent-la a l'oest sobre el paral\u00b7lel 49\u00e8, i obrint el pas a la colonitzaci\u00f3 de l'illa de vancouver (1849) i la col\u00fambia brit\u00e0nica (1858). el canad\u00e0 emprengu\u00e9 una s\u00e8rie d'expedicions explorat\u00f2ries per reivindicar la terra de rupert i la regi\u00f3 \u00e0rtica. la poblaci\u00f3 canadenca creix\u00e9 r\u00e0pidament, a causa de les taxes de natalitat elevades; la immigraci\u00f3 brit\u00e0nica contrarestada per l'emigraci\u00f3 als estats units.\ndespr\u00e9s de diversos congressos constitucionals, la llei de l'am\u00e8rica del nord brit\u00e0nica form\u00e0 una confederaci\u00f3 que creava \"un domini amb el nom del canad\u00e0\" l'1 de juliol de 1867, integrat per quatre prov\u00edncies: ont\u00e0rio, el quebec, nova esc\u00f2cia i nova brunsvic. el canad\u00e0 prengu\u00e9 el control de la terra de rupert i el territori del nord-oest, on les queixes dels mestissos canadencs iniciaren la rebel\u00b7li\u00f3 del riu red i crearen la prov\u00edncia de manitoba el juliol de 1870. la col\u00fambia brit\u00e0nica i l'illa de vancouver (que s'havien unificat el 1866) i la col\u00f2nia de l'illa del pr\u00edncep eduard s'uniren a la confederaci\u00f3 el 1871 i el 1873 respectivament.el govern conservador del primer ministre john a. mcdonald establ\u00ed una pol\u00edtica nacional de tarifes amb la intenci\u00f3 de protegir les ind\u00fastries canadenques naixents. per obrir els territoris de l'oest, el govern patrocin\u00e0 la construcci\u00f3 de tres ferrocarrils transcontinentals, en especial dels ferrocarrils canadencs del pac\u00edfic, i promogu\u00e9 l'assentament de colons a les praderes mitjan\u00e7ant l'acta de les terres del domini; establ\u00ed tamb\u00e9 la policia muntada del nord-oest. el 1898, despr\u00e9s de la febre d'or de klondike als territoris del nord-oest, el govern canadenc cre\u00e0 el territori del yukon. durant el govern liberal del primer ministre wilfrid laurier, immigraren un gran nombre d'europeus a les praderes, i alberta i saskatchewan esdevingueren prov\u00edncies el 1905.\nel canad\u00e0 entr\u00e0 autom\u00e0ticament a la primera guerra mundial el 1914 amb la declaraci\u00f3 brit\u00e0nica de guerra, enviant voluntaris al front occidental que despr\u00e9s formarien part dels cossos canadencs. els cossos tingueren un paper important en la batalla de vimy ridge i altres batalles importants de la guerra. la crisi de l'allistament de 1917 esclat\u00e0 quan el primer ministre conservador robert borden impos\u00e0 el servei militar obligatori malgrat l'objecci\u00f3 dels quebequesos franc\u00f2fons. el 1919, el canad\u00e0 s'un\u00ed a la lliga de nacions, de manera independent de la gran bretanya; l'estatut de westminster de 1931 afirm\u00e0 la independ\u00e8ncia del canad\u00e0.\n\n\n=== el canad\u00e0 contemporani ===\nla gran depressi\u00f3 afect\u00e0 greument al canad\u00e0. com a resposta a la crisi, la federaci\u00f3 cooperativa del commonwealth a alberta i saskatchewan promulgaren diverses pol\u00edtiques t\u00edpiques de l'estat de benestar, dissenyades per tommy douglas durant les d\u00e8cades de 1940 i 1950. el canad\u00e0 declar\u00e0 la guerra a alemanya durant la segona guerra mundial, sota el govern del primer ministre liberal william lyon mackenzie king, tres dies despr\u00e9s de la gran bretanya. les primeres unitats de l'ex\u00e8rcit canadenc arribaren a la gran bretanya el desembre de 1939. les tropes canadenques tingueren un paper important en la batalla de l'atl\u00e0ntic, la invasi\u00f3 aliada a it\u00e0lia, el d-day, la batalla de normandia i la batalla de l'escalda. el canad\u00e0 ha rebut el reconeixement dels pa\u00efsos baixos, per haver prove\u00eft d'asil i protecci\u00f3 a la monarquia durant la guerra, i pel seu lideratge i la seva important contribuci\u00f3 en la seva alliberaci\u00f3 de l'alemanya nazi. l'economia canadenca experiment\u00e0 un creixement econ\u00f2mic en el sector industrial i la manufactura d'armament militar. malgrat una altra crisi d'allistament al quebec el 1944, el canad\u00e0 tenia, despr\u00e9s de la guerra, una de les forces armades m\u00e9s grans del m\u00f3n. el canad\u00e0 fou un els membres fundadors de les nacions unides.\nel 1949, terranova s'un\u00ed a la confederaci\u00f3. la prosperitat de la postguerra i l'expansi\u00f3 econ\u00f2mica subseg\u00fcent tingueren com a efecte un baby boom\u2014un nivell elevat de la natalitat\u2014i el creixement de la immigraci\u00f3 europea. sota els governs liberals successius de lester b. pearson i pierre trudeau, emerg\u00ed una nova identitat canadenca. el canad\u00e0 adopt\u00e0 la seva actual bandera de la fulla d'aur\u00f3 el 1965. com a resposta a un moviment franc\u00f2fon m\u00e9s assertiu al quebec, el govern federal es torn\u00e0 oficialment en un govern biling\u00fce amb l'aprovaci\u00f3 de les actes de les lleng\u00fces oficials del 1969. les lleis no discriminat\u00f2ries d'immigraci\u00f3 foren introdu\u00efdes el 1967 i el 1976, i el multiculturalisme oficial fou introdu\u00eft el 1971, amb la qual cosa hi immigraren un gran nombre de no europeus que canviaren el rostre del pa\u00eds. els programes socialdem\u00f2crates, com ara la seguretat social universal, el plan de pensions del canad\u00e0, els pr\u00e9stecs a estudiants del canad\u00e0, l'ag\u00e8ncia de la inversi\u00f3 estrangera i el programa d'energia nacional, foren establerts durant les d\u00e8cades de 1960 i 1970; els governs provincials, en especial el quebec i alberta s'oposaren a algunes d'aquestes, ja que les consideraven una intervenci\u00f3 en llurs jurisdiccions. finalment, els congressos constitucionals, encap\u00e7alats pel primer ministre trudeau finalitzaren amb la creaci\u00f3 de la constituci\u00f3 i la carta dels drets i llibertats basada en els drets individuals.\nel quebec tingu\u00e9 una s\u00e8rie de canvis econ\u00f2mics i socials profunds durant la revoluci\u00f3 silenciosa de 1960. els nacionalistes quebequesos, sota el lideratge de jean lesage, comen\u00e7aren a demanar major autonomia. el front d'alliberaci\u00f3 del quebec inici\u00e0 la crisi d'octubre el 1970, amb atemptats i segrests, amb els quals demanaven la independ\u00e8ncia del quebec. el partit quebequ\u00e8s, m\u00e9s moderat, de ren\u00e9 l\u00e9vesque arrib\u00e0 al poder el 1976 i organitz\u00e0 un refer\u00e8ndum per crear una associaci\u00f3 de sobirania del quebec el 1980, que no reeix\u00ed. els esfor\u00e7os del partit progressiu conservatiu del canad\u00e0, sota el govern de brian mulroney, per recon\u00e8ixer el quebec constitucionalment com a \"societat distinta\" amb l'acord de meech lake es col\u00b7lapsaren el 1989. les tensions regionals causades pel debat constitucionals, enfortiren els petits partits regionalistes, el bloc quebequ\u00e8s i el partit reformista que relegaren els conservadors-progressistes a la cinquena posici\u00f3 en les eleccions federals canadenques de 1993. un altre refer\u00e8ndum el 1995 rebutj\u00e0 la independ\u00e8ncia del quebec per un marge molt estret de nom\u00e9s el 50,6% en contra. el 1997, la cort suprema de just\u00edcia declar\u00e0 que la secessi\u00f3 unilateral d'una prov\u00edncia \u00e9s inconstitucional, i el govern liberal de jean chr\u00e9tien aprov\u00e0 l'acta de la claredat que estableix els termes d'una secessi\u00f3 negociada. el partit reformista s'expand\u00ed i es convert\u00ed en l'alian\u00e7a canadenca i s'un\u00ed amb els conservadors-progressistes per formar el partit conservador del canad\u00e0 el 2003. els conservadors foren elegits com a govern minoritari sota el primer ministre stephen harper en les eleccions federals del 2006. l'any seg\u00fcent, el parlament aprov\u00e0 una moci\u00f3 simb\u00f2lica que reconeix els quebequesos com una naci\u00f3 dins del canad\u00e0.despr\u00e9s de molts anys de neglig\u00e8ncia i abusos de les ag\u00e8ncies de govern, les primeres nacions feren \u00fas de les corts federals, durant la d\u00e8cada de 1960, per reivindicar llurs terres i iniciar negociacions amb els governs federals i provincials perqu\u00e8 reconeguin els drets dels tractats hist\u00f2rics. durant la d\u00e8cada de 1990, la frustraci\u00f3 i la lentitud de les negociacions dugueren a confrontacions violentes a oka, ipperwash i el llac de gustafen. no obstant aix\u00f2, el 1999, el govern canadenc reconegu\u00e9 l'autonomia dels inuits amb la creaci\u00f3 de nunavut. el govern canadenc deman\u00e0 disculpes oficialment per haver creat les escoles de resid\u00e8ncies per assimilar els pobles abor\u00edgens.\n\n\n== pol\u00edtica i govern ==\n\n\n=== estructura de govern ===\nel canad\u00e0 \u00e9s una federaci\u00f3 sota un sistema democr\u00e0tic i parlamentari i una monarquia constitucional. el seu sobir\u00e0 \u00e9s el monarca, el rei carles iii (qui \u00e9s el cap d'estat canadenc) amb el t\u00edtol de rei del canad\u00e0. les prerrogatives del cap d'estat s\u00f3n exercides pel governador general, que \u00e9s generalment un pol\u00edtic retirat o un altre canadenc destacat nomenat pel rei amb consell del primer ministre del canad\u00e0. el governador general \u00e9s una figura no partidista la funci\u00f3 del qual \u00e9s donar l'assentiment reial als projectes de llei emesos per la cambra dels comuns i el senat, llegint el discurs del monarca, signant documents de l'estat, formalment obrint i tancant sessions del parlament i dissolent-lo per convocar eleccions si cal. tant el rei com el governador general tenen poc poder real at\u00e8s que gaireb\u00e9 sempre actuen sota l'assessorament del cap de govern, el primer ministre.\nel governador general cerimonialment nomena el primer ministre que \u00e9s generalment el l\u00edder del partit pol\u00edtic amb el major nombre d'escons a la cambra dels comuns. el primer ministre al seu torn nomena el gabinet seleccionat per convenci\u00f3 d'entre els membres del partit majoritari.\nla branca legislativa del govern, el parlament del canad\u00e0, posseeix dues cambres: la cambra dels comuns, els membres de la qual s\u00f3n elegits democr\u00e0ticament, i el senat, els membres del qual hi s\u00f3n designats i no pas electes. les eleccions per a la cambra dels comuns s\u00f3n convocades pel governador general amb la recomanaci\u00f3 del primer ministre, a la seva discreci\u00f3, per\u00f2 han d'oc\u00f3rrer en un per\u00edode no major a cinc anys despr\u00e9s de l'\u00faltima elecci\u00f3. el parlament federal pot legislar \u00fanicament sobre aquelles \u00e0rees assignades per la constituci\u00f3.\nhi ha tres partits pol\u00edtics nacionals principals al canad\u00e0: el partit liberal del canad\u00e0 (centre), el partit conservador del canad\u00e0 (dreta) i el nou partit democr\u00e0tic (esquerra). el partit liberal ha governat el canad\u00e0 32 dels \u00faltims 42 anys. l'altre partit que ha governat \u00e9s el partit conservador progressista i el seu predecessor el partit conservador. el partit conservador progressista es va unir a l'alian\u00e7a canadenca per formar el nou partit conservador del canad\u00e0, el desembre, de 2003.\n\n\n=== pol\u00edtica exterior i defensa ===\nel canad\u00e0 i els estats units comparteixen la frontera desprotegida m\u00e9s gran del m\u00f3n; a m\u00e9s cooperen en campanyes i exercicis militars i s\u00f3n els socis comercials m\u00e9s grans l'un de l'altre. el canad\u00e0, tanmateix, ha mantingut una pol\u00edtica exterior independent, en especial en mantenir relacions diplom\u00e0tiques amb cuba i en refusar participar en la guerra d'iraq. el canad\u00e0 tamb\u00e9 mant\u00e9 enlla\u00e7os hist\u00f2rics forts amb el regne unit i amb fran\u00e7a, aix\u00ed com amb les altres antigues col\u00f2nies brit\u00e0niques i franceses mitjan\u00e7ant la seva participaci\u00f3 en la commonwealth de nacions i la francofonia. el canad\u00e0 tamb\u00e9 ha mantingut relacions fortes i positives amb els pa\u00efsos baixos, ja que va contribuir a la seva alliberaci\u00f3 durant la segona guerra mundial.\nles forces armades del canad\u00e0 estan integrades per un personal de 64.000 regulars i 26.000 soldats de reserva. les forces canadenques unificades (cf) inclouen l'ex\u00e8rcit, l'armada i la for\u00e7a a\u00e8ria.\n\nat\u00e8s els enlla\u00e7os amb l'antic imperi brit\u00e0nic i el commonwealth en el canad\u00e0 angl\u00e8s, l'estat va participar en les activitats militars brit\u00e0niques en la segona guerra dels b\u00f2ers, i en la primera i la segona guerres mundials. des de llavors, el canad\u00e0 ha advocat pel multilateralisme, esfor\u00e7ant-se a resoldre els conflictes globals mitjan\u00e7ant la col\u00b7laboraci\u00f3 amb les altres nacions. el canad\u00e0 es va unir a les nacions unides el 1945 i va ser membre fundador de l'otan el 1949. durant la guerra freda, el canad\u00e0 va ser un dels contribuents m\u00e9s importants de les forces de les nacions unides en la guerra de corea i va fundar el comand de defensa aeroespacial nord-americ\u00e0 (norad) en cooperaci\u00f3 amb els estats units per defendre's dels atacs aeris de la uni\u00f3 sovi\u00e8tica. el canad\u00e0 tamb\u00e9 \u00e9s membre de l'organitzaci\u00f3 dels estats americans, des de 1990, i de la cooperaci\u00f3 econ\u00f2mica de l'\u00e0sia-pac\u00edfic (apec).\nel canad\u00e0 ha tingut un paper de lideratge en les activitats de pau de les nacions unides. n'ha participat en 50 missions, i en cadascuna de les activitats de pau de les nacions unides fins al 1989, i ha mantingut forces en les missions internacionals a ruanda, l'antiga iugosl\u00e0via i altres nacions.\n\n\n=== subdivisi\u00f3 administrativa ===\narticle principal: organitzaci\u00f3 territorial del canad\u00e0el canad\u00e0 est\u00e0 format per 10 prov\u00edncies i tres territoris. les prov\u00edncies gaudeixen d'un alt grau d'autonomia del govern federal i cadascuna d'aquestes t\u00e9 els seus s\u00edmbols i banderes provincials. s\u00f3n responsables de la major part dels programes socials del pa\u00eds (com ara els serveis de sanitat i l'educaci\u00f3) i les 10, en conjunt, perceben m\u00e9s renda que no pas el govern federal, una estructura fiscal \u00fanica entre les federacions del m\u00f3n. el govern federal, per\u00f2, realitza un pagament d'equabilitat per assegurar que a tot el pa\u00eds existeixin est\u00e0ndards uniformes dels serveis p\u00fablics i el cobrament d'impostos at\u00e8s les difer\u00e8ncies entre les prov\u00edncies riques i pobres. el govern de totes les prov\u00edncies \u00e9s unicameral; els parlaments provincials s\u00f3n encap\u00e7alats per un premier, el cap de govern. el cap d'estat de cada prov\u00edncia \u00e9s un tinent-governador que representa el rei, de manera an\u00e0loga a la funci\u00f3 del governador general del canad\u00e0, designats amb la recomanaci\u00f3 del primer ministre canadenc, encara que amb el consell dels governs provincials.\nen principi els tres territoris s\u00f3n creacions del govern federal, creats per estatuts adoptats pel parlament federal i no per la constituci\u00f3; per\u00f2 pr\u00e0cticament, hi ha una tend\u00e8ncia cap a un grau d'autonomia cada cop m\u00e9s similar al de les prov\u00edncies. tenen com les prov\u00edncies cadascun el seu parlament unicameral i un cap de govern; per\u00f2 el cap d'estat, el comissionat, representa legalment el govern federal i no la sobirana com els tenents-governadors de les prov\u00edncies. dos dels territoris, els territoris del nord-oest i nunavut, tenen un sistema de govern consensual sense partits pol\u00edtics.\nles prov\u00edncies i territoris canadencs s\u00f3n:\n\n\n== economia ==\narticle principal:economia del canad\u00e0\nel canad\u00e0 \u00e9s una de les nacions m\u00e9s riques, segons el seu producte interior brut nominal, amb una renda per capita elevada. \u00e9s membre de l'organitzaci\u00f3 per a la cooperaci\u00f3 i el desenvolupament econ\u00f2mic (ocde) i el g8, i una de les pot\u00e8ncies comercials m\u00e9s grans del m\u00f3n. el canad\u00e0 \u00e9s una economia mixta, amb un \u00edndex de llibertat econ\u00f2mica superior a la majoria dels estats de l'europa occidental, per\u00f2 inferior als estats units. des de la d\u00e8cada de 1990, l'economia canadenca ha estat creixent r\u00e0pidament amb una taxa d'atur baixa i super\u00e0vits governamentals a nivells federal i provincial. en l'actualitat, el canad\u00e0 s'assembla molt als estats units en el seu sistema econ\u00f2mic orientat al mercat, el patr\u00f3 de producci\u00f3 i els seus alts est\u00e0ndards de vida. l'octubre de 2007, la taxa d'atur nacional del canad\u00e0 era de 5,9 %, la m\u00e9s baixa en trenta-tres anys. les taxes d'atur provincials varien de 3,6 % a alberta i 14,6 % a terranova i labrador. segons la llista global de forbes 2000 de les companyies m\u00e9s grans del m\u00f3n el 2008, el canad\u00e0 en tenia 69, ocupant la cinquena posici\u00f3 despr\u00e9s de fran\u00e7a. el 2008, la c\u00e0rrega del deute del govern era la m\u00e9s baixa del g8. l'ocde estima que la r\u00e0tio del deute i el pib caur\u00e0 al 19,5 % el 2009, menys de la meitat que les altres nacions del g8, un gran canvi de la r\u00e0tio de 1995, quan era la segona m\u00e9s gran del grup.durant el segle xx, el creixement dels sectors de la manufactura, la mineria i els serveis han transformat la naci\u00f3 d'una economia rural a una principalment industrial i urbana. com les altres nacions desenvolupades, l'economia canadenca est\u00e0 dominada pel sector terciari de l'economia, que ocupa tres quarts dels treballadors canadencs. tot i aix\u00ed, el sector primari encara hi \u00e9s important, en especial les ind\u00fastries de la fusta i el petroli.\nel canad\u00e0 \u00e9s una de les poques nacions desenvolupades exportadores netes d'energia. a la costa atl\u00e0ntica, el canad\u00e0 t\u00e9 dip\u00f2sits de gas natural, mentre que els recursos de gas i petroli s\u00f3n a alberta. amb les sorres de quitr\u00e0 d'athabasca, el canad\u00e0 t\u00e9 les segones reserves de petroli m\u00e9s grans del m\u00f3n despr\u00e9s de l'ar\u00e0bia saudita. al quebec, la col\u00fambia brit\u00e0nica, terranova i labrador, nova brunsvic, ont\u00e0rio i manitoba, la hidroelectricitat \u00e9s una font neta i renovable d'energia.\n\nel canad\u00e0 \u00e9s un dels productors agr\u00edcoles m\u00e9s importants del m\u00f3n; les praderes canadenques s\u00f3n un dels prove\u00efdors m\u00e9s importants de blat, colza i altres grans. el canad\u00e0 \u00e9s el principal productor de zinc i urani, i un dels m\u00e9s importants d'or, n\u00edquel, alumini i plom; molts pobles del nord, on l'agricultura \u00e9s escassa, subsisteixen gr\u00e0cies als recursos minerals i la fusta. canad\u00e0 tamb\u00e9 t\u00e9 grans centres industrials al centre i sud de l'ont\u00e0rio i el quebec, entre els quals, la ind\u00fastria de l'autom\u00f2bil i l'aeron\u00e0utica.\nla integraci\u00f3 econ\u00f2mica amb els estats units s'ha incrementat significativament des de la segona guerra mundial. l'acord comercials de productes de l'autom\u00f2bil el 1965 va obrir les fronteres al comer\u00e7 en la ind\u00fastria de la manufactura d'autoparts. el govern del primer ministre de brian mulroney van promoure la inversi\u00f3 estrangera i el 1988 va signar el tractat de lliure comer\u00e7 dels estats units i el canad\u00e0, que va eliminar les tarifes comercials entre tots dos pa\u00efsos. el 1993, aquest tractat es va ampliar per incloure-hi m\u00e8xic, en formar el tractat de lliure comer\u00e7 d'am\u00e8rica del nord (nafta). vegeu tamb\u00e9: tractat ceta amb la uni\u00f3 europea.\n\n\n== geografia humana ==\n\n\n=== din\u00e0mica de poblaci\u00f3 ===\nles seg\u00fcents s\u00f3n les \u00e0rees metropolitanes m\u00e9s grans del canad\u00e0, segons el cens del 2006:\n\nel cens del 2006 al canad\u00e0 va reportar una poblaci\u00f3 total de 31.612.897 habitants, un increment del 5,4 % del 2001. el creixement poblacional \u00e9s degut a la immigraci\u00f3 i, en menor mesura, al creixement natural. al voltant dels tres-quarts de la poblaci\u00f3 del canad\u00e0 viu a 150 km de la frontera amb els estats units. una proporci\u00f3 similar viu a les \u00e0rees urbanes que conformen el corredor quebec-windsor, que inclou les \u00e0rees metropolitanes de toronto, mont-real i ottawa. altres regions molt poblades s\u00f3n les \u00e0rees baixes de la col\u00fambia brit\u00e0nica (vancouver i les regions properes) i el corredor calgary-edmonton a alberta. aix\u00ed com \u00e9s el cas de la majoria dels pa\u00efsos desenvolupats, el canad\u00e0 est\u00e0 experimentant una transici\u00f3 demogr\u00e0fica en envellir la seva poblaci\u00f3 amb m\u00e9s persones jubilades, i menys persones econ\u00f2micament actives en percentatge. el 2006, l'edat mitjana de la poblaci\u00f3 civil era de 39,5 anys.\n\n\n=== etnografia ===\nsegons el cens del 2006 hi ha 43 grups \u00e8tnics amb almenys 100.000 persones. el grup \u00e8tnic m\u00e9s gran \u00e9s l'angl\u00e8s (21 %), seguit del franc\u00e8s (15,8 %), l'escoc\u00e8s (15,2 %), irland\u00e8s (13,9 %), l'alemany (10,2 %), l'itali\u00e0 (5 %), el xin\u00e8s (4 %), l'ucra\u00efn\u00e8s (3,6 %) i l'amerindi (3,5 %); tot i que un ter\u00e7 dels canadencs van identificar la seva etnicitat simplement com a \"canadenc\". la poblaci\u00f3 amerindia del canad\u00e0 creix dues vegades m\u00e9s r\u00e0pid que no la mitjana canadenca. el 16,2 % de la poblaci\u00f3 pertany a una minoria visible, un terme utilitzat al canad\u00e0 per referir-se a les persones que no s\u00f3n de cap grup \u00e8tnic majorit\u00e0ria.\nel 2001, el 49 % de la poblaci\u00f3 de vancouver i el 42,8 % de la poblaci\u00f3 del toronto eren minories visibles. el mar\u00e7 del 2005, l'institut d'estad\u00edstica del canad\u00e0 va projectar que les persones d'origen no europeu faran majoria a toronto i vancouver el 2012. segons els seus pron\u00f2stics, el nombre de minories visibles al canad\u00e0 es duplicar\u00e0 per al 2017. una enquesta publicada el 2007 va revelar que gaireb\u00e9 1 de cada 5 canadencs (19,8 %) han nascut a l'estranger.el canad\u00e0 t\u00e9 una de les taxes d'immigraci\u00f3 per capita m\u00e9s altes del m\u00f3n, deguda principalment a la pol\u00edtica econ\u00f2mica i la reunificaci\u00f3 familiar. el canad\u00e0 tamb\u00e9 accepta un gran nombre de refugiats. els nouvinguts s'estableixen a les \u00e0rees urbanes de toronto, vancouver i mont-real.\n\n\n=== religi\u00f3 ===\nel pluralisme religi\u00f3s \u00e9s una pol\u00edtica cultural important del canad\u00e0. segons el cens del 2001, el 77,1 % dels canadencs es van identificar com a cristians; dels quals els cat\u00f2lics s\u00f3n el grup m\u00e9s nombr\u00f3s (43,6 %). la denominaci\u00f3 protestant m\u00e9s gran \u00e9s l'esgl\u00e9sia unida del canad\u00e0. al voltant del 16,5 % dels canadencs no han declarat cap afiliaci\u00f3 religiosa; i el 6,3 %, una altra que no \u00e9s el cristianisme \u2014entre les quals, l'islam (1,9 %) i el judaisme (1,1 %).\n\n\n=== educaci\u00f3 ===\nles prov\u00edncies i els territoris canadencs s\u00f3n els responsables de l'educaci\u00f3, en reflectir la hist\u00f2ria, cultura i geografia regionals. l'educaci\u00f3 \u00e9s obligat\u00f2ria entre els 5-7 i els 16-18 anys, depenent de la prov\u00edncia. l'alfabetisme \u00e9s del 99%. l'educaci\u00f3 postsecund\u00e0ria tamb\u00e9 \u00e9s gestionada pels governs provincials i territorials, els quals la financen; el govern federal gestiona les beques i les subvencions a les recerques. el 2002, el 43% dels canadencs entre els 25 i els 64 anys tenen educaci\u00f3 postsecund\u00e0ria.\n\n\n=== lleng\u00fces ===\nles dues lleng\u00fces oficials del canad\u00e0 s\u00f3n l'angl\u00e8s i el franc\u00e8s. el biling\u00fcisme oficial del canad\u00e0 \u00e9s una llei, definida en la carta canadenca de drets i llibertats, l'acta de les lleng\u00fces oficials i les regulacions de les lleng\u00fces oficials, i es posa en efecte per mitj\u00e0 del comissionat de les lleng\u00fces oficials. l'angl\u00e8s i el franc\u00e8s tenen el mateix estatus a les corts federals, el parlament i les institucions federals. la poblaci\u00f3 t\u00e9 el dret, si hi ha prou demanda, de rebre els serveis del govern federal en angl\u00e8s o en franc\u00e8s, i l'educaci\u00f3 es garanteix en ambdues lleng\u00fces a totes les prov\u00edncies i territoris.l'angl\u00e8s i el franc\u00e8s s\u00f3n les lleng\u00fces maternes del 59,7 % i el 23,2 % de la poblaci\u00f3, respectivament; i les lleng\u00fces que m\u00e9s es parlen a casa, per al 68,3 % i el 22,3 % de la poblaci\u00f3, respectivament.el 98,5% dels canadencs parlen angl\u00e8s o franc\u00e8s (67 % nom\u00e9s parla l'angl\u00e8s, el 13,3 % nom\u00e9s parla el franc\u00e8s, i el 17,7 % parla ambdues lleng\u00fces). tot i que el 85% dels canadencs francoparlants viuen al quebec, hi ha percentatges de poblaci\u00f3 franc\u00f2fona significatius a ont\u00e0rio, alberta i el sud de manitoba, aix\u00ed com poblaci\u00f3 ac\u00e0dia al nord i el sud-est de nova brunsvic, que constitueixen el 35 % de la poblaci\u00f3 de la prov\u00edncia. ont\u00e0rio t\u00e9 la poblaci\u00f3 franc\u00f2fona m\u00e9s gran fora del quebec. la carta de la llengua francesa al quebec fa del franc\u00e8s la llengua oficial de la prov\u00edncia, i la nova brunsvic \u00e9s l'\u00fanica prov\u00edncia biling\u00fce constitucionalment. a les altres prov\u00edncies no hi ha cap llengua oficial, per\u00f2 el franc\u00e8s s'utilitza com a llengua d'instrucci\u00f3, a les corts i altres serveis governamentals a m\u00e9s de l'angl\u00e8s. manitoba, ont\u00e0rio i el quebec permeten que l'angl\u00e8s i el franc\u00e8s es parlin a llurs parlaments provincials, i les lleis es publiquen en ambdues lleng\u00fces. a l'ont\u00e0rio, el franc\u00e8s t\u00e9 estatus legal, per\u00f2 no \u00e9s completament cooficial. algunes lleng\u00fces amer\u00edndies tenen estatus oficial als territoris del nord-oest. inuktitut \u00e9s la llengua majorit\u00e0ria a nunavut i una de les tres lleng\u00fces oficials del territori.\nles lleng\u00fces no oficials s\u00f3n importants al canad\u00e0, amb m\u00e9s de cinc milions de parlants. algunes lleng\u00fces no oficials majorit\u00e0ries s\u00f3n el xin\u00e8s (853,745 parlants com a primera llengua), l'itali\u00e0 (469.485), l'alemany (438.080), el castell\u00e0 (345.345) i el panjabi (271.220).\n\n\n== cultura ==\nla cultura canadenca ha estat influenciada hist\u00f2ricament per les cultures brit\u00e0nica, francesa i amer\u00edndia. tamb\u00e9 ha estat influenciada per la cultura estatunidenca, atesa la proximitat geogr\u00e0fica i econ\u00f2mica d'ambd\u00f3s pa\u00efsos. la majoria dels immigrants angloparlants al canad\u00e0 entre 1755 i 1815 eren estatunidencs de les tretze col\u00f2nies del sud que en van emigrar per les promeses de terra o es van exiliar per llur lleialtat a la corona brit\u00e0nica durant la guerra d'independ\u00e8ncia dels estats units. per altra banda, la cultura francesa del canad\u00e0 va ser preservada amb l'acta del quebec de 1774, que permetia que la cultura franc\u00f2fona sobrevisqu\u00e9s despr\u00e9s de la presa del territori per la corona brit\u00e0nica.\ncanad\u00e0 \u00e9s un pa\u00eds geogr\u00e0ficament vast i \u00e8tnicament divers. la cultura canadenca tamb\u00e9 ha estat influenciada per la immigraci\u00f3 que ha vingut de tots els continents del m\u00f3n. la majoria dels canadencs valoren el multiculturalisme i consideren que la cultura del canad\u00e0 \u00e9s inherentment multicultural. l'her\u00e8ncia multicultural \u00e9s la base de la secci\u00f3 27 de la carta canadenca dels drets i llibertats.\n\nels s\u00edmbols nacionals del canad\u00e0 s\u00f3n influenciats per les fonts naturals i hist\u00f2riques de les primeres nacions o els amerindis. en especial, l'\u00fas de la fulla d'aur\u00f3 (maple leaf, feuille d'\u00e9rable), com a s\u00edmbol canadenc, data del segle xviii i \u00e9s a la bandera actual del canad\u00e0, aix\u00ed com a les banderes hist\u00f2riques, algunes monedes i l'escut d'armes. altres s\u00edmbols prominents s\u00f3n el castor, l'oc canadenc, la cal\u00e0bria grossa, la corona, la policia muntada del canad\u00e0, i m\u00e9s recentment el t\u00f2tem i l'inukshuk.\nl'esport nacional i oficial del canad\u00e0 \u00e9s l'hoquei sobre gel a l'hivern i el lacrosse, a l'estiu. l'hoquei sobre gel \u00e9s un passatemps nacional i l'esport m\u00e9s popular del pa\u00eds, i el que m\u00e9s juguen els canadencs, amb m\u00e9s d'1,65 milions de jugadors actius el 2004. les sis \u00e0rees metropolitanes m\u00e9s grans del canad\u00e0\u2014toronto, mont-real, vancouver, ottawa, calgary i edmonton\u2014tenen equips de la national hockey league (nhl) i hi ha m\u00e9s jugadors canadencs a la lliga que no pas de tots els pa\u00efsos combinats.\nel canad\u00e0 ha estat seu de diversos esdeveniments esportius, com ara els jocs ol\u00edmpics d'estiu de 1976, els jocs ol\u00edmpics d'hivern de 1988, els jocs ol\u00edmpics d'hivern de 2010 i la copa del m\u00f3n u-20 del 2007.\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\ndia del canad\u00e0\nsalari m\u00ednim al canad\u00e0\nquebec\nam\u00e8rica del nord\ng8\nciutadania canadenca\nllista de prov\u00edncies i territoris canadencs per \u00edndex de desenvolupament hum\u00e0\nthe maple leaf forever\nl\u00ednia milton\ncanals de televisi\u00f3 del canad\u00e0\n\n\n=== esports ===\ncanadian junior football league\nselecci\u00f3 d'handbol del canad\u00e0\n\n\n== enlla\u00e7os externs ==\np\u00e0gina oficial del govern del canad\u00e0"