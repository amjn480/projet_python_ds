"victoria ingrid alice d\u00e9sir\u00e9e, f\u00f6dd 14 juli 1977, \u00e4r sveriges kronprinsessa, det vill s\u00e4ga tronarvinge, och hertiginna av v\u00e4sterg\u00f6tland. hon \u00e4r dotter till kung carl xvi gustaf och drottning silvia samt \u00e4ldre syster till prins carl philip och prinsessan madeleine. hon gifte sig den 19 juni 2010 med daniel westling, som d\u00e5 blev prins daniel av sverige och hertig av v\u00e4sterg\u00f6tland. paret har tv\u00e5 barn, dottern estelle, prinsessa av sverige, hertiginna av \u00f6sterg\u00f6tland och sonen oscar, prins av sverige, hertig av sk\u00e5ne.\nn\u00e4r victoria f\u00f6ddes 1977 till\u00e4t successionsordningen endast manlig arvsr\u00e4tt till tronen, men efter en \u00e4ndring i denna grundlag, blev hon sveriges kronprinsessa den 1 januari 1980. hennes officiella titel \u00e4r hennes kunglig h\u00f6ghet victoria, sveriges kronprinsessa, hertiginna av v\u00e4sterg\u00f6tland. hennes namnsdag den 12 mars och hennes f\u00f6delsedag den 14 juli \u00e4r officiella flaggdagar i sverige, och f\u00f6delsedagen firas varje \u00e5r p\u00e5 den s\u00e5 kallade victoriadagen. kronprinsessan \u00e4r den offentliga person i sverige som \u00e5tnjuter det st\u00f6rsta f\u00f6rtroendet hos svenska folket och den person som erh\u00e5llit det st\u00f6rsta f\u00f6rtroendet sedan m\u00e4tningarna b\u00f6rjade.\n\n\n== biografi ==\n\n\n=== tidiga barndoms\u00e5r ===\ni januari 1977 meddelade riksmarskalken att drottning silvia v\u00e4ntade kungaparets f\u00f6rsta barn, vilket kom att vara det f\u00f6rsta barn att f\u00f6das av ett regerande kungapar i sverige sedan 1807 (cecilia, yngsta barn till gustav iv adolf och fredrika).\ndrottningen nedkom med kronprinsessan den 14 juli \u2013 en dag tidigare \u00e4n ber\u00e4knat \u2013 klockan 21.45 p\u00e5 karolinska universitetssjukhuset, f\u00f6rl\u00f6st av professor ulf borell och barnmorskan maj-lis westling. vittnen var riksdagens talman henry allard, statsminister thorbj\u00f6rn f\u00e4lldin, riksmarskalk gunnar lagergren och statsfrun vid kungliga hovstaterna grevinnan alice trolle-wachtmeister.kronprinsessan d\u00f6ptes i k\u00e4llvatten fr\u00e5n \u00f6land av \u00e4rkebiskopen olof sundby, assisterad av \u00f6verhovpredikanten hans \u00e5kerhielm i storkyrkan den 27 september inf\u00f6r 700 g\u00e4ster, framburen av sin mor och sin far. hon hade en kl\u00e4nning av spets som tidigare burits av gustaf vi adolfs barn samt av kung carl xvi gustaf och hans systrar. till den h\u00f6r en sidencape d\u00e4r namnen p\u00e5 dopbarnen broderats in.hennes faddrar \u00e4r (f\u00f6rutvarande) drottning beatrix av nederl\u00e4nderna, faster prinsessan d\u00e9sir\u00e9e, kung harald v av norge och hennes \u00e4ldste morbror ralf sommerlath.kungafamiljen var vid denna tid bosatt p\u00e5 stockholms slott.\nredan innan kronprinsessan var f\u00f6dd var fr\u00e5gan om huruvida successionsordningen skulle \u00e4ndras aktuell. i mars v\u00e5ren f\u00f6re kronprinsessans f\u00f6delse lade ingvar lindell fram en statlig enmansutredning vari f\u00f6reslogs att full kognatisk tronf\u00f6ljd skulle inf\u00f6ras, vilket merparten av de 23 remissinstanserna inst\u00e4mde i. f\u00f6r att hon skulle bli tronf\u00f6ljare kr\u00e4vdes tv\u00e5 likalydande beslut av tv\u00e5 riksdagar med ett riksdagsval d\u00e4remellan, detta eftersom successionsordningen \u00e4r en av sveriges grundlagar; successionsordningen \u00e4ndrades d\u00e4rf\u00f6r f\u00f6rst 1980, efter att prins carl philip hade f\u00f6tts.n\u00e4r kronprinsessan fyllde ett \u00e5r 1978 hade hennes far kung carl xvi gustaf f\u00f6rsett pressen med bilder som han sj\u00e4lv tagit, s\u00e5 att barnet inte skulle skr\u00e4mmas av anstormningen av fotografer. s\u00e5 skedde f\u00f6r \u00f6vrigt under de f\u00f6rsta \u00e5ren, att kungen tog alla offentliga bilder av sin dotter, och int\u00e4kterna gick till v\u00e4lg\u00f6rande \u00e4ndam\u00e5l. innan kronprinsessan fyllde ett \u00e5r hade hon b\u00f6rjat g\u00e5 och tala i telefon; eftersom hennes f\u00f6r\u00e4ldrar s\u00e5 ofta var p\u00e5 resor blev det senare n\u00f6dv\u00e4ndigt f\u00f6r att beh\u00e5lla kontakten.den 13 maj 1979 f\u00f6ddes kronprinsessans bror som kronprins carl philip, som d\u00e5, eftersom grundlagen inte hunnit \u00e4ndras, kortvarigt blev tronf\u00f6ljare. hon firade sin andra f\u00f6delsedag p\u00e5 \u00f6land, d\u00e4r kungafamiljen har slottet solliden, och fr\u00e5n och med dess har detta blivit den plats d\u00e4r hon traditionsenligt firas, med n\u00e5gra f\u00e5 undantag.\nden 7 november 1979 r\u00f6stade sveriges riksdag igenom den \u00e4ndring i grundlagen som vid \u00e5rsskiftet skulle g\u00f6ra henne till tronarvinge med r\u00f6stsiffrorna 165 mot 21, med 147 nedlagda r\u00f6ster.\nvid decennieskiftet 1980 flyttade kungafamiljen till drottningholms slott p\u00e5 grund av luftf\u00f6roreningarna i innerstaden. den 9 januari 1980 tilldelades kronprinsessan titeln hertiginna av v\u00e4sterg\u00f6tland.kronprinsessan fick en syster den 10 juni 1982, d\u00e5 prinsessan madeleine f\u00f6ddes. senare under \u00e5ret b\u00f6rjade kronprinsessan f\u00f6rskolan i v\u00e4sterleds f\u00f6rsamling.\n\n\n=== skol\u00e5r ===\nkronprinsessan b\u00f6rjade f\u00f6rsta klass 21 augusti 1984 i smedsl\u00e4ttsskolan i bromma med ulla britta wahlberg som l\u00e4rare. sedan gick hon mellanstadiet i \u00e5lstensskolan, ocks\u00e5 den i bromma. sitt f\u00f6rsta officiella framtr\u00e4dande gjorde kronprinsessan den 6 juni 1988 vid skaras 1000-\u00e5rsjubileum d\u00e5 hon var prisutdelare i en teckningst\u00e4vling. 1990 b\u00f6rjade kronprinsessan p\u00e5 carlssons h\u00f6gstadieskola vid enskilda gymnasiet vid tegn\u00e9rlunden i stockholm. under de tidiga ton\u00e5ren reste hon med sin guvernant p\u00e5 l\u00e4ger i usa, bland annat f\u00f6r att f\u00f6rkovra sig i spr\u00e5k.hon konfirmerades den 27 juni 1992 i r\u00e4pplinge kyrka p\u00e5 \u00f6land.gymnasium gick hon p\u00e5 enskilda gymnasiet, d\u00e4r hon gick ut fr\u00e5n natur- och samh\u00e4llsvetenskapliga programmet 1996. samma \u00e5r deltog hon f\u00f6r f\u00f6rsta g\u00e5ngen vid riksm\u00f6tets \u00f6ppnande.\n\n\n=== myndighetsf\u00f6rklaring ===\nenligt grundlagen kan victoria fr\u00e5n sin 18-\u00e5rsdag b\u00e5de tilltr\u00e4da som regent vid hennes fars bortg\u00e5ng och agera som tillf\u00e4llig riksf\u00f6rest\u00e5ndare d\u00e5 kungen exempelvis \u00e4r p\u00e5 utrikes resa. hennes myndighetsf\u00f6rklaring, som direkts\u00e4ndes i tv, skedde den 14 juli 1995 i rikssalen p\u00e5 stockholms slott. h\u00e4r lovade kronprinsessan i sitt tal att vara lojal mot konungen och riksdagen samt att f\u00f6lja sveriges grundlag.vid tillf\u00e4llet uruppf\u00f6rdes kronprinsessan victorias fanfar, komponerad av ingvar lidholm.\n\n\n=== h\u00f6gre utbildning ===\nefter detta studerade kronprinsessan ett \u00e5r (1996\u20131997) vid universit\u00e9 catholique de l'ouest i angers i frankrike.  h\u00f6sten 1997 skaffade hon sig genom ett s\u00e4rskilt upplagt program kunskaper i sveriges beslutsfattningsprocess p\u00e5 lokal, nationell och europeisk niv\u00e5, samt gjorde sig f\u00f6rtrogen med den svenska ekonomin.[k\u00e4lla beh\u00f6vs]\u00e5r 1998 till 2000 studerade hon vid yale university i usa. d\u00e5 praktiserade hon ocks\u00e5 vid f\u00f6renta nationerna i new york och den svenska ambassaden i washington d.c.\nhon genomgick h\u00f6sten 2001 ett utbildningsprogram vid regeringskansliet, och v\u00e5ren d\u00e4rp\u00e5 vid sida.\n\u00e5r 2003 tj\u00e4nstgjorde hon tre veckor i den svenska arm\u00e9n.\nh\u00f6sten 2004 l\u00e4ste hon en b-kurs i statsvetenskap med inriktning p\u00e5 krishantering och internationell samverkan vid f\u00f6rsvarsh\u00f6gskolan i stockholm. l\u00e4s\u00e5ret 2006/2007 gick hon diplomatprogrammet vid utrikesdepartementet.\n\u00e5r 2009 avlade hon vid uppsala universitet filosofie kandidat-examen med freds- och konfliktkunskap som huvud\u00e4mne och d\u00e4r \u00e4ven utrikesdepartementets ett\u00e5riga aspirantutbildning, 60 po\u00e4ng statsvetenskap fr\u00e5n stockholms universitet samt en grundkurs i teckning ing\u00e5r. d\u00e4remot omfattar examen inte en c-uppsats och det avslutande arbetet, material som i normala fall \u00e4r offentliga, \u00e4r inte offentligt d\u00e5 kronprinsessans bed\u00f6mningar av fredsbevarande operationer anses f\u00f6r k\u00e4nsliga. utbildningen anpassades och komprimerades f\u00f6r kronprinsessan.under 2000-talet har kronprinsessan \u00e5kt p\u00e5 flera resor d\u00e4r hon studerat bist\u00e5ndsarbete.[k\u00e4lla beh\u00f6vs]\n\n\n=== \u00e4ktenskap och barn ===\nunder 2001 l\u00e4rde kronprinsessan k\u00e4nna daniel westling. de tr\u00e4ffades p\u00e5 westlings gym master training d\u00e4r han var hennes personlige tr\u00e4nare. \u00e5r 2002 blev de ett par. den 24 februari 2009 tillk\u00e4nnagav kronprinsessan victoria och daniel westling vid en presstr\u00e4ff i prinsessan sibyllas v\u00e5ning p\u00e5 stockholms slott att de f\u00f6rlovat sig. br\u00f6llopet mellan dem \u00e4gde rum den 19 juni 2010 i storkyrkan i stockholm. vigseln f\u00f6rr\u00e4ttades av \u00e4rkebiskop anders wejryd. tronf\u00f6ljarparet \u00e4r bosatt p\u00e5 haga slott i solna.\ndottern prinsessan estelle f\u00f6ddes 23 februari 2012 och har plats nummer tv\u00e5 i den svenska tronf\u00f6ljden efter sin mor kronprinsessan. sonen prins oscar f\u00f6ddes den 2 mars 2016. d\u00e4rmed har kronprinsessans syskon prins carl philip blivit nummer fyra och i och med hans s\u00f6ner prins alexander, prins gabriel och prins julians f\u00f6delse \u00e4r prinsessan madeleine numera nummer \u00e5tta i den svenska successionsordningen.\n\n\n== roll i kungahuset ==\n\n\n=== kronprinsessa ===\nsedan myndighetsdagen tr\u00e4der kronprinsessan victoria i egenskap av tronarvinge in som tillf\u00e4llig riksf\u00f6rest\u00e5ndare n\u00e4r kung carl xvi gustaf p\u00e5 grund av resor eller andra sk\u00e4l inte kan fullg\u00f6ra sina plikter som statschef. i dessa plikter ing\u00e5r att vara sveriges fr\u00e4msta representant i officiella sammanhang samt att vara ordf\u00f6rande i utrikesn\u00e4mnden, en uppgift som kronprinsessan f\u00f6r f\u00f6rsta g\u00e5ngen fullf\u00f6ljde i augusti 2008 vid ett extrainsatt m\u00f6te med anledning av kriget i georgien. till kronprinsessans engagemang h\u00f6r bist\u00e5ndsarbete, internationellt fredsarbete och st\u00f6d till handikappade ungdomar.\nkronprinsessan victoria ledde 2004 en stor handelsdelegation till saudiarabien. hennes deltagande anses ha haft en f\u00f6rl\u00f6sande roll i att saudiarabiens ledare tog emot delegationen och \u00f6vertygades att k\u00f6pa saabs och ericssons radar\u00f6vervakningssystem erieye i ett skede n\u00e4r saudierna var p\u00e5 v\u00e4g att dra sig ur. saudierna kr\u00e4vde dock som motprestation att sverige skulle hj\u00e4lpa landet att bygga upp sin vapenindustri, vilket blev grunden till det kontroversiella projekt simoom.sedan 2004 har kronprinsessan en egen hovstat med uppgift att ansvara f\u00f6r planering, f\u00f6rberedande och genomf\u00f6rande av hennes officiella program. hovmarskalk elisabeth tarras-wahlberg ledde hovstaten till 2009, d\u00e5 hon eftertr\u00e4ddes av hovmarskalk j\u00f6rgen lindstr\u00f6m. sedan maj 2012 \u00e4r hovmarskalken karolin a. johansson chef f\u00f6r hovstaten. till hovstaten h\u00f6r \u00e4ven kronprinsessans och prins daniels respektive sekreterare. \u00e5r 2011 tog hovstaten 10 procent av det s\u00e5 kallade apanaget i anspr\u00e5k, cirka 6,2 miljoner kronor.\ni januari 2016 uts\u00e5g fn:s generalsekreterare ban ki-moon kronprinsessan till en av ambassad\u00f6rerna att delta i \"sustainable development goals advocacy group\" vilket \u00e4r en grupp vars uppgift \u00e4r att fr\u00e4mja fn:s m\u00e5l f\u00f6r h\u00e5llbar utveckling, agenda 2030. kronprinsessan \u00e4r en av 16 ambassad\u00f6rer i gruppen.den 6 maj 2023 deltog kronprinsessan och kung carl xvi gustaf p\u00e5 kr\u00f6ningen av kung charles iii av storbritannien och drottning camilla.under 2023 har kronprinsessan varit en del i firandet av kung carl xvi gustafs 50 \u00e5rsjubileum som sveriges kung.\n\n\n=== beskyddarskap i urval ===\nkronprinsessan, liksom kungafamiljens \u00f6vriga medlemmar, \u00e4r i sin roll officiell beskyddare och/eller hedersledamot av ett stort antal organisationer:\n\nallm\u00e4nna s\u00e5ngen\ninsamlingsstiftelsen wateraid sverige\nkarl johans f\u00f6rbundet\nkungliga krigsvetenskapsakademien\nkungliga musikaliska akademien\nkungliga motorb\u00e5t klubben\nkungliga svenska segels\u00e4llskapet\nkungliga vitterhets historie och antikvitets akademien\nnordens ark\nriksf\u00f6rbundet f\u00f6r r\u00f6relsehindrade barn och ungdomar\nriksf\u00f6rbundet sveriges lottak\u00e5rer (kommunikativt svenska lottak\u00e5ren)\nriksf\u00f6rbundet s\u00e4llsynta diagnoser\nstockholm junior water prize\nstockholms golfklubb\nsvenska handelskammaren i tyskland\nsverige-amerika stiftelsen\nv\u00e4sterg\u00f6tlands hembygdsf\u00f6rbund\nv\u00e4stg\u00f6ta nation i uppsala\n\n\n== tronf\u00f6ljd ==\nden tidigare lagen om agnatisk tronf\u00f6ljd, vilket betydde att tronen \u00e4rvdes av det \u00e4ldsta manliga barnet till monarken, och bara kunde \u00e4rvas av manliga barn, byttes 1980 ut till full kognatisk tronf\u00f6ljd. detta betyder att tronen \u00e4rvs av det \u00e4ldsta barnet utan avseende p\u00e5 k\u00f6n. sverige var det enda landet som l\u00e4t det agera retroaktivt. senare har bland annat norge (med verkan efter kronprins haakon) inf\u00f6rt principen.\ni den brittiska tronf\u00f6ljden var kronprinsessan upptagen som nummer 285 den 1 januari 2011.\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== titlar, ordnar och dekorationer ==\n14 juli 1977 \u2013 31 december 1979: hennes kunglig h\u00f6ghet victoria, sveriges prinsessa\n1 januari 1980 - : hennes kunglig h\u00f6ghet victoria, sveriges kronprinsessa, hertiginna av v\u00e4sterg\u00f6tland\n\n\n=== svenska ordnar och dekorationer ===\n ledamot och kommend\u00f6r av kungl. maj:ts orden (serafimerorden) (r\u00e4knas fr\u00e5n f\u00f6dseln, fick insignierna 14 juli 1995))\n konung carl xvi gustafs miniatyrportr\u00e4tt (14 juli 1995)\n  konung carl xvi gustafs jubileumsminnestecken iv, 15 september 2023.\n konung carl xvi gustafs jubileumsminnestecken iii (30 april 2016)\n konung carl xvi gustafs jubileumsminnestecken ii (15 september 2013)\n konung carl xvi gustafs jubileumsminnestecken (30 april 1996)\n f\u00f6rsvarsh\u00f6gskolans minnesmedalj (9 januari 2008)\n svenska soldathemsf\u00f6rbundets medalj i guld nr 1 (maj 2021)\n\n\n=== utl\u00e4ndska ordnar och dekorationer ===\n storkors av belgiska leopoldorden (2001)\n storkors av brasilianska s\u00f6dra korsets orden\n storkors av bulgariska stara planina-orden\n storkors av chilenska f\u00f6rtj\u00e4nstorden\n riddare av danska elefantorden (14 juli 1995)\n storkors av estniska terra mariana-korsets orden (11 september 1995)\n storkors av estniska vita stj\u00e4rnorden (18 januari 2011) \n storkors med kedja av finlands vita ros' orden (1996, kedja 2022) \n storkors av franska nationalf\u00f6rtj\u00e4nstorden\n storkors av grekiska hedersorden (2008)\n storkors av isl\u00e4ndska falkorden (7 september 2004)\n storkors av italienska republikens f\u00f6rtj\u00e4nstorden (13 november 2018)\n storkors av japanska krysantemumorden\n storkors av jordaniska renaissanceorden\n kommend\u00f6r av lettiska trestj\u00e4rneorden\n storkors av storhertig gediminas av litauens orden (21 november 1995)\n storkors av adolf av nassaus orden\n storkors av rikets f\u00f6rsvares orden (2005)\n riddare av grimaldiorden\n  storkors av sankt olavs orden (1 juli 1995)\n storkors av rum\u00e4nska stj\u00e4rnans orden\n storkors av isabella den katolskas orden (16 november 2021)\n f\u00f6rsta klass (stora gwanghwamedaljen) av sydkoreanska diplomatiska f\u00f6rtj\u00e4nstorden (14 juni 2019)\n storkors i s\u00e4rklass av f\u00f6rbundsrepubliken tysklands f\u00f6rtj\u00e4nstorden\n storstj\u00e4rna av republiken \u00f6sterrikes hederstecken f\u00f6r f\u00f6rtj\u00e4nster\n\n\n== anf\u00e4der ==\nkronprinsessan h\u00e4rstammar fr\u00e5n napoleon i:s marskalk jean baptiste bernadotte (sedermera karl xiv johan, som var adoptivson till barnl\u00f6se karl xiii) och dennes hustru d\u00e9sir\u00e9e clary. hon \u00e4r \u00e4ttling till ett stort antal \u00f6vriga svenska monarker.\n\n\n== referenser ==\n\n\n=== noter ===\n\n\n=== tryckta k\u00e4llor ===\npopova, susanna; paul hansen (foto) (2010). v\u00e5rt br\u00f6llop: kronprinsessan victoria och prins daniel 19 juni 2. natur & kultur. isbn 9789127121867 \nhurtig, catarina (2010). h.k.h. victoria : ett personligt portr\u00e4tt. norstedts. isbn 9789113027807 \nlindwall, johan t (2010). victoria: prinsessan privat. stockholm: bokf\u00f6rlaget forum. isbn 9789137135465 \nlindqvist, herman (2009). victoria: drottning med tiden. bonnier fakta. isbn 9789174240726 \n\u00f6hrlund, dag (2009). \u00e4lskade prinsessa: en resa i bilder genom victorias liv. ica bokf\u00f6rlag. isbn 9789153434245 \n\n\n=== webbk\u00e4llor ===\nkronprinsessan victorias biografi vid kungliga hovstaternas webbplats, sidan l\u00e4st 2007-12-19\n\n\n== externa l\u00e4nkar ==\n\n wikimedia commons har media som r\u00f6r kronprinsessan victoria.\nkungliga hovstaternas webbplats\nvictoria och daniels monogram"