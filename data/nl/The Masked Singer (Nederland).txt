"the masked singer is een nederlands televisieprogramma dat wordt uitgezonden door rtl 4 en gebaseerd is op het zuid-koreaanse programma king of mask singer. de presentatie van het programma is in handen van ruben nicolai, die wordt bijgestaan door panelleden gerard joling, buddy vedder, carlo boszhard, loretta schrijver en monica geuze.\nhet programma wordt vanaf 2019 jaarlijks in het najaar uitgezonden. in het programma gaat een geselecteerde groep bekende nederlanders gemaskerd de zangstrijd met elkaar aan.\n\n\n== format ==\n\n\n=== seizoen 1 t/m 4 ===\n\nonder leiding van presentator ruben nicolai geven alle kandidaten een zangoptreden. de deelnemers gaan gemaskerd in een uitbundig kostuum en worden hiernaar vernoemd. voordat een deelnemer gaat optreden verschijnt er eerst een kort filmpje waarin hij of zij met een vervormde stem een aantal hints geeft over de eigen identiteit; niet alle hints die gegeven worden komen overeen. dit filmpje wordt voor de kijkers ondertiteld, zodat zij de hints ook kunnen lezen in het geval dat ze deze niet goed kunnen verstaan.\nvervolgens treedt de deelnemer gemaskerd op en zingt live voor het publiek en de jury. dit zingen gebeurt zonder dat de stem vervormd wordt. de jury bestaande uit gerard joling, buddy vedder, carlo boszhard en loretta schrijver is verdeeld in twee teams. joling en vedder zijn het eerste team en boszhard en schrijver vormen het tweede team. deze twee juryteams moeten proberen te raden wie er in de kostuums zitten. tijdens de oud-en-nieuwspecial 2021/2022 werd vedder tijdelijk vervangen door francis van broekhuizen.\nna het zingen mag elk juryteam een vraag aan de deelnemer stellen, die zo kort mogelijk met een vervormde stem beantwoord wordt. vervolgens komen de hints uit het filmpje terug in acht woorden, slechts drie hiervan zijn van toepassing op de deelnemer. elk juryteam kiest drie woorden die als hint kunnen gelden, vervolgens horen ze hoeveel woorden ze goed geraden hebben. in tegenstelling tot de kijker krijgt de jury niet te zien welke woorden er goed zijn. vervolgens mogen de juryleden speculeren wie ze verwachten dat in het gemaskerde kostuum optrad.\nhet studiopubliek mag nadat alle deelnemers hebben opgetreden, stemmen op zijn of haar favoriet. tijdens dit stemmen wordt reclame uitgezonden. de deelnemer die de minste stemmen krijgt van het publiek moet het programma verlaten. voordat de deelnemer weggaat wordt aan de juryleden voor de laatste keer gevraagd wie zij verwachten dat er in het kostuum zit. vervolgens onthult de deelnemer zich en zingt nogmaals het nummer maar dan zonder masker. bij deze onthulling krijgt de jury voor elk goed gegeven antwoord een punt. ook worden bij deze onthulling de juiste hints bekendgemaakt.\nvanaf seizoen 2 zingen alle deelnemers na hun optreden nog een gezamenlijk nummer. ook nieuw vanaf seizoen 2 is de \"sing off\". de twee deelnemers met de minste stemmen van het publiek treden nogmaals op, waarna het publiek opnieuw stemt. degene die dan de minste stemmen krijgt van het publiek moet het programma verlaten en moet zichzelf onthullen zoals hierboven beschreven.\nin seizoen 3 wordt telkens voor de onthulling van degene met de minste stemmen een kijkje genomen bij \"the masked dinner\", het diner dat de kandidaten kregen voorafgaand aan de opnames. hier wordt voor de kijker nog een laatste hint gegeven door de kandidaten.\nin afleveringen verderop in het seizoen komt het voor dat de deelnemers een groepsoptreden geven en duetten met elkaar zingen.\n\n\n=== seizoen 5 ===\n\nin het vijfde seizoen bestaat de jury net als in de vlaamse versie van het programma uit vijf juryleden die individueel moeten raden wie er in de kostuums zitten. het vijfde jurylid is monica geuze. ze krijgen na het zingen geen woorden meer te zien, maar mogen alleen nog maar een vraag stellen die door de karakters met vervormde stem wordt beantwoord waarna ze mogen speculeren wie er in het pak zit. ook nieuw is dat er in de eerste afleveringen twee karakters worden onthuld in plaats van \u00e9\u00e9n. \ndit seizoen kreeg veel kritiek vanwege het ontbreken van de strijd tussen twee juryteams, de zeer lastige, bijna onmogelijke hints en het feit dat de kijker niet meer te zien krijgt welke hints kloppen. het was hierdoor voor zowel de kijkers als de panelleden erg lastig om te raden wie er in de pakken zaten.\n\n\n== seizoenen ==\n\nhet programma wordt sinds 2019 jaarlijks in het najaar (oktober t/m december en vanaf 2022 november en december) uitgezonden. de opnames vinden van 2019 t/m 2021 in augustus en september en vanaf 2022 in september en oktober plaats in aalsmeer. het programma kent ook enkele oudejaarsspecials die op oudejaarsavond wordt uitgezonden. deze wordt tegelijk met het reguliere seizoen opgenomen. in 2023 is er geen oudejaarsspecial, maar eindigt het reguliere seizoen op oudejaarsavond.\n\n\n=== overzicht ===\n\n\n=== seizoen 1 (2019) ===\n\nin het eerste seizoen van the masked singer zijn er twaalf vermomde bn'ers. in de eerste aflevering worden de eerste zes deelnemers ge\u00efntroduceerd en in de tweede de andere zes. later in het seizoen, als er al deelnemers af zijn gevallen, worden de deelnemers bij elkaar gevoegd.\n\ncarlo boszhard en loretta schrijver waren het winnende team bij de juryleden, zij behaalden 14 punten met het raden van de bekende nederlanders. buddy vedder en gerard joling behaalden 13 punten.\n\n\n=== seizoen 2 (2020) ===\n\naan het tweede seizoen van the masked singer doen vijftien kandidaten mee, de deelnemers zijn over de afleveringen verdeeld. in de eerste aflevering worden de eerste vijf deelnemers ge\u00efntroduceerd, in de tweede nog vijf en in de derde de andere vijf. later in het seizoen, als er al deelnemers af zijn gevallen, worden de deelnemers bij elkaar gevoegd.\n\ngerard joling en buddy vedder waren het winnende team bij de juryleden, zij behaalden 18 punten met het raden van de bekende nederlanders. carlo boszhard en loretta schrijver behaalden 16 punten.\n\n\n=== oud-en-nieuwspecial (2020) ===\n\nrtl produceerde een eenmalige oud-en-nieuwspecial van the masked singer, die op oudejaarsavond 2020 werd uitgezonden op rtl 4. in deze special zongen vijf bekende nederlanders in vijf nieuwe, feestelijke kostuums. de kostuums waar de bn'ers achter verborgen worden zijn de klok, de sneeuwpop, het vuurwerk, de oliebol en de champagne. wederom de taak aan de vaste panelleden om de zangers te ontmaskeren. na alle solo optredens werd de uitzending vanaf 22:10 uur onderbroken met de oudejaarsconference van guido weijers, wat duurde tot 23:35 uur. hierna zongen de twee finalisten een duet, om zich vervolgens vlak voor 00:00 uur te onthullen.\n\n\n=== seizoen 3 (2021) ===\n\naan het derde seizoen van the masked singer doen opnieuw vijftien kandidaten mee. net als in het tweede seizoen zijn de deelnemers over de afleveringen verdeeld. het seizoen telt 10 afleveringen en is daarmee het langste seizoen tot nu toe.\n\n\n==== gastoptredens ====\n\nnieuw in seizoen 3 is dat er gemaskerde gastoptredens zijn vanaf aflevering 4. dit zijn artiesten die optreden voor een goed doel, de stichting kinderziekenhuizen van oranje. de panelleden krijgen bij het raden van deze gastoptredens hulp van gastjuryleden. meestal zijn de gastjuryleden oud-deelnemers van the masked singer. de onthulling van deze gastoptredens vindt telkens direct na het optreden plaats.\n\n\n=== oud-en-nieuwspecial (2021) ===\n\nrtl produceerde net als het jaar ervoor een oud-en-nieuwspecial van the masked singer. verschil dit jaar was, dat het eerste deel op oudejaarsavond 2021 werd uitgezonden en het vervolg op nieuwjaarsavond op rtl 4. dezelfde vijf kostuums als vorig jaar werden gebruikt; de klok, de sneeuwpop, het vuurwerk, de oliebol en de champagne met als toevoeging \u00e9\u00e9n geheel nieuw kostuum; de kerstboom. de vaste panelleden waren weer aanwezig, enkel buddy vedder werd eenmalig vervangen door francis van broekhuizen. op oudejaarsavond vielen twee masked singers af die zich vlak voor 00:00 uur moesten onthullen.\n\n\n=== seizoen 4 (2022) ===\n\n\n==== gastoptredens ====\n\nnet zoals in seizoen 3 zijn er ook dit seizoen vanaf aflevering 4 gemaskerde gastoptredens en krijgen de juryteams bij het raden hiervan soms hulp van gastjuryleden. de gasten treden dit seizoen op voor de stichting spieren voor spieren.\n\n\n=== oud-en-nieuwspecial (2022) ===\n\n\n=== seizoen 5 (2023) ===\n\n\n== the masked singer: after the mask ==\n\nvanaf 2021 (seizoen 3) uploadt streamingdienst videoland wekelijks de aftershow the masked singer: after the mask. in dit programma, gepresenteerd door rick brandsteder (het monster uit seizoen 1), krijgt de kijker backstagebeelden te zien en vertelt de afvaller van die week diens verhaal. het wordt steeds na de uitzending van the masked singer online gezet.\n\n\n== incidenten ==\n\ntijdens de opnames van seizoen 3 waren er meerdere incidenten. op 4 oktober 2021 was er brand in de studio en moest er ontruimd worden. er vielen geen gewonden en de opnames konden de volgende dag worden hervat. eerder was er ook al een vals brandalarm waarna de studio ontruimd werd.tijdens de opnames van seizoen 5 viel er een lamp op een van de toeschouwers die daarbij lichtgewond raakte. de opnames konden na een halfuur worden hervat.\n\n\n== achtergrond ==\n\n\n=== internationaal ===\n\nthe masked singer is oorspronkelijk een zuid-koreaans programma dat sinds 2015 onder de naam \ubbf8\uc2a4\ud130\ub9ac \uc74c\uc545\uc1fc \ubcf5\uba74\uac00\uc655 (engelse titel: king of mask singer) wordt uitgezonden in zuid-korea. pas toen de verenigde staten zijn eigen editie onder de naam the masked singer uitzond in januari 2019 en het daar een succes was, werd het format opgepikt door steeds meer andere landen. zo wordt sinds 2019 het programma ook gemaakt in duitsland, frankrijk, australi\u00eb, mexico en zuid-afrika en sinds 2020  wordt het programma ook in (vlaams) belgi\u00eb uitgezonden. het wordt daar jaarlijks in het voorjaar uitgezonden.\n\n\n=== nederland ===\n\nop 25 januari 2019 maakte rtl nederland bekend dat ook zij de rechten van het format hadden gekocht en bezig waren met het opzetten van een nederlandse editie van het programma. twee maanden later in maart 2019 werd bekendgemaakt dat gerard joling het eerste jurylid wordt. in april 2019 werd bekend dat ruben nicolai in het programma zou verschijnen als presentator en dat carlo boszhard toe zou worden gevoegd als jurylid. in augustus 2019 werden de laatste twee juryleden, loretta schrijver en buddy vedder, bekendgemaakt.het eerste nederlandse seizoen ging van start op 27 september 2019. de eerste aflevering werd door 1.498.000 kijkers bekeken en was daarmee het op een na best bekeken programma van de avond. het programma kreeg van de kijkers complimenten; vooral jurylid loretta schrijver viel in de smaak. de verdere afleveringen wisten allemaal boven de 1,3 miljoen kijkers te scoren. het eerste seizoen sloot af met 1.931.000 kijkers en was daarmee het best bekeken programma van de avond. diezelfde avond, na de finaleaflevering, gaf jurylid gerard joling in het programma beau aan dat rtl ook een tweede seizoen van the masked singer op de buis wilde brengen.dit tweede seizoen begon op 25 september 2020 en was populairder dan het eerste seizoen: bijna elke aflevering trok meer dan 2 miljoen kijkers. zowel tijdens het eerste als het tweede seizoen wist het programma met vrijwel elke nieuwe aflevering zijn eigen kijkcijferrecord te verbreken. de finale van dit seizoen werd op vrijdag 13 november 2020 door 3.860.000 mensen bekeken. daarmee is het de meest bekeken rtl-uitzending sinds de finale van het eerste seizoen van idols, dat werd uitgezonden op 8 maart 2003 en waarvan de ontknoping werd bekeken door 4.937.000 mensen.het derde seizoen begon op 15 oktober 2021 en trok wekelijks meer dan 2 miljoen kijkers, met een gemiddelde van 2,4 miljoen. de eerste aflevering van seizoen vier, uitgezonden op 4 november 2022, was het tot dan toe best scorende primetimeprogramma van het televisieseizoen, voetbalwedstrijden niet meegerekend.\n\n\n== geheimhouding ==\n\nom te voorkomen dat voortijdig uitlekt welke bekende nederlanders onder de maskers zitten, moeten de deelnemers voor de opnames een boeteclausule tekenen. lekken de deelnemers hun eigen deelname of die van een ander, riskeren zij een boete van 250.000 euro. ook wordt een groot deel van het studiopubliek weggestuurd voorafgaand aan de onthullingen en de rest van het publiek en de crew moeten eveneens deze clausule tekenen. daarnaast moeten de deelnemers naar een afgesproken punt rijden. dit is telkens een ander geheim punt dat alleen zij kennen. daar worden ze opgehaald met speciale, volledig geblindeerde auto's en onder bewaking naar de studio gebracht. ze rijden hierbij naar binnen via een speciaal rolluik aan de achterkant. nadat ze uit de auto zijn gestapt krijgen ze speciale zwarte pakken aan en een helm op, waardoor ze ook zonder kostuum onherkenbaar blijven tot aan de opnames. op dit pak staat met witte letters \"ik mag niet praten\", aangezien ze voor en tijdens de opnames niet mogen spreken. op deze manier wordt voorkomen dat ze aan de hand van hun stem worden herkend. de deelnemers mogen bovendien niet worden aangesproken met hun echte naam. hiervoor wordt gedurende hun deelname de naam van hun personage gebruikt. op deze manier blijven ze ook tijdens gesprekken onherkenbaar. daarnaast vinden ook de repetities voor de shows in het geheim plaats. dit gebeurt onder andere op geheime locaties die de deelnemers zelf moeten zien bereiken. \nin de duitse versie ging het op 28 november 2023 echter flink mis met deze geheimhouding. tijdens het optreden van de kiwi viel het masker van het gezicht, zodat voortijdig bekend werd dat de duitse acteur uwe ochsenknecht in dit pak zat. de kiwi werd echter wel door het publiek naar de volgende ronde gestemd waarna een ander karakter zichzelf moest onthullen. om deze fout te herstellen werd ook de kiwi wereldwijd onthuld, zodat er onbedoeld twee onthullingen waren.dat de geheimhouding tot verrassing kan leiden blijkt wel uit de aflevering van 15 december 2023 waarin ron boszhard meedeed terwijl zijn eigen broer carlo boszhard in het panel zat.\n\n\n== prijzen ==\n\nin 2021 won het programma de zapp award voor het beste familieprogramma."