"israel (hebreiska: \u05d9\u05b4\u05e9\u05b0\u05c2\u05e8\u05b8\u05d0\u05b5\u05dc, yisra'el; arabiska: \u0625\u0650\u0633\u0652\u0631\u064e\u0627\u0626\u0650\u064a\u0644, isr\u0101'\u012bl), formellt staten israel, \u00e4r en stat i mellan\u00f6stern i asien. den har landgr\u00e4ns med libanon i norr, syrien i nord\u00f6st, jordanien och v\u00e4stbanken i \u00f6st och egypten och gazaremsan i sydv\u00e4st. landet har kuster mot medelhavet och r\u00f6da havet. israels omstridda huvudstad och historiska centrum \u00e4r jerusalem, medan landets viktigaste ekonomiska och teknologiska centrum \u00e4r tel aviv d\u00e4r flertalet l\u00e4nder har sina ambassader.israel utropades den 14 maj 1948 som en judisk stat efter en uppdelning av palestinamandatet i enlighet med fn-f\u00f6rsamlingens rekommendation i november 1947. israels existens accepterades inte av de arabiska ledarna och 1948 \u00e5rs arabisk-israeliska krig br\u00f6t ut, vilket slutade med att israel etablerades i hela det gamla mandatet utom v\u00e4stbanken och gazaremsan. 1967 utbr\u00f6t sexdagarskriget, efter vilket israel ockuperade delar av kringliggande omr\u00e5den sedan dess har israel l\u00e4mnat sinaihalv\u00f6n och gazaremsan men annekterat \u00f6stra jerusalem och golanh\u00f6jderna. gazaremsan st\u00e5r under egyptisk-israelisk blockad och v\u00e4stbanken st\u00e5r under delvis palestinskt sj\u00e4lvstyre med fortsatt israelisk ockupation i samband med den p\u00e5g\u00e5ende israel\u2013palestina-konflikten.\nisrael \u00e4r en judisk och demokratisk stat med parlamentarism och allm\u00e4n r\u00f6str\u00e4tt. premi\u00e4rministern fungerar som regeringschef och knesset utg\u00f6r israels lagstiftande organ. landets grundlagar kan endast \u00e4ndras vid olika former av kvalificerad majoritet.i landet bor \u00e4ven m\u00e5nga andra etniska grupper, inklusive en stor m\u00e4ngd arabiska israeler, liksom m\u00e5nga religi\u00f6sa minoritetsgrupper, inklusive muslimer, kristna, druser, samaritaner, bah\u00e1'\u00eder och andra. dessutom bor palestinska medborgare inom israels gr\u00e4nser eller pendlar f\u00f6r att arbeta i israel, fr\u00e4mst fr\u00e5n v\u00e4stbanken.\nmed ett medborgarantal p\u00e5 ca av n\u00e4stan 10 miljoner m\u00e4nniskor, av vilka de flesta \u00e4r judar, \u00e4r israel v\u00e4rldens enda judiska nationalstat. israel har varit medlem i oecd sedan 2010, och \u00e4r enligt undp rankat som det mest utvecklade landet i mellan\u00f6stern och som det tredje mest utvecklade i asien. landet \u00e4r rankat 29:e i v\u00e4rlden med avseende p\u00e5 inhemsk bnp (real gdp) och 13:e med avseende p\u00e5 bnp per capita. det \u00e4r rankat 4:a i fn:s lyckoindex efter island. israel rankas h\u00f6gst i mellan\u00f6stern med avseende p\u00e5 genomsnittlig f\u00f6rm\u00f6genhet per vuxen, ekonomisk konkurrenskraft och innovation. magasinet \u201cglobal finance \u201c placerar landet p\u00e5 en 6:e-plats i sin ranking av \"most technologically advanced countries in the world 2023\". israel \u00e4r ocks\u00e5 ett av de rikaste l\u00e4nderna i asien enligt bnp per capita. utbildningssystemet rankas som det 12:e b\u00e4sta i v\u00e4rlden, och landet har den h\u00f6gsta levnadsstandarden i mellan\u00f6stern.\n\n\n== namnet ==\nisraeliter var namn p\u00e5 ett folk som bebodde kanaan och som omn\u00e4mns b\u00e5de p\u00e5 merneptahstelen och i bibeln. namnet har tolkats som att det kommer av ett ord f\u00f6r gud, \"el\", och verbet \"isra\". verbet kan betyda \"k\u00e4mpa\" och det skulle d\u00e5 vara \"k\u00e4mpar mot gud\" eller \"gud k\u00e4mpar f\u00f6r jakob\". det har ocks\u00e5 tolkats betyda \"r\u00e4ttvis\" och i king james bible uppges det betyda \"as a prince hast thou power\", ungef\u00e4r \"du har makt som en prins\".efter att judarna drivits ut ur jerusalem av romarna anv\u00e4ndes i den judiska diasporan eretz israel, ungef\u00e4r storisrael, \u00e4ven \u00f6versatt till israels land, om omr\u00e5det de l\u00e4mnat, tillsammans med namn som juda rike och det heliga landet. efter f\u00f6rsta v\u00e4rldskriget kom omr\u00e5det under brittiskt styre med namnet brittiska palestinamandatet och dess officiella namn p\u00e5 hebreiska var eretz israel vilket fanns p\u00e5 mynt, frim\u00e4rken och officiella dokument tillsammans med de arabiska och engelska orden f\u00f6r palestina.n\u00e5gra dagar innan brittiska palestinamandatet upph\u00f6rde, 14 maj 1948, tr\u00e4ffades tio ledare f\u00f6r det judiska civilsamh\u00e4llet i palestina f\u00f6r att besluta vilket namn den stat de skulle utropa skulle f\u00e5. f\u00f6rst ville de kalla staten judeen, men eftersom endast en liten del av det gamla riket ingick i delningsplanen \u00f6vergavs det namnet. andra namn som f\u00f6reslogs var sion och sabra, men n\u00e4r n\u00e5gon f\u00f6reslog israel r\u00f6stades det f\u00f6rslaget fram med siffrorna 7\u20133. det p\u00e5stods vara judiska myndigheten i palestinas ordf\u00f6rande, och sedermera israels f\u00f6rsta premi\u00e4rminister, david ben gurion, som f\u00f6reslog namnet, men en av de n\u00e4rvarande var moshe sharett och han hade kallat den framtida judiska staten israel i sina tal i ett par \u00e5rs tid. under samma tid anv\u00e4nde david ben gurion namnet \"medinat hayehudim\", ungef\u00e4r \"judarnas stat\". redan 1896 f\u00f6reslog sionisten isaac pernhoff att en framtida stat skulle heta \"medinat yisrael\", allts\u00e5 staten israel, som svar p\u00e5 sionismens grundares, theodor herzls, f\u00f6rslag \"altneuland\", ungef\u00e4r \"gammalnyland\", men det \u00e4r inte troligt att n\u00e5gon av de tio l\u00e4st den passagen i hans artikel. eftersom namnet best\u00e4mdes s\u00e5 sent hann inte den nybildade statens namn anges p\u00e5 valutan och den kallades d\u00e4rf\u00f6r under en tid fortsatt palestinska pund.n\u00e4r david ben gurion l\u00e4ste upp sj\u00e4lvst\u00e4ndighetsf\u00f6rklaringen den 14 maj 1948 stadf\u00e4stes namnet med orden (\u00f6versatt fr\u00e5n engelska): \n\n\n== historia ==\n\n\n=== f\u00f6rhistoria ===\n\nomr\u00e5det historia \u00e4r n\u00e4ra kopplad till judendomens historia. de israelitiska stammarna skall enligt torah ha bosatt sig i kanaan omkring 2000 f\u00f6re v\u00e5r tider\u00e4kning. och israelerna omn\u00e4mns \u00e4ven p\u00e5 merneptahstelen uppsatt cirka 1200 \u00e5r f\u00f6re v\u00e5r tider\u00e4kning.\nunder 400 \u00e5r till ca 1400 f.kr. styrdes jerusalem av egypten, d\u00e4refter \u00e5terer\u00f6vrade abrahams \u00e4ttlingar landet, som ledda av mose utvandrat fr\u00e5n egypten d\u00e4r de levt i flera hundra \u00e5r. omkring 1000 f.kr. er\u00f6vrades nya omr\u00e5den under kung david, som gjorde jerusalem till huvudstad i kungariket. davids son salomo etablerade staden som religi\u00f6st centrum genom byggandet av templet. efter salomos d\u00f6d splittrades riket i en nordlig del (israel) med samaria som huvudstad och en sydlig del (juda) med jerusalem som huvudstad. det norra riket gick under vid ett assyriskt anfall \u00e5r 722 f.kr. omkring \u00e5r 586 f.kr er\u00f6vrade babylonierna juda rike och rev det f\u00f6rsta templet. cirka 70 \u00e5r senare blev judakungens sonson serubbabel st\u00e5th\u00e5llare i israels land och l\u00e4t bygga upp det andra templet. cirka 410 sammanf\u00f6rdes judeen politiskt med syrien som d\u00e5 l\u00f6d under persien medan det lokala styret l\u00e5g i \u00f6verstepr\u00e4stens h\u00e4nder. alexander den store er\u00f6vrade jerusalem \u00e5r 332 f.kr, och \u00e4ven under andra tider fram till romarnas er\u00f6vring styrdes omr\u00e5det av ockuperande makter.\nf\u00f6re \u00e5r 1 hade romarna ockuperat landet och tillsatte lokala lydkonungar, men folket, som d\u00e5 av andra brukade kallas judar efter judeen, eller israeliter oavsett stamtillh\u00f6righet, gjorde ett flertal uppror, bland annat judiska kriget d\u00e5 romarna rev det nya templet. 135 e.kr. nedk\u00e4mpades den judiska befolkningen brutalt efter den s\u00e5 kallade bar-kochbarevolten och majoriteten deporterades till andra delar av imperiet. kejsar hadrianus bytte namn p\u00e5 hela omr\u00e5det inklusive ioudeia till \"syria pal\u00e6stina\".\n\u00e5r 636 er\u00f6vrades landet av araberna i den islamiska expansionen och judar och kristna i landet fick status som dhimmi. de arabiska er\u00f6vrarna fortsatte att anv\u00e4nda namnet filastin som motsvarighet till det tidigare namnet. till dess hade m\u00e5nga avkomlingar till aram\u00e9er och arameiskspr\u00e5kiga bott d\u00e4r, och \u00e4ven grekiska och latin hade varit lingua franca, och dagens syrianer h\u00e4vdar direkt koppling till det heliga landet och spr\u00e5ket d\u00e4r under f\u00f6rsta \u00e5rhundradet. under medeltiden v\u00e4xlade styret mellan korsfarare och muslimer. 1577 inf\u00f6rlivades det med det turkiska ottomanska v\u00e4ldet. majoriteten av judarna f\u00f6rblev i diasporan. efter turkiets sammanbrott i f\u00f6rsta v\u00e4rldskriget \u00f6verl\u00e4mnade nationernas f\u00f6rbund palestina till storbritannien.\n\n\n=== str\u00e4van efter en sj\u00e4lvst\u00e4ndig judisk stat i provinsen palestina ===\n\nallt sedan 300-talet har det funnits en judisk minoritet boende i den forna judiska huvudstaden genom historien, tidvis i majoritet. samtidigt fanns bofasta och nomadiska folk med andra spr\u00e5k, efter islamiseringen typiskt arabiska, vilket \u00e4ven de kristna och judarna kom att anv\u00e4nda. \nsm\u00e5 immigrationsv\u00e5gor hade skett kontinuerligt under \u00e5rhundraden och b\u00e5de spanska (sefardiska) och \u00f6steuropeiska (ashkenaziska) chassider slog sig ner i landet. redan p\u00e5 1850-talet kunde en av karl marx uts\u00e4nd reporter konstatera att judarna utgjorde majoriteten av jerusalems befolkning. i hela palestina var judarna dock i minoritet, 1871/1872 utgjorde de 4 procent av omr\u00e5dets befolkning. man b\u00f6rjade nu diskutera judisk bos\u00e4ttning d\u00e4r bland europeiska judar. franska judar grundade en jordbruksskola f\u00f6r \u00e4ndam\u00e5let p\u00e5 1870-talet och 1882 migrerade en grupp ryska judar dit och antalet judar \u00f6kade till 24 000. 1896 publicerade den ungerske juden theodor herzl boken judestaten och \u00e5ret efter organiserade han den f\u00f6rsta sionistiska kongressen i basel i schweiz. r\u00f6relsens m\u00e5l var ett judiskt nationalhem i palestina. genom ekonomiska bidrag fr\u00e5n v\u00e4rldens judar b\u00f6rjade judar utvandra fr\u00e5n fr\u00e4mst europa till palestina. ett tusental jemenitiska judar migrerade \u00e4ven till omr\u00e5det. under den f\u00f6rsta alijan 1881\u20131904 kom 30 000 judar till palestina, under den andra alijan 1904\u20131914 kom ytterligare 40 000 judar.\nunder denna tid b\u00f6rjade ocks\u00e5 det arabisk-palestinska motst\u00e5ndet mot den sionistiska r\u00f6relsen att ta form, p\u00e5drivet av en r\u00e4dsla att bli utdriven fr\u00e5n eller marginaliserad i omr\u00e5det.\nefter det osmanska rikets fall kom immigrationen ig\u00e5ng \u00e4n mera och en befolkningsexplosion skedde under brittiskt mandat. araber som hade k\u00e4mpat med britterna mot turkarna i f\u00f6rsta v\u00e4rldskriget hoppades f\u00e5 ett sj\u00e4lvst\u00e4ndigt land i omr\u00e5det och b\u00f6rjade str\u00f6mma in.  \nvid folkr\u00e4kningen 1922 fanns 83 907 judar i palestina, motsvarande 12,9 procent av befolkningen. under 1920-talet \u00f6kade \u00e5rligen antalet judar med 9 800 och araber med 12 700, samtidigt som antalet beduiner var konstant. i augusti 1929 utbr\u00f6t gatubr\u00e5k mellan judar och araber d\u00e4r 133 judar och 87 araber d\u00f6dades. under 1930-talet flydde allt fler judar fr\u00e5n europa och den \u00f6kade invandringen, 350 000 judar mellan 1930 och 1939, \u00f6kade sp\u00e4nningen mellan judar och araber. 1945 hade befolkningen vuxit till 608 230 judar, 1 076 780 muslimer, 145 060 kristna och 15 490 \u00f6vriga.\n\n\n=== israels bildande ===\n\n\u00e5r 1917 utf\u00e4rdade storbritannien balfourdeklarationen om att ge det judiska folket ett hemland i det land som de blev f\u00f6rdrivna fr\u00e5n 135 e.kr. men britterna lovade ocks\u00e5 araberna att palestina skulle bli en sj\u00e4lvst\u00e4ndig arabisk stat efter f\u00f6rsta v\u00e4rldskriget. efter kriget blev ist\u00e4llet palestina ett brittiskt mandatomr\u00e5de under nationernas f\u00f6rbund. \ninf\u00f6r palestinamandatets upph\u00f6rande \u00e5r 1948 besl\u00f6t f\u00f6renta nationerna 1947 genom en resolution att dela omr\u00e5det v\u00e4ster om floden i en judisk och en arabisk stat, medan staden jerusalem skulle vara ett speciellt internationellt omr\u00e5de under f\u00f6renta nationernas administration. i resolutionen ingick \u00e4ven en detaljerad delningsplan.\nomgivande muslimska stater motsatte sig helt bildandet av en judisk stat i omr\u00e5det.\nden 14 maj 1948, dagen innan det brittiska mandatet gick ut, deklarerade sig den nya staten israel sj\u00e4lvst\u00e4ndig och suver\u00e4n. i den israeliska sj\u00e4lvst\u00e4ndighetsf\u00f6rklaringen h\u00e4nvisas till generalf\u00f6rsamlingens resolution, att israel var beredda att f\u00f6lja denna och att staten skulle ligga i eretz israel, ett omr\u00e5de omtalat i hebreiska bibeln. omedelbart efter staten israels utropande erk\u00e4ndes den nya staten av andra v\u00e4rldskrigets segermakter usa, sovjetunionen, frankrike och storbritannien.\ndagen efter anf\u00f6ll en multinationell styrka best\u00e5ende av trupper fr\u00e5n jordanien, egypten, libanon, irak och syrien den nya staten israel. israelerna gick segrande ur den f\u00f6ljande serien av krig och h\u00e4vdade d\u00e4rmed sitt oberoende. israel ut\u00f6kade sitt omr\u00e5de med 40 procent i f\u00f6rh\u00e5llande till fn:s delningsplan genom att ockupera arabiska st\u00e4der som lod, ramla och beersheba och arabiska omr\u00e5den i galil\u00e9en och f\u00f6rdrev samtidigt palestinier fr\u00e5n de omr\u00e5den israel kontrollerade. jordanien ockuperade v\u00e4stbanken och egypten gazaremsan. 1949 ingicks vapenstillest\u00e5nd mellan israel och egypten, jordanien, libanon och syrien. samtidigt v\u00e4grade omgivande stater att \u00f6ver huvud taget erk\u00e4nna landets existens och inf\u00f6rde en l\u00e5ngtg\u00e5ende blockad.\n\n\n=== tiden 1949\u20131967 ===\nmellan 60 och 70 procent av palestinierna i landet flyttade eller tvingades fly fr\u00e5n sina hem. fn:s f\u00f6rlikningskommission uppger siffran 726 000 personer. samtidigt genomf\u00f6rdes ocks\u00e5 en mer eller mindre p\u00e5tvingad judisk exodus fr\u00e5n arabiska och andra muslimska l\u00e4nder (cirka 1 000 000 judar), som till stor del innebar inflyttning till den nya staten.\nunder de f\u00f6rsta fyra \u00e5ren kom 700 000 judar till israel. regeringen tvingades inf\u00f6ra ransoneringar och m\u00e5nga judar l\u00e4mnade israel men desto fler kom. invandringen kom b\u00e5de fr\u00e5n europa och fr\u00e5n mellan\u00f6stern. nyodlingar i \u00f6knen, industrialisering och ambiti\u00f6sa infrastrukturprojekt pr\u00e4glade israels tidiga \u00e5r. samtidigt var israel ett bel\u00e4grat samh\u00e4lle. de araber som var kvar i landet behandlades olika beroende p\u00e5 deras f\u00f6rh\u00e5llande till staten. druserna ingick en blodspakt med israel och beduinerna i galileen likas\u00e5. d\u00e4remot levde st\u00f6rre delen av de muslimska byarna under milit\u00e4rt styre fram till 60-talet.\nisrael gjordes till en entydigt judisk stat framf\u00f6r allt genom tv\u00e5 lagar: lagen om \u00e5terv\u00e4ndande fr\u00e5n 1950 som proklamerade att alla v\u00e4rldens judar ges r\u00e4tt att invandra till israel samt lagen om de fr\u00e5nvarandes egendomar som konfiskerade all mark och annan egendom som tillh\u00f6rt de drygt 700 000 araber som under kriget 1948 hade flytt eller f\u00f6rdrivits (nakban) fr\u00e5n det palestina som blev israeliskt territorium.under 1956 \u00f6kade gr\u00e4nskr\u00e4nkningarna mellan egypten och israel. egypten blockerade akabaviken och st\u00e4ngde suezkanalen f\u00f6r israeliska fartyg. suezkanalen nationaliserades vilket fick frankrike och storbritannien att ing\u00e5 en \u00f6verenskommelse med israel att er\u00f6vra kanalomr\u00e5det milit\u00e4rt. i oktober 1956 anf\u00f6ll israel egypten och ockuperade sinaihalv\u00f6n fram till kanalen. d\u00e4refter ingrep franska och brittiska styrkor under f\u00f6rev\u00e4ndningen att \u00e5terst\u00e4lla ordningen. suezkriget ogillades dock av usa som tvingade de tre l\u00e4nderna att dra tillbaka sina styrkor. gr\u00e4nsomr\u00e5det mellan egypten och israel bevakades d\u00e4refter av fn-trupp, united nations emergency force (unef).\narabstaterna fortsatte att angripa israel under 1960-talet, d\u00e5 sovjetunionen och dess allierade levererade vapen till egypten och jordanien, medan storbritannien, frankrike och usa gjorde det samma till israel. i en \u00f6verraskningsman\u00f6ver blockerade egypten under nasser tiranasundet och f\u00f6rflyttade trupper till sinai. under ledning av general moshe dayan gjorde israel ett anfall och besegrade de arabiska arm\u00e9erna p\u00e5 sex dagar. sexdagarskriget fick till f\u00f6ljd att ytterligare ett stort antal palestinier flydde samt att jordanien f\u00f6rlorade kontrollen \u00f6ver v\u00e4stbanken och egypten f\u00f6rlorade gazaremsan samt sinaihalv\u00f6n. kriget ben\u00e4mns fr\u00e5n israels sida som sexdagarskriget, och fr\u00e5n palestinsk sida som junikriget.\n\n\n=== israel\u2013palestinakonflikten, 1967\u2013 ===\n\nisrael har sedan sexdagarskriget 1967 ockuperat v\u00e4stbanken och gazaremsan samt annekterat golanh\u00f6jderna och \u00f6stra jerusalem. gazaremsan utrymdes 2007, men israel uppr\u00e4tth\u00e5ller en blockad som hindrar fri r\u00f6rlighet och europeiska unionen liksom f\u00f6renta nationerna och andra betraktar gazaremsan fortfarande som delvis av israel ockuperat omr\u00e5de. israel anser sig beh\u00f6va kontrollera inf\u00f6rseln av varor f\u00f6r att begr\u00e4nsa vapentillg\u00e5ngen och de paramilit\u00e4ra attackerna fr\u00e5n gaza. israel och egypten f\u00f6rs\u00f6ker hindra insmuggling av vapen via tunnlar fr\u00e5n egypten, vilket \u00e5rligen leder till tiotals d\u00f6da d\u00e5 tunnlarna raseras eller r\u00e4mnar.\ndet f\u00f6rsta palestinska upproret (intifadan) mot den israeliska ockupationen utbr\u00f6t 1987. detta ledde fram till osloavtalet 1993, d\u00e5 palestinska befrielseorganisationen efter f\u00f6rhandlingar accepterade en tv\u00e5statsl\u00f6sning utifr\u00e5n 1967 \u00e5rs gr\u00e4nser samt \u00e5lades att etablera en palestinsk myndighet i gazaremsan och p\u00e5 v\u00e4stbanken. israel \u00e5 sin sida erk\u00e4nde genom osloavtalet plo, dock inte palestina.\ndet andra palestinska upproret, \u00e4ven kallat al-aqsa-intifadan, inleddes 2000 efter den israeliske oppositionsledaren ariel sharons bes\u00f6k p\u00e5 tempelberget d\u00e4r al-aqsa-mosk\u00e9n och klippdomen ligger (heliga platser f\u00f6r judar och muslimer) den 28 september. enligt arabiska p\u00e5st\u00e5enden betraktades sharons bes\u00f6k som en provokation, eftersom han hade med sig ett tusental bev\u00e4pnade poliser in p\u00e5 det heliga omr\u00e5det. dessa p\u00e5st\u00e5enden har dock tillbakavisats av ett flertal arabiska k\u00e4llor, som sagt att den s\u00e5 kallade al-aqsa-intifadan var planerad l\u00e5ngt f\u00f6re sharons bes\u00f6k p\u00e5 tempelberget.\nefter fredagsb\u00f6nen dagen efter bes\u00f6ket blev det upplopp p\u00e5 gatorna i gamla jerusalem, d\u00e4r minst fem m\u00e4nniskor d\u00f6dades av israeliska s\u00e4kerhetsstyrkor. 200 m\u00e4nniskor skadades d\u00e5 palestinier kastade stenar p\u00e5 bedjande judar och turister vid v\u00e4stra muren (klagomuren). 70 polism\u00e4n skadades ocks\u00e5 i denna sammandrabbning.\nsedan intifadan startade d\u00f6dades under perioden den 29 september 2000 till den 26 december 2008 enligt b'tselem 4 907 palestinier  av israeler, medan 1 062 israeler d\u00f6dades av palestinier.den 28 juni 2006 inledde israel en offensiv i gazaremsan kallad operation sommarregn.\nden 27 december 2008 inledde israel operation gjutet bly mot gazaremsan. anfallet inleddes med luftangrepp och fortsattes med marktrupper. enligt israels regering var orsaken till milit\u00e4roffensiven att israeliska st\u00e4der och byar beskjutits med ca 10 000 qassam-raketer under de senaste \u00e5tta \u00e5ren. en fn-rapport (goldstonerapporten) anklagade israel f\u00f6r att ha beg\u00e5tt krigsbrott. anfallet ans\u00e5gs vara riktat mot gazas befolkning som helhet och ing\u00e5 i en politik som gick ut p\u00e5 att straffa gazas inv\u00e5nare. richard goldstone tog sedermera avst\u00e5nd fr\u00e5n rapporten d\u00e5 fakta kunde studeras n\u00e4rmare och d\u00e5 hamas bland annat medgivit att de l\u00e4mnat felaktiga uppgifter.i slutet av juni 2014 m\u00f6rdades tre israeliska bos\u00e4ttarungdomar. israel svarade med en storskalig operation p\u00e5 v\u00e4stbanken, varvid man f\u00e4ngslade mer \u00e4n 500 palestinier och d\u00f6dade minst 10 palestinier. hamas i gaza \u00f6kade raketbeskjutningen in i israel och israel inledde en luftoffensiv den 8 juli 2014 mot gazaremsan. en markinvasion f\u00f6ljde. under tiden 8 juli till b\u00f6rjan av september 2014 d\u00f6dades 2 016 gazabor, varav 541 barn och 250 kvinnor. mer \u00e4n 10 000 m\u00e4nniskor skadades. enligt fn tvingades 425 000 palestinier l\u00e4mna sina hem p\u00e5 grund av kriget. p\u00e5 den israeliska sidan d\u00f6dades 3 civila och 64 soldater. flera sjukhus i gaza f\u00f6rst\u00f6rdes.\n\n\n=== konflikter och krig med grannl\u00e4nder, 1973\u20132006 ===\n\u00e5r 1973 genomf\u00f6rde egypten och syrien ett \u00f6verraskningsanfall, kallat oktoberkriget mot israel i syfte att \u00e5terer\u00f6vra sinai och golanh\u00f6jderna under landets st\u00f6rsta h\u00f6gtidsdag, yom kippur. de angripande styrkorna var till en b\u00f6rjan framg\u00e5ngsrika, men stoppades slutligen. innan kriget avslutades lyckades det israeliska f\u00f6rsvaret, under ledning av ariel sharon, g\u00e5 \u00f6ver suezkanalen p\u00e5 v\u00e4g mot kairo, n\u00e4r de tvingades g\u00f6ra halt efter amerikanska p\u00e5tryckningar. i norr \u00e5tertog israelerna efter mycket h\u00e5rda strider det tv\u00e5 mil breda golankr\u00f6net och fortsatte d\u00e4refter i riktning mot damaskus. kriget, vilket kom att kallas oktoberkriget eller yom kippurkriget, var en viktig l\u00e4nk i den h\u00e4ndelsekedja som orsakade oljekrisen 1973 d\u00e4r muslimska oljel\u00e4nder ut\u00f6vade p\u00e5tryckningar genom att strypa oljeleveranserna.\n1978 kapade plo en israelisk buss n\u00e4ra tel aviv och d\u00f6dade 38 och skadade 71 av flera nationaliteter i ett f\u00f6rs\u00f6k att ta internationella turister och ambassad\u00f6rer som gisslan f\u00f6r att tvinga frisl\u00e4ppande av f\u00e4ngslade palestinier, i samband med fredsf\u00f6rhandlingarna mellan israel och egypten. plo var stationerade i libanon efter nederlaget mot jordanien 1971, och gick \u00f6ver gr\u00e4nsen f\u00f6r operationer i israel.\ntre dagar senare inledde israel en offensiv. efter flera sammandrabbningar mellan israelisk milit\u00e4r och palestinsk gerilla som drog sig allt mera norrut i libanon ockuperade israel i mars 1978 omr\u00e5det upp till litanifloden, med undantag av staden tyros. israel hj\u00e4lpte \u00e4ven den sydlibanesiska arm\u00e9n (sla) i kampen mot plo och hizbollah i deras interna konflikt. efter att fn antog resolution 425, som kr\u00e4vde ett israeliskt tillbakadragande fr\u00e5n libanon, l\u00e4mnade israel omr\u00e5det och \u00f6verl\u00e4mnade positionerna till sla.\n\u00e5r 1982 invaderade israel \u00e5ter libanon, med h\u00e4nvisning till att man ville f\u00e5 ett slut p\u00e5 raketanfallen som israel utsattes f\u00f6r av militanta palestinska grupper och p\u00e5 det p\u00e5g\u00e5ende inb\u00f6rdeskriget i libanon. israel hade f\u00f6rhoppningen att f\u00e5 slut p\u00e5 gerillaverksamheten genom att hj\u00e4lpa ena parten i kriget och skriva fredsavtal med dem, ledda av bachir gemayel, som blivit vald till president. denne blev emellertid m\u00f6rdad i ett riktat bombd\u00e5d av en syrisk socialnationalist, men shiiter och palestinier misst\u00e4nktes. den libanesiska milisen utf\u00f6rde som h\u00e4mnd en massaker i sabra och shatila vilket skedde med f\u00f6rsvarsminister ariel sharons godk\u00e4nnande och israeliska milit\u00e4rens logistiska st\u00f6d till g\u00e4rningsm\u00e4nnen. sharon f\u00e4lldes senare f\u00f6r detta av den statliga israeliska kahankommissionen. plo hade drygt 15 000 man, 80 stridsvagnar och n\u00e5gra hundra artilleripj\u00e4ser och raketramper. dessutom fanns en rad palestinska v\u00e4nstergrupper s\u00e5som pflp. syrien hade 30 000 man, 500 plan och 600 stridsvagnar f\u00f6rutom artilleri. israel kom med 78 000 man, 600 plan och 1 240 stridsvagnar. huvudstriderna var mellan israel och plo och b\u00e4gge sidor ville begr\u00e4nsa krigets omfattning, s\u00e5 syrien anv\u00e4nde inte full kraft. den libanesiska arm\u00e9n h\u00f6ll sig neutral, men libanesiska milisgrupper stred p\u00e5 varsin sida, bland annat v\u00e4nsterorganisationer och hizbollah mot andra shiiter, libanesiska fronten och sla.\npalestinska befrielseorganisationen f\u00f6rdrevs till tunisien. 1985 l\u00e4mnade israel delar av libanon men uppr\u00e4tth\u00f6ll l\u00e4nge en s\u00e4kerhetszon i den s\u00f6dra delen av libanon tillsammans med sydlibanesiska arm\u00e9n, d\u00e4r kristna, druser och shiiter ingick. israel h\u00e4vdade att detta var n\u00f6dv\u00e4ndigt f\u00f6r att skydda norra delen av landet. f\u00f6rst \u00e5r 2000 drog sig israel ur s\u00f6dra libanon. enligt fn:s d\u00e5varande generalsekreterare kofi annan och fn:s s\u00e4kerhetsr\u00e5d var israels tillbakadragande fr\u00e5n libanon komplett och i enlighet med resolution 425 shebaaomr\u00e5det, som israel \u00f6vertog under sexdagarskriget, anses av fn tillh\u00f6ra syrien, syrien har \u00e5 sin sida uttryckt att de libanesiska kraven p\u00e5 omr\u00e5det \u00e4r ber\u00e4ttigade.relationerna mellan libanon och israel har l\u00e4nge varit sp\u00e4nda. israel drog sig tillbaka \u00e5r 2000 fr\u00e5n libanon med undantag f\u00f6r shebaag\u00e5rdarna som tillh\u00f6r syrien men libanon g\u00f6r anspr\u00e5k p\u00e5. hizbollah hade fr\u00e5n s\u00f6dra libanon attackerat milit\u00e4ra m\u00e5l i shebaaomr\u00e5det och norra israel, och israels milit\u00e4r hade beskjutit bland annat hizbollahs st\u00e4llningar p\u00e5 libanesiskt territorium. konflikten eskalerade i juli och augusti 2006 till n\u00e5got som n\u00e4rmast liknade fullskaligt krig, kallat libanonkriget 2006, efter att hizbollah d\u00f6dat tre israeliska soldater och tillf\u00e5ngatagit tv\u00e5 n\u00e4ra den libanesisk-israeliska gr\u00e4nsen. israel svarade med flygbombnings- och landangrepp mot libanon. israelisk flotta genomf\u00f6rde en kustblockad av landet. infrastruktur som beiruts internationella flygplats, dess v\u00e4stra motorv\u00e4gsf\u00f6rbindelse till syrien och hundratals bostadshus i fr\u00e4mst s\u00f6dra beirut f\u00f6rst\u00f6rdes, d\u00e5 israel misst\u00e4nkte att de var f\u00e4sten f\u00f6r hizbollah. hizbollah attackerade norra delen av israel med katjusjaraketer.\n\n\n==== fredsavtal ====\negypten var f\u00f6rst med att erk\u00e4nna israels legitimitet och suver\u00e4nitet, och ingick fredsavtal 1979 varvid israel \u00e5terl\u00e4mnade sinaihalv\u00f6n. egypten avstod fr\u00e5n gazaremsan till f\u00f6rm\u00e5n f\u00f6r palestinierna och lovade till\u00e5ta israelisk sj\u00f6trafik i deras farvatten. president anwar sadat som f\u00f6rhandlat med israels premi\u00e4rminister menachem begin blev m\u00f6rdad av en islamiska jihad som betraktade avtalet som f\u00f6rr\u00e4deri. m\u00e5nga arabl\u00e4nder visade missn\u00f6je och s\u00e5g det som ett knivhugg i ryggen, men s\u00e4rskilt arg var yassir arafat, som f\u00f6rd\u00f6mde avtalet. begin och sadat delade p\u00e5 nobels fredspris 1978 f\u00f6r sitt fredsarbete.\nn\u00e4sta land som sl\u00f6t fred var jordanien, som 1994 erk\u00e4nde israel och att jordanfloden skulle vara deras v\u00e4stliga gr\u00e4ns. d\u00e4rmed sl\u00e4ppte de anspr\u00e5ken p\u00e5 v\u00e4stbanken och till\u00e4t palestinierna m\u00f6jlighet till eget styre d\u00e4r. palestinierna i flyktingl\u00e4ger i kvarvarande jordanien blev i stort kvar.\nb\u00e5de jordanien och egypten har numera omfattande handelsutbyte med israel och har tecknat frihandelsavtal. islamister har reagerat p\u00e5 det och f\u00f6rs\u00f6ker f\u00e5 staterna att bryta normaliseringen av relationerna med israel och hotar \u00e4ven f\u00f6retagare som idkar handel \u00f6ver gr\u00e4nsen. det finns en sp\u00e4nning mellan regeringen och den palestinska majoriteten (65 procent) i jordanien som bosatt sig som flyktingar 1948 och 1967. det blev \u00f6ppet inb\u00f6rdeskrig 1970\u20131971 mellan kung husseins trupper och de militanta palestinierna som \u00e4gnade sig \u00e5t terrorverksamhet, vilket ledde till tusentals d\u00f6dsoffer och att plo flyttade sina baser till libanon.\nsyrien har fram till 2012 inte visat tendens till freds\u00f6verenskommelse och har \u00e4ven beh\u00e5llit trupper i libanon \u00e4nda till 2005.\n\n\n== geografi ==\nisrael gr\u00e4nsar till libanon i norr, syrien och jordanien i \u00f6st, och egypten i sydv\u00e4st. landet har en kustlinje mot medelhavet i v\u00e4st och mot akabaviken i syd. b\u00e5de medelhavet och r\u00f6da havet har kustn\u00e4ra turistorter.\nunder sexdagarskriget 1967 ockuperade israel v\u00e4stbanken som dittills kontrollerats av jordanien, golanh\u00f6jderna som tillh\u00f6rde syrien samt gazaremsan och sinai som styrts av egypten. 1982 drog israel tillbaka sina trupper och avfolkade sina bos\u00e4ttningar p\u00e5 sinaihalv\u00f6n, efter fredsavtal med egypten, och 2005 fr\u00e5n gazaremsan. v\u00e4stbankens och gazaremsans framtida \u00f6de \u00e4r \u00e4nnu oklart. \u00f6stra jerusalem och golanh\u00f6jderna har lytt under israelisk lag sedan 1967 respektive 1981, \u00e4ven om de inte formellt annekterats.\nisraels yta exklusive de omr\u00e5den som er\u00f6vrades \u00e5r 1967 utg\u00f6r 20 770 kvadratkilometer, varav en procent \u00e4r vatten. om man inkluderar \u00f6stra jerusalem och golanh\u00f6jderna uppg\u00e5r ytan till 22 145 kvadratkilometer.\ntopografin inkluderar sl\u00e4ttland, \u00f6kenomr\u00e5den och bergstrakter. ett av jordens l\u00e4gsta landomr\u00e5den finns vid d\u00f6da havet, en saltsj\u00f6 utan utlopp och vars yta \u00e4r 423 m under havsniv\u00e5n. de tv\u00e5 andra betydande vattendragen \u00e4r gennesarets sj\u00f6 och floden jordan. bristen p\u00e5 naturligt vatten g\u00f6r att en stor del av landet har torka om inte konstbevattning g\u00f6rs, vilket g\u00f6r vattenk\u00e4llor \u00e5tr\u00e5v\u00e4rda och har lett till utveckling av artificiell s\u00f6tvattensframst\u00e4llning. under senare decennier har stora \u00f6kenomr\u00e5den b\u00f6rjat anv\u00e4ndas som jordbruksmark.\nisrael har ett v\u00e4ldigt skiftande klimat, om man j\u00e4mf\u00f6r kustomr\u00e5dena med bergsomr\u00e5dena, speciellt under vinterm\u00e5naderna. de nordliga bergen kan bli kalla, v\u00e5ta och ofta sn\u00f6iga och \u00e4ven jerusalem upplever sn\u00f6 d\u00e5 och d\u00e5. kustomr\u00e5dena, exempelvis st\u00e4derna tel aviv och haifa, har typiskt medelhavsklimat med kyliga regniga vintrar och varma torra somrar. klimatet l\u00e4mpar sig speciellt f\u00f6r odling av citrusfrukter, gr\u00f6nsaker, oliver, avokado och vindruvor, vilka st\u00e5r f\u00f6r en stor export.\np\u00e5 den israeliska landsbygden bor m\u00e5nga m\u00e4nniskor i olika sorters kollektiv, som kibbutzer, moshaver och jishuv kehilati.\n\n\n== politik ==\n\nisrael \u00e4r en parlamentarisk demokrati och alla medborgare \u00f6ver 18 \u00e5r \u00e4r r\u00f6stber\u00e4ttigade. parlamentet kallas knesset, har 120 platser och finns i jerusalem. regeringen leds av en premi\u00e4rminister. presidenten \u00e4r en opolitisk statschef med ceremoniell funktion. sedan f\u00f6rsta knesset har det funnits arabiska ledam\u00f6ter, 13 st. \u00e5r 2011. b\u00e5da k\u00f6nen har samma politiska r\u00e4ttigheter, och golda meir blev 1969 en av v\u00e4rldens f\u00f6rsta kvinnliga regeringschefer. f\u00f6rutom v\u00e4lf\u00e4rdsfr\u00e5gor och ekonomi handlar den politiska debatten om den israelisk\u2013palestinska konflikten och hur etniskt isolerad den judiska staten ska vara. en politisk fr\u00e5ga \u00e4r hur religi\u00f6st p\u00e5verkade lagar och styre ska vara. ortodoxa judar vill ofta ha mera religi\u00f6s p\u00e5verkan och liberala mindre, medan \"ultraortodoxa\" harediska judar kan se hela statsapparaten som en gudl\u00f6s avvikelse fr\u00e5n det messianskt teokratiska styret enligt tanach. andra extrema grupper f\u00f6respr\u00e5kar ett storisrael med gr\u00e4nser enligt bibliska beskrivningar, full till\u00e4mpning av halacha, en helt sekul\u00e4r agenda eller kommunism. extremisterna kahane chai vann mandat i val vilket f\u00f6ranledde h\u00f6gsta domstolen att 1985 f\u00f6rbjuda kandidater som f\u00f6respr\u00e5kar rasism, begr\u00e4nsningar i demokratin eller ifr\u00e5gas\u00e4tter den judiska statens existens. vissa arabiska politiker menar att denna lag missgynnar dem ocks\u00e5. en r\u00f6relse som f\u00f6rs\u00f6ker skapa samf\u00f6rst\u00e5nd och \u00f6verbrygga \u00e5tskillnad mellan judar, muslimer och kristna araber g\u00f6r gemensamma verksamheter, exempelvis blandade skolklasser (till exempel neve shalom/wahat al salam), men ses med misst\u00e4nksamhet fr\u00e5n extremister p\u00e5 b\u00e5da sidor. s\u00e5dana projekt f\u00e5r dock statligt och internationellt st\u00f6d.\nvalsystemet \u00e4r s\u00e5 proportionellt att sm\u00e5partier f\u00e5r plats i knesset, 14 stycken i valet 2009. det \u00e4r sv\u00e5rt att f\u00e5 ett starkt majoritetsstyre, och partierna m\u00e5ste kompromissa politiskt. f\u00f6rutom knesset finns 2009 \u00e4ven 21 sm\u00e5partier i kommunala f\u00f6rsamlingar. status f\u00f6r staten och f\u00f6rh\u00e5llandet till palestinierna \u00e4r inte en tydlig h\u00f6ger\u2013v\u00e4nsterfr\u00e5ga i israel. \u00e4ven arbetarpartiet r\u00e4knas som \"sionistiskt socialistparti\". huvudlinjen i politiken \u00e4r att skydda landets befolkning och samtidigt hitta en politisk l\u00f6sning f\u00f6r v\u00e4stbanken och gaza under autonomi.\ndet politiska livet dominerades l\u00e4nge av det socialdemokratiska arbetarpartiet \"haavodah\" och det konservativa likudpartiet. efter att arbetarpartiet l\u00e4mnat koalitionsregeringen med likud den 20 november 2005 f\u00f6ljde stora f\u00f6r\u00e4ndringar av det politiska landskapet i israel. det efterf\u00f6ljande nyvalet den 28 mars 2006 innebar en stor framg\u00e5ng f\u00f6r det av likuds tidigare partiledare ariel sharon nybildade mittenpartiet kadima.\np\u00e5 grund av sharons oh\u00e4lsa fick dock ehud olmert leda partiet i valr\u00f6relsen. efter valet blev olmert premi\u00e4rminister i en koalitionsregering tillsammans med arbetarpartiet, shas och pension\u00e4rspartiet.\nfr\u00e5n valet i februari 2009 var likud i regering med benjamin netanyahu som premi\u00e4rminister. det st\u00f6rsta partiet i senaste valet (mars 2015) blev likud med 23,4% vilket gav 30 mandat.i juni 2021 blev h\u00f6gernationalisten naftali bennett israels nya premi\u00e4rminister i en spretig koalitionsregering. han kommer dela posten med mittenpolitikern yair lapid, som tar \u00f6ver 2023. netanyahu kvarst\u00e5r som ledare f\u00f6r partiet likud och blir d\u00e4rmed oppositionsledare i israel.\n\n\n=== jerusalem ===\nisrael proklamerade 1950 jerusalem som huvudstad, likt i det antika judiska riket. jerusalem \u00e4r landets de jure huvudstad, st\u00f6rsta stad och regeringss\u00e4te. den \u00e4r \u00e4ven den heligaste staden f\u00f6r v\u00e4rldens judar och kristna och r\u00e4knas \u00e4ven som tredje heligaste staden inom islam. omv\u00e4rlden, med f\u00e5 undantag, erk\u00e4nner inte jerusalem som israels legitima huvudstad eftersom israel annekterade \u00f6stra jerusalem 1967, utan har sina beskickningar (ambassader) i tel aviv, som var huvudstad under israels f\u00f6rsta 8 m\u00e5nader av sj\u00e4lvst\u00e4ndighet. n\u00e5gra stater (exempelvis el salvador) har haft ambassad i jerusalem men av de drygt 150 beskickningarna \u00e4r tv\u00e5 tredjedelar i tel aviv och jerusalem \u00e4r platsen f\u00f6r l\u00e4ndernas konsulat. usa:s kongress beslutade 1990 och 1995 att utifr\u00e5n faktum erk\u00e4nna jerusalem som odelad huvudstad, med r\u00e4tt att placera ambassaden d\u00e4r det b\u00e4st tj\u00e4nar usa. erk\u00e4nnandet bekr\u00e4ftades av senaten i juni 2017 och sex m\u00e5nader senare beslutade \u00e4ven president donald trump att erk\u00e4nna jerusalem som israels huvudstad och gav direktiv att p\u00e5b\u00f6rja ambassadflytten fr\u00e5n tel aviv till jerusalem. beslutet kritiserades av m\u00e5nga nationer. likaledes anges jerusalem som huvudstad i vissa uppslagsverk. palestinska myndigheten ser \u00f6stra jerusalem som huvudstaden i en framtida palestinsk stat. slutgiltig status \u00e4r oklar och inv\u00e4ntar framtida f\u00f6rhandlingar mellan israel och palestinska myndigheten, d\u00e4r tempelberget i gamla jerusalem \u00e4r den heliga plats som b\u00e4gge parter speciellt vill kontrollera.\n\n\n=== administrativ indelning ===\n\nlandet \u00e4r indelat i sex omr\u00e5den, mehoz: centrala distriktet, haifadistriktet, jerusalemdistriktet, norra distriktet, s\u00f6dra distriktet och tel aviv-distriktet.\n\n\n=== st\u00f6rsta kommunerna ===\n\"st\u00f6rsta\" syftar p\u00e5 inv\u00e5narantal. siffrorna ber\u00e4knades 31 december 2006.\n\n\n=== f\u00f6rsvar ===\n\nden israeliska f\u00f6rsvarsmaktens (tzva hahagana leyisrael, israel defence forces) uppgift \u00e4r att f\u00f6rsvara staten israels existens, suver\u00e4nitet och territoriella integritet, samt att skydda israels inv\u00e5nare och bek\u00e4mpa alla former av motst\u00e5nd, som hotar det dagliga livet. fokus \u00e4r idag p\u00e5 bek\u00e4mpning av terrorism. alla vapenslag har en gemensam generalstab, som leds av bef\u00e4lhavaren, generall\u00f6jtnanten, som rapporterar direkt till f\u00f6rsvarsministern. arm\u00e9n sk\u00f6ter s\u00e4kerhetskontroller vid gr\u00e4nser och flygplatser. s\u00e4kerhetstj\u00e4nsten mossad hanterar underr\u00e4ttelseverksamhet och har gjort uppm\u00e4rksammade antiterroristoperationer \u00e4ven i utlandet.\n\n\n==== allm\u00e4n v\u00e4rnplikt ====\nisrael till\u00e4mpar v\u00e4rnplikt f\u00f6r b\u00e5de m\u00e4n och kvinnor. kvinnor har 22 m\u00e5naders grundutbildning, men genomf\u00f6r ingen repetitionsutbildning. m\u00e4n har 36 m\u00e5naders grundutbildning och \u00e4r skyldiga att genomf\u00f6ra repetitionsutbildning till 55 \u00e5rs \u00e5lder. v\u00e4rnplikten g\u00e4ller alla judar (utom ultraortodoxa haredim) och druser, men inte kristna, haredim och muslimer, som har frivillig milit\u00e4rtj\u00e4nst. speciellt beduiner deltar f\u00f6r en milit\u00e4r karri\u00e4rs skull, och somliga har n\u00e5tt \u00f6verstes grad. \u00e4ven icke-judiska kvinnor har m\u00f6jlighet till milit\u00e4rtj\u00e4nst, men detta \u00e4r inte s\u00e5 vanligt och har hittills kunnat vara bland annat som medicinsk personal. en arabisk kvinna har n\u00e5tt f\u00e4nriks grad och en annan blev 2012 stridskommendant f\u00f6r en k\u00f6ns- och religionsblandad enhet. milit\u00e4ren har mycket h\u00f6ga etiska krav, speciellt f\u00f6r att v\u00e4rna alla civila och diskriminering mellan personer f\u00e5r ej f\u00f6rekomma. israel \u00e4r en av f\u00e5 nationer som ger \u00f6ppet homosexuella full frihet inom milit\u00e4ren. \u00e4ven d\u00f6va g\u00f6r milit\u00e4rtj\u00e4nst, och f\u00e5r bonus f\u00f6r detta.\n\n\n==== vapenteknik ====\nunder milit\u00e4rt hot fr\u00e5n omgivande l\u00e4nder har bland annat usa bist\u00e5tt med milit\u00e4r r\u00e5dgivning och teknik. bland annat luftv\u00e4rnsrobotar som beh\u00f6vdes i samband med iraks anfall med scud-missiler 1991. det g\u00f6rs milit\u00e4r utveckling tillsammans med usa, bland annat p\u00e5 laserf\u00f6rsvar. \u00e4ven tyskland har sk\u00e4nkt v\u00e4rdefull utrustning, s\u00e5som u-b\u00e5tar. fram till 1969 f\u00f6rs\u00f6rjde frankrike israel med stridsvagnar, flygplan och fartyg. indien har ett utvecklat milit\u00e4rt samarbete med israel och har d\u00e4rf\u00f6r ytterligare blivit m\u00e5ltavla f\u00f6r islamistisk terrorism. israel \u00e4r n\u00e4st st\u00f6rsta leverant\u00f6r av milit\u00e4r utrustning till kina. turkiet, azerbajdzjan, bosnien, indonesien och malaysia \u00e4r n\u00e5gra muslimska l\u00e4nder som har k\u00f6pt vapen av israel.\n\n\n==== vapenslag ====\nst\u00e5ende arm\u00e9f\u00f6rband\n\n6 pansarbrigader\n4 infanteribrigader\n1 fallsk\u00e4rmsj\u00e4garbrigad\n3 artilleriregementenmobiliseringsf\u00f6rband\n\n18 pansarbrigader\n7 infanteribrigader\n1 fallsk\u00e4rmsj\u00e4garbrigad\n2 artilleriregementenflygvapnet\n80 mcdonnell douglas f-15 eagle\n230 general dynamics f-16 fighting falconmarinen\n\n5 ub\u00e5tar\n3 korvetter\n15 robotb\u00e5tar\n40 patrullb\u00e5tar\n\n\n==== k\u00e4rnvapenfr\u00e5gan ====\nisrael har aldrig officiellt deklarerat att landet har k\u00e4rnvapen. enligt tidningsuppgifter har israel byggt mellan 80 och 200 k\u00e4rnvapen sedan 1960-talet. enligt sipri:s \u00e5rsbok 2009 ber\u00e4knas israel ha omkring 80 k\u00e4rnvapen. 1986 offentliggjorde k\u00e4rnkraftsarbetaren mordechai vanunu som d\u00e5 arbetade vid en av de israeliska k\u00e4rnanl\u00e4ggningarna, att israel hade k\u00e4rnvapen. i en tysk tv-intervju f\u00f6rsvarade israels premi\u00e4rminister ehud olmert i december 2006 att landet innehar k\u00e4rnvapen: \"iran, openly, explicitly and publicly threatens to wipe israel off the map. can you say that this is the same level, when they are aspiring to have nuclear weapons, as america, france, israel, russia?\".i september 2009 r\u00f6stade fn:s k\u00e4rnkraftsf\u00f6rsamling igenom en resolution som kr\u00e4ver att israel l\u00e5ter internationella atomenergiorganet inspektera dess innehav av k\u00e4rnvapen. israel f\u00f6rklarade att man inte \u00e4mnar samarbeta med iaea.\n\n\n==== s\u00e4kerhets- och underr\u00e4ttelsetj\u00e4nster ====\nshin beth \u00e4r israels s\u00e4kerhetspolis, mossad \u00e4r den civila underr\u00e4ttelsetj\u00e4nsten, och aman \u00e4r den milit\u00e4ra underr\u00e4ttelsetj\u00e4nsten.\n\n\n== ekonomi ==\nisrael grundade under l\u00e5ng tid sin ekonomi p\u00e5 jordbruksprodukter, inte minst citrusfrukter; idag har dock jordbruksprodukterna allt mindre betydelse, 2,8 procent av bnp 2008. under det f\u00f6rsta decenniet efter sj\u00e4lvst\u00e4ndigheten r\u00e5dde ekonomisk kris d\u00e5 man skulle f\u00f6rs\u00f6rja m\u00e4ngder av egendomsl\u00f6sa flyktingar, men landet r\u00e4ddades till stor del fr\u00e5n obest\u00e5nd genom att v\u00e4sttyskland betalade skadest\u00e5nd f\u00f6r nazitysklands \u00f6vergrepp p\u00e5 judarna. idag \u00e4r israel ett h\u00f6gteknologiskt industriland, med stor vapen- och flygindustri. p\u00e5 senare tid har \u00e4ven elektronikindustrin vuxit i landet, uppemot 6 procent j\u00e4mf\u00f6rt med tidigare \u00e5r. elektronikkretsar har blivit en miljardindustri. b\u00e5de motorola och intel har stora utvecklingscentra i landet (intel i haifa har utvecklat de senaste pentium-processorerna, bland annat dothan och golan). israeliska mjuk- och h\u00e5rdvaruf\u00f6retag har \u00e4ven etablerat sig internationellt, till stor del utifr\u00e5n innovationer.\np\u00e5 grund av den politiska situationen har israel inte kunnat handla med arabv\u00e4rlden i n\u00e5gon st\u00f6rre utstr\u00e4ckning. israels viktigaste handelspartners \u00e4r usa och europa, men kina och indien v\u00e4xer sakta i betydelse. efter fredsavtal med egypten och jordanien har handeln med dessa l\u00e4nder kommit ig\u00e5ng, men detta har lett till kritik av islamister. efter en recession 2001\u20132002 (med en arbetsl\u00f6shet runt 10 procent och en svag bnp-\u00f6kning) har ekonomin sedan 2004 v\u00e4nt och tillv\u00e4xten l\u00e5g 2006 f\u00f6r tredje \u00e5ret i rad p\u00e5 5 procent (en \u00f6kning med 3,3 procent per capita) och arbetsl\u00f6sheten hade d\u00e5 sjunkit till cirka 7,5 procent. samtidigt har arbetskraftsdeltagandet stigit och allt fler m\u00e4nniskor s\u00f6ker nu ett arbete. av betydelse f\u00f6r den h\u00f6ga tillv\u00e4xten, sjunkande arbetsl\u00f6sheten och det \u00f6kande arbetskraftsdeltagandet \u00e4r de omfattande strukturf\u00f6r\u00e4ndringar som genomf\u00f6rts med kraftiga nedsk\u00e4rningar i bidragssystem och omfattande privatiseringar. \u00e4nd\u00e5 st\u00e5r en stor grupp \"ultraortodoxa\" utanf\u00f6r den \"sekul\u00e4ra\" arbetsmarknaden och en del av den arabiskspr\u00e5kiga befolkningen. samtidigt har s\u00e4kerhetsl\u00e4get f\u00f6rb\u00e4ttrats avsev\u00e4rt i landet sedan 2003 och intifadan n\u00e5r inte l\u00e4ngre in i egentliga israel.\n\u00e5r 2023 hade israel den 29:e h\u00f6gsta bnp:n i v\u00e4rlden och den 13:e h\u00f6gsta bnp:n per capita. \nlandet \u00e4r v\u00e4rldsledande vad g\u00e4ller vattenf\u00f6rnyelse och geotermisk energi. dessutom \u00e4r israel det enda land i v\u00e4rlden d\u00e4r \u00f6knen minskar ist\u00e4llet f\u00f6r \u00f6kar, till f\u00f6ljd av v\u00e4rldens fr\u00e4msta \u00e5terplantering av skog. inom utvecklingen av mjukvaror, kommunikation och s\u00e5 kallad life sciences har silicon wadi med r\u00e4tta j\u00e4mf\u00f6rts med silicon valley. intel och microsoft \u00f6ppnade sina f\u00f6rsta utvecklingscentra utanf\u00f6r usa i israel, och andra multinationella it- och hightech-f\u00f6retag som ibm, cisco systems, och motorola, har ocks\u00e5 \u00f6ppnat utvecklingscentra i landet. israel har det st\u00f6rsta antalet f\u00f6retag listade p\u00e5 nasdaq bortsett fr\u00e5n usa.\nisrael \u00e4r en etablerad diamanthandelsnation och h\u00f6r till v\u00e4rldens st\u00f6rsta export\u00f6rer av slipade diamanter.2010 togs landet upp som fullv\u00e4rdig medlem i oecd. beslutet togs enh\u00e4lligt.sverige exporterar \u00e5rligen till israel till ett v\u00e4rde av 2,54 miljarder sek, vilket motsvarar 0,25 procent av sveriges samlade export. sverige import fr\u00e5n israel \u00e4r 0,1 procent av den samlade importen. enligt statistik fr\u00e5n exportr\u00e5det \u00f6kade dock svensk export till israel med hela 39 procent mellan 2007 och 2008. under perioden 1995 \u2013 2005 registrerade israel 17 178 patent, medan sverige registrerade 15 441.\n\n\n=== israels utveckling under de tv\u00e5 senaste decennierna ===\nisrael \u00e4r en marknadsekonomi med statligt inflytande. landets st\u00f6rsta handelspartners \u00e4r europeiska unionen och usa. 2012 stod usa f\u00f6r 27,8 procent (13 696 miljoner euro) av israels export som g\u00f6r dem till den st\u00f6rsta exportpartnern. europeiska unionen stod 2012 f\u00f6r 27,2 procent av israels export, allts\u00e5 13 392 miljoner euro. st\u00f6rsta exportvarorna \u00e4r h\u00f6gteknologiska utrustningar, l\u00e4kemedel och slipade diamanter, maskineri och transport utrustningar. vetenskap- och teknologisektorn \u00e4r en av v\u00e4rldens fr\u00e4msta. h\u00f6ga andelar av landet befolkning \u00e4r engagerade i vetenskapliga och teknologiska fr\u00e5gor och mycket av statsbudgeten spenderas p\u00e5 forskning och utveckling. israel rankas p\u00e5 fj\u00e4rde plats p\u00e5 vetenskaplig aktivitet m\u00e4tt i vetenskapliga publikationer per miljoner inv\u00e5nare. man har ocks\u00e5 h\u00f6gsta andel vetenskapsm\u00e4n, tekniker och ingenj\u00f6rer per capita i hela v\u00e4rlden. man har ca 140 vetenskapsm\u00e4n, tekniker och ingenj\u00f6rer per 10 000 anst\u00e4llda. landet rankas h\u00f6gt p\u00e5 listor med innovation och konkurrenskraft.landet \u00e4r relativt fattigt p\u00e5 olja och andra br\u00e4nslen vilket har lett till att man utvecklar f\u00f6rnyelsebar energi. man har utvecklat och satsar mycket p\u00e5 alternativa energik\u00e4llor som solenergi och vindenergi. landet \u00e4r ledande inom solenergi och har v\u00e4rldens st\u00f6rsta antal anv\u00e4ndare av solvattenv\u00e4rmare per capita. man har utvecklat effektiva metoder f\u00f6r att samla koncentrerat solljus som energi till industrier och hush\u00e5ll. 2012 stod eu p\u00e5 f\u00f6rsta plats som importpartner, med en andel p\u00e5 34,4 procent, motsvarande 56 912 miljoner euro. p\u00e5 andra plats kom usa som stod f\u00f6r 12,9 procent (7 315 miljoner euro) av israels totala import. vanliga importvaror \u00e4r br\u00e4nsle, maskineri, transportutrustning och maskineri. kinas har ocks\u00e5 blivit en viktig handelspartner som 2012 stod f\u00f6r 7,3 procent av importen.\nusa visar ett starkt st\u00f6d till israel och dessa tv\u00e5 l\u00e4nder har en viktig relation b\u00e5de politiskt och milit\u00e4rt. bist\u00e5nd fr\u00e5n judiska organisationer fr\u00e5n utlandet har ocks\u00e5 varit betydande. fr\u00e5n 1976 till 2004 har israel varit den st\u00f6rsta mottagaren av usa:s st\u00f6d i form av pengar och f\u00f6rsvar. idag best\u00e5r st\u00f6det av milit\u00e4rassistans ist\u00e4llet f\u00f6r ekonomiskt st\u00f6d, som upph\u00f6rde 2007. 2013 bistod usa med en budget p\u00e5 2 943 234 $. israels f\u00f6rm\u00e5ner har inte varit tillg\u00e4ngligt f\u00f6r andra l\u00e4nder. en stor del av israels budget g\u00e5r till f\u00f6rsvaret som man prioriterar v\u00e4ldigt h\u00f6gt och b\u00e5de m\u00e4n och kvinnor har v\u00e4rnplikt, vilket g\u00f6r f\u00f6rsvaret kostsamt. vissa \u00e5r har n\u00e4stan 40 procent av statsbudgeten g\u00e5tt till f\u00f6rsvaret.\n\n\n== demografi ==\n\n\n=== folkgrupper ===\nfolket i israel brukar vanligen delas in i judar, muslimska araber, kristna araber, druser (shiamuslimska araber) och \u00f6vriga, d\u00e4r bland andra baha'i-troende ing\u00e5r. de nomadiska beduinerna r\u00e4knas oftast in i gruppen muslimska araber, men har helt annan bakgrund och kultur \u00e4n de andra muslimska araberna.\nenligt judendomen \u00e4r den jude som har judisk mor, och en som konverterar kan r\u00e4knas som jude \u00e4ven av annan etnicitet, s\u00e5 det f\u00f6rekommer viss blandning. den icke-judiska befolkningen \u00e4r ocks\u00e5 etniskt blandad, d\u00e4r en stor del har bakgrund i omgivande stater och grupperna h\u00e5lls fr\u00e4mst samman av familj, religion och spr\u00e5k. huvudspr\u00e5k i israel \u00e4r den moderna hebreiskan, ivrit, som eliezer ben-yehuda konstruerade utifr\u00e5n bibelhebreiskan som inte l\u00e4ngre var ett talspr\u00e5k. det \u00e4r vanligt att b\u00e5de judar och icke-judar kan tala b\u00e5de hebreiska och arabiska i n\u00e5gon m\u00e5n, de \u00e4r officiella spr\u00e5k och besl\u00e4ktade. b\u00e5da spr\u00e5ken studeras obligatoriskt i grundskolan till \u00e5rskurs 9, men vissa ser ett av spr\u00e5ket som \"fiendens spr\u00e5k\" och l\u00e4r sig d\u00e4rf\u00f6r mycket lite av det. m\u00e5nga israeler talar \u00e4ven engelska, som kr\u00e4vs f\u00f6r universitetsstudier, och ytterligare n\u00e5got spr\u00e5k fr\u00e5n ett tidigare hemland. det finns b\u00e5de \u00e4ktenskap och relationer tv\u00e4rs \u00f6ver folkgruppsgr\u00e4nserna men \u00e4ven mycket misstro. i unders\u00f6kningar 2004\u201306 angav 30 procent av araberna att staten israel som demokratisk judisk stat inte har r\u00e4tt att existera och 68 procent av judarna att de inte skulle vilja bo i samma hus som en arab p\u00e5 grund av fruktan f\u00f6r sin s\u00e4kerhet. \u00e4nd\u00e5 f\u00f6redrar 77 procent av araberna att bo i israel framf\u00f6r i en palestinsk stat. misstron har sin konkreta grund i terrorattacker, vederg\u00e4llningar som drabbat oskyldiga, men ocks\u00e5 propaganda och manipulation. det har konstaterats avsiktliga fel\u00f6vers\u00e4ttningar av exempelvis talmud, som kan vilseleda dem som inte beh\u00e4rskar det andra spr\u00e5ket, och sprids snabbt med moderna media.\n\n\n==== judar ====\nlandets judiska befolkning, som utg\u00f6r majoritet, best\u00e5r av tv\u00e5 huvudgrupper: de s\u00e5 kallade ashkenasiska judarna, som invandrade fr\u00e5n europa och de sefardiska judarna som har ett asiatiskt och afrikanskt ursprung. de europeiska judarna dominerade i den sionistiska r\u00f6relsen, som var central i uppr\u00e4ttelsen av israel, och har senare f\u00f6rblivit en politisk och kulturell elit i landet. bland judar finns en sed att h\u00e5lla reda p\u00e5 sitt sl\u00e4kttr\u00e4d b\u00e4ttre \u00e4n hos andra folk, och veta vilken grupp man tillh\u00f6r, speciellt om man tillh\u00f6r kohensl\u00e4kt eller ej.\nenligt lagen om \u00e5terv\u00e4ndande (law of return) kan alla judar som vill, bli medborgare i israel. kriteriet f\u00f6r att r\u00e4knas som jude kan baseras p\u00e5 s\u00e5v\u00e4l religion som etnicitet. detta inneb\u00e4r att m\u00e4nniskor som lever helt icke-judiskt och inte bek\u00e4nner sig till den judiska religionen kan bli medborgare i israel direkt vid ankomst om de kan visa att de h\u00e4rstammar fr\u00e5n judar tv\u00e5 sl\u00e4ktled bak\u00e5t i tiden, enligt jus sanguinis. messianska judar och konvertiter till andra religioner f\u00e5r inte medborgarskap med enkelhet som andra judar, men kan f\u00e5 uppeh\u00e5llstillst\u00e5nd och sedan \u2013 som vem som helst \u2013 ans\u00f6ka om det efter 3 \u00e5rs bos\u00e4ttning.\nde \"ultraortodoxa\" harediska judarna bildar ofta egna samh\u00e4llen och tar inte del i staten israels samh\u00e4lle, vilket betraktades som gudl\u00f6st. d\u00e4rf\u00f6r finns en \u00f6kande fattigdom bland denna grupp, som uppskattas till 250 000 familjer. 61 procent av de harediska kvinnorna uppskattas ha arbetat 2009.\n\n\n==== araber ====\nomkring 16 procent har arabiska som f\u00f6rstaspr\u00e5k. befolkningen \u00e4r inte etniska araber (fr\u00e5n arabien) mer \u00e4n undantagsvis, utan till stor del \u00e4ttlingar till arameisktalande och andra folk omkring levanten, men tog till sig arabiskan genom att islamiska expansionen medf\u00f6rde er\u00f6vring av regionen omkring \u00e5r 640, och arabiska b\u00f6rjade bli ett administrativt spr\u00e5k s\u00e5v\u00e4l som religi\u00f6st. som i \u00f6vriga omr\u00e5den i imperiet gavs det privilegier till dem som delade h\u00e4rskarnas religion och spr\u00e5k, vilket ledde till islamisering.\nden arabisktalande befolkningen best\u00e5r dels av m\u00e4nniskor som bor i sina ursprungliga byar, eller \u00e4r nomader, dels av s\u00e5dana som 1948 flydde eller f\u00f6rdrevs fr\u00e5n sina hem och hamnade i den del av palestina som kom att ing\u00e5 i staten israel. dessa har definierats som \u201dn\u00e4rvarande fr\u00e5nvarande\u201d (\"present absentee\") och har inte till\u00e5tits \u00e5terv\u00e4nda till sina hem. deras fastigheter och jord har konfiskerats av staten.den arabiska befolkningen 2012 enligt etnisk gruppering \u00e4r cirka 20,6 procent av israels befolkning eller cirka 1 638 500 personer. cirka 9 procent \u00e4r druser, 9 procent kristna, 12 procent beduiner och 70 procent \u00f6vriga muslimska araber av olika h\u00e4rstamning, och grupperna \u00e4r sinsemellan disparata. beduinerna \u00e4r till stor del nomader i negev\u00f6knen. 46 procent av den arabiska befolkningen bor i den nordliga regionen, ofta i arabiska byar. 98 procent av omdiskuterade \u00f6stra jerusalems arabiska befolkning har israeliskt medborgarskap eller uppeh\u00e5llstillst\u00e5nd. 33 procent av hela jerusalems befolkning betecknas som arabisk.\nenligt israelisk lag och deklarationer ska diskriminering p\u00e5 grund av ras, religion eller k\u00f6n inte f\u00e5 f\u00f6rekomma, avseende r\u00e4ttigheter. d\u00e4remot \u00e4r araberna, utom druserna, befriade fr\u00e5n milit\u00e4rtj\u00e4nst. vanliga judar uttrycker ofta str\u00e4van att leva i fred i ett modernt demokratiskt samh\u00e4lle men den yttre konflikten \u00e5terspeglas ibland \u00e4ven internt, och arabiska medborgare uttrycker ibland att de k\u00e4nner sig begr\u00e4nsade och i praktiken med mindre r\u00e4ttigheter \u00e4n judarna, och k\u00e4nner sig misst\u00e4nkliggjorda p\u00e5 grund av terroristers g\u00e4rningar. \ndebatt\u00f6ren susan nathan uppgav 2005 att den arabiska minoriteten i israel p\u00e5 en m\u00e4ngd omr\u00e5den \u00e4r allvarligt diskriminerad. den har s\u00e4mre skolor och s\u00e4mre m\u00f6jligheter till anst\u00e4llningar. i de palestinska st\u00e4derna och byarna tr\u00e4ngs m\u00e4nniskorna ihop p\u00e5 sm\u00e5 ytor. de har inte r\u00e4tt att expandera. m\u00e5nga byar och st\u00e4der betraktas av myndigheterna som illegala och saknar d\u00e4rf\u00f6r el, vatten och avlopp. 93 procent av israels mark \u00e4r statlig och avsedd f\u00f6r judars bos\u00e4ttning. sju procent \u00e4r privat och teoretiskt tillg\u00e4nglig f\u00f6r palestinier.arbetsl\u00f6sheten f\u00f6r arabiska m\u00e4n \u00e4r p\u00e5 samma niv\u00e5 som f\u00f6r judar, 5-6 procent, men 17 procent av de arabiska kvinnorna \u00e4r helt utan syssels\u00e4ttning av olika sk\u00e4l, bara 26 procent hade heltidsanst\u00e4llning. bland kristna och drusiska araber \u00e4r arbetsl\u00f6sheten mycket l\u00e4gre \u00e4n resten. genomsnittsl\u00f6nen \u00e4r l\u00e4gre, till stor beroende p\u00e5 l\u00e4gre utbildningsniv\u00e5 och brist p\u00e5 arbete i n\u00e4romr\u00e5det till hemorten. s\u00e5ledes kan det vara arbetsgivaren som har f\u00f6rdel vid l\u00f6nes\u00e4ttningen. p\u00e5 v\u00e4stbanken \u00e4r arbetsl\u00f6sheten 17 procent \u00e5r 2012, och d\u00e4rf\u00f6r har israel beslutat \u00f6ka antalet arbetstillst\u00e5nd inom israel till 40 000 och ytterligare 25 000 i de omstridda zonerna. detta \u00e4r emellertid l\u00e5ngt ifr\u00e5n de 200 000 som var fallet f\u00f6re andra intifadan. arbetsl\u00f6sheten i gazaomr\u00e5det var 2012 omkring 30 procent, vilket \u00e4r i niv\u00e5 med nordmakedonien och spanien.ett bekymmer som israeliska myndigheter adresserat \u00e4r den h\u00f6ga arbetsl\u00f6sheten bland de 70 procent unga arabiska kvinnor som inte har barn. det f\u00f6rklaras med m\u00e5nga gymnasieavhopp (41 procent \u00e5r 2010), f\u00e5 som g\u00e5r n\u00e5gon yrkesutbildning, d\u00e5liga kunskaper i hebreiska i tal och skrift om de studerat p\u00e5 arabisk skola, och svaga datorkunskaper j\u00e4mf\u00f6r med judiska kvinnor. dessutom anges att de arabiska och etiopisk-judiska kvinnorna ocks\u00e5 hindras av sin omgivning: stora familjer, kulturella hinder f\u00f6r yrkesarbete, diskriminering, l\u00e5g utbildning, egen subkultur med annat spr\u00e5k och fr\u00e5n samh\u00e4llets sida erbjuds begr\u00e4nsat med anpassade arbeten och f\u00f6rv\u00e4ntningarna p\u00e5verkas av stereotyper. \nbetr\u00e4ffande h\u00e4lsan \u00e4r graden av fetma dubbelt s\u00e5 stor (41 procent), bland arabiskorna \u00e4n bland judinnorna 22 procent. bland m\u00e4nnen \u00e4r r\u00f6kning ett st\u00f6rre problem, 52 procent mot judarnas 28 procent, och medellivsl\u00e4ngden 76,8 \u00e5r j\u00e4mf\u00f6rt med 80,4 under 2012. d\u00e4remot \u00e4r skillnaderna i syssels\u00e4ttningsgrad och h\u00e4lsa f\u00f6rsumbara f\u00f6r araber med akademisk examen.\nspeciellt efter andra intifadan har reglerna sk\u00e4rpts f\u00f6r palestinier. det har gjorts sv\u00e5rare f\u00f6r medborgare i israel att gifta sig med medborgare i omgivande l\u00e4nder, med h\u00e4nvisning till risken f\u00f6r antiisraeliska aktioner. de palestinier som bor utanf\u00f6r men som har arbete inne i israel kan vanligen f\u00e5 genomg\u00e5 daglig s\u00e4kerhetskontroll vid gr\u00e4nsen, speciellt vid gaza. f\u00f6r att minska behov av pendlande har israeliska myndigheter gett m\u00f6jlighet till \u00f6vernattning.\nisraels regering g\u00f6r samtidigt olika \u00e5tg\u00e4rder f\u00f6r j\u00e4mlikhet och utj\u00e4mning inom landet, att minska skillnader i standard mellan judar och araber, exempelvis i skolv\u00e4sendet.staten israels befolkning var i maj 2007 cirka 7,2 miljoner: 76,5 procent judar, 4 procent associerad med den judiska befolkningen (vanligtvis immigranter fr\u00e5n f\u00f6re detta sovjetunionen med judiskt p\u00e5br\u00e5) och 19,5 procent muslimer och kristna. till stor del \u00f6verensst\u00e4mmer etnicitetsindelningen med religi\u00f6s bek\u00e4nnelse. vanligen \u00e4r kristna och muslimer etniskt icke-judar.\nbefolkningstillv\u00e4xten har under \u00e5ren fluktuerat kraftigt mest beroende p\u00e5 f\u00f6r\u00e4ndrad invandring (b\u00e5de arabisk och judisk). sedan 1980-talet har israels befolkning i genomsnitt v\u00e4xt med 2,2 procent om \u00e5ret. tillv\u00e4xttakten \u00e5r 2005 uppgick till 1,6 procent vilket \u00e4r betydligt l\u00e4gre \u00e4n under 1990-talet, d\u00e5 stor invandring av judar fr\u00e5n f\u00f6re detta sovjetunionen \u00e4gde rum samt en betydande invandring av palestinier (cirka 130 000). medan invandringen fr\u00e5n f\u00f6re detta sovjetunionen stagnerat och idag utg\u00f6r mindre \u00e4n h\u00e4lften av alla immigranter har den palestinska invandringen i princip upph\u00f6rt d\u00e5 israel inf\u00f6rt mycket h\u00e5rda invandringslagar g\u00e4llande dessa.\nisraeliska medborgare har f\u00f6rbjudits inresa av sexton l\u00e4nder: algeriet, bangladesh, brunei, irak, iran, jemen, kuwait, libanon, libyen, malaysia, oman, pakistan, saudiarabien, sudan och syrien. h\u00e4lften av dessa l\u00e4nder f\u00f6rbjuder \u00e4ven inresa av andra l\u00e4nders medborgare som har israeliska st\u00e4mplar i sina pass.\n\n\n=== befolkningsutveckling ===\n\n\n==== judar ====\nden judiska befolkningen visar p\u00e5fallande stabila f\u00f6delsetal fluktuerande mellan 2,5 och 3,0 per kvinna mellan 1980 och 2006, men inom den judiska befolkningen har stora f\u00f6r\u00e4ndringar \u00e4gt rum. traditionellt har orientaliska judar haft betydligt h\u00f6gre f\u00f6delsetal \u00e4n europeiska, men d\u00e5 dessa grupper integrerats med varandra har religiositet ist\u00e4llet blivit viktigaste f\u00f6rklaringen f\u00f6r skillnader i fertilitet inom den judiska gruppen.\nintra-etniskt \u00e4r (2006) 33 procent av judarna israeliska (far f\u00f6dd i israel), 33 procent f\u00f6rsta eller andra generationens afro-asiatiska judar (orientaler) 18 procent \u00e4r f\u00f6rsta eller andra generationens europeiska judar (inklusive nord- och sydamerikanska judar) och 16 procent f\u00f6rsta eller andra generationens sovjetiska judar (b\u00e5de orientaler och europ\u00e9er). bland\u00e4ktenskap mellan orientaliska och europeiska judar har fluktuerat mellan 20 och 30 procent sedan 1970.\netniskt \u00e4r den judiska befolkningen prim\u00e4rt uppdelad mellan ashkenazer och sefarder. vad betr\u00e4ffar attityd gentemot religion kan man dela in de israeliska judarna i fyra kategorier: hiloni (\"sekul\u00e4ra\"), masorti (\"traditionella\"), dati (\"religi\u00f6sa\") och haredi (\"ultraortodoxa\"). de sekul\u00e4ra utg\u00f6r 49% av judarna, de traditionella 29%, de religi\u00f6sa 13% och de ultraortodoxa 9%. fertiliteten (barn per kvinna) uppskattas till mellan 6,5 och 7,5 f\u00f6r ultraortodoxa, 4,5 f\u00f6r ortodoxa och 2,0\u20132,3 f\u00f6r sekul\u00e4ra. medelv\u00e4rdet f\u00f6r judiska kvinnor \u00e4r 2,75 barn per kvinna. bland den judiska befolkningen v\u00e4xer ultraortodoxa och ortodoxa med 3\u20134 procent \u00e5rligen medan den sekul\u00e4ra befolkningen v\u00e4xer med 0,9 procent exklusive invandring. intressant f\u00f6r israel \u00e4r att tredje generationens israeler har h\u00f6gre fertilitet \u00e4n f\u00f6rsta och andra generationens israeler.\n\n\n==== araber ====\nden arabisktalande befolkningen har historiskt haft mycket h\u00f6ga f\u00f6delsetal och snabb tillv\u00e4xt. det finns dock m\u00e4rkbara skillnader mellan de tre viktigaste religi\u00f6sa grupperna: muslimer, kristna och druser.\nmuslimer\nmuslimerna tillh\u00f6r i huvudsak sunnigrenen, men \u00e4ven m\u00e5nga shiamuslimer finns bland den icke-drusiska arabisktalande befolkningen. \nh\u00f6gst f\u00f6delsetal har innehafts av muslimerna som genomg\u00e5tt tre demografiska f\u00f6r\u00e4ndringar sedan 1948. fram till 1970-talet hade muslimska kvinnor ett f\u00f6delsetal p\u00e5 8\u201310 barn per kvinna och en tillv\u00e4xttakt p\u00e5 \u00f6ver 4 procent \u00e5r. under det tidiga 1980-talet inleddes n\u00e4sta fas med f\u00f6delsetal fluktuerande runt 4,8\u20134,6 barn per kvinna med en befolknings\u00f6kning p\u00e5 runt 3,5 procent. slutligen har efter 2000 n\u00e4sta fas inletts med sjunkande f\u00f6delsetal som \u00e4nnu inte stabiliserats och som 2006 l\u00e5g p\u00e5 3,9 med en \u00e5rlig befolkningstillv\u00e4xt tillv\u00e4xt p\u00e5 2,7 procent. data f\u00f6r de f\u00f6rsta m\u00e5naderna av 2007 indikerar ett fortsatt sjunkande f\u00f6delsetal.\nkristna\nden kristna befolkningen \u00e4r till en del \u00e4ttlingar till arameisktalande och grekisktalande folk som funnits i levanten sedan bysantinsk tid, och talar arabiska som f\u00f6rstaspr\u00e5k. de har alltid haft l\u00e4gre f\u00f6delsetal \u00e4n muslimerna, men har liknande dessa genomg\u00e5tt tre demografiska faser. fram till 1970-talet f\u00f6delsetal runt 4,5\u20135,0, under 1980-talet runt 2,5\u20133,0 f\u00f6r att efter 2000 stabiliserats runt 2,1 barn per kvinna men med lokal variation.\ndruser\ndruserna \u00e4r en grupp av de arabisktalande muslimer som utvecklat en egen variant av ismailitisk shia. de har haft liknande f\u00f6delsetal som muslimerna runt \u00e5tta barn per kvinna men deras nedg\u00e5ng under 1980-talet har varit mycket kraftigare. \u00e5r 2004 hade druserna f\u00f6r f\u00f6rsta g\u00e5ngen hade ett l\u00e4gre f\u00f6delsetal \u00e4n den judiska befolkningen (2,66). trenden \u00e4r dessutom fortsatt ned\u00e5tg\u00e5ende och f\u00f6r 2006 var siffran 2,55. b\u00e5de den kristna och drusiska befolkningen har dock en h\u00f6gre tillv\u00e4xttakt \u00e4n den judiska (cirka 2 procent) eftersom b\u00e5da dessa grupper tidigare haft mycket h\u00f6ga f\u00f6delsetal och d\u00e4rf\u00f6r stora \u00e5rskullar nu \u00e4r i fertil \u00e5lder. f\u00f6r de kristna kommer tillv\u00e4xttakten att vara l\u00e4gre \u00e4n den judiska runt 2007 och f\u00f6r druserna runt 2018.\neftersom muslimerna har h\u00f6gre f\u00f6delsetal \u00e4n \u00f6vriga stiger deras andel st\u00e4ndigt bland befolkningen. 2006 var 82 procent av alla araber muslimer medan 9 procent var kristna och 9 procent druser.\n\n\n=== assimilering och integration ===\nisraels tidiga \u00e5r k\u00e4nnetecknades av konsolidering av det vunna territoriet och strikt planering. nya st\u00e4der anlades f\u00f6r att befolka landet. nya byar, kibbutzer, v\u00e4gar, vattenreservoarer och inte minst skogar anlades. detta samtidigt som hundratusentals judiska flyktingar fr\u00e5n arabl\u00e4nderna och \u00f6verlevande fr\u00e5n f\u00f6rintelsen i europa anl\u00e4nde till landet.\nassimileringen av dessa p\u00e5b\u00f6rjade utvecklingen av en israelisk identitet f\u00f6rknippad med symbolladdad judisk historia, hebreiskt vardagsspr\u00e5k och sammansvetsning av judiska interetniciteter, allt i enlighet med det sionistiska projektet om den \u201dnye juden\u201d. projektet var inte bara ideologiskt utan s\u00e5gs som en n\u00f6dv\u00e4ndighet f\u00f6r att skapa en stabil stat med en fungerande produktionsapparat. att modernisera och homogenisera den judiska befolkningen kan allts\u00e5 \u00e4ven betraktas som ett f\u00f6rs\u00f6k att snabbt skapa en modern arbetsmarknad. eftersom vissa grupper anl\u00e4nde med mindre kulturellt och ekonomiskt kapital och d\u00e4rf\u00f6r fick s\u00e4mre positioner p\u00e5 arbetsmarknaden underkommunicerades etniciteter f\u00f6r de inte skulle f\u00f6rknippas med en specifik klass. ett led i detta blev den statistiska kategoriseringen av befolkningen d\u00e4r grupper skapades statistiskt och diskursivt efter statens vilja att kunna forma medborgarnas sociala uppfattning och verklighet. idag identifierar sig en tredjedel av landets befolkning med den etnokulturella kategorin mizrachim som den israeliska staten skapade vid landets tillkomst f\u00f6r att kunna \u201dbearbeta\u201d icke-europeiska judar (mizracher kallas ofta felaktigt f\u00f6r sefarder, vilket betecknar judiska grupper \u00e4ldre \u00e4n staten israel.).\n\n\n=== binationella \u00e4ktenskap ===\nen juridisk best\u00e4mmelse k\u00e4nd som medborgarskaps- och invandringslagen instiftad av knesset 31 juli 2003 till\u00e5ter inte att en palestinier fr\u00e5n v\u00e4stbanken eller gazaremsan f\u00e5r erh\u00e5lla israeliskt medborgarskap eller inbyggarr\u00e4tt genom gifterm\u00e5l. lagen till\u00e5ter dock barn f\u00f6dda i s\u00e5dana \u00e4ktenskap att vistas i landet till 12 \u00e5rs \u00e5lder, d\u00e5 de blir tvungna att l\u00e4mna landet. lagen g\u00e4ller s\u00e5v\u00e4l arabiska som judiska medborgare i israel men har mest praktisk betydelse f\u00f6r arabiska israel-medborgare d\u00e5 dessa i st\u00f6rre utstr\u00e4ckning \u00e4n israeliska judar ing\u00e5r \u00e4ktenskap med palestinier fr\u00e5n v\u00e4stbanken och gaza. lagen instiftades p\u00e5 ett \u00e5rs pr\u00f6votid men har f\u00f6rl\u00e4ngts med sm\u00e4rre \u00e4ndringar alltsedan dess, d\u00e4ribland att lagen begr\u00e4nsas till att g\u00e4lla m\u00e4n under 35 \u00e5r och kvinnor under 25.\nn\u00e4r lagen formulerades h\u00e4nvisade regeringen till \"information framf\u00f6rs av s\u00e4kerhetsstyrkorna, vilka menade att terrororganisationer f\u00f6rs\u00f6ker enrollera palestinier som redan har eller kommer att f\u00e5 israeliska papper och att s\u00e4kerhetsstyrkorna hade sv\u00e5righeter i att se skillnad p\u00e5 palestinier som kan t\u00e4nkas hj\u00e4lpa terroristerna och de som inte skulle g\u00f6ra det.\" 2006 bif\u00f6lls lagen \u00e5terigen i hd med sex r\u00f6ster mot 5. israels chefsdomare aharon barak ansl\u00f6t sig till minoriteten och menade att \"detta brott mot individens r\u00e4ttigheter riktas mot arabiska medborgare i israel. som en f\u00f6ljd d\u00e4rav \u00e4r lagen ett brottstycke mot r\u00e4tten till j\u00e4mlikhet f\u00f6r israels arabiska befolkning.\"\nzehava gal-on, en av grundarna av b'tselem tillika knesset-ledamot var, efter lagstiftandet, av den \u00e5sikten att domstolen \"skulle kunnat fatta ett modigare beslut och inte s\u00e4nka oss till niv\u00e5n hos en apartheidstat.\" lagen kritiseras \u00e4ven av amnesty international och human rights watch som menar att den f\u00e5r till f\u00f6ljd att palestinska familjer splittras.\n\n\n=== storstadsomr\u00e5den ===\nisraels statistiska centralbyr\u00e5 definierar tre storstadsomr\u00e5den, tel aviv (3 040 400 inv\u00e5nare), haifa (996 000 inv\u00e5nare) och be'er sheva (531 600 inv\u00e5nare). jerusalem har en befolkning p\u00e5 719 000 inv\u00e5nare.\n\n\n=== utbildning ===\nutbildningsv\u00e4sendet i israel \u00e4r till cirka 80 procent statligt finansierat, skall motverka skillnader f\u00f6r olika grupper i samh\u00e4llet samtidigt som det medger valfrihet.\n\n\n==== grundutbildning ====\nbland araber 10 procent. skolplikt g\u00e4ller f\u00f6r barn 5\u201318 \u00e5r, fr\u00e5n f\u00f6rskola till gymnasium och fri utbildning till 18 \u00e5r. grundskolans klass 1-6 p\u00e5b\u00f6rjas ungef\u00e4r i 6-\u00e5rs\u00e5ldern. h\u00f6gstadiet \u00e4r klass 7-9 och gymnasiet klass 10-12.\ndet israeliska skolsystemet \u00e4r uppdelat efter etnicitet, religi\u00f6s tillh\u00f6righet och inom den judiska gruppen efter religi\u00f6s observans. i den f\u00f6r alla obligatoriska undervisningen finns bland annat hebreiska, arabiska, judisk-arabiska relationer och historia. religionsundervisningen har som m\u00e5l att l\u00e4ra ut etik och moral, religi\u00f6s orientering och tolerans mot andra grupper. respektive grupp har frihet att f\u00f6rdjupa sig i sin egen religion och historia. israel ratificerade fn:s konvention mot diskriminering inom undervisningen \u00e5r 1961. andraspr\u00e5ket arabiska eller hebreiska \u00e4r inte krav f\u00f6r universitetsbeh\u00f6righet som engelska, s\u00e5 m\u00e5nga gymnasister v\u00e4ljer att l\u00e4sa ytterligare ett europeiskt spr\u00e5k, exempelvis franska, tyska eller spanska. fr\u00e5n h\u00f6sten 2012 blir det m\u00f6jligt efter 20 \u00e5rs uppeh\u00e5ll att studera hebreiska \u00e4ven p\u00e5 hamas-styrda gazaremsan, inom \u00e4mnet \"k\u00e4nn din fiende\".inom det statliga skolsystemet finns f\u00f6r judar ett sekul\u00e4rt skolsystem, ett statligt religi\u00f6st och ett oberoende ultraortodoxt (haredi). enligt peled-elhanan uts\u00e4tts eleverna f\u00f6r en kontinuerlig indoktrinering i skolornas l\u00e4rob\u00f6cker med \"d\u0435m\u043enis\u0435ring\" av \u0440\u0430l\u0435stini\u0435rn\u0430. trots en genomg\u00e5ng av hundratals textb\u00f6cker kunde hon inte hitta en enda bild som visade palestinier som \"normala m\u00e4nniskor\", utan \"enkla b\u00f6nder, flyktingar och terrorister\". hennes studie fr\u00e5n 2003 har tillbakavisats och kritiserats som selektiv och baserad p\u00e5 falska tolkningar av uppgifter och ren l\u00f6gn, och refuserats av de akademiska tidskrifterna. enligt en stor unders\u00f6kning publicerad i februari 2013 ger l\u00e4rob\u00f6ckerna en snedvriden bild av palestinierna och omr\u00e5dets historia. bland annat visar kartor inte de gr\u00e4nser som \u00e4r internationellt erk\u00e4nda.f\u00f6r den arabiska befolkningen \u00e4r skolsystemet uppdelat f\u00f6r druser, kristna och muslimer. efter kritik om att den arabiska befolkningens standard \u00e4r eftersatt har utbildningsministeriet beslutat om s\u00e4rskilda anslag, exempelvis 1999 och 2007 med fem\u00e5rsplan f\u00f6r att niv\u00e5n ska vara likv\u00e4rdig \u00f6verallt.ut\u00f6ver dessa finns en m\u00e4ngd privata skolor som har statlig erk\u00e4nnande s\u00e5som det av ryska immigranter grundade mofet-skolorna (med s\u00e4rskild inriktning p\u00e5 naturvetenskap) och mindre s\u00e5som de \"binationella\" skolorna f\u00f6r barn med en judisk och en arabisk f\u00f6r\u00e4lder. dessutom finns \"fredsskolor\" med b\u00e5de judiska och arabiska elever i samma klass, den f\u00f6rsta i neve shalom/wahat al salam startad 1984. \u00e4ven fredsskolorna f\u00e5r statlig skolpeng.\nenligt fn uppskattades alfabetiseringsniv\u00e5n 2004 hos m\u00e4n till 98,5 procent och kvinnor 95,9 procent f\u00f6r hela befolkningen. enligt israeliska k\u00e4llor \u00e4r bristerna st\u00f6rst hos etiopiska judar.\nfn:s studie anger 96,7 procent respektive 88 procent f\u00f6r v\u00e4stbanken och gaza.\nf\u00f6r dem som beh\u00f6ver finns ulpanim intensivprogram f\u00f6r alfabetisering och \"hebreiska f\u00f6r invandrare\". detta kan \u00e4ven kombineras med arbete p\u00e5 kibbutz.\n\n\n==== h\u00f6gre utbildning ====\ndet finns nio universitet varav technion \u00e4r \u00e4ldst (gr. 1912) och hebrew university of jerusalem (gr. 1918) \u00e4r h\u00f6gst rankat, sjtu anger 53 plats i v\u00e4rlden, 3 plats i asien.\ndet finns \u00e4ven \u00f6ver 50 h\u00f6gskolor som f\u00e5r examinera upp till master- eller kandidatniv\u00e5.\nandelen 17-\u00e5ringar som g\u00e5r universitetsf\u00f6rberedande program f\u00f6r 2009: judar 47 procent, arabiska kristna/muslimer 35 procent, druser 31 procent och beduiner 20 procent. 45 procent av befolkningen 18-64 \u00e5r har akademisk examen. postgymnasialt utbildade 2010 uppdelat: judiska m\u00e4n 52 procent, judiska kvinnor 58 procent, arabiska m\u00e4n 25 procent och arabiska kvinnor 27 procent. den st\u00f6rsta \u00f6kningen sedan 1990 finns bland kvinnorna: judiska 33 procent (+ 25) och arabiska 8 procent (+19). niv\u00e5n i v\u00e4st \u00e4r 42 procent f\u00f6r kvinnor och i genomsnitt i mellersta \u00f6stern-nordafrika omkring 27 procent. \u00e4ven niv\u00e5n i gaza och v\u00e4stbanken \u00e4r tredje h\u00f6gsta i regionen, t\u00e4tt efter libanon.israel har bland v\u00e4rldens h\u00f6gsta andelar av avlagda doktorsexamina per capita i v\u00e4rlden, cirka 1,3 procent, likt tyskland och usa. det \u00e4r ocks\u00e5 det l\u00e4kart\u00e4taste landet i v\u00e4rlden. israel satsar p\u00e5 akademisk forskning vilket har resulterat i publikationer, internationellt lanserade innovationer och nobelpris. \u00f6ver 20 procent av alla nobelpristagare har judisk bakgrund; en del av dessa verkar i israel.\n\n\n== kultur ==\nisrael har ett rikt kulturliv med bland annat filharmonisk orkester.\nomr\u00e5det har sedan urminnes tid varit en viktig kulturell sm\u00e4ltdegel. h\u00e4r m\u00f6ttes och m\u00f6ts impulser fr\u00e5n v\u00e4st och \u00f6st, fr\u00e5n medelhavsv\u00e4rlden och fr\u00e5n orienten. den gamla judiska och ofta jiddischspr\u00e5kiga kulturen fr\u00e5n \u00f6steuropa har bara delvis kunnat \u00f6verleva i israel, som pr\u00e4glas av en mer amerikanskt sinnad nybyggaranda. men fortfarande \u00e4r tongivande israeler inte s\u00e4llan f\u00f6dda i polen och ryssland.\ndagens israel har frambringat en litteratur av f\u00f6rfattare som skildrar den nya statens s\u00e4rskilda villkor och den judiska erfarenheten. h\u00e4r finns sionister, socialister, modernister och existentialister. internationellt uppm\u00e4rksammade \u00e4r bland andra amos oz, a. b. yehoshua och yoram kaniuk.\nfr\u00e5n och med den judiska emancipationen i v\u00e4steuropa p\u00e5 1800-talet har judar en viktig roll i den v\u00e4sterl\u00e4ndska musiken som musikartister, dirigenter och komposit\u00f6rer. detta har delvis levt vidare i israel, som har framst\u00e5ende orkestrar och ensembler samt en m\u00e4ngd v\u00e4rldsstj\u00e4rnor, s\u00e4rskilt solister. den folkliga musikkulturen fr\u00e5n \u00f6steuropa, till exempel klezmer, har bevarats eller till och med \u00e5terskapats.den judiska folkmusiken har utvecklats s\u00e4rskilt inom den religi\u00f6sa kontexten och har ofta inneh\u00e5llit texter fr\u00e5n tanach och kunnat \u00e5terspegla sionistisk l\u00e4ngtan. element ur den judiska musiktraditionen har kommit till uttryck genom att m\u00e5nga judiska komposit\u00f6rers verk f\u00e5tt framg\u00e5ng. den israeliska nationals\u00e5ngen hatikvah har en likhet med ett tema i bedrich smetanas \"moldau\" och 1500-talets \"la mantovana\". den delar m\u00e5nga gemensamma drag med \u00f6vrig judisk folkmusik, d\u00e4r olika mollskalor \u00e4r vanliga, speciellt den harmoniska mollskalan.\njudiska melodier har anv\u00e4nts i den moderna kyrkomusiken, speciellt inom karismatisk kristendom, och ett antal kristna artister har gett ut inspelningar av judiska eller judiskinspirerade s\u00e5nger.\nisraels vinst i eurovisionsschlagerfestivalerna 1978, 1979, 1998 och 2018 medverkade till att ge nytt fokus p\u00e5 judisk musik.\n\n\n== internationella rankningar ==\nnotera att det h\u00f6gsta v\u00e4rdet alltid \u00e4r det b\u00e4sta v\u00e4rdet i samtliga unders\u00f6kningar i tabellen nedan, med undantag f\u00f6r freedom houses pressfrihetsindex; samt att inga av unders\u00f6kningarna inkluderar de ockuperade omr\u00e5dena.\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r israel.\n kartor i wikimedia atlas relaterade till israelutrikespolitiska institutets faktablad om israel\nisraeliska statistiska centralbyr\u00e5ns hemsida\nisraeliska statens officiella hemsida\nisraeliska centralbankens officiella hemsida\ncia world factbook\nnetzarim \u2013 de finns i ra'anana, israel"