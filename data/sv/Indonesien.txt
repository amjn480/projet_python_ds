"indonesien, officiellt republiken indonesien (indonesiska: republik indonesia), \u00e4r en stat i sydostasien och oceanien (v\u00e4stra stilla havet). indonesien best\u00e5r av \u00f6ver 13 000 \u00f6ar och 33 provinser. med \u00f6ver 252 miljoner inv\u00e5nare \u00e4r det v\u00e4rldens fj\u00e4rde folkrikaste land och har v\u00e4rldens st\u00f6rsta muslimska befolkning. indonesien \u00e4r en republik med en vald lagstiftande f\u00f6rsamling och president. landets huvudstad \u00e4r jakarta. landet gr\u00e4nsar till papua nya guinea, \u00f6sttimor och malaysia. andra grannl\u00e4nder \u00e4r singapore, brunei, filippinerna, australien, thailand och de indiska territorierna andamanerna och nikobarerna. indonesien \u00e4r en av grundarna av asean och \u00e4r medlem av g20. indonesien har v\u00e4rldens artonde st\u00f6rsta ekonomi efter nominell bnp och femtonde st\u00f6rsta efter k\u00f6pkraftsparitet.\nden indonesiska \u00f6v\u00e4rlden har varit en viktig handelsregion sedan \u00e5tminstone 600-talet d\u00e5 srivijaya och senare majapahit f\u00f6rde handel med kina och indien. lokala h\u00e4rskare absorberade gradvis utl\u00e4ndska kulturella, religi\u00f6sa och politiska modeller fr\u00e5n de f\u00f6rsta \u00e5rhundradena f.kr. och hinduiska och buddhistiska kungariken blomstrade. indonesisk historia har p\u00e5verkats av utl\u00e4ndska makter som har dragits till dess naturresurser. muslimska handelsm\u00e4n f\u00f6rde dit islam och europeiska makter f\u00f6rde dit kristendomen och k\u00e4mpade mot varandra f\u00f6r att monopolisera handeln i krydd\u00f6arna moluckerna, under uppt\u00e4cktsresornas epok. efter tre och ett halvt sekel av holl\u00e4ndsk kolonialism, s\u00e4krade indonesien sin sj\u00e4lvst\u00e4ndighet efter andra v\u00e4rldskriget. indonesiens historia har sedan dess varit turbulent, med utmaningar som naturkatastrofer, korruption, separatism, en demokratiseringsprocess och perioder av snabb ekonomisk f\u00f6r\u00e4ndring.\ntv\u00e4rs \u00f6ver sina m\u00e5nga \u00f6ar best\u00e5r indonesien av distinkta etniska, spr\u00e5kliga och religi\u00f6sa grupper. den javanesiska \u00e4r den st\u00f6rsta och den politiskt dominerande etniska gruppen. indonesien har utvecklat en gemensam identitet definierad av ett nationellt spr\u00e5k, etnisk m\u00e5ngfald, religi\u00f6s pluralism inom majoriteten av den muslimska befolkningen och en historia av kolonialism, inklusive rebelliskt uppror mot indonesiens nationella motto \"bhinneka tunggal ika\" (\"enighet i m\u00e5ngfald\", bokstavligen \"m\u00e5nga, men \u00e4nd\u00e5 en\") som artikulerar den m\u00e5ngfald som formar landet. trots sin stora befolkning och t\u00e4tbefolkade regioner har indonesien stora omr\u00e5den av vildmark som st\u00f6der v\u00e4rldens n\u00e4st h\u00f6gsta niv\u00e5 av biologisk m\u00e5ngfald. landet \u00e4r rikt p\u00e5 naturresurser, men fattigdomen \u00e4r utbredd i dagens indonesien.\n\n\n== etymologi ==\nnamnet indonesien \u00e4r bildat av latinets indus, \"indien\", och grekiskans nesos, \"\u00f6\". nederl\u00e4nderna kallade landet omv\u00e4xlande malajiska arkipelagen (maleische archipel) och nederl\u00e4ndska \u00f6stindien (nederlandsch oost ind\u00efes), och det var en brittisk etnolog, george earl, som f\u00f6rst anv\u00e4nde det nuvarande namnet. f\u00f6rst under b\u00f6rjan av 1900-talet blev namnet indonesien mera vedertaget, och fr\u00e5n 1913 med suwardi suryaningrat i spetsen var det \u00e4ven det namn som inhemska nationalister anv\u00e4nde.\n\n\n== historia ==\n\n\n=== \u00e4ldre historia ===\nfossilfynd tyder p\u00e5 att \u00f6arna har varit bebodda av homo erectus (javam\u00e4nniskan) redan f\u00f6r mer \u00e4n en miljon \u00e5r sedan. homo floresiensis (\"hobbitar\") levde kvar p\u00e5 \u00f6n flores fram till relativt nyligen, kanske 12 000\u201320 000 \u00e5r sedan. moderna m\u00e4nniskor (homo sapiens) kom till regionen f\u00f6r 50 000\u201360 000 \u00e5r sedan. sannolikt r\u00f6rde det sig om f\u00f6rf\u00e4der till australiens aboriginer. det malajiska folk som utg\u00f6r majoritet kom till omr\u00e5det omkring 1000 f.kr., och de idealiska odlingsf\u00f6rh\u00e5llandena fick till f\u00f6ljd att de utvecklade en avancerad risodling kring vilken st\u00e4der, byar och kungad\u00f6men v\u00e4xte upp. omkring f\u00f6rsta \u00e5rhundradet e.kr. etablerades handelsf\u00f6rbindelser med kina och indien, varmed hinduism och sedan buddhism fick f\u00e4ste i landet.\nunder 600-talet e.kr. uppstod sriwijaya-riket p\u00e5 hinduismens och buddhismens grundval. det blev en m\u00e4ktig kuststat som genom handeln upplevde en ekonomisk och kulturell blomstring, men gick under p\u00e5 1100-talet. under 700\u2013900-talen bildades buddhistkungad\u00f6met sailendra och hindukungad\u00f6met mataram i inlandet, och fr\u00e5n denna tid kommer flera monument, som borobudur och prambanan. i \u00f6stra java bildades hindukungad\u00f6met majapahit 1294, vilket omkring \u00e5r 1350 utbredde sig \u00f6ver st\u00f6rre delen av indonesien. denna epok brukar kallas landets \"guld\u00e5lder\".\nmed handelsf\u00f6rbindelser kom islam till indonesien fr\u00e5n och med 1100-talet, och araberna bildade bos\u00e4ttningar i bland annat acehprovinsen. religionen spreds, inv\u00e5narna konverterade under huvudsakligen fredliga omst\u00e4ndigheter, och bildade den indonesiska formen av islam. under 1200-talet bes\u00f6kte marco polo \u00f6omr\u00e5det, och beskrev bland annat sumatra, av honom kallat java minor, som bestod av \u00e5tta kungariken: \u201d\u00f6n har skatter i \u00f6verfl\u00f6d och alla sorters kryddor, aloetr\u00e4, sandeltr\u00e4, ebenholts och m\u00e5nga andra specerier, som p\u00e5 grund av resans l\u00e4ngd och den farliga seglatsen inte f\u00f6rs till v\u00e5rt land utan finner v\u00e4gen till provinserna manji och kataia\u201d.\n\n\n=== tidig europeisk kolonisering ===\neuropeiska kolonisat\u00f6rer kom till omr\u00e5det under 1500-talet, och f\u00f6rs\u00f6kte f\u00e5 monopol p\u00e5 vissa naturtillg\u00e5ngar. portugisen francisco serr\u00e3o var den f\u00f6rste europ\u00e9 som kom till landet i denna avsikt, 1512, och d\u00e4refter f\u00f6ljde britter och nederl\u00e4ndare. portugal var huvudsakligen intresserad av kryddorna i landet, varf\u00f6r moluckerna kallas krydd\u00f6arna; \u00f6stra timor var koloniserat av portugal till 1975. nederl\u00e4nderna vann striden om st\u00f6rre delen av landet, och grundade 1602 nederl\u00e4ndska ostindiska kompaniet (voc). det varade till omkring 1800 d\u00e5 kompaniet gick i konkurs, varmed nederl\u00e4ndska staten tog \u00f6ver kontrollen \u00f6ver indonesien, och ombildade det till en koloni. nederl\u00e4ndarna grundade handelsstaden batavia (jakarta) 1619. de inf\u00f6dda tvingades som sm\u00e5skaliga jordbrukare att producera de varor som kolonisat\u00f6rerna beg\u00e4rde.\n\n\n=== holl\u00e4ndsk koloni ===\n\u00e5r 1903 intog nederl\u00e4nderna acehprovinsen och beh\u00e4rskade d\u00e5 n\u00e4stan hela dagens indonesien. under 1900-talet v\u00e4xte det fram ett starkt motst\u00e5nd mot kolonialmakterna, med nationalistiska, kommunistiska och islamistiska partier, som f\u00f6rbj\u00f6ds av staten. 1908 bildades indonesiens f\u00f6rsta nationalistparti, sm\u00e5ningom \u00e4ven ett islamiskt parti och ett kommunistparti: kommunistpartiet f\u00f6rbj\u00f6ds av holl\u00e4ndarna p\u00e5 1920-talet. 1927 grundade den 26-\u00e5rige milit\u00e4ren sukarno det nya indonesiens nationalistparti (pni), som snabbt uppl\u00f6stes av holl\u00e4ndarna. sukarno f\u00e4ngslades och deporterades till en avl\u00e4gsen \u00f6.\n\n\n=== japansk ockupation ===\nden nederl\u00e4ndska koloniseringen avbr\u00f6ts f\u00f6rst med andra v\u00e4rldskriget, d\u00e5 japan ockuperade landet. m\u00e5nga inv\u00e5nare var f\u00f6rst positiva till ockupationen, som s\u00e5gs som en befrielse fr\u00e5n det hatade nederl\u00e4ndska styret. men japanerna f\u00f6rde en brutal ockupationspolitik. m\u00e5nga i den lokala befolkningen tvingades g\u00e5 med i japans arm\u00e9. eftersom indoneserna emellertid fick b\u00f6rja arbeta inom statsf\u00f6rvaltningen st\u00e4rktes deras sj\u00e4lvk\u00e4nsla.\n\n\n=== sj\u00e4lvst\u00e4ndighetskriget ===\nefter att japanerna gett upp och l\u00e4mnat landet, f\u00f6rklarade sig indonesien under sukarno sj\u00e4lvst\u00e4ndigt fr\u00e5n nederl\u00e4nderna den 17 augusti 1945. de allierade valde \u00e4nd\u00e5 att \u00e5terl\u00e4mna landet till nederl\u00e4nderna. till att b\u00f6rja med tog brittiska trupper kontrollen \u00f6ver indonesien. strider utbr\u00f6t mellan de indonesiska nationalisterna p\u00e5 ena sidan och holl\u00e4ndarna och britterna p\u00e5 den andra. britterna drog sig tillbaka 1946, medan kriget mot holl\u00e4ndarna fortsatte, det indonesiska sj\u00e4lvst\u00e4ndighetskriget. \u00e4rendet togs upp i fn, men f\u00f6rst 1947 kr\u00e4vde s\u00e4kerhetsr\u00e5det eldupph\u00f6r.\n\n\n=== indonesien blir sj\u00e4lvst\u00e4ndigt ===\nefter medling och rekommendationer fr\u00e5n fn, erk\u00e4nde nederl\u00e4nderna republiken indonesiens f\u00f6renta staters sj\u00e4lvst\u00e4ndighet den 27 december 1949. den 28 september 1950 blev indonesien medlem av fn.\n\n\n=== sukarno blir president ===\nsukarno blev indonesiens f\u00f6rste president, och f\u00f6rs\u00f6kte balansera de motstridiga krafterna i landet av en m\u00e4ktig milit\u00e4r, islam, och kommunism, samt att st\u00e4vja separatistiska grupper. \u00e5r 1950 \u00e5terkallades den federala f\u00f6rfattningen. indonesien blev en unionsstat i enlighet med nationalisternas slagord \"ett land, ett spr\u00e5k, ett folk\". en provisorisk f\u00f6rfattning antogs som f\u00f6reskrev att regeringen skulle vara ansvarig inf\u00f6r ett folkvalt parlament. sukarnos maktbefogenheter inskr\u00e4nktes d\u00e4rmed avsev\u00e4rt. det parlamentariska systemet ledde emellertid till st\u00e4ndiga regeringskriser. samtidigt som landet splittrades av milit\u00e4ra och muslimska motst\u00e5ndsr\u00f6relser. f\u00f6r att ena landet inf\u00f6rde sukarno 1959 ett system han kallade \"styrd demokrati\". 1945 \u00e5rs f\u00f6rfattning med starkt presidentstyre \u00e5terinf\u00f6rdes. de enda grupperna med politiskt inflytande, ut\u00f6ver presidenten, var arm\u00e9n och indonesiens kommunistparti (pki), vilka sukarno \u00f6msom s\u00f6kte st\u00f6d hos, \u00f6msom spelade ut mot varandra.sukarnos styre utm\u00e4rktes framf\u00f6r allt av sekularisering och nationellt enande av de m\u00e5nga olikartade \u00f6arna. \u00e5r 1962 intog han irian jaya, och han v\u00e4grade \u00e5ret d\u00e4refter att erk\u00e4nna staten malaysia. detta och landets ekonomiska problem ledde slutligen till folkligt missn\u00f6je. fn tvingades ingripa i irian jaya. under l\u00e5ng tid fram\u00f6ver stod fn f\u00f6r administrationen i omr\u00e5det, eftersom inv\u00e5narna saknade utbildning. den 1 maj 1963 \u00f6verl\u00e4mnade fn irian jaya till indonesien, och med hj\u00e4lp av fn uppn\u00e5ddes vapenstillest\u00e5nd i slutet av september samma \u00e5r. sedan dess \u00e4r landet en indonesisk provins. under 1963 och 1964 skedde v\u00e4pnade konflikter med malaysia.\n\n\n=== upproret 1958 ===\n1955 hade sukarno organiserat bandung-konferensen som ett svar p\u00e5 att usa skapat seato, en politisk-milit\u00e4r allians mellan l\u00e4nder i omr\u00e5det f\u00f6r att \"h\u00e5lla tillbaka kommunismen\". i den indonesiska staden bandung hade neutraliteten utropats som det som den underutvecklade v\u00e4rlden skulle h\u00e5lla sig till. under det indonesiska valet 1955 f\u00f6rs\u00f6kte cia hindra s\u00e5v\u00e4l sukarnos nationalistparti som pki genom att ge miljontals dollar till masjumipartiet, en centerkoalition av muslimska organisationer, f\u00f6rs\u00f6ket misslyckades. 1957 ans\u00e5g cia att det kr\u00e4vdes ett mer direkt agerande. man kontaktade indonesiska arm\u00e9officerare och andra som av olika anledning ville f\u00e5 bort sukarno. dessutom agerade cia f\u00f6r att f\u00e5 till st\u00e5nd en milit\u00e4r aktion fr\u00e5n usa:s sida. organisationen spred rykten om sukarno och f\u00f6rs\u00e5g usa:s utrikes- och f\u00f6rsvarsdepartement med alarmerande rapporter innan man lade fram f\u00f6rslaget att st\u00f6dja indonesiska milit\u00e4rer som ville minska sukarnos makt. sedan cia:s plan godk\u00e4nts i november 1957 startades den paramilit\u00e4ra organisationen. huvudkvarter f\u00f6r operationen lades i singapore. upprorsm\u00e4n bev\u00e4pnades, utrustades och utbildades av den amerikanska armen. amerikanska flottans ub\u00e5tar patrullerade utanf\u00f6r sumatras kust och landsatte trupper med f\u00f6rn\u00f6denheter och kommunikationsutrustning. usa:s flygvapen sl\u00e4ppte ned vapen p\u00e5 indonesiskt territorium. en eskader med 15 stycken b26-bombplan gjordes tillg\u00e4nglig f\u00f6r operationen.\nupproret b\u00f6rjade bryta ut i b\u00f6rjan av 1958 p\u00e5 en del av den indonesiska \u00f6kedjan, f\u00f6r att sedan sprida sig. den 15 maj hade ett cia-plan bombat ambons marknadsplats och d\u00f6dat ett stort antal civila. tre dagar senare bombades ambon ytterligare en g\u00e5ng och en cia-pilot vid namn allen lawrence pope sk\u00f6ts ned och tillf\u00e5ngatogs. sedan det avsl\u00f6jats att en cia-pilot bombat och upprorsm\u00e4nnen dessutom hade f\u00f6ga framg\u00e5ngar, besl\u00f6t cia att avsluta operationen, i slutet av juni hade de indonesiska trupperna som var lojala mot sukarno helt krossat upproret.\n\n\n=== massakern 1965-1966 ===\n\nden 30 september 1965 genomf\u00f6rdes en blodig statskupp, m\u00f6jligen av kommunistpartiet pki som pekades ut som ansvariga. den misslyckade kuppen \u00e5tf\u00f6ljdes av en motkupp, och arm\u00e9n som tagit makten under general suhartos ledning startade ett blodigt massmord p\u00e5 p\u00e5st\u00e5dda kommunister och kommunistsympatis\u00f6rer. antikommunistiska organisationer och individer, i synnerhet muslimer, uppmuntrades att deltaga i m\u00f6rdandet av alla som misst\u00e4nktes f\u00f6r att vara pki-sympatis\u00f6rer. indoneser av kinesiskt ursprung f\u00f6ll ocks\u00e5 offer, massakern i indonesien 1965\u20131966 blev en av 1900-talets v\u00e4rsta massakrer. det d\u00f6dades mellan 100 000 och 2 miljoner m\u00e4nniskor; uppgifterna varierar.\n\n\n=== suharto tar makten ===\ni mars 1967 \u00f6vertog generalmajor suharto makten fr\u00e5n sukarno. under hans styre f\u00f6rbj\u00f6ds kommunistiska partier, regimkritiker f\u00e4ngslades, och censuren var utbredd. de f\u00f6rsta fem \u00e5ren f\u00f6rs\u00f6kte presidenten inf\u00f6ra det slags demokratiska struktur som finns i v\u00e4stv\u00e4rlden, men fr\u00e5n 1970 blev hans styre allt mera auktorit\u00e4rt.\nsuharto styrde landet 1967-1998 och anklagas f\u00f6r b\u00e5de korruption och folkmord.\n\n\n==== politiska f\u00e5ngar ====\nn\u00e4r suharto tog makten 1965 hade amnesty \u00e4nnu inga resurser att bevaka skeendet med egna utredare. en f\u00f6rsta utredning p\u00e5 plats gjordes i januari 1975, och d\u00e5 g\u00e4llde det fr\u00e4mst de politiska f\u00e5ngar som fanns i landet. man konstaterade att det fanns minst 55 000 personer f\u00e4ngslade utan r\u00e4tteg\u00e5ng eller dom. det stora flertalet av dem som greps 1965 satt fortfarande f\u00e4ngslade, i den m\u00e5n de hade \u00f6verlevt.\n\n\n=== reformationen ===\n\u00e5ren 1997\u20131998 drabbades indonesien h\u00e5rt av den ostasiatiska finanskrisen, och suharto anklagades samtidigt f\u00f6r korruption. den 21 maj 1998 avgick han som president efter massiva protester mot hans styre. hans avg\u00e5ng inledde den epok som kallas reformationen. vicepresident habibie eftertr\u00e4dde honom, och kvarblev p\u00e5 posten till valet 1999, som skedde efter flera demokratiska reformer vilka habibie inf\u00f6rde. med 35 % blev pdi-p vinnare, och abdurrahman wahid valdes till landets president. efter flera anklagelser mot honom, avgick han varefter vicepresident megawati sukarnoputri den 23 juli 2001 tilltr\u00e4dde som president; hon var f\u00f6r \u00f6vrigt dotter till sukarno. megawati genomf\u00f6rde flera fundamentala demokratiska reformer. \u00e5r 2004 h\u00f6lls det f\u00f6rsta direkta presidentvalet i landet, varmed susilo bambang yudhoyono blev president.\n\n\n=== invasionen av \u00f6sttimor ===\n\u00e5r 1975 invaderade indonesien \u00f6sttimor, och ockuperade omr\u00e5det i 25 \u00e5r. under den tiden skedde flera brott mot de m\u00e4nskliga r\u00e4ttigheterna, vilket har f\u00f6rd\u00f6mts internationellt. bland de v\u00e4rre \u00f6vergreppen var santa cruz-massakern 1991. \u00e5r 1999 h\u00f6lls ett val i \u00f6sttimor om dess framtid, d\u00e5 majoriteten r\u00f6stade f\u00f6r sj\u00e4lvst\u00e4ndighet, och efter sv\u00e5ra \u00f6vergrepp fr\u00e5n indonesiens milit\u00e4r samt deporteringar, \u00f6verl\u00e4mnade indonesien landet till fn samma \u00e5r.\n\n\n=== konflikter inom landet ===\ni provinserna aceh, papua och papua barat har det f\u00f6rekommit v\u00e4pnade konflikter och gerillakrig med separatistr\u00f6relser. det omr\u00e5de som idag \u00e4r papua och papua barat utg\u00f6r den v\u00e4stliga delen av \u00f6n nya guinea (se v\u00e4stpapua) och annekterades av indonesien 1969 efter att f\u00f6rst ha ockuperats 1961. indonesien har mycket h\u00e5rt slagit tillbaka alla krav p\u00e5 sj\u00e4lvst\u00e4ndighet, som bland annat h\u00f6jts av separatistr\u00f6relsen organisasi papua merdeka (opm). det uppskattas att hundratusentals inhemska papuaner har f\u00e5tt s\u00e4tta livet till i konflikten.\np\u00e5 bali och jakarta har islamister genomf\u00f6rt terrorbombningar. den v\u00e4rsta attacken var 2002, d\u00e5 \u00e4ven turister drabbades, vilket har p\u00e5verkat landets turistn\u00e4ring mycket negativt.  l\u00f6rdagskv\u00e4llen den 12 oktober 2002 utg\u00f6r en vattendelare i indonesisk politik. d\u00e5 utf\u00f6rdes tre samordnade spr\u00e4ngattentat i turistomr\u00e5det kuta beach p\u00e5 bali. 202 m\u00e4nniskor d\u00f6dades och \u00f6ver 300 skadades. flertalet d\u00f6dsoffer var utl\u00e4ndska turister, d\u00e4ribland 88 australier och sex svenskar. bakom d\u00e5det l\u00e5g den regionala muslimska extremistgruppen jemaah islamiah (ji), som slogs f\u00f6r en islamistisk stat i den muslimska delen av syd\u00f6stasien. numera \u00e4r ji splittrad i en m\u00e4ngd mindre grupper.\nen v\u00e4pnad kamp f\u00f6r sj\u00e4lvst\u00e4ndighet p\u00e5gick i provinsen aceh p\u00e5 sumatras nordspets mellan 1976 och 2005, d\u00e5 ett fredsavtal kunde ing\u00e5s. kriget utspelades mellan den separatistiska gerillan r\u00f6relsen f\u00f6r ett fritt aceh (gerakan aceh merdeka, gam) och den indonesiska regeringen och milit\u00e4ren. det beskrevs oftast som l\u00e5gintensivt med perioder av offensiver fr\u00e5n milit\u00e4rens sida.\n\n\n=== nutida indonesien ===\nindonesien har sedan slutet av 1990-talet utvecklats i tydlig demokratisk riktning, \u00e4ven om r\u00e4ttss\u00e4kerheten \u00e4nnu \u00e4r svag och korruptionen utbredd. milit\u00e4ren har lyckats beh\u00e5lla ett informellt inflytande \u00f6ver politiken. indonesien betecknas dock numera som en demokrati d\u00e4r de politiska ledarna utses i fria och r\u00e4ttvisa val. \ni parlamentsvalet i april 2009 indikerade de f\u00f6rsta r\u00f6stresultaten en seger f\u00f6r president susilo bambang yudhoyonos parti pd.\npartiet har profilerat sig som reformsinnat med korruptionsbek\u00e4mpning som en av de viktigaste fr\u00e5gorna.joko widodo, tidigare m\u00f6belfabrik\u00f6r och guvern\u00f6r i jakarta, valdes till indonesiens president i juli 2014. d\u00e4rmed fick landet sin f\u00f6rsta statschef utan bakgrund i den traditionella politiska och/eller milit\u00e4ra eliten. widodo, som valdes om f\u00f6r en ny fem\u00e5rsperiod i april 2019, har f\u00e5tt erk\u00e4nnande f\u00f6r sina ambiti\u00f6sa satsningar p\u00e5 infrastruktur. samtidigt har han f\u00e5tt kritik f\u00f6r landets relativt svaga ekonomiska utveckling och \u2013 av en del konservativa krafter \u2013 f\u00f6r att vara \"oislamisk\".\n\n\n== geografi, klimat och natur ==\nflera av de \u00f6ver 17 000 \u00f6arna som utg\u00f6r indonesien, \u00e4r bildade av vulkaniska berg, av vilka en del har mycket h\u00f6g h\u00f6jd, mellan 3000 och 5000 meter \u00f6ver havet. bort\u00e5t 70 vulkaner \u00e4r aktiva. det omgivande havet \u00e4r likaledes djupt med flera djuphavsgravar. landet utg\u00f6rs dock huvudsakligen av kustligt l\u00e5gland. bel\u00e4gen mitt p\u00e5 skarven mellan den eurasiska och den indoaustraliska kontinentalplattan, drabbas omr\u00e5det ofta av naturkatastrofer. 1883 dog befolkningen p\u00e5 en hel \u00f6, omkring 30 000 m\u00e4nniskor, i en tsunami. vid tsunamikatastrofen 2004 dog eller f\u00f6rsvann \u00f6ver 167 000 personer, och stora landomr\u00e5den \u00f6delades, vilket var en sv\u00e5r humanit\u00e4r katastrof. \u00f6arna ligger p\u00e5 ekvatorn varf\u00f6r klimatet \u00e4r tropiskt och hett. landet drabbas ofta av s\u00e5v\u00e4l \u00f6versv\u00e4mningar som torka. \u00f6n pamana\u00f6n i s\u00f6dra delen av landet \u00e4r den sydligaste platsen i v\u00e4rldsdelen asien.\nendast omkring 6 000 \u00f6ar \u00e4r bebodda. jorden har genom vulkanernas askregn blivit mycket b\u00f6rdig, och det tropiska kustklimatet leder till att nederb\u00f6rden \u00e4r god. en stor del av ytan t\u00e4cks av regnskog, men sk\u00f6vling har lett till jorderosion.\nsom naturskydd har indonesien lite mer \u00e4n 8 % av landytan bland annat genom jaktreservat, naturreservat och nationalparker. fyra nationalparker \u00e4r upptagna p\u00e5 unescos v\u00e4rldsarvslista: komodo nationalpark, lorentz nationalpark, sumatras tropiska regnskog, och ujung kulon nationalpark.\n\n\n=== ekologi ===\nmed s\u00e5 l\u00e5ngstr\u00e4ckt kust och det tropiska klimatet finns en m\u00e5ngfald av ekosystem p\u00e5 indonesien. skillnaden mellan det asiatiska och det australasiatiska skissades upp av britten alfred russel wallace, och gr\u00e4nsen kallas wallacelinjen. d\u00e4rtill finns ett omr\u00e5de med helt egenartad artrikedom, som kallas wallacea.\nindonesien har, efter brasilien, den n\u00e4st st\u00f6rsta biodiversiteten i v\u00e4rlden till f\u00f6ljd av det tropiska klimatet, arkipelagiska geografin och sin enorma yta. floran och faunan uppvisar en blandning av typiska asiatiska och australasiatiska arter. stora sunda\u00f6arna h\u00f6rde fast vid den asiatiska kontinenten, varf\u00f6r arterna d\u00e4r \u00e4r desamma som i asien. st\u00f6rre arter som elefant, nosh\u00f6rning, leopard, tiger och orangutang, minskar drastiskt i antal. det finns fortfarande st\u00f6rre skogar d\u00e4r som m\u00f6jligg\u00f6r arternas fortlevnad, men dessa avverkas i snabb takt. sulawesi, moluckerna och n\u00e5gra andra \u00f6ar, skildes tidigare fr\u00e5n fastlandet, och d\u00e4r har en unik artrikedom utvecklats. papua h\u00f6rde f\u00f6rr ihop med australien, och deras arter sammanfaller delvis.\nden hastiga industrialiseringen utg\u00f6r ett allvarligt hot mot ekologin. den indonesiska regeringen prioriterar visserligen milj\u00f6fr\u00e5gor, men m\u00e5ste samtidigt v\u00e4ga dem mot den utbredda fattigdomen i landet. viktiga milj\u00f6politiska fr\u00e5gor \u00e4r den hastiga skogssk\u00f6vlingen (till stor del illegal), skogsbr\u00e4nder med tillh\u00f6rande r\u00f6kproblem, samt \u00f6verfiske. problem med anledning av urbanisering, som luftf\u00f6roreningar, avfallshantering och vattenresurser, \u00e4r ytterligare n\u00e5gra centrala sp\u00f6rsm\u00e5l. en m\u00e4ngd arter djur och v\u00e4xter \u00e4r utrotningshotade, d\u00e4ribland 140 arter d\u00e4ggdjur.\norangutangen \u00e4r en av de djurarter som r\u00e4knas som utrotningshotad. namnet orangutang kommer fr\u00e5n indonesiskans ord f\u00f6r \"skogsm\u00e4nniska\". idag tros endast 50 000 orangutanger finnas kvar i det vilda p\u00e5 borneo. n\u00e4r regnskogen sk\u00f6vlas och palmoljeplantagen breder ut sig f\u00f6rsvinner orangutangens hem och m\u00f6jlighet att finna mat. n\u00e4r de s\u00f6ker sig in i palmoljeplantagen p\u00e5 jakt efter f\u00f6da d\u00f6das de vuxna orangutangerna, d\u00e5 de ses som skadedjur. orangutangungarna tillf\u00e5ngatas och h\u00e5lls som husdjur, trots att det \u00e4r olagligt i indonesien. idag jobbar flera organisationer med att bevara den vilda orangutangen, bland annat genom rehabilitering av orangutangungar som fritagits fr\u00e5n m\u00e4nniskor. i nyaru menteng ligger v\u00e4rldens st\u00f6rsta rehabiliteringscenter f\u00f6r orangutanger. centret \u00e4r grundat av danska lone dr\u00f8scher nielsen.\ninom ramen f\u00f6r unesco har ett flertal platser f\u00f6rklarats vara biosf\u00e4romr\u00e5den.\n\n\n== styre och politik ==\n\n\n=== statsskick ===\ngrundlagen \u00e4r fr\u00e5n 1945, men har sedan dess genomg\u00e5tt flera st\u00f6rre \u00e4ndringar. grundlagen bygger p\u00e5 den f\u00f6r landet egenartade filosofin p\u00e5 buddhistisk grund, pancasila, ett ord som \u00e4r en sammans\u00e4ttning p\u00e5 sanskrit och betyder \u201dde fem principerna\u201d. dessa fem principer \u00e4r tron p\u00e5 en enda gud, humanit\u00e4r och medm\u00e4nsklig behandling av m\u00e4nniskor, indonesiens enhet, konsensusinriktad demokrati, och social r\u00e4ttvisa f\u00f6r alla indonesiens folk.\nindonesien \u00e4r en republik med presidentialism. presidenten, som kan sitta som l\u00e4ngst tv\u00e5 mandatperioder om fem \u00e5r vardera, \u00e4r b\u00e5de stats- och regeringschef, milit\u00e4rens h\u00f6gste bef\u00e4lhavare, deltar i lagstiftningsprocessen, och \u00e4r ytterst ansvarig f\u00f6r s\u00e5v\u00e4l inrikes- som utrikespolitiken. presidenten utser sina ministrar och de beh\u00f6ver inte rekryteras fr\u00e5n den folkvalda f\u00f6rsamlingen. sedan valet 2004 \u00e4r presidenten och vicepresidenten direktvalda. nuvarande president \u00e4r joko widodo som tidigare var borgm\u00e4stare i surakarta mellan 2005 och 2012 och guvern\u00f6r i jakarta. vicepresident \u00e4r muhammad yusuf kalla.\npresidenten och vicepresidenten valdes den 20 oktober 2014 och nominerades av pdi-p (det indonesiska demokratiska partiet). parlamentet \u00e4r bikameralt (har tv\u00e5 kammare), dewan perwakilan rakyat (dpd) och dewan perwakilan daerah (dpr). dpr \u00e4r lagstiftande organ, och v\u00e4ljs med proportionellt valsystem. den best\u00e5r av 550 ledam\u00f6ter, varav 38 \u00e4r utsedda av polisen och milit\u00e4ren. fr\u00e5n och med 2009 skall ordningen med representanter valda av poliserna och milit\u00e4ren vara avskaffat. dpr v\u00e4ljs partibundet, och dpd individuellt. dpd bildades 2001 och best\u00e5r av 168 ledam\u00f6ter som representerar landets 33 olika provinser. dpd l\u00e4gger fram lagf\u00f6rslag till dpr.\nledam\u00f6terna av h\u00f6gsta domstolen, mahkamah agung, nomineras av parlamentet och utses av presidenten. \u00e5r 2004 \u00f6vertog h\u00f6gsta domstolen ledningen \u00f6ver l\u00e4gre domstolar, som tidigare hade letts av justitiedepartementet. \u00e5r 2003 inr\u00e4ttades en f\u00f6rfattningsdomstol, mahkamah konstitusi. en arbetsdomstol inr\u00e4ttades 2006, och administreras under h\u00f6gsta domstolen. landets r\u00e4ttssystem bygger delvis p\u00e5 den romerska r\u00e4tten och p\u00e5 inhemsk sedv\u00e4nja.\nlandets v\u00e4pnade styrkor, tentara nasional indonesia, tni, lyder direkt under presidenten.\n\n\n=== administrativ indelning ===\n\nindonesien har 34 administrativa provinser varav tv\u00e5 \u00e4r autonoma regioner och en \u00e4r huvudstaden. provinserna \u00e4r i sin tur uppdelade i regentskap (p\u00e5 indonesiska: kabupaten) och st\u00e4der (p\u00e5 indonesiska: kota), vilka i sin tur \u00e4r uppdelade i distrikt (vanligen kecamaten, men \u00e4ven andra ben\u00e4mningar f\u00f6rekommer.) distrikten \u00e4r i sin tur uppdelade i byar (desa) och stadsomr\u00e5den (kelurahan). som regel \u00e4r provinsernas ledare folkvalda.\nde tv\u00e5 autonoma regionerna \u00e4r aceh och yogyakarta. dessa omr\u00e5den har st\u00f6rre autonomi \u00e4n de andra provinserna: i aceh har de styrande r\u00e4tten att anv\u00e4nda ett eget r\u00e4ttsligt system och instiftade med b\u00f6rjan 2002 en form av sharialagarna; yogyakarta \u00e4r fortfarande ett sultanat och har d\u00e4rmed en ovald sultan som guvern\u00f6r.\nhuvudstaden jakarta styrs som de andra indonesiska provinserna trots att det bara \u00e4r en enda stad, man har till exempel en guvern\u00f6r ist\u00e4llet f\u00f6r en borgm\u00e4stare.\n2019 tillk\u00e4nnagavs flyttningen av huvudstaden till \u00f6n borneo (kalimantan) och kommer att heta nusantara.\n\n\n=== politik ===\nn\u00e4r suharto f\u00f6ll fr\u00e5n makten 1998, inleddes en omfattande demokratisering av indonesien. suhartos parti, golkar, \u00e4r fortfarande ett av de st\u00f6rsta partierna i landet, samman med det nationalistiska partiet pdi-p. fast\u00e4n landet blivit mycket mera \u00f6ppet, och dessutom l\u00e4mnade \u00f6sttimor 2002, har brister i r\u00e4ttsv\u00e4sendet uppm\u00e4rksammats internationellt vad betr\u00e4ffar r\u00e4ttskipning mot medlemmar av den forna regimen, f\u00f6r brott som maktmissbruk, korruption och krigsf\u00f6rbrytelser. bland de anklagade finns flera h\u00f6gre politiker i golkart, men anklagelserna har s\u00e4llan lett till \u00e5tal, och de \u00e5tal som v\u00e4ckts har ofta lett till friande dom eller l\u00e5g straffsats. samtidigt har det faktum att \u00e5tal verkligen v\u00e4ckts visat att en stor samh\u00e4llsf\u00f6r\u00e4ndring \u00e4gt rum. andra politiska problem \u00e4r den tilltagande terrorismen, med sj\u00e4lvmordsbombare, f\u00f6r vilka den terrorlistade organisationen jemaah islamiyah och andra islamister blivit utpekade som skyldiga. p\u00e5 grund av inrikespolitiska \u00f6verv\u00e4ganden har presidenten inte f\u00f6rbjudit dessa organisationer. terrorism har dock f\u00f6rekommit sedan kampen f\u00f6r sj\u00e4lvst\u00e4ndighet 1945, och \u00e4r i indonesien inget modernt problem. i aceh har en konflikt mellan regeringen och separatistr\u00f6relsen gam lett till att regeringen 2003 f\u00f6rklarade att det r\u00e5der milit\u00e4rt undantagstillst\u00e5nd i delar av omr\u00e5det, men efter tsunamin 2004 inf\u00f6rdes vapenstillest\u00e5nd. konflikten bottnar i att inv\u00e5nare i aceh menar att deras olje- och gastillg\u00e5ngar sugs ut av jakarta. indonesien har placerats p\u00e5 tier 2 watch f\u00f6r att de inte lyckats bek\u00e4mpa traffickingen i landet, som \u00e4r utbredd.\n\n\n==== utrikespolitik ====\nutrikespolitiskt har indonesien bland annat varit ledande vid bildandet av asean och deltagit i flera av fn:s fredsbevarande styrkor, till exempel i unef, den f\u00f6rsta styrkan som bildades (1956). indonesien \u00e4r det enda land som uttr\u00e4tt ur fn, vilket skedde 1965 med anledning av att malaysia valdes in i s\u00e4kerhetsr\u00e5det; indonesien erk\u00e4nde inte staten. \u00e5ret d\u00e4rp\u00e5 intr\u00e4dde dock indonesien \u00e5terigen i fn. med anledning av \u00f6vergreppen i \u00f6sttimor kritiserades indonesien internationellt. genom fn har indonesien spelat en framtr\u00e4dande roll f\u00f6r kambodjafr\u00e5gan.\nindonesien har flera g\u00e5nger kritiserat usa:s mellan\u00f6sternpolitik, men sedan usa s\u00e4nde hj\u00e4lpinsatser till acehprovinsen efter tsunamin 2004 har relationerna f\u00f6rb\u00e4ttrats avsev\u00e4rt. d\u00e4rtill har de h\u00e5rdare tagen mot terrorismen i indonesien ber\u00f6mts av usa. \u00e4ven relationerna till singapore har varit kyliga, men f\u00f6rb\u00e4ttrats sedan lee hsien loong kom till makten.\nsom stormakt i syd\u00f6stasien har indonesien l\u00e4nge prioriterat regionala fr\u00e5gor i utrikespolitiken. trots det har landet haft en rad sv\u00e5ra konflikter med grannl\u00e4nder, inte minst med malaysia och \u00f6sttimor. ockupationen av \u00f6sttimor 1975\u20131999 l\u00e5g i decennier som en skugga \u00f6ver indonesiens kontakter med omv\u00e4rlden. idag \u00e4r dock de utrikespolitiska relationerna \u00f6ver lag goda, \u00e4ven med \u00f6sttimor. indonesien f\u00e5r milit\u00e4rt st\u00f6d av usa i kampen mot terrorism.\n\n\n== ekonomi och n\u00e4ringar ==\nindonesien \u00e4r v\u00e4rldens sextonde st\u00f6rsta ekonomi (r\u00e4knat efter bnp). landet \u00e4r medlem i g-20 och klassificeras som ett nyligen industrialiserat land.indonesien \u00e4r syd\u00f6stasiens st\u00f6rsta ekonomi. landet har genomg\u00e5tt en omfattande ekonomisk omvandling sedan asienkrisen 1998 och lockar numera investerare med en stor konsumentmarknad, rika naturtillg\u00e5ngar och politisk stabilitet.\nindonesien \u00e4r rikt p\u00e5 naturresurser, i synnerhet olja, naturgas, skog, mineraler, och via jordbruket. trots landets stora petroleumtillg\u00e5ngar v\u00e4ljer landet att importera olja fr\u00e5n andra stater, men exporterar ocks\u00e5 i ungef\u00e4r samma m\u00e4ngd.\njordbruket \u00e4r landets st\u00f6rsta n\u00e4ring. det indonesiska jordbruket producerar i huvudsak gummi, ris, bananer, kryddor, kaffe och kokosn\u00f6tter, och de viktigaste handelspartnerna \u00e4r kina, japan, usa, singapore, australien och malaysia. \u00e4ven hantverk och elektronik \u00e4r viktiga exportprodukter. gruvindustrin utvinner guld, silver, och koppar. den i indonesien utvecklade terrasseringen av risf\u00e4lt har tagits efter i andra delar av v\u00e4rlden, huvudsakligen genom aktiva insatser fr\u00e5n fn; odlingstekniken \u00e4r specifik f\u00f6r landet och mycket gynnsam.\nantalet fattiga minskade fr\u00e5n 50 % till 11 % under 1960-talet och fram till den \u00f6stasiatiska finanskrisen 1997. landets svaga finanssystem var en orsak till att landet drabbades v\u00e4rre \u00e4n andra av denna, och andelen fattiga \u00f6kade d\u00e5 till 20 %. terrord\u00e5d har varit p\u00e5frestande p\u00e5 ekonomin. fattigdomen var 2005 \u00e5ter under 20 %, men landet erh\u00e5ller st\u00f6d fr\u00e5n andra l\u00e4nder. problem med arbetsl\u00f6shet, korruption, ett svagt finanssystem och f\u00f6r sm\u00e5 investeringar \u00e4r \u00e4nnu \u00f6verh\u00e4ngande, men ett reformprogram antogs 2006.\nsedan b\u00f6rjan av 2000-talet har indonesiens ekonomi visat stark tillv\u00e4xt, med en \u00e5rlig tillv\u00e4xt p\u00e5 4-6% av bruttonationalprodukten. \u00e5r 2017 uppskattas indonesiens bruttonationalprodukt vara 3 241 miljarder usd, och bnp per capita uppskattas samma \u00e5r till 12 400 usd.  coronapandemin fr\u00e5n v\u00e5ren 2020 innebar att indonesiens ekonomi v\u00e4nde ned\u00e5t och miljontals m\u00e4nniskor blev arbetsl\u00f6sa.\n\n\n=== transporter ===\nindonesien \u00e4r ett \u00f6rike vilket har gjort att man har omfattande b\u00e5ttrafik och p\u00e5 senare \u00e5r \u00e4ven en omfattande flygtrafik, s\u00e4rskilt d\u00e4r vanlig land- eller sj\u00f6trafik \u00e4r minimal eller om\u00f6jlig. v\u00e4gn\u00e4tet \u00e4r v\u00e4l uppbyggt och det finns \u00e4ven fyra j\u00e4rnv\u00e4gssystem (som ej \u00e4r anslutna till varandra), fr\u00e4mst anv\u00e4nda f\u00f6r att transportera varor.\n\n\n== demografi ==\nindonesien har, efter den nationella statistiken fr\u00e5n \u00e5r 2000, en befolkning p\u00e5 206 miljoner personer, och \u00e5r 2006 f\u00f6rutsp\u00e5s en befolkning p\u00e5 222 miljoner. 130 miljoner bor p\u00e5 \u00f6n java, v\u00e4rldens mest befolkade \u00f6. befolkningen ber\u00e4knas \u00f6ka till 315 miljoner \u00e5r 2035, baserat p\u00e5 den nuvarande befolknings\u00f6kningen p\u00e5 1,25 %.\nbefolkningsv\u00e4xten i indonesien \u00e4r p\u00e5 1,52 % per \u00e5r (2005). 87,5 % av befolkningen \u00e4r l\u00e4s- och skrivkunniga.\ni landet finns fler \u00e4n 300 etniska grupper, varav de flesta \u00e4r mycket sm\u00e5. omkring 45 % \u00e4r javaneser, och andra st\u00f6rre etniska grupper \u00e4r sundaneser (14 %), madureser (7,5 %), samt etniska kineser och papuanska och melanesiska stammar. det talas omkring 300 spr\u00e5k och dialekter i indonesien. de flesta inv\u00e5narna i landet talar sitt lokala spr\u00e5k, av vilka javanesiska och sundanesiska har st\u00f6rst utbredning, och ut\u00f6ver detta \u00e4r det officiella spr\u00e5ket indonesiska. de flesta indoneserna talar d\u00e4rf\u00f6r indonesiska som sitt andraspr\u00e5k.\n\n\n=== religion ===\ncirka 88 % av landets befolkning \u00e4r muslimer, huvudsakligen sunnimuslimer. landet har d\u00e4rmed den st\u00f6rsta muslimska befolkning av alla l\u00e4nder i v\u00e4rlden. den kristna minoriteten \u00e4r p\u00e5 cirka 8 %, varav 5 % \u00e4r protestanter. p\u00e5 bali \u00e4r befolkningen i huvudsak hinduer; dessa utg\u00f6r cirka 2 % av landets totala befolkning, medan 1 % \u00e4r buddhister. dessutom finns flera mindre, inhemska religioner.\nindonesien har formellt religionsfrihet enligt konstitutionen, men i praktiken \u00e4r den mycket begr\u00e4nsad. endast sex religioner (islam, protestantism, katolicism, hinduism, buddhism och konfucianism) har officiell religionsstatus och lagen kr\u00e4ver att alla i sina identitetshandlingar bek\u00e4nner sig till n\u00e5gon av dessa. andra religioner saknar skydd och detsamma g\u00e4ller f\u00f6r ateister. h\u00e4delse \u00e4r ett brott som kan straffas med f\u00e4ngelse, och offentligt deklarerad ateism kan r\u00e4cka f\u00f6r att d\u00f6mas.\n\n\n== kultur ==\nmed omkring 300 etniska grupper \u00e4r den kulturella m\u00e5ngfalden i indonesien m\u00e4rkbar, men modern indonesisk kultur \u00e4r ofta en blandning av dessa etniska element. bortsett fr\u00e5n ursprungsbefolkningarnas kulturer, finns betydande kulturp\u00e5verkan fr\u00e5n indier, araber, kineser, malajer och europ\u00e9er.\ntraditionella danser p\u00e5 java och bali har l\u00e5nat drag fr\u00e5n hinduismen, som i skuggdansen wayang kulit vilken \u00e5terber\u00e4ttar hinduistiska myter; skuggdans kan spelas med dockor, och kallas d\u00e5 dalang. dansen \u00e4r typiskt narrativ och scenisk, men kan vara sakral eller profan. tempeldansen legong och krigsdanser \u00e4r tv\u00e5 andra typiska danser. i hela indonesien tillverkas textilierna batik, ikat och songket med olika lokala varianter. det indonesiska k\u00f6ket har f\u00e5tt sin s\u00e4rpr\u00e4gel av den unika kulturblandning som f\u00f6rekommer i omr\u00e5det. i hela landet \u00e4r ris basf\u00f6da, och chili och kokosmj\u00f6lk de vanligaste smaks\u00e4ttningarna. fisk och kyckling \u00e4r vanligare \u00e4n n\u00f6tk\u00f6tt, eftersom det senare brukar vara dyrt. vad betr\u00e4ffar indonesisk musik skiljer sig den \u00e5t i st\u00e4derna och p\u00e5 landsbygden. p\u00e5 landsbygden spelas \u00e4nnu traditionell folkmusik, varav de tv\u00e5 viktigaste genrerna \u00e4r gamelan och keroncong. den indonesiska musiken \u00e4r i mycket uppbyggd av slagverk. det f\u00f6rsta indonesiska rockbandet var god bless.\nden f\u00f6rsta indonesiska filmen var loetoeng kasaroeng fr\u00e5n 1926. efter landets sj\u00e4lvst\u00e4ndighet f\u00f6rbj\u00f6ds import av utl\u00e4ndsk film och den indonesiska filmindustrin n\u00e5dde sin h\u00f6jdpunkt p\u00e5 1980-talet f\u00f6r att sedan minska kraftigt p\u00e5 1990-talet i takt med att import av utl\u00e4ndsk film \u00f6kade. filmindustrin har f\u00e5tt ett uppsving igen p\u00e5 2000-talet och produktionen best\u00e5r till stora delar av skr\u00e4ckfilmer, romantiska komedier och dramer. jakarta international film festival, landets viktigaste filmfestival, h\u00e5lls \u00e5rligen sedan 1998. sedan den tidigare presidenten suharto avgick fr\u00e5n makten 1998 har tryckfriheten \u00f6kat.\n\n\n== internationella rankningar ==\n\n\n== referenser ==\n\n\n=== noter ===\n\n\n=== k\u00e4llor ===\nden h\u00e4r artikeln \u00e4r helt eller delvis baserad p\u00e5 material fr\u00e5n en annan spr\u00e5kversion av wikipedia. (engelska)(engelska) \n\nbonniers lexikon, band 8, stockholm : bonniers, 1995\ncia - the world fact book : indonesia, sidan uppdaterd 8 februari 2007 (engelska)\nfn - globalt uppdrag, huvudred. lars eriksson, sveriges utbildningsradio, 1995\nlandrapport : indonesien (pdf), sveriges regering, sidan bes\u00f6kt 22 februari 2007\nmarco polos resor, \u00f6vers. bengt thordeman, forumbiblioteket nr 8, 1944\nindonesien - sida, sidan bes\u00f6kt 22 februari 2007\nutrikespolitiska institutet, analyser (se noter)\n\n\n== externa l\u00e4nkar ==\n\n wikimedia commons har media som r\u00f6r indonesien.myndigheterindonesiens regering (engelska)\nstatssekreteraren (indonesiska)\nantara \u2013 nationella nyhetsbyr\u00e5n (engelska)\nstatistikcenter (indonesiska)\nstatschef och regeringsmedlemmar (engelska)allm\u00e4n informationindonesien p\u00e5 the world factbook (engelska)\n\n kartor i wikimedia atlas relaterade till indonesien"