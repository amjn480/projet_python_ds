"l'associazione calcio monza, meglio nota come ac monza o semplicemente monza, \u00e8 una societ\u00e0 calcistica italiana con sede nella citt\u00e0 di monza. milita in serie a, la massima divisione del campionato italiano di calcio.\nrifondata nel 2015 come societ\u00e0 sportiva dilettantistica monza 1912, \u00e8 l'erede della tradizione sportiva iniziata il 1\u00ba settembre 1912 con la fondazione del monza foot ball club e successivamente transitata, previe varie rifondazioni e fusioni, attraverso vari soggetti societari, ultimo dei quali l'associazione calcio monza brianza 1912, dichiarata fallita ed estromessa dal calcio professionistico al termine della stagione 2014-2015. il 1\u00ba luglio 2019 la denominazione societaria \u00e8 stata modificata in associazione calcio monza.il monza \u00e8 una delle squadre italiane con pi\u00f9 presenze nella serie b, cui ha preso parte in 40 edizioni: il suo migliore posizionamento in cadetteria \u00e8 il terzo posto della stagione 2020-2021, con successiva eliminazione alle semifinali dei play-off. nel 2021-2022 il club si \u00e8 classificato quarto e ha vinto poi i play-off contro il pisa, ottenendo per la prima volta la promozione in serie a. la squadra detiene il record di vittorie nella coppa italia di serie c (4 affermazioni). nel campionato di serie a ha ottenuto come migliore risultato l'undicesimo posto nell'edizione 2022-2023. \u00e8 stato uno degli otto club che rappresentarono la figc nella coppa delle alpi 1961, vinta dalla federazione italiana.\n\n\n== storia ==\n\n\n=== dagli esordi agli anni trenta ===\nla storia sociale inizia il 1\u00ba settembre 1912, allorch\u00e9 la fusione di diverse societ\u00e0 cittadine d\u00e0 vita al monza foot ball club. partito dalla terza categoria, gli anni venti e trenta il club scala i livelli del calcio italiano e nel 1939, pur militando ancora in terza divisione, raggiunge i quarti di finale di coppa italia.\n\n\n=== gli anni cinquanta e sessanta ===\nnel 1951 raggiunge la serie b e mantiene la categoria cadetta per quindici anni prima di retrocedere in serie c.\n\n\n=== gli anni settanta ===\ntornato subito in seconda serie, il monza apre il suo primo ciclo di successi a met\u00e0 degli anni settanta, quando si fa notare per le prestazioni nella coppa italia di serie c: gioca tre finali consecutive, vincendo le prime due su lecce e sorrento, ma perdendo nel 1976 in un secondo confronto con i pugliesi. al termine della stagione, i brianzoli vincono il torneo anglo-italiano in finale contro il wimbledon fc. nel 1977, il club lombardo sfiora la massima serie, arrivando quinto, con 48 punti, uno in meno di pescara, cagliari e atalanta e perdendo proprio all'ultima giornata la chance di disputare gli spareggi promozione contro di loro, e nell'anno successivo, arriv\u00f2 quarto a pari merito con la ternana, a -2 dall'avellino e dal catanzaro, ancora una volta, senza la possibilit\u00e0 di disputare gli spareggi. nel 1979, con 48 punti (eguagliando il record di due anni prima), arriv\u00f2 quarto a pari merito col pescara, e prese parte allo spareggio promozione, ma perse per 2-0, mancando di un soffio la promozione in serie a per il terzo anno di fila. infine, l'ultima speranza di promozione per i biancorossi svanisce nel 1980 nelle ultime quattro giornate: vincono solo contro il parma gi\u00e0 retrocesso alla penultima giornata, perdendo invece gli scontri diretti contro brescia e cesena, fallendo il sorpasso alle rondinelle e venendo invece sorpassati dai bianconeri, e pareggiano l'ultima partita contro il vicenza, terminando quinti a pari merito con loro e mancando gli spareggi per tre punti. era gi\u00e0 la quarta volta di fila che il monza non riusc\u00ec, seppure di poco, ad ottenere la promozione in massima serie, e nella stagione successiva, caratterizzata dalla presenza di milan e lazio, penalizzate dal calcioscommesse, finisce all'ultimo posto con il peggior attacco del campionato e retrocede assieme al vicenza e al taranto penalizzato di 5 punti.\n\n\n=== gli anni ottanta e novanta ===\ntra gli anni ottanta e gli anni novanta, il monza apre un nuovo ciclo di successi, militando tra la seconda e la terza serie: nel 1988 e nel 1991 vince nuovamente la coppa italia di serie c, entrambe le volte nella doppia finale contro il palermo. nel 1996 l'empoli batte i biancorossi nella finale di coppa italia di serie c e l'anno seguente inizia una collaborazione con il milan che porta il club brianzolo a diventare una sorta di societ\u00e0 satellite dei rossoneri.\n\n\n=== gli anni duemila e duemiladieci ===\nall'inizio degli anni duemila, la squadra torna nuovamente in serie c1 e nella stagione 2014-2015, dopo aver perso la finale di coppa italia di serie c con la salernitana, fallisce e riparte dalla serie d. nel 2016-2017 vince il massimo campionato dilettantistico e torna tra i professionisti. nel 2018 la squadra viene rilevata dall'imprenditore silvio berlusconi, che l'anno successivo nomina presidente il fratello paolo, e al termine della stagione 2019-2020, avendo chiuso al primo posto il girone a di serie c prima della sospensione del campionato a causa dell'emergenza covid-19, torna in serie b dopo diciannove anni di assenza.\n\n\n=== dagli anni duemilaventi ===\nnel 2020-2021 il monza si piazza terzo e viene eliminato dal cittadella nelle semifinali dei play-off per la promozione in massima serie. nella stagione successiva la squadra giunge quarta e, grazie alla vittoria nella doppia finale contro il pisa, ottiene per la prima volta la promozione in serie a.il monza esord\u00ec in serie a il 13 agosto 2022, con una sconfitta interna per 2-1 contro il torino; il gol di dany mota nei tempi di recupero fu il primo del monza nella massima serie. dopo sconfitte consecutive nelle prime cinque partite, il monza ottenne il suo primo punto nell'1-1 contro il lecce l'11 settembre. piazzato all'ultimo posto con un solo punto in sei partite, il monza rimpiazz\u00f2 stroppa con l'allenatore della primavera raffaele palladino. alla sua prima partita, palladino guid\u00f2 il monza alla loro prima storica vittoria il 18 settembre, per 1-0 contro la juventus in casa. il monza fin\u00ec la stagione all'undicesimo posto con 52 punti, il secondo migliore punteggio per un'esordiente in serie a (dopo il chievo nell'annata 2001-2002 con 54 punti).\n\n\n== cronistoria essenziale ==\n\n\n== colori e simboli ==\nall'atto della fondazione, nel 1912, il monza f.b.c. adott\u00f2 una divisa biancoceleste; la scelta non ebbe motivi simbolici, ma era legata al fatto che un commerciante di tessuti volle donare ai dirigenti un consistente quantitativo di stoffa azzurra.\nper vent'anni quindi i giocatori brianzoli vestirono questa combinazione cromatica, declinata in vari schemi (tinta unita azzurra con finiture bianche, partitura, palatura), finch\u00e9 l'11 settembre 1932, durante la coppa del ventennio, il monza affront\u00f2 e sconfisse la falck sesto san giovanni con un'inedita casacca bianca attraversata frontalmente da un \"palo\" centrale rosso (omaggio ai colori della bandiera civica), abbinata a pantaloncini neri. il biancoceleste fu relegato a colore per le maglie di cortesia.\ni calzoncini neri furono poi scartati in favore dei bianchi, mentre il template della maglia biancorossa sub\u00ec varie modifiche: nel 1938 fu adottata la palatura, nel 1947 e nel 1963 il monocromo rosso con finiture bianche, nel 1947 il bianco con una fascia trasversale rossa, nel 1967 questo'ultimo schema invertito. nel 1951-1952, anno d'esordio in serie b si torn\u00f2 al celeste con una fascia ventrale biancorossa.\nla soluzione pi\u00f9 iconicamente associata al club \u00e8 tuttavia quella introdotta nel 1971, che coincise con un periodo di buoni risultati sul campo: maglia rossa con singolo \"palo\" bianco decentrato verso sinistra e intersecante il simbolo ricamato della corona ferrea; la divisa esterna adott\u00f2 lo stesso design ma a tinte invertite. nel 1981 subentr\u00f2 un modello rosso con maniche bianche, poi un anno dopo si torn\u00f2 (su istanza dello sponsor) al monocromo rosso; per tutti gli anni 1980 si susseguirono altre soluzioni originali, tipo quella in uso nel 1988-1989, dove la parte alta del torso era solcata da righe bianche. la maglia col palo bianco fu ripristinata nel dal 1992 al 1995, poi riapparve nel 2000 e infine venne stabilmente ripristinata dal 2015: una significativa eccezione fu costituita dal 2017-2018, anno in cui il palo sulla maglia (che recava peraltro lo scudetto serie d) fu spostato in posizione centrale.\n\n\n=== simboli ufficiali ===\n\n\n==== stemma ====\nil primo logo sociale conosciuto del monza (in uso dagli anni 1920 fino al 1933) aveva l'aspetto di uno scudetto blu con bordo rosso, contenente il disegno della corona ferrea egualmente colorato di rosso. in capo era collocata una fascia bianca contenente l'epigrafe a.c. monza a lettere nere.allorch\u00e9 nel 1933 il club mut\u00f2 colori sociali sostituendo il bianco al blu, lo stemma venne ridisegnato. lo scudo diviene circolare, partito di rosso e bianco. la corona ferrea, spostata in basso, assume il colore oro; sopra di essa viene inserito il monogramma acm, egualmente aureo. nel 1938 tale logo sub\u00ec piccole modifiche: lo scudo divenne un ancile e il monogramma venne ricolorato in bianco-rosso, rispettivamente con la tinta opposta a quella di sfondo (a met\u00e0 bianca e met\u00e0 rossa, c rossa e m bianca).l'identificativo sociale venne totalmente rinnovato nel 1945: un rettangolo colorato internamente di bianco e rosso e contornato di rosso nella parte bianca appariva la scritta corsiva a.c., sovrastante la scritta monza disposta verticalmente; la parte inferiore ospitava invece l'anno di fondazione. la sezione rossa dello scudo conteneva invece la corona ferrea, colorata in giallo.l'approdo del monza in serie b comport\u00f2, nel 1951, l'adozione di un nuovo stemma: un ancile diviso diagonalmente in bianco e rosso, contenente il disegno giallo della corona ferrea, racchiuso tra le scritte a.c. monza e 1912.l'avvento del connubio con il marchio simmenthal, nel 1956, fu sancito dall'adozione di un nuovo emblema: uno scudetto diviso diagonalmente in bianco e rosso e bordato in oro, contenente le due iniziali del nuovo nome societario (sm) egualmente dorate e sormontate da una miniatura della corona ferrea.segu\u00ec nel 1966 l'adozione quale simbolo della sola corona ferrea (libera da scudi e simili finiture), colorata in oro e rifinita in rosso. il disegno assunse inoltre profondit\u00e0: nel cerchio interno venne infatti inserita l'epigrafe a.c. monza.il 1984 vede un radicale rebranding societario: il logo ritorna alla forma rettangolare e alla foggia partita bianco-rossa. in esso spicca uno scaglione rovesciato bianco, nei cui bracci si colloca la dicitura calcio monza. entro lo scaglione viene collocato il disegno della spada di estorre visconti.nel 2000 lo stemma riacquista la foggia di scudetto e viene declinato sulle sole tinte bianco-rosse: nel terzo superiore appare la corona ferrea rossa su fondo bianco, mentre nei due terzi inferiori \u00e8 inserita la denominazione calcio monza 1912 a lettere bianche in campo rosso. uno spesso bordo rosso cinge l'insieme.nel 2004 la rifondazione societaria comporta un redesign del logo: esso mantiene la forma a scudetto (arrotondata nelle linee) e privilegia il colore rosso, lasciando il bianco a scritte e dettagli. al centro dell'emblema compaiono i disegni stilizzati della spada viscontea (doppia e incrociata) e della corona ferrea, sormontate dalla scritta ac monza brianza e \"taglianti in due\" l'anno di fondazione (inscritto nella punta dello scudo). linee bianche parallele ai bordi dell'emblema dinamizzano l'insieme.nel 2013, a seguito dell'acquisizione del club da parte di anthony armstrong emery, il logo viene ulteriormente aggiornato: la corona ferrea si sposta in capo allo scudetto (ulteriormente modificato nella forma), mentre al suo interno rimangono la denominazione societaria (scritta con un diverso carattere tipografico) e il disegno della doppia spada incrociata.col fallimento societario e la ripartenza dell'estate 2015, entra in gioco un nuovo logo, ricalcato sull'ultimo adottato dalla fallita ac monza brianza 1912: le modifiche riguardano la ragione sociale, i caratteri adottati e la presenza del disegno della sola spada viscontea, in luogo delle due preesistenti. nel 2016, a seguito del cambio di denominazione in s.s. monza 1912, il logo viene aggiornato con la rimozione della sigla s.s.d e l'anno di fondazione 1912.\ndal 1\u00ba luglio 2019, previo ritorno al nome ac monza, lo stemma viene aggiornato includendo la nuova ragione sociale (con diverso carattere tipografico), un colore rosso pi\u00f9 brillante e, in seconda battuta, una bordura bianca.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== inno ====\ninno ufficiale del club \u00e8 dal 2006 il brano monza al\u00e8, scritto e composto ad hoc dal calciatore michele magrin all'epoca tesserato monzese, in collaborazione con il cantautore gi\u00f2 fattoruso. la parte musicale venne eseguita dalla band amusia (di cui magrin era membro cofondatore e voce solista) con alessandro f\u00e8 alle tastiere, carlo cassera al basso, fabrizio zambuto alla chitarra e fabio ariano a batteria e percussioni. all'incisione presero altres\u00ec parte in veste di coristi anche altri giocatori all'epoca militanti nel club brianzolo: vinicio espinal, valerio capocchiano, alberto bertolini e marco guidone..\n\n\n== strutture ==\n\n\n=== stadio ===\n\nil primo campo di gioco dove l'f.b.c. monza inizi\u00f2 l'attivit\u00e0 di allenamento, disputando i primi incontri, fu quello dei boschetti reali, dove gi\u00e0 erano presenti altre societ\u00e0 calcistiche (il convitto fumagalli e il veloce club monzese). per gentile concessione della pro victoria gioca sul terreno sito in via vittorio veneto angolo via duca d'aosta a triante, dove ora sorge la parrocchia del sacro cuore e il suo oratorio. l\u00ec disput\u00f2 il campionato di terza categoria 1913-1914, ma quando la pro victoria lo abbandona perch\u00e9 si trasfer\u00ec in via carlo cattaneo, rinunciando a rinnovare l'affitto annuale il monza dovette chiedere il subentro precisando di essere intenzionata a cintarlo con una palizzata in legno.\nil campo di triante apparteneva al comune e fu gi\u00e0 difficile ottenere la concessione della recintatura, che avrebbe permesso di far pagare il biglietto d'ingresso e poter iscriversi al campionato di promozione come stabilito dai regolamenti figc dell'epoca, perdipi\u00f9 era scomodo e troppo lontano dal centro: la tranvia pi\u00f9 vicina passava da via borgazzi e lo si raggiungeva a piedi oppure ci si arrivava pagando una carrozza, cosa improponibile per lo sparuto pubblico dell'epoca. \u00e8 per questo motivo che i dirigenti si danno da fare e, dopo ottenuto il benestare da parte della curia, ottengono di per poter utilizzare il campo situato dietro il santuario delle grazie vecchie che si trova attaccato alla cinta del parco di monza oltrepassato il lambro, raccolte 3 000 lire con una pubblica sottoscrizione per la costruzione della tribunetta lo inaugurano il 13 maggio 1915, ospitando milan, chiasso e juventus italia.\nl'evento suscit\u00f2 l'interesse da parte anche dei giornali dell'epoca che dedicarono ampio spazio all'evento.la societ\u00e0 cresceva e le esigenze per affrontare l'attivit\u00e0 sportiva richiedevano strutture adeguate. il vecchio terreno delle grazie vecchie iniziava a risultare troppo stretto, cos\u00ec che si progett\u00f2 la realizzazione di un nuovo terreno di gioco, questa volta di propria propriet\u00e0 costituendo la \"societ\u00e0 cooperativa campo sportivo\" per raccogliere i fondi con azioni da 100 lire. il 23 febbraio 1923, con l'amichevole contro il c.s. gloria di fiume venne inaugurato il campo di via ghilini, dotato di una tribuna in legno in grado di accogliere circa 1 000 spettatori seduti.il monza gioca in via ghilini fino al 1945 disputando anche il \"torneo misto serie c-prima divisione 1943-1944\" organizzato dal direttorio ii zona (lombardia). \u00e8 tra la terza e la quinta giornata d'andata che il monza, tornato a disputare in casa dopo tre settimane la quinta partita il 5 marzo contro la falck (non giocava in casa dal 13 febbraio e si era recato in trasferta a lecco il 20 febbraio), trova la sgradita sorpresa di trovare completamente smontata la propria tribuna ed asportate tutte le travi di legno per poterle bruciare (i colpevoli non furono rintracciati).\ndopo la liberazione, a conflitto concluso, il club rispolvera un vecchio progetto pubblicato prima dell'inizio della guerra su \"il popolo di monza\" e chiede di poter ottenere lo spazio libero dietro alla stazione di monza essendo rimasto abbandonato il piazzale, precedentemente utilizzato come camposanto e poi dal 1930 per le adunate fasciste, tra la chiesa di san gregorio e della vecchia casa del balilla (g.i.l.). la g.i.l. fu in parte recuperata come cine-teatro ed il comune si impegn\u00f2 a dare all'a.c. monza un campo nuovo che venne inaugurato il 21 ottobre 1945.per i primi 3 campionati in serie c gli spettatori si accalcavano lungo la rete di recinzione ed una collinetta con un piccolo tubolare e legno fungeva da tribuna. ma poi per il monza arriv\u00f2 la promozione in serie b e il san gregorio, come era stato battezzato il campo, aveva bisogno di una tribuna nuova e capiente, di modo tale da realizzare un vero e proprio stadio. i soci del monza, cedendo al comune il vecchio campo di via ghilini, ottennero in cambio la costruzione di una tribuna costruita col cemento armato. lo stadio conserv\u00f2 il nome di san gregorio fino alla fine della stagione sportiva 1952-1953. dalla stagione successiva fino alla fine del 1964-1965 fu chiamato \"stadio citt\u00e0 di monza\" sebbene la cappelletta di san gregorio fosse ancora l\u00ec alla fine del piazzale adibito a parcheggio. lo stadio fu poi definitivamente intitolato la mattina del 3 dicembre 1965 allo scomparso gino alfonso sada, presidente onorario che a cavallo tra gli anni cinquanta e sessanta port\u00f2 la formazione brianzola a sfiorare diverse volte la promozione in massima serie.\na met\u00e0 degli anni settanta la struttura divent\u00f2 per\u00f2 insufficiente per quella che era ormai diventata una delle pi\u00f9 popolose citt\u00e0 della lombardia e per una delle formazioni pi\u00f9 ambiziose del campionato cadetto, tant'\u00e8 che una partita di campionato, nelle stagione 1979-1980 contro il bari, venne disputata allo stadio di san siro per permettere al sempre pi\u00f9 crescente pubblico brianzolo ma soprattutto ai numerosi pugliesi presenti in lombardia di assistere al match in quella che viene considerata \"la scala\" del calcio. nel 1979 viene progettato il nuovo impianto sportivo monzese. il 13 novembre 1982 venne depositata, ai bordi del viale delle industrie, la prima pietra del futuro stadio della cittadina brianzola. i lavori subiranno dei ritardi negli anni (compreso l'allentamento dei tiranti della tensostruttura al pilone destro con un parziale cedimento della copertura), con il progetto rivisto in corso d'opera e ridimensionato, portando la capienza agli effettivi 18 568 posti. \n\nlo stadio brianteo venne inaugurato il 28 agosto 1988 con la partita di coppa italia monza-roma terminata con il punteggio di 2-1 in favore dei brianzoli con reti di casiraghi, giannini e mancuso. l'impianto si dimostr\u00f2 presto sovradimensionato per la realt\u00e0 monzese, non pi\u00f9 in grado di attirare un pubblico numeroso come quello della fine degli anni settanta: parte delle tribune \u00e8 stata pertanto, col tempo, inibita all'accesso. numerose sono state le proposte di riqualificazione dell'area, finalizzate alla creazione di una cosiddetta \"cittadella dello sport\" monzese, ma a causa della mancanza di fondi da parte delle istituzioni il progetto non \u00e8 mai partito. nel 2022, con la promozione del monza in serie a, sono stati riaperti i distinti, ribattezzati tribuna est, portando la capienza totale a 15 039 posti. ad oggi la capienza ufficiale \u00e8 stata ulteriormente aumentata arrivando a 16 917.\n\n\n=== centro di allenamento ===\n\nsede d'allenamento della prima squadra brianzola \u00e8 dal 1992 il centro sportivo di via ragazzi del '99, nella periferia nord di monza. inaugurato con la denominazione \"centro sportivo monzello\", l'impianto \u00e8 dotato di 8 terreni da gioco (di cui 4 campi regolamentari, due dei quali con tribune scoperte da 600 e 900 posti, un campo \"a 9\" e una \"gabbia\") con 16 spogliatoi, 3 palestre predisposte per la preparazione fisica degli atleti, una sala dedicata ai test medici e un edificio polivalente. esso accoglie inoltre l'intera attivit\u00e0 agonistica del settore giovanile biancorosso, dagli allenamenti agli incontri di campionato.per oltre vent'anni il centro non fu interessato da migliorie e la stessa manutenzione fu carente, tanto che alcune parti del centro (quale ad esempio il bar) ebbero problemi ad essere mantenute fruibili e furono oggetto di contenziosi. nel 2019 l'acquisizione del monza da parte della fininvest (che san\u00f2 i contenziosi in essere) coincise con l'avvio di un ampio programma di ristrutturazione. il 1\u00ba luglio il bar fu riaperto e adibito anche alla rivendita di abbonamenti. si provvide poi a risanare e ripiantumare le aree verdi, ad aprire un ristoro per calciatori e dipendenti e a rivedere parcheggi e viabilit\u00e0 d'accesso. entro il 2020 le strutture sportive vennero egualmente riattate, con stesura di manti erbosi naturali e sintetici d'alto livello, la creazione di nuovi campi e l'implementazione di una nuova illuminazione. nel successivo biennio i lavori sono proseguiti, concentrandosi anche sulla parte architettonica del complesso, con la realizzazione di una nuova portineria e di nuove palestre e spogliatoi per le giovanili; inoltre, grazie all'aggiudicazione di terreni circostanti, verranno ricavati anche nuovi campi da gioco.\nfino al 2022 il \"monzello\" ha anche accolto la sede amministrativa del club biancorosso: la propriet\u00e0 fininvest ne ha poi deciso il progressivo trasferimento negli uffici ricavati presso lo stadio brianteo. \n\nl\u20198 ottobre dello stesso anno, contestualmente all'inaugurazione della nuova palazzina d'ingresso, il complesso cambia la sua denominazione ufficiale in \"centro sportivo luigi berlusconi \u2013 monzello\", in memoria del padre del patron silvio berlusconi e del presidente onorario paolo berlusconi. \nil 3 gennaio 2023 la sala stampa viene intitolata a giancarlo besana, giornalista monzese scomparso qualche anno prima.\n\n\n== societ\u00e0 ==\nla squadra di calcio maschile del monza, fondata  il 1\u00ba settembre 1912 come associazione con il nome monza foot ball club, \u00e8 una nuova societ\u00e0 costituita il 22 luglio 2015 come societ\u00e0 a responsabilit\u00e0 limitata con il nome societ\u00e0 sportiva dilettantistica monza 1912, in quanto rifondata a seguito del fallimento della precedente societ\u00e0 nello stesso anno, e divenuta societ\u00e0 per azioni con la denominazione ufficiale associazione calcio monza il 1\u00b0 luglio 2019. la societ\u00e0, avente sede legale in via ragazzi del '99 14 a monza e iscritta alla camera di commercio di milano-monza e brianza-lodi, risulta avere, al 2023, 74 dipendenti e un capitale sociale di 1 000 000 euro suddiviso in 1 000 000 di azioni ordinarie senza valore nominale.dal 28 settembre 2018 il club \u00e8 controllato dalla famiglia italiana berlusconi, questo controllo dei berlusconi sul monza \u00e8 esercitato tramite la holding finanziaria italiana fininvest s.p.a., proprietaria del club biancorosso con il 100,00% del capitale, in qualit\u00e0 di socio unico, le cui azioni sono detenute nel loro totale dai figli di silvio berlusconi, dopo la morte di quest'ultimo avvenuta il 14 giugno 2023.\nla societ\u00e0 biancorossa non possiede, al 2023, societ\u00e0 controllate o collegate.il club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\nil governo societario dell'associazione calcio monza s.p.a., al 2023, prevede un sistema di amministrazione tradizionale con una ripartizione di competenze tra l'assemblea degli azionisti, il consiglio di amministrazione (cda) e il collegio sindacale.il cda, rinnovato il 1\u00b0 luglio 2019, \u00e8 composto da sette membri, nominati dall'assemblea degli azionisti e tutti indicati dalla famiglia berlusconi tramite la societ\u00e0 controllante fininvest s.p.a.; non \u00e8 assegnata la carica di presidente del consiglio di amministrazione (l'ultimo \u00e8 stato paolo berlusconi, dal 29 marzo 2019 all'8 luglio 2022, quando gli \u00e8 stato assegnato il titolo nominale di presidente onorario del club) mentre adriano galliani \u00e8 l'amministratore delegato e vicepresidente vicario, nominato nel primo ruolo il 28 settembre 2018 e nel secondo con la nomina di paolo berlusconi a presidente onorario. la societ\u00e0 di revisione, scelta anch'essa dagli azionisti quale organo esterno di riesame dei conti, \u00e8 l'azienda deloitte & touche s.p.a..dal sito ufficiale della societ\u00e0, stagione 2023-2024:\n\n\n=== sponsor ===\ndi seguito gli sponsor del monza.\n\n\n=== settore giovanile ===\nla societ\u00e0 brianzola pu\u00f2 vantarsi del fatto di aver sfornato numerosi talenti, che negli anni si sono fatti valere sia in serie a che in nazionale. particolarmente attiva \u00e8 stata la scuola dei portieri: in ordine cronologico possiamo notare luciano castellini, giuliano terraneo, francesco antonioli, luca castellazzi e christian abbiati. il settore giovanile monzese organizza infatti corsi specifici per l'allenamento dei portieri e per formare nuovi istruttori.nel vivaio biancorosso si sono altres\u00ec formati claudio e patrizio sala, che furono protagonisti nel torino negli anni settanta, i talenti di paolo monelli, daniele massaro, roberto antonelli e angelo colombo nella prima met\u00e0 degli anni ottanta, pierluigi casiraghi e anselmo robbiati tra la fine degli anni ottanta e gli inizi degli anni novanta.\n\n\n== il monza nella cultura di massa ==\nsabato 8 ottobre 1955 alle ore 15.00 venne trasmesso il primo anticipo del campionato italiano di calcio in diretta dalla rai. in base ad un accordo siglato tra lega nazionale ed ente di stato, le telecamere della televisione pubblica potevano riprendere un incontro a scelta tra i campionati di serie a, b e c. la partita scelta era l'incontro di serie b tra simmenthal monza e verona. un'autentica novit\u00e0 che apr\u00ec l'era del calcio in televisione, fruttando alla squadra brianzola la somma di 700.000 lire. la partita venne commentata da nicol\u00f2 carosio, di fronte ad un pubblico di appena 1.500 spettatori, numero giustificato dalle varie migliaia di persone radunate nei bar cittadini, affascinati dalla novit\u00e0 dell'evento.il periodo d'oro della squadra brianzola coincise anche con l'epoca di maggior interesse nei confronti dei colori biancorossi. negli anni settanta la squadra, forte dei successi ottenuti nella neonata coppa italia semiprofessionisti e delle stagioni da protagonista nella categoria cadetta, per il suo gioco spumeggiante venne soprannominata \"il borussia di brianza\" o anche \"il chelsea di milano\", proprio in riferimento alle due compagini che stavano facendo grandi cose nei rispettivi campionati. ezio luzzi, storico commentatore della serie b per la trasmissione tutto il calcio minuto per minuto, era spesso collegato dal sada per raccontare il match pi\u00f9 importanti della giornata di serie b, tanto da incidere nel 1977 un lp che raccontava proprio gli anni d'oro della squadra brianzola: monza - un documentario sonoro sulle vicende romantiche e sportive dei 65 anni del monza calcio. renato pozzetto nel film agenzia riccardo finzi... praticamente detective interpreta l'investigatore privato riccardo finzi, appassionato del monza calcio, che in una frase dichiara \u00abio sono del monza, non riusciremo mai a venire in serie a\u00bb, mostrando da un lato la rivalit\u00e0 campanilistica, essendo lui originario del lago maggiore e quindi filo-varesino, e dall'altro lato la supposta \"impossibilit\u00e0 naturale\" della squadra monzese di poter raggiungere il massimo campionato italiano.\n\n\n== allenatori e presidenti ==\n\n\n== calciatori ==\n\n\n=== hall of fame ===\nil seguente \u00e8 l'elenco dei giocatori facenti parte della hall of fame presente sul sito ufficiale del club.\n\n\n== palmar\u00e8s ==\n\n\n=== competizioni internazionali ===\ncoppa anglo-italiana: 1 1976\n\n\n=== altre competizioni ===\nseconda divisione: 11926-1927 coppa italia serie c: 41973-1974, 1974-1975, 1987-1988, 1990-1991serie c: 41950-1951 (girone a), 1966-1967 (girone a), 1975-1976 (girone a), 2019-2020 (girone a) scudetto serie d: 12016-2017serie d: 12016-2017 (girone b)\n\n\n== statistiche e record ==\n\n\n=== partecipazione ai campionati ===\nil monza si affili\u00f2 per la prima volta ad una lega calcistica nazionale della figc nel 1922. nei due anni precedenti, dal 1920 al 1922, aveva disputato due edizioni della prima categoria del comitato regionale lombardo.\n\n\n=== statistiche individuali ===\ndi seguito le top 10 dei primatisti di presenze e reti del monza nei massimi campionati, coppe escluse.\n\n\n== tifoseria ==\n\n\n=== storia ===\n\nil tifo organizzato in citt\u00e0 affonda le proprie radici, sulla scia delle grandi metropoli del nord, sin dai primissimi anni settanta: il primo gruppo prettamente ultras fu quello dei commandos, che nel 1971 scelsero di posizionarsi nella gradinata centrale dello stadio sada; nel 1977 nacquero invece le brigate biancorosse, le quali ressero per diverso tempo le redini del tifo in centrale, affiancati da gruppi minori quali prima linea e fossa arditi. nei primi anni ottanta le diverse componenti del movimento ultras brianzolo decisero di riunirsi dietro ad unico striscione, quello della legione d'assalto, cui si affiancarono poco dopo gli eagles monza, il gruppo pi\u00f9 rappresentativo, per longevit\u00e0 e numeri, del tifo monzese. in quegli anni, prossimi al pensionamento dello stadio sada in favore del nuovo stadio brianteo, le diverse anime del tifo - oltre agli eagles, erano nati diversi gruppi minori: vedano erotika, wild kaos, libert\u00e0 korps, gruppo avvinazzato, inferno biancorosso, indians - decisero di abbandonare la gradinata centrale in favore della curva lambro. a seguito del trasferimento del sodalizio brianzolo nel nuovo impianto, il tifo (che trov\u00f2 la propria collocazione nella curva sud) conobbe un periodo di particolare vivacit\u00e0, soprattutto per quanto riguarda i monza clubs, che arrivarono a moltiplicarsi e a contare svariati iscritti in tutta la brianza.\ndopo lo scioglimento degli eagles nel 1992, dall'unione dei gruppi ultras rimasti, nacque la giovent\u00f9 brianzola nel 1993, gruppo che decise di adottare come simbolo un'aquila in omaggio al grande lavoro svolto dagli eagles negli anni, sul cui striscione, per l'appunto, il volatile campeggiava sin dalla fondazione. nel 1994 poi nacquero i s.a.b. (ovvero sempre al bar): la scissione era dovuta a un modo diverso di intendere il tifo e per divergenze di base. in principio era un gruppo chiuso e goliardico, dedito al mangiar bene (e soprattutto al bere) e che affrontava le trasferte in disparte, organizzandosi con macchine o pulmini privati; era usanza capovolgere lo striscione se il bar dello stadio era sprovvisto di bevande alcooliche. a cavallo poi fra vecchio e nuovo millennio, in curva nacquero diverse entit\u00e0 minori quali monelle biancorosse, altacurva, porno group.nel 2001 la giovent\u00f9 brianzola si sciolse e il s.a.b. divenne il gruppo trainante della curva sud (dal 1999 intitolata alla memoria di davide pieri, tifoso biancorosso scomparso prematuramente nel dicembre 1998): da quel momento inizi\u00f2 l'organizzazione delle trasferte in pullman e con treni speciali. dal 1999 comparve anche il graziosa group, marcato da appoggio reciproco con i s.a.b. scioltosi il graziosa group, i s.a.b. rimasero per qualche anno l'unico gruppo ultras a presenziare al brianteo, salvo essere stati affiancati nel 2006 dal c.u.b., dal 2009 dal gruppo 1912 e dal 2017 dagli n.d.o.; quest'ultimo gruppo, sino al 2017, occupava la tribuna ovest dell'impianto. di recente, in curva sono nati svariati gruppi, tra cui libert\u00e0, ultras cederna (dal nome dell'omonimo quartiere), disagiati, barella brugherio, monaci di monza, ronco, mentre si sono moltiplicati anche i club di tifosi, con il ritorno di svariati \"monza club\" in citt\u00e0 e in provincia.\n\n\n=== gemellaggi e rivalit\u00e0 ===\n\nsul finire degli anni settanta le maggiori rivalit\u00e0 opponevano il monza a como, pistoiese, sampdoria e genoa. vi erano invece forme di gemellaggio con pisa e milan.\nla tifoseria biancorossa \u00e8 gemellata fin dagli anni ottanta con quella della triestina, e possiede qualche rispettiva amicizia con qualche gruppo delle tifoserie di foggia e lecco. in campo internazionale si segnala un gemellaggio con la tifoseria spagnola dello sporting gij\u00f3n. esisteva fino al 2001 un rapporto di amicizia anche con i tifosi del chievo.la rivalit\u00e0 pi\u00f9 sentita \u00e8 quella con il como che, in particolar modo tra gli anni '70 e '80, ha dato vita a numerosi scontri tra le tifoserie. anche in anni successivi gli incontri tra le due squadre hanno dato vita ad accesi tafferugli, dopo un periodo di relativa assenza del derby a causa di fallimenti e vicissitudini sportive. l'origine della rivalit\u00e0 \u00e8 rintracciabile in acredini storiche e sportive, oltre che nella vicinanza geografica. un'altra importante rivalit\u00e0 \u00e8 quella vissuta nei confronti del pisa, a causa della finale play-off del 2007, vinta dai toscani, cui sono seguiti violenti scontri all'interno dello stadio e altrettanto feroci polemiche. altre rivalit\u00e0 si hanno nei confronti del venezia, del novara, dell'alessandria e del genoa; la rivalit\u00e0 contro i grifoni \u00e8 nata a seguito della finale play-off del 2006, che sanc\u00ec il ritorno dei liguri in b. rivalit\u00e0 minori o appartenenti al passato riguardano il varese, partita che sino agli anni '90 era molto sentita da entrambe le tifoserie, la pistoiese e il torino.\n\n\n== organico ==\n\n\n=== rosa 2023-2024 ===\naggiornata al 29 settembre 2023.\n\n\n=== staff tecnico ===\naggiornata al 1\u00ba luglio 2023.\n\n\n== note ==\n\n\n== bibliografia ==\n\n\n=== libri ===\n aa.vv., articolo celebrativo del 50\u00ba di fondazione del simmenthal-monza nella rivista \"calcio\", lega nazionale professionisti, 1962 (stagione 1961-62),  p. 5.\n lino rocca, giorgio vegetti, bianco su rosso la storia del calcio monza, monza, supplemento a \"il fedelissimo\" stampato da officina grafica brasca, 1977.\n aa.vv., calcio monza 1984/85, monza, corriere di monza e brianza (supplemento a uscita del giornale), 1984.\n massimo dutto e giorgio vegetti, 80 anni di monza, monza, supplemento al periodico quindicinale \"brianteo\", 1992.\n delbue, fontanelli, peduzzi, e non andremo mai in serie a... 100 anni di monza almanacco biancorosso 1912-2012, empoli (fi), geo edizioni s.r.l., 2012.\n fabrizio melegari, almanacco illustrato del calcio - la storia, modena e milano, edizioni panini e la gazzetta dello sport, 2005, per i soli campionati di serie b e c.\n alfio tofanelli, tuttocalcio, pistoia e firenze, varie edizioni dal 1976-1977 al 2018.\n aa.vv., calciatori - la raccolta completa degli album panini, modena e milano, 2004.\n\n\n=== giornali ===\nla gazzetta dello sport, vari anni consultati presso la biblioteca nazionale braidense e la biblioteca comunale centrale di milano nelle rispettive sale microfilm.\nil popolo di monza, organo del fascio di monza - giornale microfilmato consultabile presso la biblioteca nazionale braidense di milano e biblioteca civica di monza (microfilmato) e consultabile online.\nil cittadino di monza e brianza, anni 1912-2009, giornale microfilmato conservato dalla biblioteca nazionale braidense e dalla biblioteca civica di monza (microfilmato) e consultabile online.\nguerin sportivo, anni dal 1976 al 1990.\nil giorno, anni dal 1970 al 2007.\nbruno giove, accadde oggi.  monza news. url consultato il 26 gennaio 2018 (archiviato dall'url originale il 31 agosto 2009)..\naa.vv., rassegna stampa,  sab monza. url consultato il 10 aprile 2018 (archiviato dall'url originale il 9 giugno 2007)..\n\n\n== voci correlate ==\nbrianza\nderby calcistici in lombardia\nmonza\nsport in lombardia\nstadio brianteo\nstadio gino alfonso sada\n\n\n== altri progetti ==\n\n wikiquote contiene citazioni di o su ac monza\n wikimedia commons contiene immagini o altri file su ac monza\n\n\n== collegamenti esterni ==\n\n(it, en) sito ufficiale, su acmonza.com. \n ac monza (canale), su youtube. \n(de, en, it) associazione calcio monza, su transfermarkt, transfermarkt gmbh & co. kg. \n associazione calcio monza, su int.soccerway.com, perform group. \n associazione calcio monza, su smr.worldfootball.net, heim:spiel medien gmbh. \n il popolo di monza, 1929-1943, su bdl.servizirl.it.\n il cittadino rivista di monza e del circondario 1906-2009, su bdl.servizirl.it."