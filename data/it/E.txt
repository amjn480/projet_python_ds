"e (maiuscola) o e (minuscola) \u00e8 la quinta lettera dell'alfabeto italiano, largamente modellato su quello latino. \u00e8 anche la quinta lettera dell'alfabeto etrusco e nello stampatello maiuscolo ha la stessa forma della maiuscola dell'epsilon greco (\u03b5; \u03b5) e dell'\u0435 cirillico. [e] \u00e8 anche il simbolo che rappresenta una vocale anteriore medio-alta nell'alfabeto fonetico internazionale. in lingua italiana rappresenta la pi\u00f9 comune congiunzione semplice tra parti del discorso. pu\u00f2 trasformarsi in ed a scopo eufonico.\n\n\n== storia ==\nla lettera e deriva dalla epsilon dell'alfabeto greco, con una forma quasi uguale e la medesima funzione. il semitico h\u00ea, molto probabilmente, rappresentava dapprima una figura umana nell'atto di pregare o invocare, ed era basata sul geroglifico egizio, pronunciato in modo diverso. in semitico, infatti, la lettera era pronunciata [h] (ma in parole straniere poteva anche pronunciarsi [e]), mentre in greco essa divenne [e]: l'etrusco e il latino seguirono quest'uso, che nelle lingue moderne rimane tale o pu\u00f2 evolversi ulteriormente (ad esempio in inglese, dove la pronuncia \u00e8 pi\u00f9 simile a una i lunga [i\u02d0], ma va aggiunto che in tale lingua il legame fonema/lettera sia molto debole).\n\n\n== e commerciale ==\n\nla variante & (si legge e commerciale) \u00e8 diffusa nei paesi anglosassoni e non \u00e8 considerata un carattere dell'alfabeto latino, ma una variante del carattere e (una legatura con la t del latino et) da usare in particolari contesti. la e commerciale \u00e8 presente in documenti romani del i secolo d.c. la sua invenzione \u00e8 attribuita a marco tullio tirone, segretario di cicerone per moltissimi anni.\n\n\n== codici informatici ==\nunicode: maiuscola u+0045, minuscola u+0065.\nascii: maiuscola 69, minuscola 101; in binario 01000101 e 01100101 rispettivamente.\nebcdic: maiuscola 197, minuscola 133.\nentit\u00e0: maiuscola &#69; minuscola &#101;\n\n\n== voci correlate ==\n\u0450\naccento acuto\n&\n\n\n== altri progetti ==\n\n wikiquote contiene citazioni di o su e\n wikimedia commons contiene immagini o altri file su e\n\n\n== collegamenti esterni ==\n\n(en) e, su enciclopedia britannica, encyclop\u00e6dia britannica, inc."