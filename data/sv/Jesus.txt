"jesus (sv. uttal /je\u02d0s\u0275s/) fr\u00e5n nasaret, ocks\u00e5 kallad kristus, var en i galileen och judeen kringvandrande judisk predikant. enligt evangelierna i nya testamentet i bibeln verkade han i omkring tre \u00e5r innan han d\u00f6mdes till d\u00f6den, avr\u00e4ttades genom korsf\u00e4stelse och d\u00e4refter uppstod. jesus \u00e4r kristendomens centralgestalt och ses d\u00e4r som guds son och den utlovade messias (p\u00e5 grekiska kristus). f\u00f6r de flesta kristna \u00e4r jesus \u00e4ven gud (se treenighetsl\u00e4ran). jesus \u00e4r \u00e4ven en mycket betydelsefull profet inom bland annat islam och bah\u00e1'\u00ed. \njesus etiska undervisning i bergspredikan, bland annat om k\u00e4rlek till fiender, m\u00e4nniskov\u00e4rde, den gyllene regeln och att \"v\u00e4nda andra kinden till\", har haft betydelse \u00e4ven f\u00f6r sekul\u00e4ra ideologier s\u00e5som fredsr\u00f6relsen och humanismen. av st\u00f6rre betydelse \u00e4r hans d\u00f6d och ber\u00e4ttelser om hans uppst\u00e5ndelse, som anses sedan den tidigaste kyrkans tro ge syndernas f\u00f6rl\u00e5telse och evigt liv (se fr\u00e4lsning).den profet i koranen som ben\u00e4mns \"isa\" (arabiska: \u0639\u064a\u0633\u0649) ses inom islam som identisk med kristendomens jesus och r\u00e4knas som en av guds fem viktigaste profeter, isa skiljer sig dock p\u00e5 m\u00e5nga punkter fr\u00e5n den jesus som framst\u00e4lls i nya testamentet \u2013 inte minst eftersom isa inte korsf\u00e4stes utan uppsteg direkt till gud enligt sura 4:157-8. vidare var isa en f\u00f6rkunnare av koranens budskap och en mirakelg\u00f6rare. isa kallas dock ocks\u00e5 f\u00f6r \"messias\" inom islam men ses inte som gudomlig utan en m\u00e4nsklig profet.\ninom judendomen har jesus inte n\u00e5gon religi\u00f6s funktion, man f\u00f6rnekar d\u00e4rmed \u00e4ven uppfattningen om att jesus \u00e4r gud eller guds son. det finns dock ett antal medlemmar av det judiska folket som tror p\u00e5 jesus (yeshua) som messias. dessa kallar sig sj\u00e4lva messianska judar, men betraktas vanligen av andra judar som konvertiter till kristendomen.jesu f\u00f6delse \u00e4r nominellt utg\u00e5ngspunkten f\u00f6r den tider\u00e4kning som har st\u00f6rst spridning i v\u00e4rlden idag. nutida historiker menar dock att den tidiga kyrkan r\u00e4knade fel och att jesus f\u00f6rmodligen f\u00f6ddes senast \u00e5r 4 f.kr.\n\n\n== biografi ==\nutifr\u00e5n textkritisk analys av k\u00e4llorna \u00e4r den etablerade uppfattningen bland nutida forskare att den historiske jesus sannolikt existerade, i sin livstid vann m\u00e5nga judar och andra till att f\u00f6lja honom, att han blev korsf\u00e4st av pontius pilatus (oavsett orsak) och att han gav upphov till kristendomen (avsiktligt eller oavsiktligt). talrika f\u00f6rs\u00f6k har gjorts att ge en bild av den historiske jesus och hans avsikter, men det g\u00e5r inte att vetenskapligt s\u00e4kerst\u00e4lla en av dessa bilder framf\u00f6r alla andra.\nde tidigaste k\u00e4llorna som n\u00e4mner jesus \u00e4r n\u00e5gra av paulus brev, skrivna kring \u00e5r 50\u201365 e.kr., samt markusevangeliet fr\u00e5n ungef\u00e4r \u00e5r 70 e.kr. enligt en hypotes har matteus- och lukasevangeliet en gemensam k\u00e4lla, kallad q, som kan vara f\u00f6rfattad p\u00e5 40- eller 50-talet e.kr. \u00e4ven icke-kristna tidiga k\u00e4llor \u00e5beropas, fr\u00e4mst fragment av den judiske historikern josefus (37\u2013cirka 100 e.kr.).\n\n\n=== jesu liv enligt bibeln och etablerad forskning ===\n\nnedanst\u00e5ende avsnitt redog\u00f6r f\u00f6r jesu liv och jesu budskap s\u00e5som det skildras i nya testamentet, samt uppskattningar om tidpunkter f\u00f6r h\u00e4ndelser i hans liv enligt etablerad bibelforskning. alternativa uppfattningar i fr\u00e5gan om jesus existerat som historisk person diskuteras i jesu historicitet.\njesus anses ha f\u00f6tts i intervallet 7 f.kr. till 4 f.kr., enligt matteusevangeliet i betlehem, vuxit upp i nasaret i galileen utbildats till timmerman (eventuellt snickare eller m\u00f6bel- och husbyggare i b\u00e5de sten och tr\u00e4), sedan slutet av ton\u00e5ren flyttat till den st\u00f6rre staden kapernaum vid gennesaretsj\u00f6n i galileen. han avr\u00e4ttades i b\u00f6rjan av 30-talet e.kr., sannolikt fredagen den 3 april 33 e.kr., i jerusalem.\n\n\n==== f\u00f6delse och barndom ====\nforskare vet inte exakt \u00e5r eller dag f\u00f6r jesu f\u00f6delse. enligt b\u00e5de matteusevangeliet och lukasevangeliet f\u00f6ddes jesus under herodes den stores regeringstid, allts\u00e5 senast 4 f.kr., men enligt lukasevangeliet f\u00f6ddes jesus ocks\u00e5 under quirinius \u00e4mbetstid, omkring \u00e5r 6 e.kr. den allm\u00e4nna uppfattningen bland bibelforskare \u00e4r i dag ett f\u00f6delsedatum mellan 7 f.kr. och 4 f.kr.den v\u00e4sterl\u00e4ndska tidr\u00e4kningen bygger p\u00e5 ett medeltida f\u00f6rs\u00f6k att r\u00e4kna \u00e5ren fr\u00e5n jesu f\u00f6delse. julen firas traditionellt av kristna den 25 december till minne av jesu f\u00f6delse, men det finns inget (vilket heller inte kyrkan har h\u00e4vdat) som st\u00f6der att just denna dag var hans egentliga f\u00f6delsedag. en utbredd men numera ifr\u00e5gasatt hypotes \u00e4r att man valde 25 december till hans f\u00f6delsedag eftersom den sammanf\u00f6ll med den romerska solgudens (sol invictus) festival. firandet av vintersolst\u00e5ndet p\u00e5 eller omkring den 25 december var d\u00e4remot v\u00e4letablerat i romerska riket. en alternativ uppfattning \u00e4r att datumet valdes f\u00f6r att det ligger 9 m\u00e5nader efter marie beb\u00e5delsedag vid v\u00e5rdagj\u00e4mningen.matteus- och lukasevangeliet beskriver jesu genealogi, men uppgifterna \u00e4r v\u00e4sentligt olika och dagens teologer ser i allm\u00e4nhet sl\u00e4kttavlorna som teologiska konstruktioner. vissa har menat att matteus vill understryka att jesus var ett messianskt barn av kunglig h\u00e4rstamning, d\u00e5 han n\u00e4mner kung salomo, medan lukas sl\u00e4ktforskning \u00e4r pr\u00e4sterlig och n\u00e4mner levi.lukasevangeliet ber\u00e4ttar hur \u00e4ngeln gabriel bes\u00f6kte en ung israelitisk kvinna vid namn maria (maryam) i nasaret och f\u00f6rkunnar att hon skulle f\u00f6da \"den h\u00f6gstes son\" (allts\u00e5 guds son), genom befruktning av den helige ande, allts\u00e5 jungfruf\u00f6delse. marias trolovade josef var allts\u00e5 enligt nya testamentet inte far till barnet, och maria betraktas i den kristna kyrkan traditionellt som jungfru. josef n\u00e4mns ett f\u00e5tal g\u00e5nger i beskrivningen av jesu barndom.\nenligt lukasevangeliet reste paret till betlehem, strax s\u00f6der om jerusalem f\u00f6r att skattskrivas. maria f\u00f6dde d\u00e4r sin son och lade honom i en krubba, eftersom det var fullbelagt i h\u00e4rb\u00e4rget. i samband med f\u00f6delsen uppenbarade sig en grupp \u00e4nglar f\u00f6r n\u00e5gra herdar i n\u00e4rheten. enligt matteus evangelium fick den unga familjen en tid senare bes\u00f6k av stj\u00e4rntydare (de tre vise m\u00e4nnen) som kommit \u00f6sterifr\u00e5n med guld, r\u00f6kelse och myrra som g\u00e5vor. m\u00e4nnen fr\u00e5gade i hovet i jerusalem om judarnas nyf\u00f6dde konung. kung herodes den store blev misst\u00e4nksam \u00f6ver denne \"konung\" och l\u00e4t d\u00f6da alla gossebarn under 2 \u00e5r i trakten. jesu familj flydde till egypten och \u00e5terv\u00e4nde f\u00f6rst n\u00e4r kungen var d\u00f6d. de bosatte sig i nasaret f\u00f6r att undvika att leva under herodes son och eftertr\u00e4dare herodes archelaos styre. n\u00e4r jesus var 12 \u00e5r bes\u00f6kte han enligt lukasevangeliet jerusalems tempel och f\u00f6rde kloka samtal med l\u00e4rarna. det finns inga uppgifter i nya testamentet om vad jesus gjorde eller var han befann sig mellan 12- och 30-\u00e5rs\u00e5ldern.\ni markusevangeliet i bibel 2000 kallas jesus en snickare. matteus s\u00e4ger att han var son till en snickare, men det grekiska ordet som anv\u00e4nds i evangeliet \u00e4r tekton som betyder bland annat \"byggm\u00e4stare\", vilket tyder p\u00e5 att han kan ha varit en hantverkare, till exempel en timmerman.\n\n\n==== jesu verksamhet ====\n\njohannes beskriver tre olika p\u00e5skh\u00f6gtider under jesu verksamma \u00e5r, vilket m\u00e5ste inneb\u00e4ra att jesus predikade i minst \"tv\u00e5 \u00e5r plus en m\u00e5nad eller tv\u00e5\". de synoptiska evangelierna talar om en tidsperiod p\u00e5 bara ett \u00e5r. jesus \u00e4r verksam huvudsakligen i galileen, tills han reser till jerusalem d\u00e4r han rensar templet och avr\u00e4ttas. i johannesevangeliet utf\u00f6r jesus den st\u00f6rre delen av sin mission i och runt jerusalem och rensar i b\u00f6rjan av sin verksamhet templet d\u00e4r.jesu offentliga verksamhet b\u00f6rjade n\u00e4r han var i trettio\u00e5rs\u00e5ldern. han l\u00e4t d\u00e5 d\u00f6pa sig av jochanan ben sacharja (johannes d\u00f6paren), en profet som verkade i \u00f6knen vid floden jordan. denne f\u00f6rkunnade messias n\u00e4ra ankomst och d\u00f6pte dem som ville omv\u00e4nda sig. n\u00e4r jesus d\u00f6pts, ber\u00e4ttas det att den helige ande s\u00e4nkte sig ner \u00f6ver jesus i form av en duva och en r\u00f6st h\u00f6rdes fr\u00e5n himlen som sade: \"du \u00e4r min \u00e4lskade son, du \u00e4r min utvalde,\" (mark. 1:11). markus b\u00f6rjar sin ber\u00e4ttelse om jesu dop med att ange att det \u00e4r ett tecken p\u00e5 \u00e5nger och syndernas f\u00f6rl\u00e5telse. matteus utel\u00e4mnar denna h\u00e4nvisning och betonar jesu \u00f6verl\u00e4gsenhet \u00f6ver johannes d\u00f6paren. matteus beskriver johannes som f\u00f6rst tveksam till att f\u00f6lja jesu beg\u00e4ran att d\u00f6pas, och uppger att det var jesus som borde d\u00f6pa honom. jesus sade: \"l\u00e5t det ske. det \u00e4r s\u00e5 vi skall uppfylla allt som h\u00f6r till r\u00e4ttf\u00e4rdigheten\" (matt. 3:15).\ni matteusevangeliet informerar guds offentliga engagemang l\u00e4saren om att jesus blivit guds smorde (\"kristus\"). johannesevangeliet beskriver inte jesu dop eller den efterf\u00f6ljande frestelsen, men talar om att jesus \u00e4r (vilken johannes d\u00f6paren predikat) guds son. d\u00f6paren f\u00f6rklarar tv\u00e5 g\u00e5nger att jesus \u00e4r guds lamm, en term som inte f\u00f6rekommer n\u00e5gon annanstans i evangelierna, men det f\u00f6rekommer dock i gamla testamentet. johannes d\u00f6paren h\u00e4nvisar h\u00e4r till en profetia av jesaja 53:7, d\u00e4r det talas om en man som blivit sargad och har burit v\u00e5ra synder; hans lidande leder till f\u00f6rsoning och r\u00e4ddning f\u00f6r andra och han liknas vid \"ett lamm som f\u00f6rs bort f\u00f6r att slaktas\". \nefter dopet fastade jesus fyrtio dagar och fyrtio n\u00e4tter i \u00f6knen och blev av dj\u00e4vulen frestad att utf\u00f6ra \u00f6vernaturliga handlingar f\u00f6r sin egen vinnings skull (se jesus frestas).\ni b\u00f6rjan av sin verksamhet valde jesus ut tolv av sina l\u00e4rjungar till apostlar (grekiska: ap\u00f3stolos, \"s\u00e4ndebud\"). de viktigaste var petrus, jakob och johannes. verksamheten var i huvudsak f\u00f6rlagd till galileen p\u00e5 v\u00e4stra stranden av genesarets sj\u00f6. den bestod enligt bibeln fr\u00e4mst av f\u00f6rkunnelse, botande av sjukdomar, utdrivande av demoner och andra underverk. till exempel skall han enligt bibeln vid ett par tillf\u00e4llen ha m\u00e4ttat tusenden med knappa resurser, en symbolisk handling som b\u00e5de h\u00e4nvisar till profeten elishas g\u00e4rning d\u00e5 han utspisar hundra man med tjugo kornbr\u00f6d (andra kungaboken, br\u00f6dundret, 4:42), men \u00e4ven till den heliga andens ankomst och att den delas och r\u00e4cker till alla. jesus har g\u00e5tt p\u00e5 vatten, d\u00e4rmed h\u00e4nvisar han till profeten daniels syn (dan 6:5) och uppv\u00e4ckt minst tre d\u00f6da. markus sade att jesus hade kommit f\u00f6r att \"ge sitt liv till l\u00f6sen f\u00f6r m\u00e5nga\" (mark. 10:45). lukas sade att han hade blivit uts\u00e4nd f\u00f6r att \"f\u00f6rkunna budskapet om guds rike\" (luk. 4:43) och johannes sade att han kommit f\u00f6r att de som tror p\u00e5 honom inte skall g\u00e5 under utan ha evigt liv (joh. 3:16, \"lilla bibeln\"). jesus talar om kraven om apostelskap och s\u00e4ger till en rik man att s\u00e4lja sina egendomar och ge pengarna till de fattiga. han uppger att hans budskap skiljer familjemedlemmar ifr\u00e5n varandra.i markusevangeliet \u00e4r l\u00e4rjungarna egendomligt of\u00f6rst\u00e5ende och inser inte betydelsen av jesu g\u00e4rningar och jesu liknelser. i matteusevangeliet s\u00e4ger jesus till apostlarna att \"g\u00e5 till de f\u00f6rlorade f\u00e5ren i israels folk (matt. 10:6, matt. 15:24). jesus ger \u00e4ven petrus en s\u00e4rskild auktoritet d\u00e5 han ger honom \"nycklarna till himmelriket\" och s\u00e4ger: \"allt du binder p\u00e5 jorden skall vara bundet i himlen, och allt du l\u00f6ser p\u00e5 jorden skall vara l\u00f6st i himlen\" (matt. 16:19). lukas l\u00e4gger s\u00e4rskild tonvikt p\u00e5 de kvinnor som f\u00f6ljde jesus, bland dem maria magdalena.i de synoptiska evangelierna talar jesus fr\u00e4mst om guds rike (eller himmelriket). i matteus- och lukasevangeliet talar han vidare om moral och b\u00f6n. i johannesevangeliet talar han l\u00e4nge om sig sj\u00e4lv och sin gudomliga roll. vid h\u00f6jden av sin verksamhet skall jesus ha lockat till sig enorma folkmassor och anh\u00e4ngare i tusental, fr\u00e4mst inom omr\u00e5dena galileen och pereen (i dagens israel/palestina och jordanien). n\u00e5gra av jesu mest k\u00e4nda l\u00e4ror kommer fr\u00e5n bergspredikan som inneh\u00e5ller saligprisningarna och herrens b\u00f6n. det \u00e4r en av fem samlingar undervisningar i matteusevangeliet. i de synoptiska evangelierna anv\u00e4nder jesus ofta sig av liknelser, s\u00e5som liknelsen om den f\u00f6rlorade sonen (lukasevangeliet) och liknelsen om s\u00e5ningsmannen och jordm\u00e5nerna. i de synoptiska evangelierna leder jesus en apokalyptisk r\u00f6relse. han l\u00e4r att slutet av den nuvarande v\u00e4rlden kommer ov\u00e4ntat och att han kommer att \u00e5terv\u00e4nda f\u00f6r att d\u00f6ma v\u00e4rlden, framf\u00f6r allt beroende p\u00e5 hur de behandlade de utsatta. han uppmanar sina f\u00f6ljeslagare att vara st\u00e4ndigt vaksamma och trogna. i markusevangeliet \u00e4r guds rike en gudomlig regering. matteus beskriver den falska messias, katastrofer, vederm\u00f6dor och tecken p\u00e5 himlen som kommer att f\u00f6reb\u00e5da jesu \u00e5terkomst, som ocks\u00e5 beskrivs som ov\u00e4ntad. jesus l\u00e4rde ocks\u00e5 att \u00e5nger \u00e4r n\u00f6dv\u00e4ndig f\u00f6r att f\u00e5 tilltr\u00e4de till himmelriket.\ngemenskap vid bordet \u00e4r centralt i jesu verksamhet i evangelierna. han och hans l\u00e4rjungar \u00e4ter tillsammans med syndare (som f\u00f6rsummar renhetsregler) och skatteindrivare (f\u00f6raktade som utpressare). aposteln matteus \u00e4r en tullindrivare. n\u00e4r faris\u00e9erna inv\u00e4nder mot att jesus \u00e4ter med syndare och skatteindrivare svarar jesus att det \u00e4r de sjuka som beh\u00f6ver l\u00e4kare, inte de friska. jesus f\u00f6rsvarar ocks\u00e5 sina l\u00e4rjungar mot anklagelser att de inte f\u00f6ljer renhetslagarna n\u00e4r de \u00e4ter. jesus anklagas sj\u00e4lv f\u00f6r att vara drucken och en frossare. jesu mirakel och l\u00e4ror handlar ofta om mat och festh\u00f6gtider. han instruerar sina mission\u00e4rer att \u00e4ta med de m\u00e4nniskor som de predikar f\u00f6r och helar. i de synoptiska evangelierna inr\u00e4ttar jesus ett nytt f\u00f6rbund med en rituell m\u00e5ltid (nattvard) innan han korsf\u00e4sts.\njesus n\u00e5r \u00e4ven ut till utomst\u00e5ende, bland annat samariterna, som f\u00f6ljer en annan form av den israelitiska religionen, vilket \u00e5terspeglas i hans predikan f\u00f6r samariterna i sykar (joh. 4:5\u201342) och i den barmh\u00e4rtige samariten. vid flera olika tillf\u00e4llen v\u00e4lkomnar jesus syndare, barn, kvinnor, fattiga, samariter, utl\u00e4nningar och invandrare.\nvid ett tillf\u00e4lle tog jesus med sig petrus, jakob och johannes upp p\u00e5 ett h\u00f6gt berg. enligt matteusevangeliet f\u00f6rvandlades han inf\u00f6r dem, hans ansikte lyste som solen och hans kl\u00e4der blev vita som ljuset. ett moln s\u00e4nkte sig \u00f6ver dem och ur molnet kom en r\u00f6st som sade: \"detta \u00e4r min \u00e4lskade son, han \u00e4r min utvalde. lyssna till honom\" (matt 17:1\u20138) (kristi f\u00f6rklaring).\n\n\n==== jesu lidande, d\u00f6d och uppst\u00e5ndelse ====\njesu lidande inleddes med att han under p\u00e5skh\u00f6gtiden red in i jerusalem p\u00e5 en \u00e5sna, n\u00e5got som traditionellt har tolkats som uppfyllelsen av en profetia om messias ankomst (sak. 9:9). en stor skara kom f\u00f6r att m\u00f6ta honom och ropade: \"hoshana! v\u00e4lsignad \u00e4r han som kommer i herrens namn! v\u00e4lsignat v\u00e5r fader davids rike som nu kommer! hosianna i h\u00f6jden!\" d\u00e4refter gick jesus och drev ut de som s\u00e5lde varor i templet och v\u00e4lte omkull borden f\u00f6r dem som v\u00e4xlade pengar och stolarna f\u00f6r dem som s\u00e5lde duvor. han tyckte att de vanhelgade helgedomen och h\u00e4vdade att de gjort templet till \"ett r\u00f6varn\u00e4ste\" (mark. 11:17). vid denna tid undervisade jesus ocks\u00e5 om tidens slut.\nsista kv\u00e4llen i livet samlade jesus sina l\u00e4rjungar till m\u00e5ltid. han tv\u00e4ttade deras f\u00f6tter \u2013 n\u00e5got som annars var tj\u00e4narens uppgift (joh. 13:1\u201317). han tog under m\u00e5ltiden br\u00f6d och vin och sade att det var hans kropp och blod, och uppmanade dem att g\u00f6ra detsamma till minne av honom (matt. 26:26\u201330) denna h\u00e4ndelse blev ursprunget till nattvarden. i tr\u00e4dg\u00e5rden getsemane bad han gud att f\u00e5 slippa sitt lidande, men b\u00f6jde sig f\u00f6r hans vilja. sedan kom en av hans l\u00e4rjungar \u2013 judas iskariot \u2013 med tempelvakten och f\u00f6rr\u00e5dde honom (mark 14:32\u201342). han arresterades p\u00e5 order fr\u00e5n sanhedrin och \u00f6verstepr\u00e4sten kajafas (luk. 22:47\u201352, matt. 26:47\u201356). gripandet \u00e4gde rum p\u00e5 natten f\u00f6r att undvika ett upplopp, eftersom jesus var popul\u00e4r bland folket (mark. 14:2). simon petrus anv\u00e4nde ett sv\u00e4rd f\u00f6r att attackera en av jesu tillf\u00e5ngatagare och skar av honom hans \u00f6ra, vilket jesus enligt lukas omedelbart helade p\u00e5 ett mirakul\u00f6st s\u00e4tt. jesus kritiserade aposteln och sade: \"stick tillbaka ditt sv\u00e4rd. alla som griper till sv\u00e4rd skall d\u00f6das med sv\u00e4rd\" (matt. 26:52). efter hans gripande gick jesu l\u00e4rjungar under jorden.\nenligt evangelierna f\u00f6rh\u00f6rdes jesus i flera omg\u00e5ngar och d\u00f6mdes av den romerska pontius pilatus till gissling och korsf\u00e4stelse (luk. 22:63; 23:25). f\u00f6r att f\u00f6rnedra jesus kl\u00e4ddes han en purpurr\u00f6d mantel \u00f6ver sin sargade kropp och fick en t\u00f6rnekrona nedtryckt \u00f6ver sitt huvud. detta var f\u00f6r att jesus kallades f\u00f6r judarnas konung. vi vet fr\u00e5n andra k\u00e4llor att pilatus var prefekt i judeen mellan 26 och 36 e.kr. n\u00e4r jesus kom inf\u00f6r pilatus, fr\u00e5gade pilatus honom, \"du \u00e4r allts\u00e5 judarnas kung?\" p\u00e5 vilket han svarade: \"du sj\u00e4lv s\u00e4ger det\". enligt evangelierna ans\u00e5g pilatus personligen att jesus inte var skyldig till n\u00e5got brott mot romarna och ville d\u00e4rf\u00f6r sl\u00e4ppa jesus fri. eftersom det var tradition f\u00f6r den romerske landsh\u00f6vdingen att till p\u00e5sk frig\u00f6ra en f\u00e5nge erbj\u00f6d pilatus publiken att g\u00f6ra ett val mellan jesus fr\u00e5n nasaret och en upprorsman vid namn barabbas. det var h\u00e4r pilatus sa de bevingade orden om jesus \"ecce homo\" (se m\u00e4nniskan). publiken valde att barabbas skulle friges och jesus korsf\u00e4stas. pilatus tv\u00e4ttade sina h\u00e4nder f\u00f6r att visa att han var oskyldig till det or\u00e4ttvisa i beslutet (matt 27:11\u201326).\njesus korsf\u00e4stes klockan 9 mitt emellan tv\u00e5 brottslingar, enligt traditionen ben\u00e4mnda dismas och gestas. klockan 12 f\u00f6ll ett m\u00f6rker, som varade \u00e4nda till jesu d\u00f6d klockan 15. f\u00f6r att f\u00f6rvissa sig om att jesus verkligen var d\u00f6d, genomborrade en romersk soldat, som enligt traditionen hette longinus, honom med en lans, se den heliga lansen.en h\u00f6gt uppsatt man vid namn josef fr\u00e5n arimataia begravde jesus i en klippgrav och rullade en sten f\u00f6r ing\u00e5ngen. enligt johannes fick josef hj\u00e4lp av nikodemus som hj\u00e4lpte till att begrava jesus och som framtr\u00e4der p\u00e5 ett par andra st\u00e4llen i johannesevangeliet (joh. 19:38\u201342). pontius pilatus beslutade p\u00e5 beg\u00e4ran av de judiska religi\u00f6sa ledarna att graven skulle f\u00f6rseglas och vaktas (matt. 27:57\u201366). p\u00e5 s\u00f6ndagens morgon bes\u00f6kte n\u00e5gra kvinnor graven, och fann den d\u00e5 \u00f6ppen och tom. de m\u00f6tte \u00e4nglar som sade: varf\u00f6r s\u00f6ker ni den levande h\u00e4r bland de d\u00f6da? i lukasevangeliet var det tv\u00e5 \u00e4nglar (luk. 24:4) och i markusevangeliet s\u00e5g \u00e4ngeln ut som en yngling kl\u00e4dd i vitt (mark. 16:5). det l\u00e4ngre slutet i markusevangeliet ber\u00e4ttar att jesus f\u00f6rst visade sig f\u00f6r maria fr\u00e5n magdala (mark. 16:9). johannes f\u00f6rklarar att maria tittade in i den tomma graven och att tv\u00e5 \u00e4nglar d\u00e5 fr\u00e5gade henne varf\u00f6r hon gr\u00e4t. n\u00e4r hon v\u00e4nde sig om k\u00e4nde hon f\u00f6rst inte igen jesus, f\u00f6rr\u00e4n han kallade henne vid namn (joh. 20:11\u201318). fler \u00e4n 500 l\u00e4rjungar fick enligt uppgift sedan se honom uppst\u00e5nden och levande (1 kor. 15:3\u20138). de fick tillf\u00e4lle att ta i honom och se honom \u00e4ta (luk. 24:36\u201343) och de fick se honom vid flera olika tillf\u00e4llen under fyrtio dagar (apg. 1:3) (uppst\u00e5ndelsen beskrivs i matt. 28; mark. 16; luk. 24; joh. 20\u201321; apg. 1:1\u201311; 1 kor. 15:3\u20138.) enligt johannesevangeliet bevisade jesus \u00e4ven f\u00f6r aposteln tomas, ibland kallad tomas tvivlaren, att han levde.\nvid slutet av dessa fyrtio dagar samlade jesus l\u00e4rjungarna p\u00e5 olivberget, v\u00e4lsignade dem och togs sedan upp till himlen (luk. 24:50\u201351; apg 1:6\u201311). l\u00e4rjungarna f\u00f6ll ner och hyllade honom och \u00e5terv\u00e4nde sedan till jerusalem under stor gl\u00e4dje, d\u00e4r de st\u00e4ndigt var i templet och prisade gud (luk. 24:52\u201353). ber\u00e4ttelsen forts\u00e4tter i apostlag\u00e4rningarna, om den f\u00f6rsta judisk-kristna f\u00f6rsamlingens utbredning, fr\u00e5n dess bildande p\u00e5 pingstdagen 10 dagar efter jesu himmelsf\u00e4rd och den spridning den judisk-kristna r\u00f6relsen fick p\u00e5 grund av den f\u00f6rsta v\u00e5gen av f\u00f6rf\u00f6ljelser som startade efter stefanus martyrd\u00f6d och som \u00e4ven ledde till paulus omv\u00e4ndelse (apg. kapitel 9).\n\n\n== kyrkans syn p\u00e5 jesus fr\u00e5n nasaret ==\n\nden vanligaste kristna synen p\u00e5 jesus (se \u00e4ven kristologi) utg\u00e5r ifr\u00e5n \u00f6vertygelsen att jesus \u00e4r gudomlig och den utlovade messias vars ankomst profeterades i gamla testamentet, och att han \u00e5teruppstod efter korsf\u00e4stelsen. de flesta kristna tror \u00e4ven att jesus \u00e4r guds son, och kom f\u00f6r att ge fr\u00e4lsning och erbjuda f\u00f6rsoning med gud genom sin d\u00f6d f\u00f6r m\u00e4nniskornas synder. andra kristna trosuppfattningar omfattar jesu jungfruf\u00f6delse, utf\u00f6randet av underverk och mirakel, jesu himmelsf\u00e4rd (upptagandet till himlen) och att han skall komma tillbaka vid tidens slut f\u00f6r att \"skilja de onda fr\u00e5n de goda\" (matteusevangeliet 16:27). l\u00e4ran om inkarnationen och om treenigheten \u00e4r allm\u00e4nt accepterad bland kristna, men f\u00f6rnekas av ett antal r\u00f6relser som avvisar tron p\u00e5 jesus som gudomlig, bland annat p\u00e5 grund av en str\u00e4ng tolkning av det f\u00f6rsta budet.\ni urkristendomen finns ett antal ben\u00e4mningar p\u00e5 jesus. han har kallats guds son, herren, davids son, den gode herden, profeten, fr\u00e4lsaren med mera. bara i nya testamentet f\u00f6rekommer fler \u00e4n femtio olika beteckningar. titlarna anv\u00e4nds parallellt med varandra. tre titlar har med tiden blivit dominerande:\n\nmessias (kristus); den \"smorde\", allts\u00e5 den konung som judarna v\u00e4ntade p\u00e5.\nguds son; en messiastitel som ocks\u00e5 angav jesu intima f\u00f6rening med gud (\"fadern\").\nherren; en anspelning p\u00e5 det arameiska \"adonai\" (\"herre\") som anv\u00e4ndes ist\u00e4llet f\u00f6r guds namn vid l\u00e4sning av torah.kyrkan identifierar ofta det ord genom vilket gud skapade v\u00e4rlden (johannesevangeliet 1:1\u201314) med jesus. enligt denna tolkning fanns han hos gud i begynnelsen (johannesevangeliet 1:1\u20133). \u00e4ven paulus s\u00e4ger att jesus fanns f\u00f6re allting, att gud skapade v\u00e4rlden genom honom och att v\u00e4rlden uppr\u00e4tth\u00e5lls genom honom (kolosserbrevet 1:16\u201317, j\u00e4mf\u00f6r hebreerbrevet 1:2\u20133). han h\u00e4vdar att det \u00e4r genom att bek\u00e4nna att jesus \u00e4r herre/herren, som man blir fr\u00e4lst (romarbrevet 10:9). denna tolkning st\u00f6ds av hans h\u00e4nvisning till joel 2:32 (i den hebreiska bibeln 3:5), d\u00e4r gudsnamnet herren/jhvh anv\u00e4nds (romarbrevet 10:13).\ni den tidiga kyrkan uppstod snabbt en diskussion om jesus som messias, p\u00e5skyndad av en m\u00e4ngd spekulationer av gnostiskt slag om jesu person och relation till gud. vid f\u00f6rsta konciliet i nicaea 325 fastslog kyrkan att jesus kristus \u00e4r \"sann gud av sann gud, f\u00f6dd och icke skapad, av samma v\u00e4sen som fadern\". det bekr\u00e4ftades i konstantinopel 381 (se nicaenska trosbek\u00e4nnelsen).\nvid kyrkom\u00f6tet i chalkedon 451 antogs den s\u00e5 kallade tv\u00e5natursl\u00e4ran, det vill s\u00e4ga l\u00e4ran att jesus var b\u00e5de sann m\u00e4nniska och sann gud.; att gud \u00e4r ett v\u00e4sen, men tre personer eller hypostaser. jesus ses som en person eller hypostas, men med tv\u00e5 naturer. denna l\u00e4ra blev norm f\u00f6r traditionell kristen kristologi (se treenighetsl\u00e4ran), men f\u00f6rnekas av andra r\u00f6relser som ocks\u00e5 \u00e5beropar bibeln som sin inspirationsk\u00e4lla (se kritik mot treenighetsl\u00e4ran). fram till 600-talet k\u00e4mpade kyrkan med definitionen av sin guds- och jesusbild, varvid kontroverserna inom kyrkan delvis utmynnade i blodiga strider och f\u00f6rf\u00f6ljelser.\n\n\n== k\u00e4llor till kunskap ==\n\n\n=== nya testamentet ===\nden etablerade uppfattningen bland historiker \u00e4r att bibelns evangelier (matteus-, markus-, lukas- och johannesevangeliet) tillhandah\u00e5ller trov\u00e4rdiga historiska uppgifter om jesus och att det \u00e4r rimligt att f\u00f6rfattarna hade kontakt med \u00f6gonvittnen till h\u00e4ndelserna som skildras (se lukas beskrivning av sitt arbetss\u00e4tt i lukas 1:1-4). de \u00e4r skrivna tidigast omkring 30 \u00e5r efter jesu d\u00f6d (uppskattningar str\u00e4cker sig \u00f6ver perioden omkring 67\u201390 e.kr.). matteus, markus och lukas, f\u00f6rfattarna till de tre synoptiska evangelierna \u00e4r sannolikt inte \u00f6gonvittnen till de h\u00e4ndelser de skildrar (det skriver lukas uttryckligen), men kan ha tr\u00e4ffat \u00f6gonvittnen som fortfarande levde n\u00e4r evangelierna skrevs. i evangelierna finns beskrivningar av jesus och hans liv och l\u00e4ra enligt kristen uppfattning. f\u00f6rfattarna till de tre synoptiska evangelierna f\u00f6refaller i stor utstr\u00e4ckning ha haft tillg\u00e5ng till samma k\u00e4llor, medan det yngre johannesevangeliet framst\u00e5r som mer sj\u00e4lvst\u00e4ndigt i relation till de \u00f6vriga. (se \u00e4ven tv\u00e5k\u00e4llshypotesen)\njohannesevangeliets f\u00f6rfattare uppger sig sj\u00e4lv vara jesu l\u00e4rjunge, vilket han med st\u00f6rsta sannolikhet ocks\u00e5 var. \u00e4ven flera av de brev som kom att ing\u00e5 i bibeln inneh\u00e5ller referenser till jesu liv. f\u00f6rsta thessalonikerbrevet kan vara skrivet s\u00e5 tidigt som \u00e5r 50. de senare breven kan vara mer influerade av senare utvecklad teologi. det \u00e4r ett k\u00e4llkritiskt problem att bibelns b\u00f6cker inte i f\u00f6rsta hand syftade till att ge en historisk skildring av jesu liv utan att de pr\u00e4glades av och ville f\u00f6rmedla tron p\u00e5 hans under, korsf\u00e4stelse och uppst\u00e5ndelse, samt att de ville p\u00e5visa att jesus uppfyllde gamla testamentets profetior om messias.\n\n\n=== kyrkof\u00e4dernas vittnesb\u00f6rd ===\nde tidiga kristna f\u00f6rfattarna, kyrkof\u00e4derna, menade att matteus och johannes evangelier \u00e4r skrivna av jesu apostlar matteus och johannes. markus evangelium ans\u00e5gs vara skrivet av aposteln petrus tolk markus, och lukas evangelium av aposteln paulus f\u00f6ljeslagare lukas. matteusevangeliet skall, enligt en teori, fr\u00e5n b\u00f6rjan ha skrivits p\u00e5 hebreiska. eusebios av caesarea skrev under \u00e5ren 303\u2013324 en kyrkohistoria, d\u00e4r han samlade vittnesb\u00f6rd bland annat om evangeliernas tillkomst. han \u00e5terger till exempel vittnesb\u00f6rd fr\u00e5n papias av hierapolis, som troligen f\u00f6ddes ca \u00e5r 60, som talar om markus och matteus (eusebios, kyrkohistoria iii:39:15\u201316), klemens av alexandria, som verkade mot slutet av 100-talet. (eusebios, kyrkohistoria vi:14:5\u20137), och irenaeus av lyon, som likas\u00e5 verkade mot slutet av 100-talet (eusebios, kyrkohistoria v:8:2\u20134. finns ocks\u00e5 bevarat i irenaeus, mot heresierna iii:1:1).\n\n\n=== kanonbildningen ===\nkanon \u00e4r de b\u00f6cker som av kyrkan accepteras som normativa. betr\u00e4ffande jesu liv \u00e4r det allts\u00e5 de b\u00f6cker som ing\u00e5r i nya testamentet, framf\u00f6r allt de fyra evangelierna. kanonbildningen avslutades i den egyptiska kyrkan \u00e5r 361, men i den syriska kyrkan f\u00f6rst \u00e5r 508, och det var f\u00f6rst p\u00e5 det tridentiska kyrkom\u00f6tet (1543\u20131563) som katolska kyrkan formellt fastslog vilka b\u00f6cker som skall ing\u00e5. vid kanonbildningen anv\u00e4nde kyrkan principer som till\u00e4mpade ett metodiskt t\u00e4nkes\u00e4tt, intresserat av den historiska bakgrunden. f\u00f6r att kunna bed\u00f6ma vilka skrifter som var \u00e4kta unders\u00f6kte man bland annat skrifternas spridning. skrifter som anv\u00e4ndes i alla f\u00f6rsamlingar var mer sannolikt av apostoliskt ursprung, \u00e4n de som bara fanns i enstaka f\u00f6rsamlingar. s\u00e4rskild vikt lade man vid de f\u00f6rsamlingar d\u00e4r apostlar verkat. man kunde ocks\u00e5 avvisa skrifter p\u00e5 l\u00e4rom\u00e4ssiga grunder. man menade att den r\u00e4tta l\u00e4ran traderats (f\u00f6rts vidare) i kyrkan genom biskoparna, och d\u00e4rf\u00f6r kunde anv\u00e4ndas vid bed\u00f6mningen av skrifters \u00e4kthet. irenaeus argumenterar till exempel, vid 100-talets slut, f\u00f6r att den obrutna successionen av biskopar garanterar kyrkans l\u00e4ra, mot till exempel gnostikerna, som inte kunde h\u00e4nvisa till n\u00e5got s\u00e5dant historiskt samband med jesus. b\u00f6cker som \u00e4r omtvistade d\u00e5 de anv\u00e4nds av bara vissa kristna grenar kallas deuterokanoniska eller ibland apokryfer. bland apokryfer r\u00e4knas ocks\u00e5 s\u00e5dana texter som handlade om jesus men inte blev kanoniserade.\n\n\n=== oberoende k\u00e4llor ===\nutanf\u00f6r nya testamentet \u00e4r uppgifterna om jesus knapph\u00e4ndiga. n\u00e5gra av de oberoende historiska k\u00e4llor som anf\u00f6rs \u00e4r f\u00f6ljande:\n\n\n==== suetonius ====\nsuetonius talar i sin divus claudius 25.4 om en man vid namn chrestus (vilket kan h\u00e4nf\u00f6ra till ett vanligt namn, eller vara en missuppfattning av christus/kristus) som l\u00e4r ha agiterat f\u00f6r att judarna i rom skulle g\u00f6ra uppror, till f\u00f6ljd varav judarna f\u00f6rdrevs fr\u00e5n staden. detta ska d\u00e5 ha skett under claudius tid som kejsare. detta bekr\u00e4ftas \u00e4ven i b\u00f6rjan av apostlag\u00e4rningarnas artonde kapitel, d\u00e4r det st\u00e5r att paulus l\u00e4mnade \"athen och for till korinth. d\u00e4r tr\u00e4ffade han en jude vid namn aquila, som stammade fr\u00e5n pontos men som tillsammans med sin hustru priscilla nyligen hade kommit fr\u00e5n italien, eftersom kejsar claudius hade l\u00e5tit utvisa alla judar fr\u00e5n rom.\"\n\n\n==== plinius den yngre ====\nden romerske f\u00f6rfattaren plinius d.y. bekr\u00e4ftar att det fanns kristna, vilka dyrkade kristus s\u00e5som en gud. milj\u00f6n d\u00e4r jesus verkade \u00e4r v\u00e4l dokumenterad i olika k\u00e4llor och genom den forskning som koncentrerats till tiden f\u00f6r jesu liv. n\u00e5gra officiella romerska dokument om jesu d\u00f6d och korsf\u00e4stelse har inte \u00e5terfunnits, men denna typ av dokument \u00e4r inte heller vanliga fr\u00e5n denna tid.\n\n\n==== josefus ====\n\nden judiske historikern flavius josefus f\u00f6ddes i jerusalem \u00e5r 37 eller 38. i det senare av hans tv\u00e5 stora historieverk, judiska fornminnen som f\u00e4rdigst\u00e4lldes \u00e5r 93 eller 94, finns tv\u00e5 textstycken d\u00e4r bibelns jesus omn\u00e4mns. dessa lyder s\u00e5lunda i \u00f6vers\u00e4ttning fr\u00e5n grekiska.\n\nhuruvida josefus skrivit n\u00e5got om jesus har under l\u00e5ng tid varit f\u00f6rem\u00e5l f\u00f6r intensiv debatt bland forskare. det senare textstycket d\u00e4r jesus omn\u00e4mns som en broder till jakob i bok 20 av judiska fornminnen anses av det stora flertalet forskare var skrivet av josefus, \u00e4ven om vissa argumenterar f\u00f6r motsatsen. det l\u00e4ngre omn\u00e4mnandet av jesus i bok 18 av judiska fornminnen, en passage som g\u00e5r under ben\u00e4mningen testimonium flavianum, har varit utsatt f\u00f6r betydligt st\u00f6rre ifr\u00e5gas\u00e4ttanden. de allra flesta positioner har sina f\u00f6retr\u00e4dare, alltifr\u00e5n att josefus skrivit vartenda ord i testimonium flavianum till att han inte skrivit n\u00e5got alls d\u00e4ri. trots att ytterst f\u00e5 forskare i dag h\u00e4vdar att josefus har skrivit alltsammans anser \u00e4nd\u00e5 flertalet att josefus b\u00f6r ha skrivit n\u00e5got ursprungligt om jesus. de kanske oftast f\u00f6reslagna kristna till\u00e4ggen till en ursprunglig och \u00e4kta josefustext \u00e4r i citatet ovan markerade i fetstil. men ingen konsensus f\u00f6religger i fr\u00e5gan och debatten om vad josefus kan t\u00e4nkas ha skrivit om jesus, om n\u00e5got alls, forts\u00e4tter med of\u00f6rminskad intensitet.\n\n\n==== tacitus ====\n\ntacitus var en romersk statsman och historiker. han skrev \u00e5r 115 i annaler:\n\ntacitus h\u00f6gt uppsatta politiska st\u00e4llning och hans skeptiska noggrannhet har gjort att han ofta antagits ha tillg\u00e5ng till offentliga r\u00e4tteg\u00e5ngsprotokoll som st\u00f6d f\u00f6r sin skrivning. detta, som idag endast anses av en minoritet av forskarna, har emellertid ifr\u00e5gasatts, bland annat eftersom tacitus skriver \"kristus\", den smorde fr\u00e4lsaren, och inte jesus josefs son, som det snarare torde ha st\u00e5tt i ett r\u00e4tteg\u00e5ngsprotokoll. dessutom borde pilatus ha angivits vara prefekt, som han var, och inte prokurator, som dylika befattningshavare kallades under tacitus egen tid. professorn i nya testamentet robert e. van voorst skriver att \"den mest sannolika k\u00e4llan till tacitus information \u00e4r tacitus egen befattning med kristna, direkt eller indirekt\".\n\n\n==== talmud ====\ni talmud finns ocks\u00e5 vissa utsagor om jesus. bland annat s\u00e4gs att hans far vara en romersk soldat som hette pantera, vars \u00e4lskarinna hette miriam (hebreiska f\u00f6r maria), vilket indirekt kan tolkas som jesu mor. vidare uppges att han undervisade, att han hade fem l\u00e4rjungar, att han gjorde under genom trolldom, att han var en falsk messias, samt att alla judiska skriftl\u00e4rda inte fr\u00e5n b\u00f6rjan ans\u00e5g honom vara en k\u00e4ttare.\n\n\n== kristna minoritetsriktningars syn p\u00e5 jesus fr\u00e5n nasaret ==\nett antal religi\u00f6sa riktningar som sj\u00e4lva beskriver sig som kristna, eller, som \u00e4r fallet med de messianska grupperna, beskrivs av judar som kristna, betraktas vanligtvis inte som kristna av den kristna majoritetsriktningen. deras syn p\u00e5 jesus av nasaret behandlas h\u00e4r.\n\n\n=== messianska judar ===\n\ndet finns ett begr\u00e4nsat antal medlemmar av det judiska folket som tror p\u00e5 jesus som messias. dessa kallar sig sj\u00e4lva messianska judar, men betraktas vanligen av andra judar som konvertiter till kristendomen. det finns \u00e4ven icke-trinitariska kristna som s\u00f6kt att n\u00e4rma sig judendomen eller som lever helt och fullt enligt judendomen men som har kvar sin tro p\u00e5 jesus/yeshua som profet och messias och som kallar sig sj\u00e4lva messianska judar, messianer eller messianskt troende. messianska judar brukar vanligtvis h\u00e5lla fast vid m\u00e5nga judiska traditioner, inklusive att fira sabbat p\u00e5 l\u00f6rdagen. den evangelikala organisationen \"jews for jesus\" \u00e4r starkt kontroversiell bland m\u00e5nga judar, och \u00e4ven bland m\u00e5nga messianska judar, som inte anser att organisationen \u00e4r messiansk-judisk \u00f6ver huvud taget. i sverige f\u00f6retr\u00e4ds messianskt troende av bland annat messianska f\u00f6reningen shalom.\n\n\n=== gnosticism ===\n\"gnosticismen\" \u00e4r en religionshistorisk fackterm fr\u00e5n 1800-talet, myntad i syfte att anv\u00e4ndas som samlingsterm f\u00f6r ett antal, inb\u00f6rdes olika, synkretistiska och mystiska religi\u00f6sa riktningar, vars ut\u00f6vare inte sj\u00e4lva kallade sin religion f\u00f6r gnosticism. n\u00e5gra av de gnostiska r\u00f6relserna hade judiska eller samaritanska r\u00f6tter, men p\u00e5 ett tidigt stadium kom dessa r\u00f6relser att ut\u00f6va ett starkt inflytande inom den kristna kyrkan och det utvecklade kristna former av gnosticism. bland annat skrev somliga gnostiker ned sina l\u00e4ror i skrifter som liknade de proto-ortodoxt kristnas evangelier och brev. f\u00f6r att \u00f6ka trov\u00e4rdigheten angav de ofta n\u00e5gon apostel som f\u00f6rfattare (detta var ett vanligt f\u00f6rfarande under antiken). deras l\u00e4ror var ofta hemliga och man kunde ta del av dem f\u00f6rst efter initiation i r\u00f6relsen.\nenligt vissa gnostiska riktningar \u00e4r det andliga gott och det materiella ont. andra gnostiska riktningar har varit monistiska. materien har kommit till genom ett syndafall eller genom en ond, alternativt god men naivt okunnig, skapargud. m\u00e4nniskan \u00e4r egentligen en gudomlig ande, som f\u00e4ngslats i materien, men genom r\u00e4tt kunskap eller erfarenhet av insikt (grekiska: gn\u00f4sis) kan hon befrias och \u00e5terv\u00e4nda till sitt r\u00e4tta hem. de kristna versionerna av gnosticism g\u00e5r ofta ut p\u00e5 att jesus \u00e4r en gudomlig ande som kommer med hemlig och frig\u00f6rande kunskap. enligt n\u00e5gra gnostiska riktningar korsf\u00e4stes jesus aldrig, hade inte en fysisk kropp, och dog aldrig. ist\u00e4llet \u00e5terv\u00e4nde han till gud.\n\n\n=== unitarism ===\nunitarism \u00e4r en kristen r\u00f6relse som uppstod p\u00e5 1500-talet. unitarismen ser jesus som en av gud utvald m\u00e4nniska, och endast m\u00e4nniska, och inte av gudomligt ursprung. de avvisar helt l\u00e4ran om treenigheten (j\u00e4mf\u00f6r antitrinitarism).\n\n\n=== nya kyrkan ===\nnya kyrkan eller swedenborgarna betraktar jesus som gud, men f\u00f6rnekar att fadern och den helige ande skulle vara egna hypostaser. dessa tv\u00e5 ses endast som tv\u00e5 av jesu titlar.\n\n\n=== liberalteologi ===\np\u00e5 1800-talet fick neologin, den av rationalism pr\u00e4glade tyska protestantiska teologin en efterf\u00f6ljare i den liberala teologin. liberalteologin innefattar n\u00e4stan alltid en historisk-kritisk bibelsyn som dock ofta \u00e5terfinns \u00e4ven bland dem som inte alls ansluter sig till k\u00e4rnan i de liberalteologiska st\u00e5ndpunkterna. liberalteologi anses s\u00e4rskilt utbredd i den protestantiska kristna v\u00e4rlden, d\u00e5 fr\u00e4mst inom nyprotestantismen. liberalteologin tar avst\u00e5nd fr\u00e5n l\u00e4rorna om jesus som gud och om fr\u00e4lsningen genom jesu d\u00f6d, och betonar jesu etiska f\u00f6rkunnelse. en central person inom liberalteologin \u00e4r adolf von harnack (1851\u20131930). han talar om jesu etiska f\u00f6rkunnelse som \"jesu enkla l\u00e4ra\". han menar ocks\u00e5, utifr\u00e5n sin tids bibelvetenskap, att tankarna om jesu gudom och fr\u00e4lsningen inte h\u00e4rstammar fr\u00e5n jesus, utan har kommit in i kristendomen i dess senare m\u00f6te med hellenismen, den grekiska kulturen. dessa trender existerar sida vid sida med den starkt kristocentriska visionen b\u00e5de i en f\u00f6rnyad patristisk och klassisk teologi (inom vissa delar av ortodoxin och den romersk-katolska kyrkan) och i s\u00e5 kallad fundamentalism.\n\n\n=== sista dagars heliga ===\nsista dagars heliga-r\u00f6relsen (mormonerna, inom vilken jesu kristi kyrka av sista dagars heliga har flest medlemmar) tror att m\u00e4nniskorna levt med fadern i himlen innan jordelivet. vid ett r\u00e5dslag i himlen beslutades att jorden skulle skapas och m\u00e4nniskorna f\u00e5 bo d\u00e4r och att om man f\u00f6ljer faderns plan ska man bli lik honom. eftersom m\u00e4nniskorna skulle gl\u00f6mma sin tidigare himmelska tillvaro skulle de komma att synda och beh\u00f6vde d\u00e4rf\u00f6r en fr\u00e4lsare. jesus, som kallades jehova, var villig att ta p\u00e5 sig detta uppdrag, att bli offrad f\u00f6r m\u00e4nniskornas synders f\u00f6rl\u00e5telse. liksom fadern ville han att m\u00e4nniskorna skulle f\u00e5 v\u00e4lja att lyda faderns bud. satan, lucifer, ville ocks\u00e5 bli skickad som fr\u00e4lsare men ville tvinga alla m\u00e4nniskor att lyda och s\u00e5ledes ta bort den fria viljan. gud valde jesus, som blev f\u00f6rordinerad till fr\u00e4lsare. satan blev d\u00e5 arg och det blev stridigheter i himlen och satan och hans anh\u00e4ngare besegrades och kastades ned, utan kroppar, och f\u00f6rs\u00f6ker f\u00f6rf\u00f6ra m\u00e4nniskorna i f\u00f6rd\u00e4rvet.enligt mormons bok, som betraktas som helig skrift av sista dagars heliga-r\u00f6relsen, bes\u00f6kte jesus efter sin \u00e5teruppst\u00e5ndelse den amerikanska kontinenten och predikade f\u00f6r dess inv\u00e5nare.\n\n\n=== \u00f6vriga syns\u00e4tt ===\njehovas vittnen betraktar honom som en himmelsk andevarelse, som guds son, en person skild fr\u00e5n den allsm\u00e4ktige guden jehova.\n\n\n== andra religioners syn p\u00e5 jesus fr\u00e5n nasaret ==\n\n\n=== judendom ===\ninom judendomen har jesus inte n\u00e5gon religi\u00f6s funktion. judar betraktar i allm\u00e4nhet jesus som en historisk person, och ser honom som en kringvandrande l\u00e4rare vars anspr\u00e5k saknar relevans f\u00f6r den judiska religionen. judenheten tror p\u00e5 de l\u00f6ften som finns i tanach (gamla testamentet) om en messias, men avvisar att denne skulle vara jesus. ist\u00e4llet v\u00e4ntar de \u00e4nnu p\u00e5 messias, som enligt judisk l\u00e4ra inte kommer att vara gudomlig utan m\u00e4nsklig. specifikt avvisar judendomen vidare treenighetsl\u00e4ran (med h\u00e4nvisning till bland annat 5 mos. 6:4), tanken att jesu d\u00f6d sonade m\u00e4nniskornas synder samt l\u00e4ran om jesu uppst\u00e5ndelse. att jesus skulle vara likst\u00e4lld gud eller en f\u00f6rmedlare mellan gud och m\u00e4nniskan ses av judar som k\u00e4tteri. denna uppfattning delas av kristna antitrinitariska grupper.\njudar kan uppskatta jesu etiska undervisning, men inte heller detta \u00e4r sj\u00e4lvklart. s\u00e4rskilt g\u00e4ller att det inom judisk etik finns en omfattande diskussion ang\u00e5ende under vilka omst\u00e4ndigheter sj\u00e4lvf\u00f6rsvar \u00e4r acceptabelt, vilket \u00e5tminstone potentiellt \u00e4r i konflikt med den radikala pacifism som jesus kan s\u00e4gas representera.\n\n\n=== islam ===\n\njesus ('\u012bs\u0101 inom islam) intar en framtr\u00e4dande plats inom islam och erk\u00e4nns som en av de fem viktigaste profeterna. han \u00e4r omn\u00e4mnd i ett flertal suror i koranen, exempelvis i al-imran. muslimerna tror p\u00e5 beb\u00e5delsen, jungfruf\u00f6delsen och himmelsf\u00e4rden. enligt en vidspridd uppfattning i den muslimska v\u00e4rlden \u00e4r det jesus som skall \u00e5terkomma vid tidens slut f\u00f6r att d\u00f6ma v\u00e4rlden, \u00e5terst\u00e4lla r\u00e4ttvisa och besegra al-dajjal (\"den falske messias\", \u00e4ven k\u00e4nd som antikrist).\nmuslimerna avvisar dock att jesus hade lidit, d\u00f6tt p\u00e5 korset och \u00e5teruppst\u00e5tt. de tror heller inte att jesus korsf\u00e4stes, utan h\u00e4vdar att det var n\u00e5gon som liknade jesus som korsf\u00e4stes i hans st\u00e4lle (koranen 30:31). islam avvisar tanken att jesus skulle vara guds son och avvisar \u00e4ven tanken p\u00e5 treenigheten, till f\u00f6ljd av en str\u00e4ng form av monoteism.\nislam utg\u00e5r fr\u00e5n koranen och inte de kristna evangelierna i sin f\u00f6rst\u00e5else av jesus. muslimer menar att evangelierna f\u00f6rvanskats av kyrkan och att den verkliga sanningen om jesus uppenbarades f\u00f6r muhammed p\u00e5 600-talet. de kristna s\u00e4gs av sin k\u00e4rlek till jesus ha upph\u00f6jt och \u00f6verdrivit hans st\u00e4llning \u00f6ver tid genom att man ans\u00e5g honom vara en del av en treenig gud:\n\nprofeten muhammed rapporteras ha beordrat muslimerna att undvika att upprepa detta misstag i sin v\u00f6rdnad f\u00f6r honom sj\u00e4lv och ist\u00e4llet s\u00e4ga \"\u02bea\u0161hadu \u02beanna mu\u1e25ammadan ras\u016blu-ll\u0101h\" (\"jag vittnar om att muhammed \u00e4r guds budb\u00e4rare\").\n\n\n=== ahmadiyyar\u00f6relsen ===\nahmadiyyamuslimer tror att jesus \u00f6verlevde korsf\u00e4stelsen och emigrerade \u00f6sterut f\u00f6r att s\u00f6ka efter israels tio f\u00f6rsvunna stammar och f\u00f6rmedla budskapet till dem. han kom fram \u00e4nda till kashmir d\u00e4r han dog en naturlig d\u00f6d. de anser att profetian om jesus \u00e5terkomst endast var symbolisk, och att denna uppfylldes i och med mirza ghulam ahmads (1835\u20131908) framtr\u00e4dande som den utlovade messias och mahdi, i qadian i punjab i indien. de s\u00e4ger sig ocks\u00e5 hittat jesus grav i den indiska staden sirinagar.\n\n\n=== bah\u00e1'\u00ed ===\n\nenligt bah\u00e1'\u00ed \u00e4r jesus kristus i likhet med bah\u00e1'\u00eds grundare bah\u00e1\u2019u\u2019ll\u00e1h en gudomlig budb\u00e4rare \u2013 en s\u00e5 kallad gudsmanifestation, vilket ocks\u00e5 bland andra zarathustra, moses, buddha och muhammed anses ha varit. bah\u00e1'\u00ed erk\u00e4nner jungfruf\u00f6delsen, men tror inte p\u00e5 treenigheten och tenderar att tolka jesus mirakel symboliskt och inte bokstavligt. vidare kan inte gud och jesus vara av samma v\u00e4sen eftersom guds natur ligger l\u00e5ngt bortom m\u00e4nniskans f\u00f6rst\u00e5elsef\u00f6rm\u00e5ga. jesus var d\u00e4remot just det verktyg som kunde f\u00f6rmedla guds k\u00e4rlek och budskap f\u00f6r i f\u00f6rsta hand sin samtid och i det geografiska omr\u00e5de som gud valt (romerska riket). jesus speglar enligt bah\u00e1'\u00ed guds str\u00e5lglans: i spegeln finns den andliga avbilden av den andliga solen, det vill s\u00e4ga gud. bah\u00e1'\u00ederna tror att jesus korsf\u00e4stes och hans ande (men inte hans fysiska kropp) intr\u00e4dde i himlen f\u00f6r att \u00e5terkomma, men med ett nytt namn: herrens h\u00e4rlighet. denne gudomlige budb\u00e4rare, som skulle ge m\u00e4nskligheten instruktioner om vad som m\u00e5ste g\u00f6ras f\u00f6r att en andlig civilisation (ett gudsrike) till slut ska kunna uppr\u00e4ttas p\u00e5 jorden, anses av bah\u00e1'\u00ederna vara bah\u00e1'u'll\u00e1h.\nenhet, som \u00e4r ett centralt begrepp inom bah\u00e1'\u00ed-tron, betonar bland annat profeternas enhet och religionernas enhet. jesus, bah\u00e1'u'll\u00e1h och de andra stora profeterna och religionsgrundarna \u00e4r visserligen olika m\u00e4nniskor, men som guds budb\u00e4rare \u00e4r de av samma ande, sprungna ur en verklighet som m\u00e4nniskan inte kan f\u00f6rst\u00e5.\nmoses, buddha, jesus, muhammed, b\u00e1b och bah\u00e1'u'll\u00e1h har samma budskap, dock anpassat genom historiens g\u00e5ng beroende p\u00e5 att m\u00e4nskligheten mognar andligen och kan ta emot mer av gud, samt beroende p\u00e5 att m\u00e4nniskorna, f\u00f6r att det ska passa deras materiella syften, har en tendens att med tiden f\u00f6rvanska gudsmanifestationernas budskap. egentligen finns d\u00e4rf\u00f6r endast guds religion. jesus och bah\u00e1'u'll\u00e1h och de andra gudsmanifestationerna \u00e4r olika m\u00e4nniskor, men som \u00e5terspeglingar av guds h\u00e4rlighet \u00e4r de samma v\u00e4sen.\nenligt bah\u00e1'\u00ed omvandlade m\u00e4nniskor p\u00e5 ett tidigt stadium jesu andliga uppdrag till n\u00e5got materiellt. till och med jesu uppst\u00e5ndelse gjordes till n\u00e5got fysiskt, varvid man, enligt bah\u00e1'\u00ed, missf\u00f6rstod dess verkliga inneb\u00f6rd. dessutom kan inte n\u00e5got av den invecklade ordning, de ceremonier och ritualer som finns inom kyrkan tillskrivas jesus.\n\n\n=== hinduism ===\nde hinduiska uppfattningarna om jesus varierar. hare krishna anser jesus vara krishnas \u00e4lskade son, som kom ner till jorden f\u00f6r att predika guds \"medvetande\". moderna sant mat-r\u00f6relser beaktar jesus som en satguru. ramakrishna trodde att jesus var en inkarnation av gud. swami vivekananda har prisat jesus och h\u00e4nvisat till honom som en k\u00e4lla till styrka och en symbol f\u00f6r perfektion. paramahansa yogananda l\u00e4rde att jesus var en reinkarnation av elisha och en elev till johannes d\u00f6paren, den reinkarnerade elia.\n\n\n=== cao dai ===\ninom den vietnamesiska religionen cao dai r\u00e4knas jesus som ett helgon, eller buddha, direkt kommen av sin far, gud.\n\n\n== vetenskapens syn p\u00e5 jesus fr\u00e5n nasaret ==\n\n\n=== tidig historisk kritisk forskning ===\nunder upplysningstiden och d\u00e4refter har en historisk kritisk forskning v\u00e4xt fram som ofta har kritiserat kyrkom\u00f6tenas diskussioner och slutsatser som spekulationer. bland annat uppstod p\u00e5 1700-talet en teologisk str\u00f6mning kallad neologin (av grekiska \u03bd\u03ad\u03bf\u03c2 \u2019ny\u2019 och \u03bb\u03cc\u03b3\u03bf\u03c2 \u2019ord\u2019, \u2019kunskap\u2019, \u2019l\u00e4ra\u2019). den avvisar de kristna dogmerna om treenigheten och kristi gudomlighet och intar en deistisk syn p\u00e5 tillvaron (j\u00e4mf\u00f6r antitrinitarism). f\u00f6r dessa teser argumenterade man utifr\u00e5n en historisk-kritisk metod enligt sin tids bibelvetenskap.\nsenare har det funnits en tendens att s\u00f6ka efter den \"historiske jesus\" bakom kyrkotraditionen (fr\u00e4mst under 1800-talet).\n\n\n=== jesu existens ===\n\nde allra flesta forskare menar att jesus fr\u00e5n nasaret existerat som en historisk person. som motpol till detta finns den s\u00e5 kallade ahistoriska hypotesen som tillsammans med jesusmyten anser att det inte finns n\u00e5gon s\u00e4ker historisk information om jesus och att ber\u00e4ttelserna kring honom \u00e4r myter. anh\u00e4ngare av jesusmyten (till exempel teologiprofessorn robert price) utesluter inte att det kan ha funnits en verklig person bakom evangeliernas jesus, men att det saknas kunskaper om den verklige jesus. den vetenskapliga diskussionen om jesu existens b\u00f6rjade redan under upplysningstiden p\u00e5 1700-talet.\nutifr\u00e5n uppgifter ur evangelierna om regenter och folkr\u00e4kningar har man slutit sig till att jesu f\u00f6delse troligen \u00e4gde rum n\u00e5gon g\u00e5ng under tiden \u00e5r 7\u20134 f.kr. v\u00e5r tider\u00e4kning skapades av munken dionysius exiguus \u00e5r 532, utg\u00e5ngspunkten var att herrens \u00e5r 1 skulle b\u00f6rja med den f\u00f6rsta veckodagen (herrens dag, s\u00f6ndagen, d\u00e5 jesus uppstod fr\u00e5n de d\u00f6da). tidpunkten f\u00f6r korsf\u00e4stelsen har inte med s\u00e4kerhet kunnat fastst\u00e4llas, men tv\u00e5 t\u00e4nkbara datum \u00e4r fredagen den 5 april 30 och fredagen den 3 april 33. jesus talade sannolikt arameiska som modersm\u00e5l, men f\u00f6rstod troligen \u00e4ven hebreiska och grekiska.bibelvetenskapen har som regel inte velat uttala sig om de \u00f6vernaturliga inslagen i jesusber\u00e4ttelserna och inte heller om det som starkt avviker fr\u00e5n v\u00e5r vardagserfarenhet. d\u00e4remot kan man behandla trov\u00e4rdigheten i texterna med hj\u00e4lp av paleografi, textkritik, arkeologi och isagogik.\n\n\n=== handskriftsl\u00e4get ===\nj\u00e4mf\u00f6rt med all annan antik litteratur \u00e4r handskriftsl\u00e4get extremt gott vad betr\u00e4ffar nya testamentet. p\u00e5 grekiska finns mer \u00e4n 5 000 handskrifter bevarade. den f\u00f6rmodligen tidigaste, p52, en bit papyrus som inneh\u00e5ller n\u00e5gra verser fr\u00e5n johannes 18, \u00e4r daterad s\u00e5 tidigt som cirka \u00e5r 110-125. andra anser att fragmentet kan vara skrivet i slutet av 100- eller b\u00f6rjan av 200-talet. mer \u00e4n 30 handskrifter \u00e4r daterade fr\u00e5n sent 100-tal till tidigt 200-tal. av dessa t\u00e4cker p45 stora delar av evangelierna och apostlag\u00e4rningarna och p46 stora delar av paulus brev. fyra tillf\u00f6rlitliga och s\u00e5 gott som kompletta handskrifter av nt (\n  \n    \n      \n        \u2135\n      \n    \n    {\\displaystyle \\aleph }\n  , b, a, c) finns bevarade fr\u00e5n 300- och 400-talen.som en j\u00e4mf\u00f6relse kan n\u00e4mnas att den grekiska skrift som n\u00e4st efter nt har flest handskrifter bevarade \u00e4r homeros iliaden, med 650 handskrifter, varav den \u00e4ldsta \u00e4r fr\u00e5n 100-talet e.kr., vilket \u00e4r 800 \u00e5r efter dess tillkomst. vi kan ocks\u00e5 j\u00e4mf\u00f6ra med nt samtida historiska verk, vilka som regel anses relativt tillf\u00f6rlitliga: den romerske historikern tacitus skrev sina annales med b\u00f6rjan \u00e5r 116 e.kr. de sex f\u00f6rsta b\u00f6ckerna finns bevarade i en enda handskrift fr\u00e5n omkring \u00e5r 850. b\u00f6ckerna 11\u201316 i en handskrift fr\u00e5n 1000-talet. b\u00f6ckerna 7\u201310 har g\u00e5tt f\u00f6rlorade. den judiske historikern josefus verk finns bevarade i nio grekiska handskrifter fr\u00e5n 900\u20131100-talen, en latinsk \u00f6vers\u00e4ttning fr\u00e5n 300-talet och i ryskt material fr\u00e5n 1000- eller 1100-talet.\u00e5r 1972 uppt\u00e4ckte man bland qumranfynden fragmentet 7q5 som kan vara en del av markus evangelium. detta h\u00e4vdades \u00e5ter och studerades ytterligare i b\u00f6rjan av 1990-talet. om detta skulle visa sig vara riktigt b\u00f6r markus dateras till f\u00f6re \u00e5r 68, eftersom det var d\u00e5 dessa skrifter g\u00f6mdes i qumran, undan den romerska arm\u00e9n. teorin om att fragmentet skulle inneh\u00e5lla en del av markusevangeliet har fr\u00e4mst f\u00f6respr\u00e5kats av den spanske jesuiten tillika teologen och forskaren o'callaghan, samt den tyske pastorn tillika teologiprofessorn och forskaren thiede. deras argument har inte \u00f6vertygat majoriteten av forskarv\u00e4rlden om fragmentet.paleografi (grekiska: palai\u00f3s \u2013 gammal, graf\u00e9 \u2013 skrift) \u00e4r vetenskapen om vilka handstilar som f\u00f6rekommit i olika tidsperioder och kulturer. detta kan anv\u00e4ndas som dateringsmetod, dock med relativt l\u00e5g precision.\n\n\n==== skriften p52 ====\n1934 hittades handskriften p52 (ryland-fragmentet) fr\u00e5n johannesevangeliet, som med paleografi placeras till egypten och daterades till mellan \u00e5r 110\u2013160, det \u00e4ldsta erk\u00e4nda avskriftsfragmentet ur n\u00e5got av evangelierna. den p\u00e5f\u00f6ljande debatten ledde till att johannesevangeliet fick dateras om fr\u00e5n att under 1800-talet och f\u00f6rra h\u00e4lften av 1900-tal ha ansetts mycket sent (efter 150, under 1800-talet \u00e4nnu senare), till att den senaste m\u00f6jliga dateringen idag \u00e4r 110\u2013125 e.kr. f\u00f6r den slutliga versionen.\n\n\n=== textkritik ===\ntextkritik \u00e4r den vetenskap som s\u00f6ker etablera en text som \u00e4r s\u00e5 n\u00e4ra originalet som m\u00f6jligt. eftersom handskrifterna inte \u00e4r identiska, g\u00e4ller det att f\u00f6rs\u00f6ka avg\u00f6ra hur den ursprungliga texten s\u00e5g ut. detta g\u00f6r man dels genom yttre kriterier, till exempel hur gammal handskriften \u00e4r; och inre kriterier, som handlar om att man kan t\u00e4nka ut s\u00e4tt som fel kan uppkomma p\u00e5. till exempel \u00e4r det l\u00e4tt att en avskrivare hoppar \u00f6ver en mening, f\u00f6r att den f\u00f6reg\u00e5ende slutar p\u00e5 samma s\u00e4tt. den p\u00e5 detta s\u00e4tt vetenskapligt etablerade grekiska texten \u00f6ver nya testamentet heter novum testamentum.\n\n\n=== arkeologi ===\nmycket av det som ber\u00e4ttas om den milj\u00f6 jesus levde i, har kunnat bekr\u00e4ftas av arkeologiska fynd. ett exempel \u00e4r jesu domare, den romerske st\u00e5th\u00e5llaren \u00f6ver judeen pontius pilatus. dennes namn \u00e5terfinns p\u00e5 den s\u00e5 kallade pilatus-stenen.\n\n\n=== isagogik ===\nvetenskapen om skrifters tillkomst och datering kallas isagogik (grekiska: eis\u00e1go, 'inleda').\ndateringen \u00e4r viktig f\u00f6r trov\u00e4rdigheten som st\u00e4rks av en tidig datering. paulus f\u00f6rsta brev till korinthierna, som inneh\u00e5ller en redog\u00f6relse f\u00f6r jesu uppst\u00e5ndelse (15:3\u20138), \u00e4r troligen den \u00e4ldsta skrift som mer i detalj redog\u00f6r f\u00f6r n\u00e5got fr\u00e5n jesu liv. den skall troligen dateras till \u00e5r 55 eller 56. det har ifr\u00e5gasatts om inte verserna 15:3\u20138, i vilka det bland annat st\u00e5r att jesus blev begravd och sedd kefas och de tolv \"i enlighet med/enligt skrifterna\", \u00e4r ett senare inskott.\nen vanlig uppfattning \u00e4r att de synoptiska evangelierna (matteus, markus, lukas) b\u00f6r dateras till efter \u00e5r 70. d\u00e5 f\u00f6rst\u00f6rdes n\u00e4mligen jerusalem och dess tempel av romarna. detta f\u00f6rutsades av jesus (matt. 24:1\u20132; mark. 13:1\u20132; luk. 21:5\u20136, 20\u201324). eftersom m\u00e5nga forskare anser en s\u00e5dan f\u00f6ruts\u00e4gelse osannolik, menar de att dessa texter m\u00e5ste ha kommit till i efterhand och att evangelierna f\u00f6ljaktligen b\u00f6r dateras till efter \u00e5r 70. andra forskare v\u00e4nder p\u00e5 det och s\u00e4ger, att om jerusalem och templet hade f\u00f6rst\u00f6rts innan evangelierna skrivits, borde de ha f\u00f6rsetts med kommentaren, att profetian ocks\u00e5 g\u00e5tt i uppfyllelse. s\u00e5 sker vid andra tillf\u00e4llen (apg 11:27\u201328). det av en minoritet f\u00f6rmodade markusfragmentet fr\u00e5n qumran (se ovan) kan ocks\u00e5 beaktas vid dateringen.[k\u00e4lla beh\u00f6vs]johannes evangelium har troligen en l\u00e5ng tillkomsthistoria och b\u00f6r ha varit f\u00e4rdigt under 90-talet. johannes skall enligt irenaeus ha d\u00f6tt under kejsar trajanus (98\u2013117). vissa anser att det p\u00e5 grund av handskriften p52 inte kan vara senare \u00e4n \u00e5r 125, vilket inte alla forskare h\u00e5ller med om.\nde synoptiska evangelierna (matteus, markus och lukas) utg\u00f6r ett s\u00e4rskilt problem, eftersom de \u00e4r s\u00e5 lika varandra. det ligger n\u00e4ra till hands att de p\u00e5 n\u00e5got s\u00e4tt \u00e4r beroende av varandra. en vanlig hypotes \u00e4r att markus \u00e4r \u00e4ldst. matteus och lukas har sedan anv\u00e4nt markus och en annan k\u00e4lla q (tyska quelle, 'k\u00e4lla'); se tv\u00e5k\u00e4llshypotesen. denna k\u00e4lla \u00e4r en ren konstruktion och n\u00e5gon handskrift har aldrig hittats.\n\n\n== jesus och kristus som ord ==\n\n\n=== etymologi ===\netymologiskt h\u00e4rr\u00f6r namnet jesus fr\u00e5n arameiska \u05d9\u05e9\u05d5\u05e2, yeshua, med betydelsen \"jhvh fr\u00e4lser\", och motsvarar hebreiska \u05d9\u05d4\u05d5\u05e9\u05e2 yehoshua, \"josua\", och grekiska \u1f30\u03b7\u03c3\u03bf\u1fe6\u03c2, i\u0113so\u00fbs. namnet kristus kommer av grekiska \u03c7\u03c1\u03b9\u03c3\u03c4\u03cc\u03c2, christos, \"den smorde\", en anspelning p\u00e5 pr\u00e4st-, kunga- och profetsm\u00f6rjelsen. i evangelierna ben\u00e4mns jesus kristus \u00e4ven messias (den smorde), herre, m\u00e4nniskosonen, fr\u00e4lsaren, guds son, ordet och lejonet av juda stam.[k\u00e4lla beh\u00f6vs]\n\n\n=== svenska b\u00f6jningsformer ===\ni tidigare svenskt skriftspr\u00e5k beh\u00f6ll man ofta de latinska b\u00f6jningsformerna p\u00e5 latinska eller latiniserade namn. traditionellt anv\u00e4nds d\u00e4rf\u00f6r i svenska spr\u00e5ket den grekiska genitivformen \"jesu\", exempelvis \"jesu liv\", eftersom jesus \u00e4r ett grekiskt (latiniserat) egennamn som slutar p\u00e5 \"us\". p\u00e5 samma s\u00e4tt anv\u00e4nds traditionellt den latinska genitivformen kristi av kristus, till exempel i \"kristi brud\". i \u00f6vers\u00e4ttningen nt 81 av nya testamentet, och d\u00e4rmed i bibel 2000, anv\u00e4ndes enbart dessa \u00e4ldre genitivformer. spr\u00e5kutvecklingen g\u00e5r emellertid mot att genitivformen \"jesus\" blir allt vanligare i modernt spr\u00e5kbruk i tillf\u00e4lliga genitivbildningar, till exempel \"jesus \u00e5terkomst\", medan den \u00e4ldre formen beh\u00e5lles i \u00e4ldre fasta begrepp s\u00e5som kristi himmelsf\u00e4rdsdag och jesu kristi kyrka av sista dagars heliga. uppslagsverk som nationalencyklopedin, liksom akademiska publikationer, anv\u00e4nder i dagsl\u00e4get olika genitivformer i olika artiklar. i psalmer och andra kristna s\u00e5ngtexter anv\u00e4nds generellt genitivformerna \"jesu\" och \"kristi\", som exempelvis i v\u00e5r herres jesu kristi d\u00f6d och vi \u00e4r kristi medarvingar.\ni n\u00e5gra \u00e4ldre svenska psalmer anv\u00e4nds \u00e4n idag vokativen (tilltalsformen) jesu och kriste: (du bar ditt kors, o jesu mild, o kriste, oss ben\u00e5da samt o kriste, du som ljuset \u00e4r). i flera psalmer har dessa former emellertid moderniserats i senare utg\u00e5vor av vissa samfunds psalmb\u00f6cker (ex; i jesu k\u00e4r, var mig n\u00e4r och jesu, djupa s\u00e5ren dina har \"jesu\" ersatts av \"jesus\"). i \u00e4ldre bibel\u00f6vers\u00e4ttningar anv\u00e4ndes objektsformen jesum och kristum: \"n\u00e4r de fick se jesum\", \"jesum begabbade de\", \"till jesum\". denna form har helt f\u00f6rsvunnit i dagens psalmb\u00f6cker.\n\n\n=== anv\u00e4ndande som kraftuttryck ===\ni flera spr\u00e5k, d\u00e4ribland engelska och kanadensisk franska  anv\u00e4nds jesus och/eller kristus regelbundet som kraftuttryck.\n\n\n== omdiskuterade fr\u00e5gest\u00e4llningar ==\n\n\n=== jesu syskon ===\nenligt matteusevangeliet 13:55f och markusevangeliet 6:3 skall jesus ha haft fyra br\u00f6der/manliga kusiner och minst tv\u00e5 systrar/kvinnliga kusiner. jesu br\u00f6der b\u00e4r namnen jakob (de kristnas ledare i jerusalem under apostlam\u00f6tet \u00e5r 49), joses (josef), judas och simon; systrarna namnges inte. detta kan tyckas mots\u00e4ga jungfru marias eviga oskuld; en central l\u00e4rosats inom romersk katolicism, \u00f6stortodox kristendom, orientaliskt ortodoxa kyrkor och i koranen; en uppfattning som ocks\u00e5 accepterades av luther, med flera tidiga reformatorer, men senare har \u00f6vergivits av de flesta protestantiska r\u00f6relser. flera \u00f6kenf\u00e4der tolkade \"br\u00f6der\" och \"systrar\" som m\u00f6jliga kusiner eller mer avl\u00e4gsna sl\u00e4ktingar till jesus, vilket \u00e4r en spridd uppfattning inom katolska kyrkan. de grekiska orden adelfoi och adelfai, kan f\u00f6rutom manliga respektive kvinnliga syskon, betyda manliga respektive kvinnliga kusiner. en annan tolkning g\u00f6r g\u00e4llande att det r\u00f6r sig om marias man josefs barn fr\u00e5n ett tidigare \u00e4ktenskap. inom protestantiska kyrkor anses vanligen den naturliga slutsatsen vara att jesu br\u00f6der var barn till maria och josef, f\u00f6dda efter jesus. tertullianus, eventuellt hegesippos och helvidius, f\u00f6retr\u00e4dde detta syns\u00e4tt.\n\n\n=== jesu p\u00e5st\u00e5dda brev till abgar v ===\nenligt eusebios av caesarea, (263\u2013339), skrev jesus ett svarsbrev till den arameiske h\u00e4rskaren abgar den femte av edessa, vilken bett honom om ett bes\u00f6k i syfte att f\u00e5 sin sjukdom botad. jesus l\u00e4t i sitt brev h\u00e4lsa att han skulle skicka en av sina l\u00e4rjungar, f\u00f6r att bota abgar, n\u00e4r jesus uppstigit till fadern. brevet till abgar anses numera av forskare allm\u00e4nt vara f\u00f6rfalskat, och avf\u00e4rdades redan av p\u00e5ven gelasius i.\n\n\n=== svepduken i turin ===\n\nsvepduken f\u00f6rvaras i turin i italien men f\u00f6revisades fr\u00e5n b\u00f6rjan i en liten kyrka byggd f\u00f6r \u00e4ndam\u00e5let vid lirey i norra frankrike. det \u00e4r en linneduk om 4,5 \u00d7 1,2 m med bilden av ett korsf\u00e4st manslik som sedan 1357 p\u00e5st\u00e5tts vara jesu liksvepning. redan vid den ursprungliga f\u00f6revisningen kr\u00e4vde stiftets biskop att duken skulle tas undan eftersom han menade att den var en f\u00f6rfalskning. p\u00e5ven clemens vii deklarerade 1389 att den var en m\u00e5lad \"representation\". m\u00e4tningar med c14-metoden 1988 har visat att duken daterar sig fr\u00e5n tiden 1260\u20131390. duken \u00e4r dock fortfarande omdiskuterad eftersom duken blev utsatt f\u00f6r och r\u00e4ddad fr\u00e5n en brand omkring 1300-talets mitt, och vissa forskare menar att detta kan f\u00f6r\u00e4ndra dateringen. vissa kristna vill se den som ett konkret st\u00f6d f\u00f6r den bibliska ber\u00e4ttelsen om jesu d\u00f6d.\n\n\n== se \u00e4ven ==\njesu historicitetjesu historicitet\nahistoriska hypotesen\njesusmytenjesus i nya testamentetjesu liv enligt nya testamentet\njesu undervisning enligt nya testamentet\njesus g\u00e5r p\u00e5 vattnet\njesus frestas\njesu sm\u00f6rjelse\njesu liknelser\njesusord\nmessiasprofetior och jesus\nmessias\nm\u00e4nniskosonen\nkristi f\u00f6rklaring\njesu uppst\u00e5ndelserelaterade \u00e4mnenkristendom\nkristologi\nkristi \u00e5terkomst\nagnus dei/guds lamm\nt\u00f6rnekrona\nkristi himmelsf\u00e4rd\ninkarnationen\ntreenighetsl\u00e4ran\nherrens \u00e4ngel\njungfru maria\nisa\narameiska\nteologi\ntreenighetsl\u00e4ran\nkritik mot treenighetsl\u00e4ran\n\n\n== referenser ==\n\n\n=== noter ===\n\n\n=== tryckta k\u00e4llor ===\naland, b., med flera, \u201dcodices graeci et latini in hac editione adhibiti\u201d. novum testamentum graece, ed: aland. b., med flera (nestle\u2013aland). 27:e upplagan. stuttgart: deutsche bibelgesellschaft 1993.\nbarnett, paul, is the new testament history? london: hodder & stoughton 1986.\nbenedikt xvi, jesus fr\u00e5n nasaret. 1. fr\u00e5n dopet i jordan till kristi f\u00f6rklaring. skellefte\u00e5: artos & norma bokf\u00f6rlag 2007. isbn 978-91-7580-343-2\nblomberg, craig l., \u201dthe historical reliability of the new testament\u201d. reasonable faith: christian truth and apologetics. ed. william lane craig. wheaton, illinois: crossway books 1994. isbn 0-89107-764-2\ncopan, paul, \u201dtrue for you, but not for me\u201d: deflating the slogans that leave christians speechless. minneapolis, minnesota: bethany house publishers 1998.\ndecrees of the ecumenical councils. tanner, norman p. (ed.). london: sheed & ward, and washington dc: georgetown university press.\ndwyer, john c., church history: twenty centuries of catholic christianity. new york: paulist press 1998. isbn 0-8091-3830-1\neusebios av caesarea, kyrkohistoria. 3 uppl. skellefte\u00e5: artos & norma bokf\u00f6rlag 2007. isbn 91-7580-353-4\ngebremedhin, ezra, arvet fr\u00e5n kyrkof\u00e4derna : den kristna l\u00e4routvecklingen under den patristiska perioden. skellefte\u00e5: artos 1992. isbn 91-7580-073-x\nguthrie, donald, new testament introduction. 4th ed. downers grove, illinois: inter-varsity press 1990. isbn 0-8308-1402-7\nhartman, lars, \u201dnytestamentlig isagogik\u201d, en bok om nya testamentet. red. birger gerhardsson, s. 11\u2013132. malm\u00f6: liber 1989. isbn 91-40-61019-5\nh\u00e4gglund, bengt, teologins historia: en dogmhistorisk \u00f6versikt. 5 uppl. g\u00f6teborg: f\u00f6rsamlingsf\u00f6rlaget 2003. isbn 91-7271-028-4\nkelly, john norman davidson, early christian doctrines. 5th ed. london: continuum 2003. isbn 0-8264-5252-3\nmetzger, bruce m. the canon of the new testament: its origin, development, and significance. oxford: clarendon 1987. isbn 0-19-826180-2\nstrobel, lee, fallet jesus: fakta och indicier: en reporters personliga granskning. \u00f6rebro: libris 2006. isbn 91-7195-878-9\nthe new jerome biblical commentary. edited by raymond e. brown, joseph a. fitzmyer & roland e. murphy. upper saddle river, n.j.: prentice hall 1999. isbn 0-13-859836-3\nmichael allen williams, rethinking \"gnosticism\". princeton 1999. isbn 0-691-00542-7\nyamauchi, edwin, \u201djosephus and the scriptures\u201d, fides et historia 13, 1980.\n\n\n== vidare l\u00e4sning ==\ngibran, khalil (2020): m\u00e4nniskosonen : m\u00e4nniskors intryck av jesus, nova f\u00f6rlag. isbn 9789163985942\nharrison, dick (2021): jesus, historiska media. isbn 9789177896005\nrasmussen, tarald och thomassen, einar (2007): kristendomen: en historisk introduktion, artos & norma bokf\u00f6rlag. isbn 91-7580-336-4\n\n\n== externa l\u00e4nkar ==\n wikimedia commons har media som r\u00f6r jesus.\n\nthe sayings of jesus christ\njesus i libris"