"zeus was in die griekse mitologie die oppergod, die heerser van die berg olimpus en die god van die lug en donderweer. griekse kunstenaars beeld zeus gewoonlik op een van twee maniere uit: staande, met \u2019n weerligstraal in sy regterhand wat hy omhoog hou; of sittende, op \u2019n majestueuse manier.\nzeus was die jongste kind van kronos en rea. in die meeste tradisies was hy getroud met hera, maar soms ook dione: volgens die ilias is hy die vader van afrodite by dione. hy is bekend vir sy romantiese eskapades en die gevolg was talle goddelike en helddadige kinders, onder andere atena, apollo en artemis, hermes, persefone (by demeter), dionusos, perseus, herakles, helen, minos en die muses (by mnemosune); by hera was hy volgens die meeste weergawes die vader van ares, hebe en hefaistos.\n\n\n== kultus van zeus ==\n\n\n=== panhellenistiese kultus ===\ndie hoofsentrum waar alle grieke bymekaargekom het om eer te betoon aan hul hoofgod, was olimpi\u00eb. die olimpiese spele was deel van hul vierjaarlikse fees. daar was ook \u2019n altaar vir zeus \u2013 nie van stene nie, maar van as, van die oorblyfsels van baie eeue se diere-offerandes daar.\n\n\n== zeus se rol ==\nzeus het \u2019n oorheersende rol gespeel as heerser van die griekse olimpiese panteon. hy was die pa van baie van die helde en het in baie van hul plaaslike kultusse voorgekom. hoewel die homeriese \"wolkversamelaar\" die god van die lug en donderweer was, was hy ook die opperste kultuurkunsproduk; in \u2019n sekere sin was hy die vergestalting van griekse godsdienstige gelowe en die argetipiese griekse god.\ndie verskillende byname wat vir zeus gebruik is, dui op sy uiteenlopende magsrolle:\n\nzeus olympios dui op sy koningskap oor die ander gode.\n\u2019n verwant titel was zeus panhellenios (\"zeus van al die hellene\").\nas zeus xenios was hy die beskermheer van gasvryheid en gaste, en bereid om enige onreg teenoor \u2019n vreemdeling te wreek.\nas zeus horkios was hy die bewaarder van ede. as iemand betrap is dat hy \u2019n eed verbreek het, moes hy \u2019n standbeeld aan zeus opdra.\nas zeus agoraios het hy oor saketransaksies gewaak en oneerlike handelaars gestraf.\nas zeus egiduchos of egiochos was hy die draer van die egis (skild) waarmee hy verskrikking gesaai het onder die heilloses en sy vyande.\nas zeus tallaios of die \"son-zeus\" is hy in kreta aanbid.\n\n\n=== plaaslike titels ===\nbenewens di\u00e9 panhellenistiese titels, het plaaslike kultusse hul eie idees oor die koning van gode en mense gahad.\n\nmet die titel zeus etnaios is hy op die berg etna aanbid waar daar \u2019n standbeeld vir hom was, asook \u2019n plaaslike fees met die naam die etnaia ter ere van hom.\nas zeus eneios of enesios is hy op die eiland kefaloni\u00eb aanbid, waar hy \u2019n tempel het op berg enos.\nas zeus agamemnon is hy in sparta aanbid.\n\n\n== zeus in mites ==\n\n\n=== geboorte ===\nkronos het verskeie kinders by rea gehad: hestia, demeter, hera, hades en poseidon, maar het hulle almal ingesluk sodra hulle gebore is omdat hy \u2019n voorspelling gehoor het dat sy seun hom sou onttroon nes hy sy eie pa onttroon het. maar net voor zeus se geboorte het rea \u2019n plan beraam om zeus se lot te verander. sy het in kreta aan hom die lewe geskenk en vir kronos \u2019n klip, in klere toegedraai, gegee wat hy dadelik ingesluk het.\nrea het zeus in \u2019n grot op berg ida in kreta weggesteek. daar is verskillende weergawes oor wie hom grootgemaak het.\n\n\n=== volwassene ===\nnadat zeus \u2019n volwasse man geword het, het hy kronos gedwing om eers die klip op te bring en daarna al zeus se broers en susters in omgekeerde volgorde. daarna het zeus kronos se broers, die gigante, honderdhandiges en die siklope gered van hul onderaardse sel in tartaros nadat hy hul wag doodgemaak het. as teken van hul waardering het die siklope vir hom die donderweer en die weerligstraal gegee, wat voorheen deur gaia weggesteek is. saam met sy broers, susters en ooms het zeus kronos en die ander titane in die titanestryd onttroon. die verslane titane is toe na die donker onderw\u00eareldstreek tartaros gestuur. atlas, een van die titane wat teen zeus geveg het, moes die lug ophou as sy straf.\nzeus het daarna die w\u00eareld met sy oudste broers, poseidon en hades, gedeel deur hulle drie lootjies te laat trek. zeus het die lug gekry, poseidon die water en hades die w\u00eareld van die afgestorwenes (onderw\u00eareld). die antieke aarde, gaia, kon nie opge\u00ebis word nie; sy is deur al drie gedeel, elk volgens sy vermo\u00ebns: dit verduidelik hoekom poseidon die \"aardskudder\" (die god van aardbewings) was en hades mense n\u00e1 hul dood opge\u00ebis het.\ngaia het zeus verkwalik oor die manier waarop hy die titane behandel het, want hulle was haar kinders. kort nadat hy die troon bestyg het as heerser van die gode, moes zeus veg teen van gaia se ander kinders: die monsters tifon en echidna. hy het tufon verslaan en hom onder \u2019n berg vasgekluister, maar hy het echidna en haar kinders laat lewe.\n\n\n=== zeus en hera ===\nzeus was die broer en eggenoot van hera. by hera het hy die kinders ares, hebe en hefaistos gehad, hoewel hera volgens sommige bronne di\u00e9 kinders alleen verwek het. sommige beskou eileitia en eris ook as hul dogters. zeus se romantiese eskapades onder nimfe en ander vroue is legendaries. hy het glo selfs verhoudings gehad met leto, demeter, dione en maia. onder sy sterflike minnaresse tel semele, io, europa en leda.\nvolgens baie mites was hera jaloers op al sy romantiese avonture en was sy \u2019n konstante vyand van sy minnaresse en hul kinders by hom. \u2019n tyd lank moes die nimf eggo hera se aandag aflei deur aanhoudend te praat. toe hera die plan agterkom, het sy eggo vervloek om die woorde van ander te herhaal.\nhera het ganumedes ook skynbaar verag. hy is na olimpus gebring as skinker van die gode en as zeus se minnaar.\n\n\n=== minnaresse en kinders ===\n\n\n==== kinders by godinne ====\n\n\n==== kinders by sterflikes en nimfe ====\n*sommige grieke beweer die skikgodinne is die dogters van zeus en die titaan temis of di\u00e9 van oerwesens soos nyx, chaos of ananke.\n\n\n== verwysings ==\nhierdie artikel is merendeels vertaal vanaf die engelse wikipedia-artikel en:zeus\nburkert, walter, (1977) 1985. greek religion, (harvard university press)\ncook, arthur bernard, zeus: a study in ancient religion, (3 volumes), (1914\u20131925). new york, bibilo & tannen: 1964.\ndruon, maurice, the memoirs of zeus, 1964, charles scribner's and sons. (vert. humphrey hare)\nfarnell, lewis richard, cults of the greek states 5 volumes. oxford; clarendon 1896\u20131909.\ngraves, robert; the greek myths, penguin books ltd. (1960-uitg.)\nmoore, clifford h., the religious thought of the greeks, 1916.\nnilsson, martin p., history of greek religion, 1949.\nzeus.  (2008). encyclop\u00e6dia britannica. deluxe edition.  chicago: encyclop\u00e6dia britannica\n\n\n== eksterne skakels ==\nmites oor zeus\ntheoi project, zeus\ntheoi project, cult of zeus"