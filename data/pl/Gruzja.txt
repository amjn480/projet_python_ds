"gruzja (gruz. \u10e1\u10d0\u10e5\u10d0\u10e0\u10d7\u10d5\u10d4\u10da\u10dd, trb. sakartwelo) \u2013 pa\u0144stwo po\u0142o\u017cone na pograniczu europy i azji, w kaukazie po\u0142udniowym. graniczy na p\u00f3\u0142nocy z rosj\u0105, na po\u0142udniu z armeni\u0105 i turcj\u0105, a na wschodzie z azerbejd\u017canem; zachodni\u0105 granic\u0119 kraju wyznacza wybrze\u017ce morza czarnego. stolic\u0105 gruzji jest tbilisi, przy czym w latach 2012\u20132018 siedzib\u0105 parlamentu by\u0142o kutaisi a s\u0105du konstytucyjnego \u2013 batumi.\ngruzja jest cz\u0142onkiem rady europy, organizacji bezpiecze\u0144stwa i wsp\u00f3\u0142pracy w europie, guam, organizacji wsp\u00f3\u0142pracy gospodarczej pa\u0144stw morza czarnego i eurocontrol. od 2014 gruzja jest krajem stowarzyszonym z uni\u0105 europejsk\u0105, a od 2016 jest cz\u0142onkiem strefy wolnego handlu z uni\u0105 europejsk\u0105. 14 grudnia 2023 roku gruzja uzyska\u0142a status oficjalnego kandydata do unii europejskiej.\n\n\n== geografia ==\nteren w wi\u0119kszej cz\u0119\u015bci g\u00f3rzysty. p\u00f3\u0142nocna granica pa\u0144stwa przebiega wzd\u0142u\u017c pasma g\u0142\u00f3wnego (wododzia\u0142owego) wielkiego kaukazu \u2013 najwy\u017cszy szczyt to szchara (wierzcho\u0142ek wschodni) \u2013 5193 m n.p.m. z kolei najbardziej znanym szczytem gruzji jest kazbek (5033,8 m n.p.m.), le\u017c\u0105cy w pobli\u017cu gruzi\u0144skiej drogi wojennej. od pasma g\u0142\u00f3wnego odchodz\u0105 na po\u0142udnie (wymienione w kolejno\u015bci od zachodu na wsch\u00f3d): g\u00f3ry gagri\u0144skie, g\u00f3ry bzypijskie, g\u00f3ry abchaskie, g\u00f3ry kodorskie, g\u00f3ry swaneckie, g\u00f3ry leczchumskie, g\u00f3ry raczy\u0144skie, g\u00f3ry lichskie, g\u00f3ry kartlijskie, g\u00f3ry kacheckie, g\u00f3ry gomborskie. g\u00f3ry lichskie dziel\u0105 pa\u0144stwo na dwie cz\u0119\u015bci: wschodni\u0105 i zachodni\u0105. na po\u0142udniu znajduj\u0105 si\u0119 pasma ma\u0142ego kaukazu: g\u00f3ry ad\u017carsko-imerety\u0144skie (do 2850 m n.p.m. \u2013 mepisckaro), g\u00f3ry szawszeckie (na granicy z turcj\u0105), g\u00f3ry samsarskie (didi abuli 3300 m n.p.m.) i g\u00f3ry d\u017cawacheckie. mi\u0119dzy wielkim kaukazem a ma\u0142ym kaukazem rozci\u0105gaj\u0105 si\u0119 obni\u017cenia, z nizin\u0105 kolchidzk\u0105 na czele. zachodni\u0105 granic\u0119 stanowi wschodni brzeg morza czarnego; linia brzegowa s\u0142abo rozwini\u0119ta, brzegi na p\u00f3\u0142nocy i po\u0142udniu urwiste, w \u015brodkowej cz\u0119\u015bci niskie. w zale\u017cno\u015bci od przyj\u0119tej wersji (granica europa-azja) ca\u0142e terytorium gruzji znajduje si\u0119 w europie, lub w europie i w azji.\nna terytorium gruzji panuje klimat podzwrotnikowy, wilgotny w zachodnich regionach i kontynentalny na wsch\u00f3d od g\u00f3r suramskich. ze wzgl\u0119du na g\u00f3rzysto\u015b\u0107 kraju klimat odznacza si\u0119 siln\u0105 pi\u0119trowo\u015bci\u0105. najwi\u0119cej opad\u00f3w notuje si\u0119 na stokach g\u00f3r mescheckich, w pobli\u017cu batumi (nawet 4000 mm rocznie), za\u015b wyj\u0105tkowo suche s\u0105 po\u0142udniowo-wschodnie kra\u0144ce gruzji (ok. 200 mm rocznie). wyra\u017an\u0105 granic\u0105 klimatyczn\u0105 w gruzji s\u0105 g\u00f3ry suramskie. po\u0142udnikowy przebieg tego pasma dzieli kraj na dwie niemal r\u00f3wne cz\u0119\u015bci: zachodni\u0105 o klimacie podzwrotnikowym morskim i wschodni\u0105 o klimacie podzwrotnikowym suchym.\nna zachodzie rosn\u0105 figi, palmy, laury, oliwki i inne ro\u015bliny \u015br\u00f3dziemnomorskie, jak te\u017c kiwi; wp\u0142yw na upraw\u0119 tych ro\u015blin ma \u0142agodz\u0105ce warunki klimatyczne morze czarne. cytrusy, granaty i tzw. hurmy (s\u0142odkie owoce pomara\u0144czowe, rosn\u0105ce na drzewach) rosn\u0105 nawet na ulicach tbilisi. w dalszej cz\u0119\u015bci kraju wzd\u0142u\u017c kaukazu rosn\u0105 ro\u015bliny typowo g\u00f3rskie, potocznie zwane alpejskimi. w ca\u0142ej gruzji od tysi\u0105cleci rozpowszechniona jest uprawa winoro\u015bli. wina gruzi\u0144skie, takie jak \u201esaperawi\u201d, \u201echwanczkara\u201d, \u201ekindzmarauli\u201d, \u201ecinandali\u201d czy \u201emukuzani\u201d, znane s\u0105 na ca\u0142ym \u015bwiecie.\n\n\n== historia ==\nhistoria teren\u00f3w na kt\u00f3rych le\u017cy gruzja si\u0119ga ii tysi\u0105clecia p.n.e.\nobecne gruzi\u0144skie wybrze\u017ce znane by\u0142o staro\u017cytnym grekom pod nazw\u0105 kolchida, za\u015b wschodnie g\u00f3rzyste obszary \u2013 iberia. po wielu wiekach historii, w 66 p.n.e. obszar ten zosta\u0142 podbity przez pompejusza i w\u0142\u0105czony do imperium rzymskiego. w 337 nawr\u00f3cony przez \u015bwi\u0119t\u0105 nino kr\u00f3l mirian iii przyj\u0105\u0142 chrze\u015bcija\u0144stwo jako religi\u0119 pa\u0144stwow\u0105 (w ten spos\u00f3b gruzja sta\u0142a si\u0119 drugim na \u015bwiecie, po armenii, pa\u0144stwem chrze\u015bcija\u0144skim). wydarzenie to opisano w jednym z najstarszych zabytk\u00f3w literatury gruzi\u0144skiej mokcewaj kartlisaj (nawr\u00f3cenie kartlii). przez kolejny tysi\u0105c lat gruzja by\u0142a w stanie zachowa\u0107 niezale\u017cno\u015b\u0107 pomimo najazd\u00f3w ze strony mongo\u0142\u00f3w, pers\u00f3w i turk\u00f3w i osi\u0105gn\u0119\u0142a szczyt pot\u0119gi pomi\u0119dzy xi i xiii wiekiem, za panowania kr\u00f3la dawida budowniczego (1089\u20131125) i kr\u00f3lowej tamary (1184\u20131213).\nw po\u0142owie xviii wieku gruzja wyzwoli\u0142a si\u0119 spod w\u0142adzy muzu\u0142man\u00f3w, by\u0142a jednak zmuszona przyj\u0105\u0107 w 1783, na mocy traktatu gieorgijewskiego, protektorat imperium rosyjskiego. rosjanie nie udzielili gruzji wsparcia militarnego w walce z persami w 1795, zamiast tego w latach 1801\u20131810 w\u0142\u0105czyli terytorium kr\u00f3lestwa kartlii i kachetii (gruzji wschodniej), a nast\u0119pnie tak\u017ce zachodniogruzi\u0144skie kr\u00f3lestwo imeretii, do imperium.\n\nw ko\u0144cu xix wieku na terenie gruzji zacz\u0105\u0142 rozwija\u0107 si\u0119 powoli ruch rewolucyjny, kt\u00f3rego wybuch nast\u0105pi\u0142 w krytycznym dla rosji roku 1905.\n\n\n=== po upadku imperium rosyjskiego ===\npo przewrocie bolszewickim (rewolucji pa\u017adziernikowej) w 1917 gruzini, podobnie jak inne narody by\u0142ego imperium rosyjskiego, og\u0142osili niepodleg\u0142o\u015b\u0107, tworz\u0105c 26 maja 1918 demokratyczn\u0105 republik\u0119 gruzji, rz\u0105dzon\u0105 przez gruzi\u0144skich socjaldemokrat\u00f3w (mienszewik\u00f3w). uznana przez rosj\u0119 sowieck\u0105 7 maja 1920 demokratyczna republika gruzji zosta\u0142a w marcu 1921 najechana przez armi\u0119 czerwon\u0105. po kl\u0119sce militarnej rz\u0105d gruzi\u0144ski ewakuowa\u0142 si\u0119 do stambu\u0142u. tam w imieniu j\u00f3zefa pi\u0142sudskiego attach\u00e9 wojskowy polskiej ambasady, p\u0142k balicki zaoferowa\u0142 posad\u0119 \u017co\u0142nierzy kontraktowych gruzi\u0144skim oficerom. z oferty tej skorzysta\u0142o ok. 100 oficer\u00f3w narodowo\u015bci gruzi\u0144skiej, kt\u00f3rzy s\u0142u\u017cyli w wojsku polskim jako gruzi\u0144scy oficerowie kontraktowi. bolszewicy utworzyli w gruzji \u2013 gruzi\u0144sk\u0105 socjalistyczn\u0105 republik\u0119 radzieck\u0105, kt\u00f3ra 12 marca 1922 wesz\u0142a w sk\u0142ad zakaukaskiej republiki radzieckiej, a wraz z ni\u0105 w sk\u0142ad zwi\u0105zku socjalistycznych republik radzieckich. zakaukaska fsrr istnia\u0142a do 5 grudnia 1936. w latach 1921\u20131924 gruzi\u0144scy partyzanci stawiali op\u00f3r krwawo st\u0142umiony przez armi\u0119 czerwon\u0105 (powstanie sierpniowe w 1924). w 1931 roku dekretem j\u00f3zefa stalina abchazja zosta\u0142a pozbawiona statusu republiki zsrr i wcielona do gruzi\u0144skiej srr jako republika autonomiczna. po chruszczowowskiej odwil\u017cy, na terenie gruzi\u0144skiej srr rozwin\u0105\u0142 si\u0119 czarny rynek, czyni\u0105c gruzi\u0144sk\u0105 gospodark\u0119 jedn\u0105 z najwydajniejszych na terenie zsrr, lecz zarazem powoduj\u0105c ogromn\u0105 korupcj\u0119.\n\n\n=== po rozpadzie zsrr ===\nw latach 80., na skutek gorbaczowowskiej pieriestrojki, powt\u00f3rnie ujawni\u0142y si\u0119 gruzi\u0144skie aspiracje niepodleg\u0142o\u015bciowe. 31 marca 1991 98,91% gruzin\u00f3w opowiedzia\u0142o si\u0119 w referendum za niepodleg\u0142o\u015bci\u0105, kt\u00f3ra zosta\u0142a og\u0142oszona 9 kwietnia. 26 maja prezydentem gruzji wybrany zosta\u0142 zwiad gamsachurdia, kt\u00f3ry zosta\u0142 p\u00f3\u017aniej obalony 22 grudnia przez pucz, przygotowany i przeprowadzony przez paramilitarn\u0105 organizacj\u0119 mchedrioni (je\u017ad\u017acy), oskar\u017con\u0105 p\u00f3\u017aniej przez zwolennik\u00f3w gamsachurdii o zwi\u0105zki z rosyjskimi s\u0142u\u017cbami specjalnymi. w marcu 1992 kolejnym prezydentem gruzji zosta\u0142 by\u0142y radziecki minister spraw zagranicznych eduard szewardnadze. gruzj\u0119 ogarn\u0119\u0142a wojna domowa, kt\u00f3ra przy wsparciu oddzia\u0142\u00f3w wojsk pa\u0144stw s\u0105siednich \u2013 azerbejd\u017canu, armenii i rosji \u2013 zako\u0144czy\u0142a si\u0119 zwyci\u0119stwem szewardnadzego. ten ostatni podpisa\u0142 kontrowersyjn\u0105 umow\u0119, w kt\u00f3rej zobowi\u0105zywa\u0142 si\u0119 przyst\u0105pi\u0107 do wsp\u00f3lnoty niepodleg\u0142ych pa\u0144stw w zamian za pomoc militarn\u0105 i polityczn\u0105. 2 listopada 2003 w wyborach parlamentarnych zwyci\u0119\u017cy\u0142a koalicja reformator\u00f3w przewodzona przez nino burd\u017canadze, micheila saakaszwilego i zuraba \u017cwani\u0119, jednak rz\u0105d sterowany przez szewardnadzego sfa\u0142szowa\u0142 ich wynik, co doprowadzi\u0142o do masowych protest\u00f3w, nazwanych przez dziennikarzy rewolucj\u0105 r\u00f3\u017c i zmusi\u0142o go do ust\u0105pienia 23 listopada. 4 stycznia 2004 na prezydenta wybrany zosta\u0142 micheil saakaszwili otrzymuj\u0105c 96% g\u0142os\u00f3w.\n\n\n=== historia najnowsza ===\nrz\u0105d usi\u0142owa\u0142 wypleni\u0107 korupcj\u0119 i prowadzi\u0142 reformy gospodarcze przy wsparciu mfw i banku \u015bwiatowego. rz\u0105d zdo\u0142a\u0142 przywr\u00f3ci\u0107 kontrol\u0119 nad zbuntowan\u0105 prowincj\u0105 ad\u017carii, jednak abchazja i po\u0142udniowa osetia nadal znajdowa\u0142y si\u0119 de facto pod kontrol\u0105 rosji i separatyst\u00f3w, stanowi\u0105c pa\u0144stwa nieuznawane, a 230 tysi\u0119cy uchod\u017ac\u00f3w nie mog\u0142o powr\u00f3ci\u0107 do swoich dom\u00f3w.\n\nw pa\u017adzierniku 2007, by\u0142y minister obrony, irakli okruaszwili, oskar\u017cy\u0142 prezydenta micheila saakaszwili o korupcj\u0119 i niekompetencj\u0119, planowanie zab\u00f3jstwa badri patarkaciszwilego, bogatego biznesmena, a tak\u017ce ukrywanie prawdziwego powodu \u015bmierci zuraba \u017cwanii. zarzuty te doprowadzi\u0142y do jego aresztowania, lecz po wp\u0142aceniu 6 milion\u00f3w dolar\u00f3w ameryka\u0144skich, zosta\u0142 zwolniony i wyjecha\u0142 do niemiec, gdzie uzyska\u0142 azyl polityczny. po aresztowaniu okruaszwili wycofa\u0142 zarzuty wobec prezydenta, lecz wznowi\u0142 je po zwolnieniu i emigracji. na pocz\u0105tku listopada 2007 roku opozycja rozpocz\u0119\u0142a protesty przeciwko rz\u0105dom prezydenta saakaszwilego, oskar\u017caj\u0105c go o wprowadzenie rz\u0105d\u00f3w autorytarnych i domagaj\u0105c si\u0119 jego ust\u0105pienia i rozpisania nowych wybor\u00f3w. 7 listopada 2007 roku prezydent wprowadzi\u0142 stan wyj\u0105tkowy na terenie ca\u0142ej gruzji na okres 15 dni, a nast\u0119pnego dnia rozpisa\u0142 przedterminowe wybory prezydenckie na 5 stycznia 2008 roku. w wyst\u0105pieniu telewizyjnym uzasadni\u0142 jego wprowadzenie tym, \u017ce \u201eistnieje niebezpiecze\u0144stwo niepokoj\u00f3w\u201d. saakaszwili oskar\u017cy\u0142 te\u017c rosj\u0119 o podsycanie niepokoj\u00f3w, zapowiadaj\u0105c jednocze\u015bnie wyrzucenie kilku rosyjskich dyplomat\u00f3w. 13 listopada 2007 rosja poinformowa\u0142a, i\u017c formalnie zako\u0144czy\u0142a swoj\u0105 obecno\u015b\u0107 wojskow\u0105 w gruzji, zamykaj\u0105c ostatni\u0105 baz\u0119 wojskow\u0105 w tym kraju (dotyczy to baz za\u0142o\u017conych w latach 90. xx w. po obaleniu prezydenta zwiada gamsachurdii). nie zako\u0144czy\u0142o to jednak ponad 200-letniej obecno\u015bci wojskowej rosji na terytorium gruzji. w dalszym ci\u0105gu wojska rosyjskie kontroluj\u0105 pa\u0144stwo nieuznawane w abchazji i osetii po\u0142udniowej stacjonuj\u0105c tam na mocy podpisanych z abchazj\u0105 i po\u0142udniow\u0105 oseti\u0105 17 wrze\u015bnia 2008 roku uk\u0142ad\u00f3w o przyja\u017ani, wsp\u00f3\u0142pracy i pomocy wzajemnej. w 2008 roku gruzja wraz z ukrain\u0105 rozpocz\u0119\u0142a stanowcze dzia\u0142ania maj\u0105ce na celu do\u0142\u0105czenie do nato. zwolennikami rozszerzenia paktu o te pa\u0144stwa s\u0105 mi\u0119dzy innymi usa i polska. przeciwna jest za\u015b rosja (argumentuje to zwi\u0119kszeniem zagro\u017cenia dla swoich granic), sceptyczne pozostaj\u0105 pa\u0144stwa \u201estarej europy\u201d, takie jak francja i niemcy. na szczycie nato w bukareszcie 3 kwietnia 2008 roku, gruzja otrzyma\u0142a zapewnienie, \u017ce na pewno w przysz\u0142o\u015bci przyst\u0105pi do paktu po spe\u0142nieniu wymaganych warunk\u00f3w.\n7 sierpnia 2008, si\u0142y zbrojne gruzji koncentruj\u0105 si\u0119 wok\u00f3\u0142 osetii po\u0142udniowej, cz\u0119sto zaczynaj\u0105c ostrza\u0142 wsi osetyjskich i miasta cchinwali w ramach operacji pod kryptonimem \u201eczyste pole\u201d. w odpowiedzi si\u0142y osetyjskie ostrzeliwuj\u0105 pozycje gruzi\u0144skie. p\u00f3\u017anym wieczorem w\u0142adze gruzji powiadomi\u0142y, \u017ce rozpoczynaj\u0105 operacj\u0119 w celu \u201eprzywr\u00f3cenia konstytucyjnego porz\u0105dku\u201d w osetii po\u0142udniowej. 8 sierpnia nad ranem premier gruzji lado gurgenidze zapowiedzia\u0142, \u017ce gruzja b\u0119dzie kontynuowa\u0107 operacj\u0119 wojskow\u0105 w separatystycznej osetii po\u0142udniowej a\u017c do ustanowienia \u201etrwa\u0142ego pokoju\u201d. wojska rosyjskie wkroczy\u0142y na tereny autonomii osetii, bior\u0105c pod swoj\u0105 kontrol\u0119 tereny osetii po\u0142udniowej oraz abchazji, gdzie dotychczas znajdowa\u0142y si\u0119 si\u0142y gruzi\u0144skie. w szeregu miejsc wojska rosyjskie przekroczy\u0142y na pewien czas granice autonomii osetii oraz abchazji (m.in. zdobywaj\u0105c miasta gori, poti, zugdidi i senaki). rosja r\u00f3wnie\u017c oficjalnie uzna\u0142a niepodleg\u0142o\u015b\u0107 abchazji i osetii po\u0142udniowej.\nsekretarz rady bezpiecze\u0144stwa gruzji kacha lomaja o\u015bwiadczy\u0142, \u017ce gruzja z\u0142o\u017cy\u0142a do mi\u0119dzynarodowego trybuna\u0142u sprawiedliwo\u015bci wniosek o rozstrzygni\u0119cie sporu z federacj\u0105 rosyjsk\u0105, polegaj\u0105cym na stosowaniu czystek etnicznych przez si\u0142y zbrojne rosji na terytorium osetii po\u0142udniowej i innych terenach okupowanych, a nale\u017c\u0105cych do gruzji i \u017c\u0105daniu przez gruzj\u0119 ich natychmiastowego zaprzestania. jednocze\u015bnie prokurator mi\u0119dzynarodowego trybuna\u0142u karnego luis moreno-ocampo o\u015bwiadczy\u0142, \u017ce do trybuna\u0142u wp\u0142yn\u0119\u0142y zawiadomienia o pope\u0142nianiu zbrodni podlegaj\u0105cych jurysdykcji trybuna\u0142u oraz \u017ce nie wyklucza on wszcz\u0119cia post\u0119powania. gruzja zamierza te\u017c z\u0142o\u017cy\u0107 zawiadomienie do mtk o ludob\u00f3jstwie w abchazji w 1992. federacja rosyjska nie jest pa\u0144stwem-stron\u0105 statutu rzymskiego, jest ni\u0105 jednak gruzja, jurysdykcji trybuna\u0142u podlegaj\u0105 wi\u0119c zbrodnie pope\u0142nione na terenie gruzji.\nwed\u0142ug sponsorowanego przez uni\u0119 europejsk\u0105 raportu niezale\u017cnej mi\u0119dzynarodowej komisji powo\u0142anej do zbadania konfliktu gruzja \u201erozpocz\u0119\u0142a nieuzasadnion\u0105 wojn\u0119\u201d. raport, opublikowany 30 wrze\u015bnia 2009 stwierdza m.in., \u017ce \u201eostrza\u0142 artyleryjski cchinwali (stolicy osetii po\u0142udniowej) przez gruzi\u0144skie si\u0142y wojskowe noc\u0105 z 7 na 8 sierpnia 2008 sta\u0142 si\u0119 pocz\u0105tkiem zbrojnego konfliktu na du\u017c\u0105 skal\u0119.\u201d. potem dodaje: \u201epowstaje pytanie, czy owo u\u017cycie si\u0142y (...) by\u0142o uzasadnione w rozumieniu prawa mi\u0119dzynarodowego. ot\u00f3\u017c nie by\u0142o.\u201d.\n\n\n== podzia\u0142 administracyjny ==\ngruzja dzieli si\u0119 na: dwie republiki autonomiczne abchazj\u0119 i ad\u017cari\u0119, 9 region\u00f3w administracyjnych i miasto wydzielone tbilisi. obie republiki autonomiczne gruzji, czyli abchazja i ad\u017caria, zosta\u0142y utworzone w latach 20. xx wieku, w czasach zsrr. zwierzchnikami region\u00f3w s\u0105 przedstawiciele rz\u0105du gruzji, potocznie nazywani gubernatorami, kt\u00f3rych mianuje i odwo\u0142uje prezydent. te regiony to:\n\nregiony dziel\u0105 si\u0119 na 67 municypi\u00f3w (gruz. \u10db\u10e3\u10dc\u10d8\u10ea\u10d8\u10de\u10d0\u10da\u10d8\u10e2\u10d4\u10e2\u10d8 municipaliteti) i 5 miast wydzielonych.\nfaktycznie republika autonomiczna abchazja i by\u0142y obw\u00f3d autonomiczny osetia po\u0142udniowa nie znajduj\u0105 si\u0119 pod kontrol\u0105 w\u0142adz gruzi\u0144skich (stacjonuj\u0105 w nich wojska rosyjskie) i stanowi\u0105 pa\u0144stwa cz\u0119\u015bciowo uznane na arenie mi\u0119dzynarodowej (tj. przez 5 kraj\u00f3w \u015bwiata).\n\n\n== si\u0142y zbrojne ==\ngruzja dysponuje trzema rodzajami si\u0142 zbrojnych: wojskami l\u0105dowymi, marynark\u0105 wojenn\u0105 oraz si\u0142ami powietrznymi. uzbrojenie si\u0142 l\u0105dowych gruzji sk\u0142ada\u0142o si\u0119 w 2014 roku z: 124 czo\u0142g\u00f3w, 780 opancerzonych pojazd\u00f3w bojowych, 128 dzia\u0142 samobie\u017cnych, 371 zestaw\u00f3w artylerii holowanej oraz 241 wieloprowadnicowych wyrzutni rakietowych. marynarka wojenna gruzji dysponowa\u0142a w 2014 roku 4 okr\u0119tami obrony przybrze\u017ca. gruzi\u0144skie si\u0142y powietrzne z kolei posiada\u0142y w 2014 roku uzbrojenie w postaci m.in. 31 samolot\u00f3w transportowych, 8 samolot\u00f3w szkolno-bojowych, 38 \u015bmig\u0142owc\u00f3w oraz 9 \u015bmig\u0142owc\u00f3w szturmowych.\nwojska gruzi\u0144skie w 2014 roku liczy\u0142y 37 tys. \u017co\u0142nierzy zawodowych oraz 140 tys. rezerwist\u00f3w. wed\u0142ug rankingu global firepower (2014) gruzi\u0144skie si\u0142y zbrojne stanowi\u0105 64. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 380 mln dolar\u00f3w (usd).\n\n\n== gospodarka ==\nmimo du\u017cych zniszcze\u0144, kt\u00f3re gospodarka gruzji do\u015bwiadczy\u0142a w czasie wojny domowej w latach 90. xx w. kraj ten, dzi\u0119ki pomocy mi\u0119dzynarodowego funduszu walutowego i banku \u015bwiatowego od 2000 r. dokona\u0142 zasadniczego rozwoju gospodarczego osi\u0105gaj\u0105c spory wzrost produktu narodowego brutto (pkb) i zwalczy\u0142 inflacj\u0119. w okresie tym gruzja przesz\u0142a powa\u017cn\u0105 transformacj\u0119 ustrojow\u0105 przechodz\u0105c z gospodarki planowej w stylu zsrr do systemu wolnorynkowego, opartego na prywatnej w\u0142asno\u015bci.\nprzyrost pkb, stymulowany rozwojem sektora przemys\u0142u i us\u0142ug, utrzymywa\u0142 si\u0119 w latach 2005\u20132007 na poziomie 9\u201312%. w 2006, bank \u015bwiatowy okre\u015bli\u0142 gruzj\u0119 najlepiej reformowanym krajem na \u015bwiecie.\nmimo tego wyniki rozwoju gospodarczego by\u0142y najgorsze ze wszystkich kraj\u00f3w kaukazu. w czasach zsrr stopie\u0144 rozwoju gospodarki gruzji (pkb na osob\u0119 wed\u0142ug parytetu si\u0142y nabywczej) by\u0142 najwy\u017cszy w\u015br\u00f3d republik kaukazu, gruzja (zgodnie z szacunkami banku \u015bwiatowego oraz mi\u0119dzynarodowego funduszu walutowego) mia\u0142a ten wska\u017anik 2,1 razy wy\u017cszy od armenii oraz 1,3 razy wy\u017cszy od ropono\u015bnego azerbejd\u017canu. potem nast\u0105pi\u0142 g\u0142\u0119boki spadek gospodarczy w wyniku kt\u00f3rego poziom pkb na osob\u0119 trzech kraj\u00f3w kaukazu wyr\u00f3wna\u0142 si\u0119 (w latach 1995\u20132003 w warunkach powolnego wzrostu gospodarczego wszystkie kraje regionu zachowywa\u0142y parytet pkb na osob\u0119). od 2004 gruzja (wed\u0142ug szacunk\u00f3w banku \u015bwiatowego oraz mi\u0119dzynarodowego funduszu walutowego) jest krajem o najni\u017cszym wska\u017aniku rozwoju gospodarczego w regionie: zosta\u0142a wyprzedzona nie tylko przez azerbejd\u017can (w 2011 wyprzedza\u0142 gruzj\u0119 prawie o 2 razy), a nawet przez armeni\u0119, kt\u00f3ra osi\u0105gn\u0119\u0142a wska\u017anik wi\u0119kszy od gruzji mimo \u017ce w 1990 mia\u0142a go ponad 2 razy mniejszy od gruzji. gruzja pozostaje jedynym krajem w regionie kaukazu, kt\u00f3ry nie osi\u0105gn\u0105\u0142 poziomu rozwoju gospodarczego z czas\u00f3w zwi\u0105zku radzieckiego (w 2011 79% od 1990), w tym czasie armenia w 2011 osi\u0105gn\u0119\u0142a poziom 174% w stosunku do 1990, azerbejd\u017can \u2013 187%.\nbanknoty gruzji produkowane s\u0105 przez polsk\u0105 wytw\u00f3rni\u0119 papier\u00f3w warto\u015bciowych.\n\n\n== ludno\u015b\u0107 ==\nw\u015br\u00f3d oko\u0142o 3,7 miliona mieszka\u0144c\u00f3w jest: 87% gruzin\u00f3w, 6% azer\u00f3w, 4,5% ormian, 2% abchaz\u00f3w, 0,4% osetyjczyk\u00f3w, 0,7% rosjan, poza tym grecy, ukrai\u0144cy, kurdowie. ormianie stanowi\u0105 wi\u0119kszo\u015b\u0107 w o\u015bciennym z armeni\u0105 i turcj\u0105 regionie samcche-d\u017cawachetia, azerowie s\u0105 wi\u0119kszo\u015bci\u0105 w regionie dolna kartlia (o\u015bciennym z azerbejd\u017canem). swaneti\u0119 (na p\u00f3\u0142nocnym zachodzie kraju przy granicach autonomii abchaskiej oraz rosji) zamieszkuj\u0105 pos\u0142uguj\u0105cy si\u0119 w\u0142asnym j\u0119zykiem swanowie, megreli\u0119 (zach\u00f3d gruzji) zamieszkuje pos\u0142uguj\u0105ca si\u0119 w\u0142asnym j\u0119zykiem megrelskim narodowo\u015b\u0107 megrelowie. republik\u0119 autonomiczn\u0105 ad\u017caria (przy granicy z turcj\u0105) zamieszkuj\u0105 ad\u017carowie r\u00f3\u017cni\u0105cy si\u0119 od reszty gruzin\u00f3w tym, \u017ce s\u0105 muzu\u0142manami (po nieudanym puczu separatystycznym w 2004 r. faktycznie zniesiono autonomi\u0119 tego terytorium). tereny autonomiczne abchazja (zamieszka\u0142a obecnie g\u0142\u00f3wnie przez abchaz\u00f3w oraz ormian) i osetia po\u0142udniowa (zamieszka\u0142a obecnie g\u0142\u00f3wnie przez osetyjczyk\u00f3w) s\u0105 poza kontrol\u0105 gruzji.\npoza granicami kraju mieszka 1,5 mln gruzin\u00f3w w turcji, 1 mln w rosji, 600 tys. w iranie, 1 tys. w afganistanie, 2 tys. w azerbejd\u017canie.\n\n\n=== religia ===\n82% deklaruje przynale\u017cno\u015b\u0107 do gruzi\u0144skiego ko\u015bcio\u0142a prawos\u0142awnego, 4% do ormia\u0144skiego ko\u015bcio\u0142a apostolskiego, 2% do rosyjskiej cerkwi prawos\u0142awnej, oko\u0142o 9% wyznaje islam (g\u0142\u00f3wnie w abchazji, ad\u017carii oraz dolnej kartlii).\nstruktura religijna kraju w 2010 roku wed\u0142ug pew research center:\n\nchrze\u015bcija\u0144stwo \u2013 88,5% lub 89,3%:\nprawos\u0142awie i ko\u015bci\u00f3\u0142 ormia\u0144ski \u2013 87,8%\nkatolicyzm \u2013 0,8%\nprotestantyzm \u2013 0,4%\n\u015bwiadkowie jehowy \u2013 0,5% (2016)\nislam \u2013 10,7%\nbrak religii \u2013 0,9%\ninne religie \u2013 0,1%\n\n\n=== najwi\u0119ksze miasta ===\n\n\n== turystyka ==\nw 2015 roku kraj ten odwiedzi\u0142o 2,279 mln turyst\u00f3w (2,2% wi\u0119cej ni\u017c w roku poprzednim), generuj\u0105c dla niego przychody na poziomie 1,936 mld dolar\u00f3w.\n\n\n== sztuka ==\nnajdawniejsze zabytki sztuki narod\u00f3w zamieszkuj\u0105cych obszar dzisiejszej gruzji pochodz\u0105 z czas\u00f3w przedhistorycznych. odkryto zabytki kultury materialnej z czas\u00f3w paleolitu i neolitu. zabytki z epoki br\u0105zu \u015bwiadcz\u0105 ju\u017c o wysokiej kulturze dawnych mieszka\u0144c\u00f3w. w kurhanach znaleziono m.in. bogato zdobione srebrne naczynia. styl zabytk\u00f3w wskazuje na wp\u0142ywy kultury urartu.\n\n\n== kuchnia regionalna ==\npotrawy tradycyjnej kuchni gruzi\u0144skiej:\n\nchinkali\nszasz\u0142yki przygotowywane na szpikulcach zwanymi szampurami. w sk\u0142ad ich wchodz\u0105 kawa\u0142ki mi\u0119sa, polewane winem, opiekane na grillu opalanym winnymi ga\u0142\u0119ziami\nphali \u2013 sa\u0142atki jednowarzywne (np. z burak\u00f3w albo szpinaku) z dodatkiem np. granatu, orzech\u00f3w w\u0142oskich\nchaczapuri\nszyla \u2013 potrawa podobna do pilawu, mi\u0119so z zio\u0142ami, ry\u017cem, cebul\u0105 i marchwi\u0105\nindyk sacywi\nkada \u2013 rolada z orzechami\nczurczchela \u2013 korale z orzech\u00f3w w syropie winogronowym\nczacza \u2013 w\u00f3dka z winogron\naczma\n\n\n== prasa ==\nw\u015br\u00f3d dziennik\u00f3w gruzi\u0144skich najwy\u017cszy nak\u0142ad osi\u0105ga \u201esakartwelos republika\u201d (360 tys.), organ rady najwy\u017cszej wydawany w tbilisi w j\u0119zyku gruzi\u0144skim.\nw\u015br\u00f3d czasopism najwy\u017cszy nak\u0142ad ma dwutygodnik \u201emamuli\u201d wydawany w j\u0119zyku gruzi\u0144skim w tbilisi (65 tys.).\noficjaln\u0105 informacyjn\u0105 agencj\u0105 prasow\u0105 jest sakinform z siedzib\u0105 w tbilisi.\n\n\n== zobacz te\u017c ==\n\ngruzi\u0144scy oficerowie kontraktowi\nuczelnie w gruzji\n\n\n== uwagi ==\n\n\n== przypisy =="