"bor\u00e5s (uttal\u2009) \u00e4r en t\u00e4tort i v\u00e4sterg\u00f6tland och centralort i bor\u00e5s kommun, v\u00e4stra g\u00f6talands l\u00e4n, f\u00f6re detta \u00e4lvsborgs l\u00e4n. bor\u00e5s \u00e4r sveriges 16:e st\u00f6rsta t\u00e4tort och \u00e4r den st\u00f6rsta orten helt bel\u00e4gen i landskapet v\u00e4sterg\u00f6tland. en staty av stadens grundare, gustav ii adolf, st\u00e5r p\u00e5 stora torget.\nbor\u00e5s \u00e4r sjuh\u00e4radsbygdens st\u00f6rsta stad. staden \u00e4r k\u00e4nd historiskt f\u00f6r sin textilindustri som n\u00e5dde sin kulmen under 1900-talet. bor\u00e5s har dessutom gjort sig k\u00e4nt p\u00e5 grund av sina postorderf\u00f6retag, vilka skulle kunna ses som efterf\u00f6ljare till bygdens tidigare kringresande handelsm\u00e4n, \"knallarna\". bor\u00e5s har d\u00e4rf\u00f6r f\u00e5tt smeknamnen textilstaden och knallestaden.\n\n\n== historia ==\n\n\n=== etymologi ===\nortnamnet bor\u00e5s f\u00f6rmodas ha sin grund i f\u00e4bodar som l\u00e5g p\u00e5 \u00e5sen, f\u00e4bodar\u00e5sen-bodar\u00e5sen, s\u00e5 sm\u00e5ningom bor\u00e5s. \u00e5sen kallas numera rya \u00e5sar.\n\n\n=== stadens grundande ===\nstaden grundades av kung gustav ii adolf \u00e5r 1621. syftet var prim\u00e4rt att legalisera en riksomfattande g\u00e5rdfarihandel s\u00e5 att kronan skulle f\u00e5 skatteint\u00e4kter fr\u00e5n de s\u00e5 kallade knallarnas f\u00f6rs\u00e4ljning. de s\u00e5lde n\u00e4mligen varor som inte hade f\u00f6rtullats n\u00e5gonstans, vilket retade s\u00e5v\u00e4l st\u00e4dernas k\u00f6pmansgillen som kronan. detta hade p\u00e5g\u00e5tt sedan 1500-talet d\u00e5 traktens b\u00f6nder drygade ut sin f\u00f6rs\u00f6rjning vintertid genom att s\u00e4lja sitt eget hantverk, smide och tr\u00e4sl\u00f6jd. med tiden blev de alltmer handelsm\u00e4n som k\u00f6pte och s\u00e5lde varor. de utvecklade ocks\u00e5 ett eget hemligt spr\u00e5k, s\u00e5 kallad m\u00e5nsing, med ord som \u00e4n idag lever kvar i svenskan. en annan viktig orsak till att bor\u00e5s grundades var milit\u00e4r. i v\u00e4ster hade sverige \u00e4nnu endast tillg\u00e5ng till havet genom en smal korridor vid g\u00f6ta \u00e4lvs mynning med gamla \u00e4lvsborgs f\u00e4stning som l\u00e5s (fr\u00e5n mitten av \u00e5rhundradet med nya \u00e4lvsborg som f\u00f6rsvarsf\u00e4ste). i \u00f6vrigt var hela det nuvarande sveriges v\u00e4stra del danskt. g\u00f6teborg grundades samma \u00e5r som bor\u00e5s, men beh\u00f6vde underst\u00f6d. \u00e4lvsborgs regemente sattes d\u00e4rf\u00f6r upp 1624 i v\u00e4sterg\u00f6tland med bas i sjuh\u00e4radsbygden. detta infanterif\u00f6rband, kallat i 15, underh\u00f6lls d\u00e4refter i \u00f6ver 350 \u00e5r fram till 1998, fr\u00e5n 1914 i bor\u00e5s. \nv\u00e5ren 1620 skickade bygden ett par representanter till kungen f\u00f6r att klaga p\u00e5 hur knallarna behandlades av kringliggande st\u00e4der och f\u00f6r att f\u00e5 m\u00f6jlighet att bedriva handel. kungen uppmanade dem d\u00e5 att antingen upph\u00f6ra med sin handel eller grunda en ny stad. en ny stad grundades runt sockenkyrkan i torpa, en medeltida kyrka som stod p\u00e5 den plats d\u00e4r carolikyrkan st\u00e5r idag. vid midsommartid 1620 reste \u00e5terigen s\u00e4ndebud till kungen f\u00f6r att utverka stadsprivilegier. d\u00e5 kungen var p\u00e5 friarf\u00e4rd i tyskland fick traktens g\u00e5rdfarihandlare giltiga, om \u00e4n provisoriska, stadsprivilegier den 29 juni 1621. dessa privilegier bevittnades sedan av kungen den 25 maj 1622. \u00e5r 1624 utvidgades privilegierna och bor\u00e5sarna fick r\u00e4tt att driva handel var de ville bara de hade f\u00f6rtullat varorna i bor\u00e5s.den nya staden utstakades av nils g\u00f6ransson stiernsk\u00f6ld.\n\n\n=== historisk utveckling ===\nbor\u00e5s har h\u00e4rjats av fyra stadsbr\u00e4nder: 1681, 1727, 1822 och 1827. caroli kyrka invigdes 1669 och \u00e4r den \u00e4ldsta byggnaden i bor\u00e5s. den har \u00f6verlevt alla br\u00e4nder, om \u00e4n skadats och reparerats.\nstaden fick fr\u00e5n b\u00f6rjan en stark utveckling och n\u00e5dde \u00f6ver 2 000 inv\u00e5nare redan f\u00f6re 1700-talets mitt. f\u00f6rutom g\u00e5rdfarihandel med textilier blev handel med smidesvaror om saxar, spikar, h\u00e4stskor, syn\u00e5lar och liknande viktiga n\u00e4ringar. under 1700-talets andra h\u00e4lft f\u00f6rs\u00e4mrades f\u00f6ruts\u00e4ttningarna; allmogen b\u00f6rjade s\u00f6ka sig f\u00f6rbi bor\u00e5s, och staden fick konkurrens fr\u00e5n ulricehamn. monopolst\u00e4llningen upph\u00f6rde, och trots viss manufakturverksamhet, bland annat f\u00e4rgerier, gick bor\u00e5s in i en period av l\u00e5ngsammare utveckling under 1700-talets senare del.\n\nbor\u00e5s moderna utveckling sk\u00f6t fart vid mitten av 1800-talet, d\u00e5 flera bomullsfabriker anlades. ytterligare textilfabriker tillkom kring sekelskiftet och j\u00e4rnv\u00e4gen innebar ocks\u00e5 en stark stimulans. folkm\u00e4ngden \u00f6kade fr\u00e5n ca 3 000 (1860) till \u00f6ver 15 000 vid sekelskiftet. bor\u00e5s h\u00f6rde d\u00e5 till de mest expansiva st\u00e4derna och avancerade fr\u00e5n 32:a plats (1860) till 12:e (1900) i rangordning efter folkm\u00e4ngd.\nden raska utvecklingen fortsatte l\u00e5ngt in p\u00e5 1900-talet och bor\u00e5s n\u00e5dde en niondeplats 1950. bor\u00e5s har varit en av rikets fr\u00e4msta textilst\u00e4der och staden drabbades h\u00e5rt n\u00e4r den s\u00e5 kallade tekokrisen slog till p\u00e5 1970- och 1980-talen i sverige. under efterkrigstiden har dock industrins betydelse avtagit, samtidigt som bor\u00e5s ensidiga inriktning mot textiln\u00e4ringen v\u00e4xlats mot en mer blandad industristruktur. bor\u00e5s har alltmer kommit att pr\u00e4glas av sin funktion som centralort f\u00f6r sitt omland, och befolknings\u00f6kningen har varit j\u00e4mf\u00f6relsevis blygsam under 1900-talets senare h\u00e4lft.\n1978 intr\u00e4ffade en storbrand d\u00e4r 20 m\u00e4nniskor omkom, se: branden p\u00e5 stadshotellet i bor\u00e5s.\nbostadsomr\u00e5det h\u00e4ssleholmen klassades 2008 av regeringen som ett utanf\u00f6rskapsomr\u00e5de och av polisen tillsammans med hulta 2015 som ett riskomr\u00e5de och 2017 och 2019 som ett s\u00e4rskilt utsatt omr\u00e5de. omr\u00e5det norrby klassades \u00e4ven det 2017 och 2019 som ett s\u00e4rskilt utsatt omr\u00e5de.\n\u00e5r 2016 uppskattade polisen att det fanns cirka 100 anh\u00e4ngare av terrororganisationen islamiska staten i staden.\n\n\n=== milit\u00e4rstaden ===\ngenom 1901 \u00e5rs h\u00e4rordning beslutades att indelningsverket skulle avskaffas och ist\u00e4llet inf\u00f6ra v\u00e4rnplikt. vidare s\u00e5 beslutades att arm\u00e9n med dess regementen skulle f\u00f6rl\u00e4ggas till kaserner, fr\u00e5n att tidigare varit var f\u00f6rlagda till olika m\u00f6tesplatser. f\u00f6r \u00e4lvsborgs regemente beslutades att regementet skulle f\u00f6rl\u00e4ggas till ett nyuppf\u00f6rt kasernetablissement i bor\u00e5s. kasernetablissementet uppf\u00f6rdes efter kasernbyggnadsn\u00e4mndens f\u00f6rsta serie typritningar f\u00f6r infanteriet. kasernerna tillsammans med kanslihuset inramade en stor kaserng\u00e5rd i klassisk regementsarkitektur signerad victor bodin. totalt uppf\u00f6rdes drygt 130 byggnader inom kasernomr\u00e5det. genom f\u00f6rsvarsbeslutet 1996 beslutades att garnisonen med dess f\u00f6rband skulle uppl\u00f6sas. \u00e4lvsborgsbrigaden uppl\u00f6stes den 31 december 1997. \u00e4lvsborgs regemente med f\u00f6rsvarsstaben f\u00f6r \u00e4lvsborgs f\u00f6rsvarsomr\u00e5de uppl\u00f6stes den 30 juni 1998. det som en vidare konsekvens av den l\u00e4ns sammanslagning som gjordes genom bildandet av v\u00e4stra g\u00f6talands l\u00e4n.\nefter att brigaden och regementet hade avvecklats 1998, kvarstod \u00e4lvsborgsgruppen inom kasernetablissement. genom f\u00f6rsvarsbeslutet 2004 kom \u00e4lvsborgsgruppen sammansl\u00e5s den 1 juli 2005 med g\u00f6teborgsgruppen, vilka antog det nya namnet elfsborgsgruppen vilka lokaliserades till g\u00f6teborgs garnison p\u00e5 k\u00e4ringberget i v\u00e4stra fr\u00f6lunda. fr\u00e5n att \u00e4lvsborgsgruppen avvecklats, kvarstod f\u00f6rsvarsmakten fr\u00e5n 2006 som hyresg\u00e4st till en mindre lokal inne p\u00e5 kasernetablissementet. lokal anv\u00e4ndes som truppservicef\u00f6rr\u00e5d och expedition f\u00f6r \u00e4lvsborgs hemv\u00e4rnsbataljon. hyresv\u00e4rden sade upp f\u00f6rsvarsmaktens hyreskontrakt 2010 och efter 96 \u00e5r l\u00e4mnade f\u00f6rsvarsmakten regementsomr\u00e5det p\u00e5 g\u00f6ta f\u00f6r gott. \u00e4lvsborgs hemv\u00e4rnsbataljon flyttade till nya lokaler i bor\u00e5s. efter att den milit\u00e4ra n\u00e4rvaron f\u00f6rsvunnit fr\u00e5n omr\u00e5det har civila f\u00f6retag successivt flyttat in p\u00e5 gamla regementsomr\u00e5det d\u00e4r bor\u00e5s kommun har byggt en f\u00f6retagspark kombinerat med bost\u00e4der, som passande nog f\u00e5tt namnet \"regementet\".\n\n\n=== administrativa tillh\u00f6righeter ===\nbor\u00e5s var en ort i torpa socken och utbr\u00f6ts d\u00e4rur 1622 och bildade bor\u00e5s stad. staden ombildades vid kommunreformen 1862 till en stadskommun och bebyggelsen l\u00e5g d\u00e4refter i denna kommun med en del i torpa socken/landskommun. 1922 uppgick torpa socken/landskommun i bor\u00e5s stad och bor\u00e5s bebyggelse utgjorde d\u00e4refter en mindre del av stadskommunens yta. 1971 uppgick bor\u00e5s stad i bor\u00e5s kommun och orten \u00e4r sedan dess centralort i kommunen.bor\u00e5s h\u00f6rde f\u00f6re 1622 och i delar i tiden f\u00f6re 1911 till torpa f\u00f6rsamling. fr\u00e5n 1622 h\u00f6rde orten till bor\u00e5s f\u00f6rsamling som 1939 delades i bor\u00e5s caroli f\u00f6rsamling och bor\u00e5s gustav adolfs f\u00f6rsamling. en mindre del av orten tillh\u00f6r numera br\u00e4mhults f\u00f6rsamlingorten ingick till 1971 i domkretsen f\u00f6r bor\u00e5s r\u00e5dhusr\u00e4tt och ing\u00e5r sedan 1971 i bor\u00e5s domkrets.\n\n\n=== befolkningsutveckling ===\n\n\n== geografi ==\n\n\n=== stadsbild ===\n\n\n==== stadsdelar ====\n\n\n==== kyrkor ====\n\u00e5tta kyrkobyggnader tillh\u00f6r idag svenska kyrkan. det finns \u00e4ven ett flertal frikyrkor.\nkyrkor i urval:\n\nbr\u00e4mhults kyrka\ncarolikyrkan (centrum)\ngustav adolfs kyrka (centrum/norrmalm)\nh\u00e4ssleholmens kyrka\nimmanuelskyrkan\nkorskyrkan i bor\u00e5s (norrby)\nramnakyrkan\nsj\u00f6bokyrkan\n\n\n==== mosk\u00e9 ====\nbor\u00e5s mosk\u00e9 invigdes i juli 2008 och \u00e4r en avknoppning fr\u00e5n bellevuemosk\u00e9n i g\u00f6teborg. den har sin verksamhet i kommun\u00e4gda lokaler i stadsdelen norrby.\n\n\n=== parker och friluftsomr\u00e5den ===\nalm\u00e5sparken\nanna lindhs park, f\u00f6re detta bryggareplatsen. invigd 21 maj 2010 tillsammans med konstn\u00e4ren carl fredrik reutersw\u00e4rd och hans g\u00e5va, utomhusskulpturen non-violence, som centralt minnesm\u00e4rke.\nbor\u00e5s djurpark\nkvarnbergsparken\nmajorslunden\nramnaparken\nkypeg\u00e5rdens frilufts- och rekreationsomr\u00e5de\nkransmossens friluftsg\u00e5rd\nstadsparken\nrya \u00e5sar\nalmen\u00e4s\n\n\n=== klimat ===\nbor\u00e5s har ett inlandsklimat med inslag av maritimt klimat. bor\u00e5s \u00e4r orten som har n\u00e4st flest regndagar i sverige\u2014192 regndagar per \u00e5r och f\u00e5r normalt 975 mm nederb\u00f6rd per \u00e5r.\nmedeltemperaturen i juli \u00e4r som h\u00f6gst 20 \u00b0c och som l\u00e4gst 10 \u00b0c, medeltemperaturen i januari \u00e4r som h\u00f6gst -1 \u00b0c och som l\u00e4gst -6 \u00b0c.\nv\u00e4rmerekordet ligger p\u00e5 36,0 \u00b0c och uppm\u00e4ttes 1 juli 1901.\nk\u00f6ldrekordet ligger p\u00e5 -34,1 \u00b0c och uppm\u00e4ttes 9 februari 1966.\n\n\n== ekonomi ==\naff\u00e4rer i centrum best\u00e5r av sm\u00e5 butiker medan de st\u00f6rre finns i ett k\u00f6pcentrum kallat knalleland. i de v\u00e4stra delarna av staden, intill riksv\u00e4g 40, finns \u00e4ven i lundaskog.\n\n\n=== textil- och postorderstaden ===\nbor\u00e5s har l\u00e4nge varit k\u00e4nt f\u00f6r sin textil- och kl\u00e4dvaruindustri. \u00e4ven om mycket kl\u00e4der numera importeras till sverige, s\u00e5 finns branschen fortfarande representerad p\u00e5 orten genom formgivning och f\u00f6rs\u00e4ljningsf\u00f6retag.\nnyare bor\u00e5sf\u00f6retag inom postorder \u00e4r hobbex (1961) och netonnet (1999). men ett av de f\u00f6rsta postorderf\u00f6retagen i bor\u00e5s grundades av marks j emanuelsson redan 1909. under efterkrigstiden v\u00e4xte bor\u00e5s mycket snabbt d\u00e5 det r\u00e5dde stark tillv\u00e4xt inom textilbranschen med algots som flaggskepp. under samma tid v\u00e4xte nya postorderf\u00f6retag som rowells (1945), ellos (1947), hal\u00e9ns (1949) och josefssons (1956) fram och kom att utkonkurrera de anrika wiskadals och allm\u00e4nco. ur postorderverksamheten har en stor e-handelsverksamhet utvecklats sedan 1900-talet. bor\u00e5s utg\u00f6r numera ett e-handelscentrum inom framf\u00f6r allt textilindustri.\nunder 1970-talets kris inom textilindustrin lades m\u00e5nga f\u00f6retag ner, bland dem algots. de f\u00f6retag inom branschen som i dag finns kvar har i h\u00f6g utstr\u00e4ckning flyttat produktionen utomlands. gina tricot har sitt huvudkontor i bor\u00e5s och var nordens mest expansiva modekedja under 2000-talets f\u00f6rsta decennium med inriktning p\u00e5 egendesignade kollektioner. i staden finns sedan m\u00e5nga \u00e5r textilh\u00f6gskolan.\n\n\n=== industri och syssels\u00e4ttning ===\n682 nya f\u00f6retag startade under 2010. totalt finns 11 445 f\u00f6retag i bor\u00e5s. h\u00e4r \u00e4r n\u00e5gra f\u00e5 av dem.\n\n\n=== bankv\u00e4sende ===\nsparbanken i bor\u00e5s bildades \u00e5r 1831. den ombildades till ett bankaktiebolag 1995, tog \u00f6ver tidigare f\u00f6reningsbanken i omr\u00e5det \u00e5r 1997 och har sedermera tagit namnet sparbanken sjuh\u00e4rad.\n\u00f6rebro privatbank etablerade ett avdelningskontor i bor\u00e5s \u00e5r 1848. vidare etablerades en filialbank p\u00e5 1850-talet. \u00e5r 1865 grundades bor\u00e5s enskilda bank som n\u00e5gra \u00e5r senare tog \u00f6ver filialbanken. det ledde ocks\u00e5 till att \u00f6rebrobanken s\u00e5 sm\u00e5ningom drog in sitt kontor. g\u00f6teborgs enskilda bank etablerade sig i bor\u00e5s 1870, men drog senare in sitt kontor. g\u00f6teborgs handelsbank etablerade ett kontor i bor\u00e5s \u00e5r 1897. under 1900-talets f\u00f6rsta decennium tillkom ett kontor f\u00f6r sydsvenska kreditaktiebolaget, som drogs in efter n\u00e5gra \u00e5r. bor\u00e5s enskilda bank \u00f6vertogs \u00e5r 1917 av bankaktiebolaget s\u00f6dra sverige, som senare blev svenska handelsbanken. en ny lokal aff\u00e4rsbank, bor\u00e5s bank, grundades redan 1918. den uppgick i skandinaviska banken \u00e5r 1942. i augusti 1949 \u00f6vertogs g\u00f6teborgs handelsbanks kontor p\u00e5 orten av jordbrukarbanken.\n\n\n== kommunikationer ==\n\n\n=== kollektivtrafik ===\n\n\n==== j\u00e4rnv\u00e4g ====\ngenom sitt l\u00e4ge i v\u00e4sterg\u00f6tlands skogsbygder, med n\u00e4rhet till s\u00e5v\u00e4l g\u00f6teborg och j\u00f6nk\u00f6ping som till varberg, har bor\u00e5s sedan 1800-talets senare h\u00e4lft varit n\u00e5got av en knutpunkt. j\u00e4rnv\u00e4gstrafiken till staden \u00e4r fortfarande omfattande b\u00e5de p\u00e5 gods- och passagerarsidan med j\u00e4rnv\u00e4gar mot g\u00f6teborg, herrljunga, varberg samt alvesta och kalmar. j\u00e4rnv\u00e4gstrafik bedrivs p\u00e5 \u00e4lvsborgsbanan, kust till kust-banan och viskadalsbanan. tidigare fanns \u00e4ven j\u00e4rnv\u00e4g mot svenljunga, samt mot ulricehamn och j\u00f6nk\u00f6ping. staden har en stor terminal f\u00f6r timmertransport p\u00e5 j\u00e4rnv\u00e4g. \npersontrafiken mellan bor\u00e5s och herrljunga/v\u00e4nersborg/uddevalla, samt trafiken mellan bor\u00e5s och varberg och mellan bor\u00e5s och g\u00f6teborg, sk\u00f6ts av v\u00e4sttrafik. dsb first v\u00e4st ansvarade f\u00f6r trafikeringen, p\u00e5 uppdrag av v\u00e4sttrafik, men sedan dsb first v\u00e4st p\u00e5 grund av bristande l\u00f6nsamhet och hotande konkurs drog sig ur 2012 ansvarar sj g\u00f6talandst\u00e5g f\u00f6r trafiken. sj k\u00f6r ocks\u00e5 egen trafik genom staden, man k\u00f6r 3 dubbelturer sedan 11 december 2011, mellan bor\u00e5s och kalmar (t\u00e5gen g\u00e5r mellan g\u00f6teborg och kalmar), samt 2 dubbelturer mellan bor\u00e5s och v\u00e4xj\u00f6 (dessa t\u00e5g forts\u00e4tter ej till kalmar). denna trafik k\u00f6rs med lokdragna regionalt\u00e5g.\n\n\n==== flyg ====\nn\u00e4rmaste flygplats med regulj\u00e4r flygtrafik \u00e4r landvetter.\nbor\u00e5s flygplats ligger vid industriomr\u00e5det i viared och anv\u00e4nds bland annat av taxiflyg och r\u00e4ddningstj\u00e4nsten samt de lokala flygklubbarna.\n\n\n==== buss ====\nbor\u00e5s \u00e4r centrum f\u00f6r de allra flesta busslinjer i sjuh\u00e4rad, h\u00e4r finns tv\u00e5 st\u00f6rre knutpunkter: s\u00f6dra torget och bor\u00e5s resecentrum. stadstrafik bedrivs av v\u00e4sttrafik och k\u00f6r \u00e5t dem g\u00f6r nobina. linje 1-9 \u00e4r stadstrafik, 40-49 trafikerar de yttersta f\u00f6rorterna till landsbygd och det finns m\u00e5nga regionala linjer som trafikerar staden, den mest k\u00e4nda \u00e4r linje 100 g\u00f6teborg-bor\u00e5s l\u00e4ngs riksv\u00e4g 27/40. pendlare mellan bor\u00e5s och g\u00f6teborg kan sedan 2010 \u00e5ka dubbeld\u00e4ckare var tionde minut under h\u00f6gtrafik.\ndet har \u00e4ven talats om sp\u00e5rvagnar i staden. sp\u00e5rvagnarna skulle, om de blev verklighet, g\u00e5 p\u00e5 dagens linje 1. \nlinje 1 \u00e4r bor\u00e5s popul\u00e4raste stadsbusslinje, och i rusningstid (morgon och eftermiddags trafik) kan det vara sv\u00e5rt och f\u00e5 en sittplats p\u00e5 bussarna. linjen k\u00f6rs med boggibussar av typen man och ledbussar.\n\n\n=== riksv\u00e4gar ===\nriksv\u00e4g 40 mellan v\u00e4stervik och g\u00f6teborg genomkorsar staden. trafikplatserna i ordning v\u00e4st-\u00f6st \u00e4r: nabbamotet, viaredsmotet, tullamotet, brodalsmotet, annelundsmotet (en av v\u00e4stsveriges mest trafikerade platser), hultamotet, br\u00e4mhultsmotet, kyllaredsmotet, dalsj\u00f6forsmotet och r\u00e5ngedalamotet. riksv\u00e4g 27 mot karlskrona viker av h\u00e4r, efter att ha g\u00e5tt gemensamt med riksv\u00e4g 40 fr\u00e5n g\u00f6teborg. riksv\u00e4g 41 mot varberg g\u00e5r genom s\u00f6dra bor\u00e5s och riksv\u00e4g 42 g\u00e5r mot trollh\u00e4ttan/v\u00e4nersborg genom knalleland och f\u00f6rbi sj\u00f6bo. innan 2014 var man tvungen att k\u00f6ra igenom stadsdelen sj\u00f6bo om man skulle f\u00e4rdas norrut p\u00e5 riksv\u00e4g 42. fr\u00e5n bor\u00e5s till alings\u00e5s g\u00e5r l\u00e4nsv\u00e4g 180 och till herrljunga g\u00e5r l\u00e4nsv\u00e4g 183.\nden absolut viktigaste transportleden inom bor\u00e5s f\u00f6rutom riksv\u00e4g 40 \u00e4r s\u00f6derleden-arlagatan-kungsgatan (kungsleden i folkmun), som genomkorsar staden i nord-sydlig riktning. delen s\u00f6der om riksv\u00e4g 40 heter s\u00f6derleden, h\u00e4r g\u00e5r riksv\u00e4g 41 mot varberg och riksv\u00e4g 27 mot karlskrona. v\u00e4gen \u00e4r en 2+2 v\u00e4g med mittr\u00e4cke och slutar d\u00e4r riksv\u00e4g 27 viker av. ovanf\u00f6r riksv\u00e4g 40 heter v\u00e4gen arlagatan-kungsgatan (riksv\u00e4g 42). det \u00e4r en 2+2 v\u00e4g som g\u00e5r rakt igenom centrum med trafikljusreglerade korsningar. v\u00e4gen avslutas med en tv\u00e5filig cirkulationsplats d\u00e4r riksv\u00e4g 42 g\u00e5r samman med norrbyleden mot knalleland. k\u00f6r man rakt fram i rondellen fr\u00e5n centrum kommer man in p\u00e5 den nya b\u00e4ckeskogsleden som \u00e4r den nyaste delen av l\u00e4nsv\u00e4g 180 mot alings\u00e5s. riksv\u00e4g 42 g\u00e5r rakt igenom knalleland och korsar skaraborgsv\u00e4gen och \u00e5lg\u00e5rdsv\u00e4gen mot bor\u00e5s arena i en tv\u00e5filig rondell. riksv\u00e4g 42 g\u00e5r vidare f\u00f6rbi stadsdelen sj\u00f6bo via den nya l\u00e4nken av riksv\u00e4g 42, kallad \u201df\u00f6rbifart sj\u00f6bo\u201d och f\u00f6ljer \u00f6resj\u00f6s \u00f6stra strand mot fristad. norrbyleden (gamla g\u00f6teborgsv\u00e4gen) g\u00e5r fr\u00e5n tullamotet till knalleland, mest trafik kommer \u00f6ver centralbron fr\u00e5n brodalsmotet.\n\n\n== utbildning ==\n\n\n=== gymnasieskolor ===\nbor\u00e5s gymnasieskolors elevunderlag \u00e4r i huvudsak elever fr\u00e5n bor\u00e5s men har elever fr\u00e5n hela sjuh\u00e4radsbygden.\n\n\n=== h\u00f6gskolor ===\nh\u00f6gskolan i bor\u00e5s har cirka 17 000 studenter fr\u00e5n hela landet. hit h\u00f6r bland annat:\nbiblioteksh\u00f6gskolan\ntextilh\u00f6gskolan\n\n\n=== yrkesh\u00f6gskola ===\nbor\u00e5s yrkesh\u00f6gskola\n\n\n=== folkh\u00f6gskolor ===\nbor\u00e5s folkh\u00f6gskola\nfristads folkh\u00f6gskola\n\n\n=== \u00f6vriga skolor och ungdomsr\u00e5det ===\nbor\u00e5s kulturskola har drygt 2 000 elever p\u00e5 skol- och eftermiddagstid. undervisning sker i bild, cirkus, dans, drama, musik, ordet och textil. bland elever som undervisats i musik m\u00e4rks komposit\u00f6ren b. tommy andersson, operas\u00e5ngaren klas hedlund, cellisten jesper svedberg och v\u00e4rldsm\u00e4staren p\u00e5 nyckelharpa anna-kristina widell.\n\n\n==== grundskolor ====\nbor\u00e5s \u00e4ldsta grundskola som alltj\u00e4mt \u00e4r i bruk \u00e4r daltorpskolan bel\u00e4gen i utkanten av centrum p\u00e5 druvefors. daltorp grundades 1916 och \u00e4r \u00e4ven stadens st\u00f6rsta h\u00f6gstadieskola med cirka 520 elever. skolans nationalromantiska huvudbyggnad \u00e4r ett v\u00e4lk\u00e4nt landm\u00e4rke bel\u00e4get p\u00e5 en kulle i bor\u00e5s s\u00f6dra infart. bland notabla f\u00f6re detta elever fr\u00e5n daltorpskolan kan n\u00e4mnas helge skoog, ewa roos, christer bj\u00f6rkman, johan sj\u00f6berg och arber zeneli. bland det som daltorpskolan \u00e4r k\u00e4nt f\u00f6r i modern tid \u00e4r att man erbjuder sina elever att ut\u00f6ver sin garanterade tid \u00e4ven v\u00e4lja bland olika profiler som internationell-, dans-, matlagnings-, pop och rock-, ikt- (programmering och datorer), fotbolls- och estetisk profil med flera.\n fotbollsprofilen genomf\u00f6rs i samarbete med if elfsborg.\ndaltorpskolan har \u00e4ven sedan flera \u00e5r etablerat sig som stadens popul\u00e4raste skola med flest antal f\u00f6rstahandss\u00f6kande av samtliga bor\u00e5s skolor.\n\n\n===== friskolor inom grundskolan =====\nbland friskolorna p\u00e5 grundskoleniv\u00e5 m\u00e4rks de tre st\u00f6rsta:\n\nengelska skolan\nkunskapsskolan\nmalmen montessori startade 1964 och har drygt 450 elever.bor\u00e5s stads ungdomsr\u00e5d bildades 2004 efter beslut av kommunfullm\u00e4ktige i bor\u00e5s. ungdomsr\u00e5det \u00e4r en kommunal organisation som lyder under stadskansliet. tack vare ungdomsr\u00e5det och bor\u00e5spaletten, kommunens strategimodell f\u00f6r barn och ungas inflytande i kommunen, blev bor\u00e5s 2010 utn\u00e4mnd \"\u00e5rets ungdomskommun 2010\".\n\n\n== kultur och samh\u00e4llsliv ==\nkulturhuset i bor\u00e5s invigdes i december 1975 och renoverades 2010\u201311. vid sidan av stadens huvudbibliotek hyser byggnaden lokaler i flera plan \u00e5t bor\u00e5s konstmuseum liksom tv\u00e5 scener \u00e5t bor\u00e5s stadsteater.\nregionteater v\u00e4st, som turnerar med scenkonst f\u00f6r barn och unga i hela v\u00e4stra g\u00f6talands l\u00e4n med dess 49 kommuner, har ett produktionshus f\u00f6r dans p\u00e5 bryggaregatan 10 i bor\u00e5s.\nkulturf\u00f6reningen t\u00e5get \u00e4r en konstn\u00e4rligt m\u00e5ngsidig f\u00f6rening som varit verksam i n\u00e4rmare tre decennier (\u00e5r 2011) vid sidan av all utbildning och allt professionellt kulturarbete.\nbiografen r\u00f6da kvarn p\u00e5 v\u00e4sterbrogatan 13 \u00e4r den enda bevarade av stadens tidigaste biografer. den \u00e4r restaurerad till sitt ursprungliga skick med 252 f\u00e5t\u00f6ljer och visar regelbundet kvalitetsfilm i kulturn\u00e4mndens regi. stadens enda kvarvarande kommersiella biograf \u00e4r den svenska bio-drivna biostaden, som ligger vid stora torget och har \u00e5tta salonger.\n\n\n=== konst ===\nkonstn\u00e4rernas verkst\u00e4der och galleri vid \u00e5lg\u00e5rden inr\u00e4ttades vid millennieskiftet men drivs av en ideell f\u00f6rening som startade redan 1973. galleriet arrangerar 3-4 utst\u00e4llningar per termin av s\u00e5v\u00e4l g\u00e4stande svenska och internationella konstn\u00e4rer som f\u00f6reningens egna medlemmar. \u00e4ven kursverksamhet bedrivs.\n16 maj 2008 \u00f6ppnades bor\u00e5s internationella skulpturbiennal f\u00f6rsta g\u00e5ngen, i samband med invigningen av jim dines bronsskulptur walking to bor\u00e5s. nya och \u00e4ldre utomhusskulpturer brukar uppm\u00e4rksammas under denna \u00e5terkommande biennal.\nbor\u00e5s open, sveriges enda grand prix-turnering i estradpoesi, brukar avg\u00f6ras under tre dagar i mars. hagstr\u00f6ms hink \u00e4r namnet p\u00e5 en annan liknande poetry slam-t\u00e4vling som h\u00e5lls i oktober varje \u00e5r.\nett av bor\u00e5s \u00e4ldsta offentliga konstverk \u00e4r obelisken, som kallas \u2019\u2019tandpetaren\u2019\u2019, som restes redan 1859.\n\n\n=== musik ===\nen av bor\u00e5s fr\u00e4msta framg\u00e5ngar p\u00e5 den internationella musikscenen s\u00e5v\u00e4l som p\u00e5 hemmaplan \u00e4r death metal-bandet evocation som har turnerat i europa med band s\u00e5som amon amarth 2011, arch enemy 2011 och cannibal corpse 2009. bandet bildades 1991 och var pionj\u00e4rer inom den svenska death metal-scenen. metalband som bildades under 1990-talet \u00e4r lake of tears, cemetary och beseech, de b\u00e5da sistn\u00e4mnda inom gothic metal. \u00e4ven ett heavy metal-band som crystal eyes h\u00f6r hit, liksom det yngre power metal-bandet zonata.\nfranska b\u00f6nder och trance-gruppen earthbound kommer fr\u00e5n bor\u00e5s. ett annat band fr\u00e5n mitten av 2000-talets f\u00f6rsta decennium, fast i en helt annan genre, \u00e4r indierock- och postrock-bandet moonlit sailor.\nkonserter och framtr\u00e4danden kan ske p\u00e5 mindre inomhusscener som rockborgen, kulturhuset, sagateatern, tr\u00e4g\u00e5rn, folkan, \u00e5haga, bor\u00e5shallen med flera, men \u00e4ven p\u00e5 den st\u00f6rre bor\u00e5s arena. sommaren 2010 arrangerades musikfestivalen close to home.\n\"sommartorsdagar\" \u00e4r ett begrepp. sedan slutet av 1980-talet har k\u00e4nda artister upptr\u00e4tt p\u00e5 stora torget p\u00e5 just torsdagskv\u00e4llar. detta brukar skapa en folkt\u00e4t och festlig st\u00e4mning i stadsk\u00e4rnan.\n\n\n=== museer ===\nabecita konstmuseum\nbor\u00e5s brandk\u00e5rsmuseum\nbor\u00e5s idrottsmuseum\nbor\u00e5s konstmuseum\nbor\u00e5s museum\nimmigrant-institutet\ntextilmuseet\nviareds museum\n\n\n== massmedier ==\n\n\n=== tv ===\nsvt v\u00e4stnytt\ntv4 bor\u00e5s\nknallevisionen\nbor\u00e5s tidning tv (bttv)\n\n\n=== radio ===\n\n\n=== tidningar ===\nbor\u00e5s tidningnedlagda tidningar :\n\nbor\u00e5s weckoblad\nbor\u00e5s nya tidning\nbor\u00e5s aftonblad\nbor\u00e5s dagblad\nbor\u00e5s folkbladbor\u00e5skuriren\nbor\u00e5sposten\nbor\u00e5s nyheter\nbor\u00e5s nyheter (1990)\nv\u00e4stg\u00f6tademokraten\nsjuh\u00e4radsbygdens tidning\nbor\u00e5s nu\nxtrabor\u00e5s\nbor\u00e5s dly\n\n\n== sport ==\nstadens mest framg\u00e5ngsrika fotbollslag \u00e4r if elfsborg, vars herrlag tillh\u00f6r sveriges mest framg\u00e5ngsrika. de spelar, liksom norrby if (som vanligen spelat n\u00e5got sn\u00e4pp l\u00e4ngre ner i seriesystemet) sina matcher i bor\u00e5s arena, som har en kapacitet p\u00e5 16 200 \u00e5sk\u00e5dare. bor\u00e5s basket har spelat i b\u00e5de basketligan herr (sedan 2007/2008) och i basketligan dam (under s\u00e4songen 2021/2022). de spelar, liksom m\u00e5nga andra lag i flera olika idrotter, sina hemmamatcher i bor\u00e5shallen, som har en kapacitet p\u00e5 2 500 \u00e5sk\u00e5dare. ik ymer har omkring 1 400 medlemmar och verksamhet i ett stort antal sporter med flera framg\u00e5ngsrika lag och individuella ut\u00f6vare. till de senare h\u00f6r amat\u00f6rv\u00e4rldsm\u00e4staren i cykel harry snell.\n\n\n=== \u00f6vriga arenor och hallar (urval) ===\n\n\n=== \u00f6vriga klubbar (urval) ===\n\n\n== sev\u00e4rdheter ==\n\n\n== k\u00e4nda bor\u00e5sare ==\nse \u00e4ven personer fr\u00e5n bor\u00e5s\n\n\n== se \u00e4ven ==\nlista \u00f6ver fornl\u00e4mningar i bor\u00e5s (f\u00f6r omfattning av detta omr\u00e5de, se sockenkoden f\u00f6r bor\u00e5s stad)\n\n\n== referenser ==\n\n\n=== litteratur ===\nberg, ejnar (2004). vyer fr\u00e5n kastaler, kastell och kaserner: guide \u00f6ver sveriges milit\u00e4ra byggnader : illustrerad med vykort. stockholm: probus. libris 9818451. isbn 91-87184-75-3 \nnils forssell: bor\u00e5s stads historia i-ii (1952-53)\nfolke millqvist: bor\u00e5s f\u00f6rsta storhetstid: 1621-1803 (1991)\nbor\u00e5s stads historia i-iii (2005)\nlennart andersson palm: del i: stad och omland fram till 1800-talets mitt\nbengt berglund, claes caldenby, lars johansson, kent olsson: del ii: industrins och industrisamh\u00e4llets framv\u00e4xt 1860-1920; del iii: omstrukturering och anpassning 1920-2000\n\n\n=== fotnoter ===\n\n\n== vidare l\u00e4sning ==\nnils hufwedsson dal: bo\u00ebrosia (1719)\nolov rudbeck: bor\u00e5siade (1776)\nnils orre: nils orres avhandling om bor\u00e5s \u00e5r 1785, \u00f6vers. av den latinska texten och f\u00f6rord av torgny bondestam (f\u00f6reningen f\u00f6r v\u00e4stg\u00f6talitteratur, skara, 1998) isbn 91-86558-24-2\ncarl jacob magnells (1857-1928) sk\u00e4mtsamma ingeni\u00f6r m\u00fcnchhausens ber\u00e4ttelser fr\u00e5n amerika (1893) tillkom under f\u00f6rfattarens tid i bor\u00e5s.\nhannu ylitalo (1934-2007) bodde i bor\u00e5s i m\u00e5nga \u00e5r. hans roman svenskarnas land (1973) utspelar sig h\u00e4r och utg\u00f6r mittpartiet i en trilogi om finska emigranter. finnj\u00e4vel (1972) och hemma b\u00e4st (1975) heter de tv\u00e5 andra delarna.\ndet rullande paradiset \u00e4r en litter\u00e4r antologi som utgavs av musikhuset i mars 1977.\nhenning mankells kriminalroman dansl\u00e4rarens \u00e5terkomst (2000) har kopplingar till bor\u00e5s.\nen god man (2011) \u00e4r ytterligare en kriminalroman i bor\u00e5smilj\u00f6, f\u00f6rfattad av ulf lindstr\u00f6m, som ocks\u00e5 \u00e4r verksam som l\u00e4rare i staden.\n\n\n== externa l\u00e4nkar ==\n wikimedia commons har media som r\u00f6r bor\u00e5s."