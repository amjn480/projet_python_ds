"mateusz jakub morawiecki (ur. 20 czerwca 1968 we wroc\u0142awiu) \u2013 polski mened\u017cer, bankowiec i polityk. w latach 2017\u20132023 prezes rady ministr\u00f3w stoj\u0105cy na czele swojego pierwszego,  drugiego i trzeciego gabinetu.\nprezes zarz\u0105du banku zachodniego wbk w latach 2007\u20132015, cz\u0142onek rady gospodarczej przy pierwszym rz\u0105dzie donalda tuska (2010\u20132012), wiceprezes rady ministr\u00f3w (2015\u20132017), minister rozwoju (2015\u20132016), a nast\u0119pnie minister rozwoju i finans\u00f3w (2016\u20132018), minister sportu (2019), pose\u0142 na sejm ix i x kadencji (od 2019), minister cyfryzacji (2020\u20132023), wiceprezes prawa i sprawiedliwo\u015bci (od 2021).\n\n\n== \u017cyciorys ==\n\n\n=== m\u0142odo\u015b\u0107 ===\nurodzi\u0142 si\u0119 20 czerwca 1968 we wroc\u0142awiu. jest synem jadwigi oraz fizyka i opozycjonisty kornela morawieckiego (przewodnicz\u0105cego solidarno\u015bci walcz\u0105cej). rodzina ojca pochodzi\u0142a z warszawskiej pragi, gdzie urodzi\u0142 si\u0119 i wychowywa\u0142 kornel morawiecki, kt\u00f3ry p\u00f3\u017aniej wraz z \u017con\u0105 zamieszka\u0142 we wroc\u0142awiu. rodzice matki pochodzili ze stanis\u0142awowa, z czasem zamieszkali we wroc\u0142awiu. w 1960 i 1965 urodzi\u0142y si\u0119 starsze siostry: anna i marta, w 1966 \u2013 magdalena, kt\u00f3ra zmar\u0142a w wieku pi\u0119ciu miesi\u0119cy, a w 1973 \u2013 m\u0142odsza siostra maria.\nwed\u0142ug publicysty igora jankego, morawiecki od 1979 roku pomaga\u0142 w drukowaniu podziemnego \u201ebiuletynu dolno\u015bl\u0105skiego\u201d w tajnej drukarni w wilczynie le\u015bnym pod wroc\u0142awiem. od grudnia 1981 bra\u0142 udzia\u0142 w akcjach opozycyjnych: malowaniu napis\u00f3w na murach, zrywaniu flag, rozklejaniu plakat\u00f3w i ulotek, druku i kolporta\u017cu podziemnych pism oraz rozwieszaniu opozycyjnych transparent\u00f3w. w latach 1983\u20131986 by\u0142 wielokrotnie zatrzymywany i przes\u0142uchiwany w zwi\u0105zku z dzia\u0142alno\u015bci\u0105 opozycyjn\u0105 swojego ojca, kt\u00f3ry ukrywa\u0142 si\u0119 w\u00f3wczas przed organami \u015bcigania. od 1986 publikowa\u0142 pod pseudonimami (np. robert synowiecki) artyku\u0142y w prasie podziemnej, g\u0142\u00f3wnie w \u201ebiuletynie dolno\u015bl\u0105skim\u201d. w latach 80. kilkakrotnie zosta\u0142 pobity z powod\u00f3w politycznych i ponownie by\u0142 przes\u0142uchiwany.\n\n\n=== edukacja ===\nw 1987 uko\u0144czy\u0142 ix liceum og\u00f3lnokszta\u0142c\u0105ce im. juliusza s\u0142owackiego we wroc\u0142awiu, nast\u0119pnie rozpocz\u0105\u0142 studia na kierunku historia na wydziale filozoficzno-historycznym uniwersytetu wroc\u0142awskiego, gdzie w latach 1988\u20131989 bra\u0142 udzia\u0142 w strajkach okupacyjnych. studia te uko\u0144czy\u0142 w 1992.\nnast\u0119pnie kszta\u0142ci\u0142 si\u0119 na politechnice wroc\u0142awskiej i central connecticut state university, a w 1995 uzyska\u0142 dyplom master of business administration na akademii ekonomicznej we wroc\u0142awiu. w tym samym roku uko\u0144czy\u0142 studia podyplomowe z prawa europejskiego i ekonomiki integracji gospodarczej na uniwersytecie w hamburgu. studiowa\u0142 tak\u017ce na uniwersytecie w bazylei i w kellogg school of management przy northwestern university.\n\n\n=== dzia\u0142alno\u015b\u0107 zawodowa ===\nod 1991 pracowa\u0142 dla sp\u00f3\u0142ki cogito, wsp\u00f3\u0142tworzy\u0142 firmy wydawnicze reverentia i enter marketing-publishing. w 1991 by\u0142 wsp\u00f3\u0142za\u0142o\u017cycielem, mened\u017cerem i redaktorem pisma \u201edwa dni\u201d. w latach 1992\u20131995 pracowa\u0142 jako mened\u017cer odpowiedzialny za marketing i finanse w przedsi\u0119biorstwach konsultingowych i wydawniczych. w 1995 odby\u0142 sta\u017c w niemieckim banku federalnym. w latach 1996\u20131997 prowadzi\u0142 projekty badawcze w zakresie bankowo\u015bci i makroekonomii na uniwersytecie we frankfurcie nad menem. w 1997 wraz z frankiem emmertem opublikowa\u0142 prawo europejskie, podr\u0119cznik z zakresu prawa unijnego i ekonomiki integracji gospodarczej. w 1998 zosta\u0142 zast\u0119pc\u0105 dyrektora departamentu negocjacji akcesyjnych w urz\u0119dzie komitetu integracji europejskiej. w latach 1998\u20132001 by\u0142 cz\u0142onkiem rad nadzorczych zak\u0142adu energetycznego wa\u0142brzych i agencji rozwoju przemys\u0142u.\nw 1998, po odej\u015bciu z administracji rz\u0105dowej, podj\u0105\u0142 prac\u0119 w banku zachodnim. w latach 1998\u20132001 by\u0142 doradc\u0105 prezesa zarz\u0105du, a nast\u0119pnie dyrektorem banku. w 2001, po po\u0142\u0105czeniu banku zachodniego i wielkopolskiego banku kredytowego, zosta\u0142 cz\u0142onkiem zarz\u0105du banku zachodniego wbk, a w maju 2007 obj\u0105\u0142 stanowisko prezesa zarz\u0105du tej instytucji. bank ten w tym czasie bra\u0142 udzia\u0142 w finansowaniu r\u00f3\u017cnych przedsi\u0119wzi\u0119\u0107 kulturalnych, m.in. serialu telewizyjnego czas honoru oraz film\u00f3w czarny czwartek i 1920 bitwa warszawska. sam morawiecki zasiada\u0142 w komitecie nauk o finansach pan pierwszej kadencji.\n\n\n=== dzia\u0142alno\u015b\u0107 polityczna do 2015 ===\nby\u0142 cz\u0142onkiem partii wolno\u015bci. w latach 1998\u20132002 zasiada\u0142 w sejmiku dolno\u015bl\u0105skim i kadencji, mandat uzyska\u0142 z listy akcji wyborczej solidarno\u015b\u0107.\nod 2008 do czasu wej\u015bcia w sk\u0142ad rz\u0105du w 2015 by\u0142 konsulem honorowym republiki irlandii w polsce. w 2010 zosta\u0142 powo\u0142any w sk\u0142ad rady gospodarczej przy premierze donaldzie tusku, w kt\u00f3rej zasiada\u0142 przez blisko dwa lata. w 2010 by\u0142 zwolennikiem podwy\u017cszenia i zr\u00f3wnania wieku emerytalnego.\nw 2014 by\u0142 jedn\u0105 z os\u00f3b nagranych podczas afery ta\u015bmowej.\n\n\n=== wiceprezes rady ministr\u00f3w i minister ===\n9 listopada 2015 zrezygnowa\u0142 z funkcji prezesa zarz\u0105du banku zachodniego wbk, nie uzyskuj\u0105c odprawy i pozostaj\u0105c nadal akcjonariuszem bz wbk (ok. 13,7 tys. akcji; sprzeda\u0142 je wraz z obj\u0119ciem funkcji premiera). 16 listopada obj\u0105\u0142 urz\u0119dy wicepremiera i ministra rozwoju w rz\u0105dzie beaty szyd\u0142o. w marcu 2016 wst\u0105pi\u0142 do prawa i sprawiedliwo\u015bci. w tym samym roku przedstawi\u0142 dokument programowy (nazwany \u201eplanem morawieckiego\u201d), kt\u00f3ry zosta\u0142 przyj\u0119ty w rozwini\u0119tej wersji przez rad\u0119 ministr\u00f3w w lutym 2017. od marca 2016 kierowa\u0142 komitetem rozwoju, zadaniem kt\u00f3rego by\u0142o wypracowywanie program\u00f3w w ramach planu odpowiedzialnego rozwoju.\n28 wrze\u015bnia 2016 zosta\u0142 odwo\u0142any ze stanowisk rz\u0105dowych, a tak\u017ce tego samego dnia powo\u0142any ponownie na urz\u0119dy wicepremiera i ministra rozwoju i finans\u00f3w (w resorcie finans\u00f3w w miejsce paw\u0142a sza\u0142amachy). 30 wrze\u015bnia tego samego roku stan\u0105\u0142 na czele komitetu ekonomicznego rady ministr\u00f3w. w marcu 2017 na zaproszenie ministra finans\u00f3w niemiec uczestniczy\u0142 w spotkaniu ministr\u00f3w finans\u00f3w pa\u0144stw g20 w baden-baden, b\u0119d\u0105c pierwszym przedstawicielem polski na tym szczycie i jednym z kilku przedstawicieli pa\u0144stw nienale\u017c\u0105cych do grupy.\n\n\n=== prezes rady ministr\u00f3w ===\n\n\n==== pierwszy rz\u0105d (2017\u20132019) ====\n7 grudnia 2017 komitet polityczny pis rekomendowa\u0142 jego kandydatur\u0119 na stanowisko prezesa rady ministr\u00f3w w zwi\u0105zku z deklaracj\u0105 rezygnacji ze strony premier beaty szyd\u0142o, kt\u00f3r\u0105 oficjalnie z\u0142o\u017cy\u0142a nast\u0119pnego dnia. r\u00f3wnie\u017c 8 grudnia mateusz morawiecki zosta\u0142 przez prezydenta rp andrzeja dud\u0119 desygnowany, a 11 grudnia powo\u0142any na to stanowisko. jednocze\u015bnie zosta\u0142 te\u017c ponownie powo\u0142any na urz\u0105d ministra rozwoju i finans\u00f3w.\n12 grudnia 2017 sejm udzieli\u0142 rz\u0105dowi wotum zaufania; za zag\u0142osowa\u0142o 243 pos\u0142\u00f3w, przeciw oddano 192 g\u0142osy. 9 stycznia 2018 mateusz morawiecki zosta\u0142 odwo\u0142any z funkcji ministra rozwoju i finans\u00f3w. tego samego dnia, w zwi\u0105zku ze zdymisjonowaniem anny stre\u017cy\u0144skiej i niepowo\u0142aniem jej nast\u0119pcy, przej\u0105\u0142 obowi\u0105zki ministra cyfryzacji, kt\u00f3re wykonywa\u0142 do 17 kwietnia 2018, gdy obsadzono to stanowisko.\npodczas kampanii zwi\u0105zanej z wyborami samorz\u0105dowymi w 2018 przegra\u0142 dwa procesy w trybie wyborczym. pierwszy we wrze\u015bniu \u2013 z platform\u0105 obywatelsk\u0105; s\u0105d apelacyjny w warszawie nakaza\u0142 mu publicznie sprostowa\u0107 wypowied\u017a, w kt\u00f3rej zarzuci\u0142 koalicji po-psl, \u017ce w czasie ich rz\u0105d\u00f3w nie budowano w polsce dr\u00f3g (decyzja s\u0105du odnosi\u0142a si\u0119 do wypowiedzi, w kt\u00f3rej mateusz morawiecki stwierdzi\u0142, \u017ce przez osiem lat poprzedniej koalicji wydano na drogi lokalne tyle, ile za rz\u0105du pis mia\u0142o by\u0107 wydawane w ci\u0105gu jednego lub do p\u00f3\u0142tora roku). drugi w pa\u017adzierniku 2018 z kww jacka majchrowskiego; s\u0105d apelacyjny w krakowie nakaza\u0142 mu sprostowanie wypowiedzi, \u017ce rz\u0105dz\u0105cy dot\u0105d krakowem \u201enie zrobili nic lub prawie nic w walce ze smogiem\u201d.\n\n\n==== drugi rz\u0105d (2019\u20132023) ====\nw wyborach w 2019 mateusz morawiecki zosta\u0142 liderem listy prawa i sprawiedliwo\u015bci w okr\u0119gu nr 31. uzyska\u0142 mandat pos\u0142a na sejm ix kadencji, otrzymuj\u0105c 133 687 g\u0142os\u00f3w. na pierwszym posiedzeniu sejmu ix kadencji z\u0142o\u017cy\u0142 dymisj\u0119 rady ministr\u00f3w (zgodnie z art. 162 ust. 1 konstytucji rp), kt\u00f3ra tego samego dnia zosta\u0142a przyj\u0119ta przez prezydenta. 14 listopada 2019 prezydent andrzej duda desygnowa\u0142 go ponownie na urz\u0105d premiera, powierzaj\u0105c mu misj\u0119 utworzenia nowego rz\u0105du.\nnast\u0119pnego dnia prezydent powo\u0142a\u0142 mateusza morawieckiego na urz\u0105d prezesa rady ministr\u00f3w, a tak\u017ce powo\u0142a\u0142 cz\u0142onk\u00f3w nowego gabinetu. w rz\u0105dzie tym premier dodatkowo obj\u0105\u0142 stanowisko ministra sportu. 19 listopada wyg\u0142osi\u0142 swoje expos\u00e9. tego samego dnia sejm udzieli\u0142 o rz\u0105dowi wotum zaufania; za zag\u0142osowa\u0142o 237 pos\u0142\u00f3w, przeciw oddano 214 g\u0142os\u00f3w. 5 grudnia odwo\u0142any przez prezydenta andrzeja dud\u0119 z urz\u0119du ministra sportu (w zwi\u0105zku z powo\u0142aniem na ten urz\u0105d danuty dmowskiej-andrzejuk).\nwe wrze\u015bniu 2020 wojew\u00f3dzki s\u0105d administracyjny w warszawie orzek\u0142, \u017ce decyzja nakazuj\u0105ca poczcie polskiej podj\u0119cie i realizacj\u0119 czynno\u015bci niezb\u0119dnych do przygotowania i przeprowadzenia wybor\u00f3w prezydenckich w maju 2020 zosta\u0142a wydana bez podstawy prawnej i z ra\u017c\u0105cym naruszeniem prawa (m.in. konstytucji rzeczypospolitej polskiej) oraz stwierdzi\u0142 jej niewa\u017cno\u015b\u0107.\n6 pa\u017adziernika 2020 mateusz morawiecki w swoim rz\u0105dzie obj\u0105\u0142 dodatkowo stanowisko ministra cyfryzacji, zast\u0119puj\u0105c marka zag\u00f3rskiego, zako\u0144czy\u0142 urz\u0119dowanie 6 kwietnia 2023.\nw maju 2021 najwy\u017csza izba kontroli z\u0142o\u017cy\u0142a do prokuratury zawiadomienie o mo\u017cliwo\u015bci pope\u0142nienia przest\u0119pstwa nadu\u017cycia uprawnie\u0144 przez morawieckiego w zwi\u0105zku z przygotowaniami do przeprowadzenia wybor\u00f3w prezydenckich w 2020 roku.\nw lipcu 2021 zosta\u0142 wiceprezesem prawa i sprawiedliwo\u015bci.\nod 11 sierpnia do 26 pa\u017adziernika 2021 wykonywa\u0142 obowi\u0105zki ministra rozwoju, pracy i technologii w zwi\u0105zku z nieobsadzeniem tego stanowiska. 29 listopada 2021 wyprzedzi\u0142 jerzego buzka, staj\u0105c si\u0119 drugim najd\u0142u\u017cej urz\u0119duj\u0105cym premierem iii rp. od 10 lutego do 26 kwietnia 2022 wykonywa\u0142 obowi\u0105zki ministra finans\u00f3w po dymisji tadeusza ko\u015bci\u0144skiego.\n\n\n==== trzeci rz\u0105d (2023) ====\nw wyborach w 2023 mateusz morawiecki zosta\u0142 ponownie liderem listy prawa i sprawiedliwo\u015bci w okr\u0119gu nr 31. uzyska\u0142 mandat pos\u0142a na sejm x kadencji, otrzymuj\u0105c 117 064 g\u0142osy. 13 listopada tego samego roku prezydent przyj\u0105\u0142 dymisj\u0119 rady ministr\u00f3w i po raz trzeci desygnowa\u0142 go na urz\u0105d premiera.\n27 listopada 2023 prezydent powo\u0142a\u0142 mateusza morawieckiego na urz\u0105d prezesa rady ministr\u00f3w, a tak\u017ce powo\u0142a\u0142 cz\u0142onk\u00f3w nowego mniejszo\u015bciowego gabinetu. 11 grudnia 2023 pos\u0142owie sejmu zag\u0142osowali nad wotum zaufania dla rz\u0105du. trzeci gabinet mateusza morawieckiego nie uzyska\u0142 poparcia wi\u0119kszo\u015bci. tego samego dnia premier z\u0142o\u017cy\u0142 dymisj\u0119 rz\u0105du, kt\u00f3ra zosta\u0142a przyj\u0119ta przez prezydenta. 13 grudnia 2023 zako\u0144czy\u0142 pe\u0142nienie funkcji premiera w zwi\u0105zku z powo\u0142aniem trzeciego rz\u0105du donalda tuska.\n\n\n== odznaczenia i wyr\u00f3\u017cnienia ==\n\n\n=== ordery i odznaczenia ===\n2011: odznaka honorowa \u201eza zas\u0142ugi dla bankowo\u015bci rzeczypospolitej polskiej\u201d\n2013: krzy\u017c wolno\u015bci i solidarno\u015bci\n2015: krzy\u017c kawalerski orderu odrodzenia polski (za wybitne zas\u0142ugi w dzia\u0142alno\u015bci na rzecz wspierania oraz promowania polskiej kultury i dziedzictwa narodowego)\n2019: krzy\u017c wielki orderu \u201eza zas\u0142ugi dla litwy\u201d\n2021: srebrny krzy\u017c solidarno\u015bci walcz\u0105cej\n2022: order ksi\u0119cia jaros\u0142awa m\u0105drego ii klasy (ukraina)\n\n\n=== nagrody i wyr\u00f3\u017cnienia ===\n2015: medal artmecenatu na interdyscyplinarnym festiwalu sztuk miasto gwiazd w \u017cyrardowie\n2015: per\u0142a honorowa polskiej gospodarki w kategorii gospodarka\n2017: tytu\u0142 \u201ecz\u0142owieka roku 2016\u201d tygodnika \u201egazeta polska\u201d\n2017: pier\u015bcie\u0144 \u201einki\u201d (za postaw\u0119 patriotyczn\u0105 i krzewienie idei pami\u0119ci o \u017co\u0142nierzach wykl\u0119tych)\n2018: z\u0142oty medal ameryka\u0144skiego instytutu kultury polskiej\n2018: tytu\u0142 \u201ecz\u0142owieka roku 2017\u201d tygodnika \u201ewprost\u201d (wsp\u00f3lnie z zespo\u0142em gospodarczym ministr\u00f3w rz\u0105du)\n2018: nagroda im. prezydenta rp lecha kaczy\u0144skiego (przyznana przez ruch spo\u0142eczny im. prezydenta rp lecha kaczy\u0144skiego)\n2018: tytu\u0142 \u201ecz\u0142owieka roku 2017\u201d tygodnika \u201egazeta polska\u201d\n2019: tytu\u0142 \u201ecz\u0142owieka roku 2018\u201d tygodnika \u201egazeta polska\u201d\n2019: tytu\u0142 \u201ecz\u0142owieka roku\u201d 2018 forum ekonomicznego w krynicy\n2019: nagroda \u201ecz\u0142owiek wolno\u015bci 2019\u201d przyznana przez redakcj\u0119 tygodnika \u201esieci\u201d\n\n\n== \u017cycie prywatne ==\nod pierwszej po\u0142owy lat 90. \u017conaty z iwon\u0105; ojciec czworga dzieci: dw\u00f3ch c\u00f3rek (olgi i magdaleny) oraz dw\u00f3ch syn\u00f3w (jeremiasza i ignacego).\njest katolikiem.\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== uwagi ==\n\n\n== przypisy ==\n\n\n== bibliografia ==\nmateusz morawiecki \u2013 prezes zarz\u0105du. bzwbk.pl. [dost\u0119p 2017-12-08].\njerzy pietraszko: mateusz morawiecki. encyklopedia solidarno\u015bci. [dost\u0119p 2017-12-08]."