"virtual international authority file (viaf) \u2013 mi\u0119dzynarodowa kartoteka hase\u0142 wzorcowych. jej celem jest ujednolicenie zapisu nazw osobowych (hase\u0142), dlatego zbiera z bibliotek z ca\u0142ego \u015bwiata \u2013 ich r\u00f3\u017cne wersje i prezentuje je razem, pod jednym, unikatowym identyfikatorem numerycznym. pozwala to obni\u017cy\u0107 koszty i zwi\u0119kszy\u0107 u\u017cyteczno\u015b\u0107 danych gromadzonych przez biblioteki. informacje po dopasowaniu i po\u0142\u0105czeniu s\u0105 udost\u0119pniane online bibliotekom na ca\u0142ym \u015bwiecie.\n\n\n== historia ==\npotrzeb\u0119 mi\u0119dzynarodowej wsp\u00f3\u0142pracy w zakresie tworzenia i utrzymywania kartotek wzorcowych zauwa\u017cono jeszcze w latach 70. xx wieku. zaproponowano w\u00f3wczas, aby narodowe agencje bibliograficzne odpowiada\u0142y za tworzenie hase\u0142 dla w\u0142asnych autor\u00f3w i w ten spos\u00f3b stworzona baza mog\u0142aby by\u0107 stosowana w pozosta\u0142ych krajach. jednak r\u00f3\u017cnice kulturowe (m.in. r\u00f3\u017cnice w sposobie katalogowania czy u\u017cywanie r\u00f3\u017cnych alfabet\u00f3w) nie pozwoli\u0142y na powodzenie tego projektu. kolejnym pomys\u0142em usprawnienia wymiany rekord\u00f3w kartoteki hase\u0142 wzorcowych w skali mi\u0119dzynarodowej by\u0142o wprowadzenie international standard authority data number, czyli numeru, kt\u00f3ry identyfikowa\u0142by has\u0142o w skali globalnej. poniewa\u017c wymaga\u0142oby to powstania instytucji, kt\u00f3ra zajmowa\u0142aby si\u0119 nadawaniem i nadzorowanie poprawno\u015bci stosowania okaza\u0142o si\u0119 trudne do zrealizowania. pomys\u0142 stworzenia viaf powsta\u0142 w 1998 roku. biblioteka kongresu i niemiecka biblioteka narodowa podj\u0119\u0142y wsp\u00f3\u0142prac\u0119, aby sprawdzi\u0107 mo\u017cliwo\u015b\u0107 powi\u0105zania ze sob\u0105 hase\u0142 osobowych w prowadzonych kartotekach. za stron\u0119 techniczn\u0105 mia\u0142o by\u0107 odpowiedzialne oclc. podczas odbywaj\u0105cej si\u0119 w berlinie w 2003 roku konferencji ifla biblioteka kongresu i niemiecka biblioteka narodowa podpisa\u0142y porozumienie, kt\u00f3re sta\u0142o si\u0119 pocz\u0105tkiem viaf (mi\u0119dzynarodowej kartoteki hase\u0142 wzorcowych). w 2007 roku do projektu do\u0142\u0105czy\u0142a biblioteka narodowa francji, a w nast\u0119pnych latach przy\u0142\u0105cza\u0142y si\u0119 inne biblioteki.\n\n\n== zasady wsp\u00f3\u0142pracy ==\nrekordy kartoteki hase\u0142 wzorcowych oraz rekordy bibliograficzne, w kt\u00f3rych je zastosowano biblioteka wsp\u00f3\u0142pracuj\u0105ca przesy\u0142a do oclc (online computer library center).\nhas\u0142a pochodz\u0105ce z r\u00f3\u017cnych kartotek s\u0105 dopasowywane i rozbudowywane o w\u0142a\u015bciwe dane. s\u0142u\u017c\u0105 do tego specjalne algorytmy.\nw zdefiniowanych polach s\u0105 umieszczane dane, a has\u0142a wyst\u0119puj\u0105ce w r\u00f3\u017cnych kartotekach s\u0105 automatycznie synchronizowane.\nu\u017cytkownik mo\u017ce przeszukiwa\u0107 kartoteki wzorcowe wed\u0142ug hase\u0142 osobowych, kooperatywnych, geograficznych i tytu\u0142\u00f3w ujednoliconych.\n\n\n== rada viaf ==\nrada viaf odpowiada za polityk\u0119 i funkcjonowanie viaf. wyznacza zasady wyboru nowych uczestnik\u00f3w. promuje efektywne i odpowiednie wykorzystanie viaf. natomiast hostingiem, oprogramowaniem i danymi dla viaf zarz\u0105dza oclc. swojego pe\u0142nomocnika do rady mo\u017ce wyznaczy\u0107 ka\u017cdy dostawca viaf. r\u00f3wnie\u017c oclc wyznacza osob\u0119 kontaktow\u0105, kt\u00f3ra wchodzi w sk\u0142ad rady. na czele rady stoi prezes. podczas dorocznego spotkania rady, kt\u00f3re odbywa si\u0119 w pi\u0105tek przed kongresem \u015bwiatowej biblioteki i informacji ifla jest wybierany nowy prezes, kt\u00f3ry przez rok pe\u0142ni rol\u0119 elekta zanim obejmie stanowisko.\n\n\n=== prezesi rady ===\n2012 \u2013 barbara tillett \u2013 biblioteka kongresu\n2013 \u2013 vincent boulet \u2013 biblioteka narodowa francji\n2014 \u2013 brigitte wiechmann \u2013 niemiecka biblioteka narodowa\n2015 \u2013 vincent boulet \u2013 bn francji\n2016 \u2013 beacher wiggins \u2013 biblioteka kongresu\n2017 \u2013 ricardo santos mu\u00f1oz \u2013 hiszpa\u0144ska biblioteka narodowa\n2018 \u2013 marta cicho\u0144 \u2013 biblioteka narodowa\n2018 \u2013 ricardo santos mu\u00f1oz \u2013 hiszpa\u0144ska biblioteka narodowa (pe\u0142ni\u0105cy obowi\u0105zki przewodnicz\u0105cego)\n2019 \u2013 william leonard \u2013 biblioteka i archiwum kanady\n\n\n== viaf a wikidane ==\nw 2012 roku w angielskoj\u0119zycznej wikipedii zosta\u0142 uruchomiony projekt automatycznej identyfikacji hase\u0142 osobowych w wikipedii, w bazie viaf. inicjatorami tych dzia\u0142a\u0144 byli wikipedy\u015bci pracuj\u0105cy w oclc i biritsh library. aby m\u00f3c to zrealizowa\u0107 powsta\u0142 viafbot23, kt\u00f3ry umie\u015bci\u0142 identyfikatory viaf w ponad 250 tysi\u0105cach hase\u0142 osobowych. podobne dzia\u0142ania podj\u0119to w niemieckoj\u0119zycznej wikipedii. informacje viaf pojawiaj\u0105 si\u0119 automatycznie w module kontrola autorytatywna.\n\n\n== przypisy =="