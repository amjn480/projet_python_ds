"teneryfa (hiszp. tenerife) \u2013 nale\u017c\u0105ca do hiszpanii wyspa na oceanie atlantyckim, b\u0119d\u0105ca cz\u0119\u015bci\u0105 archipelagu i regionu wyspy kanaryjskie. le\u017cy nieopodal p\u00f3\u0142nocno-zachodnich wybrze\u017cy afryki, wraz z archipelagiem zaliczana jest do makaronezji. jest najwi\u0119ksz\u0105 i najludniejsz\u0105 wysp\u0105 w archipelagu i najludniejsz\u0105 wysp\u0105 hiszpa\u0144sk\u0105. teneryfa, cho\u0107 geograficznie le\u017cy na wodach oceanicznych u wybrze\u017cy p\u00f3\u0142nocnej afryki, jest integraln\u0105 cz\u0119\u015bci\u0105 hiszpanii i unii europejskiej. obowi\u0105zuje waluta euro, a j\u0119zykiem urz\u0119dowym jest hiszpa\u0144ski. z cz\u0119\u015bci\u0105 mieszka\u0144c\u00f3w mo\u017cna si\u0119 te\u017c porozumie\u0107 po angielsku, w j\u0119zyku angielskim s\u0105 te\u017c niekt\u00f3re tablice informacyjne.\nsanta cruz de tenerife jest najwi\u0119kszym miastem na wyspie i zarazem stolic\u0105 jej oraz prowincji santa cruz de tenerife. jest te\u017c, wsp\u00f3lnie z las palmas, stolic\u0105 autonomii wysp kanaryjskich.\nteneryfa z s\u0105siedni\u0105 gran canari\u0105 bywa nazywana \u201ekontynentem w miniaturze\u201d ze wzgl\u0119du na wyst\u0119powanie kilku typ\u00f3w krajobrazu i kilku stref klimatycznych. na teneryfie s\u0105 dwa obiekty wpisane na list\u0119 \u015bwiatowego dziedzictwa unesco: wulkan teide, kt\u00f3ry jest parkiem narodowym, oraz zabytkowe miasto la laguna.\n\n\n== geografia ==\n\n\n=== dane og\u00f3lne ===\nteneryfa ma 2034 km\u00b2 powierzchni, oko\u0142o 80 km d\u0142ugo\u015bci i 50 km szeroko\u015bci.\nponadto administracyjnie teneryfa obejmuje r\u00f3wnie\u017c oko\u0142o 200 ma\u0142ych wysp b\u0119d\u0105cymi nieu\u017cytkami. najcz\u0119\u015bciej s\u0105 to du\u017ce ska\u0142y wystaj\u0105ce z wody. \u0142\u0105czna ich powierzchnia wynosi 213 835 m\u00b2. zalicza si\u0119 do nich m.in. roques de anaga czy roque de garachico.\n\n\n=== geologia ===\nteneryfa jest wysp\u0105 pochodzenia wulkanicznego. powstawa\u0142a w kilku etapach. pierwszy szacuje si\u0119 na oko\u0142o 30 mln lat temu w oligocenie, kiedy z dna atlantyku rozpocz\u0119\u0142a wydobywa\u0107 si\u0119 lawa tworz\u0105c wzniesienia z kt\u00f3rych powsta\u0142y wyspy kanaryjskie. kolejny okres rozpocz\u0105\u0142 si\u0119 ok. 7 mln lat temu w miocenie. ponad powierzchni\u0119 wystawa\u0142y w\u00f3wczas masywy adeje, anaga i teno. na kolejnych etapach g\u0142\u00f3wnym elementem kszta\u0142tuj\u0105cym teren by\u0142a erozja oraz budowanie si\u0119 centralnej cz\u0119\u015bci teneryfy poprzez liczne erupcje. w ten spos\u00f3b powsta\u0142 najwy\u017cszy szczyt hiszpanii pico del teide (3718 m n.p.m.).\nznane nam erupcje wulkaniczne na teneryfie to:\n\n1492 \u2013 boca cangrejo\n1704\u20131705 \u2013 siete fuentes, fasnia, arafo\n5 maja 1706 \u2013 monta\u00f1a negra \u2013 erupcja ta zniszczy\u0142a port w miejscowo\u015bci garachico\n9 czerwca 1798 \u2013 pico viejo \u2013 ostatnia erupcja na terenie parku narodowego teide i las ca\u00f1adas\n11 listopada 1909 \u2013 chinyero.\n\n\n=== po\u0142o\u017cenie ===\nteneryfa znajduje si\u0119 pomi\u0119dzy 28\u00b0 a 29\u00b0 n i 16\u00b0 a 17\u00b0 w, na p\u00f3\u0142noc od zwrotnika raka. zajmuje centralne miejsce mi\u0119dzy wyspami archipelagu: gran canaria na wschodzie oraz la gomera i la palma na zachodzie. le\u017cy oko\u0142o 300 km od kontynentu afryka\u0144skiego (maroka i sahary zachodniej) oraz oko\u0142o 1000 km od p\u00f3\u0142wyspu iberyjskiego (hiszpanii i portugalii kontynentalnej).\n\n\n=== klimat ===\nteneryfa jest w strefie klimatu subtropikalnego, w cz\u0119\u015bci przybrze\u017cnej \u2013 typu p\u00f3\u0142pustynnego i pustynnego, w g\u0142\u0119bi l\u0105du \u2013 \u015br\u00f3dziemnomorskiego.\nna klimat maj\u0105 istotny wp\u0142yw dwa pr\u0105dy morskie: golfstrom (cieplejszy) i kanaryjski (ch\u0142odniejszy), kt\u00f3re powoduj\u0105 wahania temperatury oceanu od 19 do 24 \u00b0c. mimo niewielkiej powierzchni klimat jest zr\u00f3\u017cnicowany w wyniku przedzielenia wyspy przez wysokie pasmo g\u00f3rskie. p\u00f3\u0142nocno-wschodnie wybrze\u017ce ma klimat z cz\u0119stszymi mg\u0142ami i nieco wi\u0119kszymi opadami ni\u017c po\u0142udniowe. wraz ze wzrostem wysoko\u015bci \u015brednie temperatury spadaj\u0105, a ilo\u015b\u0107 opad\u00f3w wzrasta. pomimo niewielkiej odleg\u0142o\u015bci pomi\u0119dzy po\u0142o\u017conymi w g\u00f3rach miejscowo\u015bciami a wybrze\u017cem wyst\u0119puj\u0105 du\u017ce r\u00f3\u017cnice temperatur (nawet ponad 10 \u00b0c) oraz w opadach. w okresie zimowym krater pico del teide cz\u0119sto pokrywa \u015bnieg. szata ro\u015blinna p\u00f3\u0142nocno-wschodniej cz\u0119\u015bci wyspy jest zielona i s\u0105 dobre warunki dla rolnictwa, cz\u0119\u015b\u0107 po\u0142udniowo-zachodnia jest uboga w szat\u0119 ro\u015blinn\u0105. w wy\u017cszych partiach wyspy ro\u015bnie sosna kanaryjska o d\u0142ugich, mi\u0119kkich ig\u0142ach, maj\u0105ca zdolno\u015b\u0107 wch\u0142ania wody z mg\u0142y.\n\n\n=== masywy g\u00f3rskie ===\n\n\n==== teide ====\nteide \u2013 masyw wulkaniczny o wysoko\u015bci 3718 m n.p.m. (od dna morza 7500 m). jest najwy\u017cszym szczytem \nhiszpanii, najwy\u017cszym punktem oceanu atlantyckiego oraz 13 najwy\u017cszym szczytem unii europejskiej (jest najwy\u017cszym szczytem nie le\u017c\u0105cym w alpach). ostatnia erupcja wulkanu (chinyero) mia\u0142a miejsce w 1909 roku.\nsto\u017cek wulkanu wraz z kraterem o \u015brednicy do 15 km i obwodzie oko\u0142o 40 km oraz otaczaj\u0105c\u0105 go r\u00f3wnin\u0105 stanowi od 1954 park narodowy teide (parque nacional del teide). park zajmuje 18 900 ha. czyni go pi\u0105tym co do wielko\u015bci parkiem narodowym w hiszpanii. wyst\u0119puj\u0105 tam endemiczne gatunki ro\u015blin i zwierz\u0105t.\nna wysoko\u015bci oko\u0142o 2000 m n.p.m. rozpo\u015bcieraj\u0105 si\u0119 r\u00f3wniny ca\u00f1adas, ukszta\u0142towane przez dzia\u0142alno\u015b\u0107 wulkanu \u2013 pokrywaj\u0105 je bazaltowe, pumeksowe i obsydianowe formacje skalne, a przez zbocza sto\u017cka wulkanicznego ci\u0105gn\u0105 si\u0119 zastyg\u0142e strumienie lawy.\nna wysoko\u015bci 2356 m. jest dolna stacja kolei linowej telef\u00e9rico del teide z g\u00f3rn\u0105 stacj\u0105 na wysoko\u015bci 3555 m. na wysoko\u015bci 2400 m jest obserwatorium astrofizyczne teide. na terenie parku jest te\u017c schronisko oraz hotel. na tym obszarze s\u0105 tak\u017ce inne szczyty, m.in. pico viejo (monta\u00f1a chahorra, o wysoko\u015bci 3134 m), monta\u00f1a blanca (2750 m), alto de guajara (2718 m), roque de la grieta (2576 m) i chinyero (1561 m).\nteide jest uwa\u017cany za najbardziej emblematyczny pomnik przyrody archipelagu kanaryjskiego, a przez to atrakcj\u0119 turystyczn\u0105, kt\u00f3ra ka\u017cdego roku przyci\u0105ga miliony os\u00f3b \u2013 parque nacional del teide jest najcz\u0119\u015bciej odwiedzanym hiszpa\u0144skim parkiem narodowym (3 142 148 odwiedzaj\u0105cych w roku 2007), ponadto najcz\u0119\u015bciej odwiedzanym parkiem narodowym europy i drugim najcz\u0119\u015bciej odwiedzanym na \u015bwiecie\n\n\n==== teno ====\nmasyw teno (macizo de teno) po\u0142o\u017cony jest w p\u00f3\u0142nocno-zachodniej cz\u0119\u015bci wyspy mi\u0119dzy gminami santiago del teide, los silos, el tanque i buenavista del norte. najwy\u017cszym szczytem jest monta\u00f1a de gala (1342 m) podobnie jak w przypadku masywu anaga, jest to obszar g\u0142\u0119bokich w\u0105woz\u00f3w i ska\u0142, kt\u00f3re powsta\u0142y w znacznym stopniu pod wp\u0142ywem erozji. powsta\u0142 od 5 do 7 milion\u00f3w lat temu. charakterystyczne dla niego s\u0105 klify los gigantes, z pionowymi \u015bcianami, kt\u00f3re si\u0119gaj\u0105 500 metr\u00f3w wysoko\u015bci. w g\u00f3rskich wsiach: masca, teno alto, carrizales, el palmar, las portelas nadal praktykowane s\u0105 stare tradycje rolnicze z wysp kanaryjskich. jest tam park wiejski teno o powierzchni 8063 hektar\u00f3w. masyw ten charakteryzuje si\u0119 du\u017c\u0105 r\u00f3\u017cnorodno\u015bci\u0105 flory i fauny. jest to r\u00f3wnie\u017c jedno z najlepszych miejsc do nurkowania w archipelagu. s\u0105 te\u017c archeologiczne pozosta\u0142o\u015bci osadnictwa guancz\u00f3w, wskazuj\u0105ce, \u017ce obszar wysp kanaryjskich by\u0142 zamieszkany od czas\u00f3w antycznych. pierwsze osadnictwo mia\u0142o miejsce oko\u0142o 3000 lat p.n.e.\n\n\n==== anaga ====\nmasyw anaga (macizo de anaga) w p\u00f3\u0142nocno-wschodniej cz\u0119\u015bci wyspy ma nieregularny i poszarpany profil topograficzny. najwy\u017cszym szczytem jest cruz de taborno o wysoko\u015bci 1024 m. wybrze\u017ce anaga zdominowane jest przez ska\u0142y, w tym regionie jest ma\u0142o pla\u017c. u podn\u00f3\u017ca masywu le\u017cy stolica \u2013 santa cruz de tenerife oraz s\u0105siaduj\u0105ca z nim la laguna. masyw powsta\u0142 od 7 do 9 milion\u00f3w lat temu, jest jedn\u0105 z najstarszych cz\u0119\u015bci wyspy.\n\n\n==== adeje ====\nnajwy\u017cszym szczytem masywu adeje (macizo de adeje) w po\u0142udniowej cz\u0119\u015bci wyspy jest roque del conde o wysoko\u015bci 1001 m. z powodu intensywnej erozji i proces\u00f3w geologicznych masyw adeje straci\u0142 sw\u00f3j pierwotny wygl\u0105d i rozmiary.\n\n\n== hydrografia ==\ngleba wulkaniczna o porowatej powierzchni \u0142atwo przepuszcza wod\u0119, kt\u00f3ra wnika do pod\u0142o\u017ca zar\u00f3wno po opadach deszczu, po topnieniu czapy lodowej na najwy\u017cszych szczytach, jak i pochodz\u0105c\u0105 z mg\u0142y w le\u015bnych partiach wyspy (sosna kanaryjska).\nze wzgl\u0119du na r\u00f3\u017cnorodno\u015b\u0107 i nietypowo\u015b\u0107 opad\u00f3w oraz warunki geologiczne na wyspie, nie stosuje si\u0119 zwyk\u0142ych popularnych metod magazynowania i wydobywania wody, takie jak budowa zap\u00f3r czy zbiornik\u00f3w wodnych. wi\u0119kszo\u015b\u0107 wody (ok. 90%) pochodzi ze studzienek oraz galerii perforowanych (galer\u00eda filtrante).\n\n\n== flora i fauna ==\nteneryfa pomimo niewielkiej powierzchni ma zr\u00f3\u017cnicowana faun\u0119 i flor\u0119. wynika to z r\u00f3\u017cnorodno\u015bci mikroklimat\u00f3w. flora na wyspie liczy oko\u0142o 1400 gatunk\u00f3w, w tym 200 gatunk\u00f3w endemicznych wysp kanaryjskich, z czego 140 wyst\u0119puje tylko i wy\u0142\u0105cznie na teneryfie. fauna obejmuje oko\u0142o 400 gatunk\u00f3w ryb, 56 gatunk\u00f3w ptak\u00f3w, 5 gatunk\u00f3w gad\u00f3w, 2 gatunki p\u0142az\u00f3w, 13 gatunk\u00f3w ssak\u00f3w l\u0105dowych i kilka tysi\u0119cy gatunk\u00f3w bezkr\u0119gowc\u00f3w.\nfaun\u0119 i szat\u0119 ro\u015blinn\u0105 teneryfy mo\u017cna podzieli\u0107 na 6 g\u0142\u00f3wnych obszar\u00f3w, kt\u00f3re s\u0105 zwi\u0105zane z wysoko\u015bci\u0105:\n\n0\u2013700 m n.p.m. (suche i s\u0142oneczne) \u2013 na tym obszarze \u017cyj\u0105 gatunki odporne na silne dzia\u0142anie promieni s\u0142onecznych i niskie opady. z flory wyst\u0119puje m.in. euphorbia atropurpurea. w tej cz\u0119\u015bci ekosystemu wyst\u0119puje niewiele gatunk\u00f3w kr\u0119gowc\u00f3w. licznie reprezentowane s\u0105 owady.\n200\u2013600 m n.p.m. (ciep\u0142olubne le\u015bne) \u2013 ten obszar charakteryzuje si\u0119 wi\u0119kszymi opadami i mniejszym nas\u0142onecznieniem ni\u017c partia ni\u017csza. flor\u0119 reprezentuje m.in. ja\u0142owiec, dracena, palmy; faun\u0119 m.in. motyl vanessa vulcania i owado\u017cerne ptaki np. pokrzewka aksamitna i kapturka.\n500\u20131000 m n.p.m. (lasy wawrzynolistne laurisilva) \u2013 ten obszar charakteryzuje si\u0119 obfitymi opadami i cz\u0119stymi mg\u0142ami. poro\u015bni\u0119ty jest g\u0119stym lasem du\u017cych drzew, potomk\u00f3w flory w kenozoiku. wyst\u0119puje g\u0142\u00f3wnie wawrzyn (laur), a tak\u017ce ostrokrzew, paprocie, canarina canariensis. obszar ten jest bogaty w bezkr\u0119gowce, wiele gatunk\u00f3w endemicznych \u2013 robak\u00f3w, mi\u0119czak\u00f3w oraz stawonog\u00f3w. z kr\u0119gowc\u00f3w \u017cyj\u0105 m.in. dwa zagro\u017cone wygini\u0119ciem gatunki go\u0142\u0119bi: columba bollii (paloma turqu\u00e9) i columba junoniae (paloma rabiche).\n1000\u20131500 m n.p.m. (suche lasy) \u2013 wyst\u0119puj\u0105ce tam lasy s\u0105 suche i ubogie w gatunki. rosn\u0105 m.in. woskownica, erica arborea, ostrokrzew.\n800\u20132000 m n.p.m. (lasy sosnowe) \u2013 obszar z wi\u0119kszymi r\u00f3\u017cnicami temperatury dzie\u0144-noc oraz lato-zima, poro\u015bni\u0119ty lasami sosnowymi \u2013 przede wszystkim sosn\u0105 kanaryjsk\u0105, wyst\u0119puj\u0105 r\u00f3wnie\u017c czystkowate. fauna nie jest zr\u00f3\u017cnicowana, m.in. dzi\u0119cio\u0142y i fringilla teydea.\nponad 2000 m n.p.m. (wysokie g\u00f3ry) \u2013 obszar o ekstremalnym klimacie. wyst\u0119puj\u0105 m.in. echium wildpretii, janowiec, viola cheiranthifolia, a tak\u017ce chrz\u0105szcze i pluskwiaki.w wodach przybrze\u017cnych \u017cyje oko\u0142o 400 gatunk\u00f3w ryb oraz kilka gatunk\u00f3w \u017c\u00f3\u0142wi morskich, wieloryb\u00f3w i delfin\u00f3w. w parku naturalnym dziko \u017cyj\u0105 sprowadzone z innych kraj\u00f3w zwierz\u0119ta, m.in. papugi i goryle.\n\n\n== ochrona przyrody ==\nprawie po\u0142owa wyspy (48,6%) jest obj\u0119ta ochron\u0105 zarz\u0105dzan\u0105 przez red canaria de espacios naturales protegidos. spo\u015br\u00f3d 146 chronionych obszar\u00f3w wysp kanaryjskich 43 znajduj\u0105 si\u0119 na teneryfie. jest osiem typ\u00f3w obszar\u00f3w chronionych. opr\u00f3cz parku narodowego teide, park naturalny parque natural de la corona forestal, dwa parki wiejskie: (parque rural de anaga i parque rural de teno), cztery rezerwaty (el pijaral, ijuana, roques de anaga, la resbala), sze\u015b\u0107 specjalnych rezerwat\u00f3w (m.in. malpa\u00eds de g\u00fc\u00edmar, barranco del infierno, chinyero), czterna\u015bcie pomnik\u00f3w przyrody, dziewi\u0119\u0107 obszar\u00f3w chronionego krajobrazu i sze\u015b\u0107 miejsc naukowego zainteresowania.\n\n\n== ekologia ==\nwyspy kanaryjskie maj\u0105 niski poziom zanieczyszczenia powietrza z powodu niewielkiego uprzemys\u0142owienia oraz dzi\u0119ki wiej\u0105cym pasatom. na wyspie najwi\u0119ksze zanieczyszczenia emituje rafineria, dwie elektrociep\u0142ownie oraz ruch drogowy. wed\u0142ug danych hiszpa\u0144skiego ministerstwa zdrowia i przemys\u0142u, teneryfa jest jednym z najczystszych miejsc w kraju. zanieczyszczenia s\u0105 stale monitorowane, aby nie przeszkadza\u0107 pracy obserwatori\u00f3w astrofizycznych po\u0142o\u017conych na szczytach.\npla\u017ce wyspy zosta\u0142y sklasyfikowane przez ministerstwo zdrowia i konsumpcji jako nadaj\u0105ce si\u0119 do k\u0105pieli.\n\n\n== historia ==\nlegenda g\u0142osi, \u017ce teneryfa jest pozosta\u0142o\u015bci\u0105 zaginionej atlantydy. niepotwierdzone hipotezy datuj\u0105 pierwsze osadnictwo na xii wiek p.n.e. badania archeologiczne i analizy radiow\u0119glowe wskazuj\u0105, \u017ce ludzie przybyli na teneryf\u0119 oko\u0142o 200 roku p.n.e. do 1402 roku, czyli do przybycia na wyspy hiszpan\u00f3w, by\u0142a ona zamieszkana przez guancz\u00f3w (nazwa nadana przez hiszpan\u00f3w). mieli oni jasn\u0105 cer\u0119 i w\u0142osy oraz niebieskie oczy. w \u015bwietle ostatnich bada\u0144 byli ludem pochodzenia berberyjskiego, a poprzednie hipotezy o pochodzeniu celtyckim lub \u017ce byli potomkami wiking\u00f3w, nie zosta\u0142y potwierdzone. guanczowie podzielili wysp\u0119 na 10 okr\u0119g\u00f3w administracyjnych \u2013 kr\u00f3lestw. 12 grudnia 1495 roku w bitwie pod acentejo guanczowie zostali pokonani przez hiszpa\u0144skich konkwistador\u00f3w i ulegli eksterminacji lub zostali wywiezieni do europy jako niewolnicy. resztki rdzennych mieszka\u0144c\u00f3w szybko si\u0119 zasymilowa\u0142y i przesz\u0142y na katolicyzm, a ich j\u0119zyk poszed\u0142 w zapomnienie. hiszpanie za\u0142o\u017cyli miasto la laguna \u2013 pierwsz\u0105 stolic\u0105 wyspy (do roku 1723). lokalizacja w g\u0142\u0119bi wyspy podyktowana by\u0142a wzgl\u0119dami bezpiecze\u0144stwa, gdy\u017c wybrze\u017ca n\u0119kane by\u0142y przez angielskich pirat\u00f3w. wysokie opady zapewnia\u0142y zaopatrzenie w s\u0142odk\u0105 wod\u0119.\n25 lipca 1797 teneryfa zosta\u0142a zaatakowana przez flot\u0119 brytyjsk\u0105. celem ataku by\u0142o santa cruz de tenerife, siedziba w\u0142adz hiszpa\u0144skich. atakiem dowodzi\u0142 horacy nelson, kt\u00f3ry w walce straci\u0142 prawe rami\u0119.\npocz\u0105tkowo wyspa wraz z ca\u0142ym archipelagiem prze\u017cywa\u0142a okres prosperity; znajdowa\u0142y si\u0119 na niej porty tranzytowe dla \u017ceglugi do obu ameryk. stopniowo jednak traci\u0142a na znaczeniu, a podstawowe produkty: cukier trzcinowy oraz karmin zosta\u0142y wyparte z rynku przez ta\u0144sz\u0105 konkurencj\u0119. w 1821 wyspa zosta\u0142a w\u0142\u0105czona do hiszpanii jako prowincja ze stolic\u0105 w santa cruz de tenerife. w 1936 roku zosta\u0142a opanowana przez wojska genera\u0142a franco. pod jego rz\u0105dami wyspa popad\u0142a w k\u0142opoty gospodarcze. w latach 50. sytuacja by\u0142a tak dramatyczna, \u017ce wielu mieszka\u0144c\u00f3w emigrowa\u0142o do wenezueli. na pocz\u0105tku lat 60. wyspa zosta\u0142a przekszta\u0142cona w stref\u0119 turystyczn\u0105, pocz\u0105tkowo dla turyst\u00f3w brytyjskich. w tym okresie na teneryf\u0119 i s\u0105siedni\u0105 gran canari\u0119 p\u0142ywa\u0142 z polski ms batory z tzw. wycieczkami orbisowskimi.\n\n\n== gospodarka ==\n\n\n=== informacje og\u00f3lne ===\ngospodarka teneryfy oparta jest na us\u0142ugach, kt\u00f3re maj\u0105 78,08% udzia\u0142 w dochodach wyspy. znaczenie pozosta\u0142ych sektor\u00f3w gospodarki jest kluczowe dla dalszego rozwoju. najwi\u0119kszym motorem gospodarki teneryfy jest turystyka, nast\u0119pnie handel oraz lokalny przemys\u0142.\n\n\n=== turystyka ===\nteneryfa jest jednym z g\u0142\u00f3wnych o\u015brodk\u00f3w turystycznych \u015bwiata. turystyka generuje oko\u0142o 60% pkb teneryfy. w 2005 na wyspy kanaryjskie przyby\u0142o 9 276 963 turyst\u00f3w, z czego oko\u0142o 1/3 (3 442 787) na teneryf\u0119 (nie licz\u0105c turyst\u00f3w z innych cz\u0119\u015bci hiszpanii, dodatkowo oko\u0142o 30%). wed\u0142ug sprawozdania kanaryjskiego centrum statystycznego (istac) najwi\u0119cej turyst\u00f3w pochodzi\u0142o z wielkiej brytanii \u2013 1 600 000. na drugim miejscu byli tury\u015bci z niemiec, p\u00f3\u017aniej belgii, holandii, szwecji, finlandii, danii, norwegii, w\u0142och, francji, austrii, irlandii i szwajcarii. teneryfa nale\u017cy do nielicznych o\u015brodk\u00f3w turystycznych \u015bwiata, w kt\u00f3rych sezon trwa ca\u0142y rok.\nturystyka jest najbardziej rozpowszechniona na po\u0142udniu wyspy, gdzie jest wiele turystycznych miejscowo\u015bci oraz dobrze rozwini\u0119ta infrastruktura.\nobszar znany jako costa adeje (od los cristianos do playa paraiso) ma najwi\u0119kszy potencja\u0142 turystyczny. znajduj\u0105 si\u0119 tam hotele, centra handlowe, pola golfowe, restauracje, parki wodne i zwierz\u0119ce, obiekty kulturalne oraz piaszczyste pla\u017ce. odcinek od los cristianos do playa del duque mo\u017cemy przej\u015b\u0107 na pieszo, d\u0142ugim na blisko 8 kilometr\u00f3w deptakiem, tu\u017c przy samym oceanie.znane jest tak\u017ce miasto candelaria; jest to miejsce popularnych pielgrzymek do sanktuarium matki boskiej z candelaria, patronki wysp kanaryjskich.\n\n\n=== rolnictwo i rybo\u0142\u00f3wstwo ===\nudzia\u0142 rolnictwa w pkb teneryfy wynosi mniej ni\u017c 10%, cho\u0107 jego udzia\u0142 jest niezb\u0119dny, gdy\u017c utrzymuje zar\u00f3wno obszary wiejskie, jak i warto\u015bci kulturowe. w p\u00f3\u0142nocnej cz\u0119\u015bci wyspy uprawiane s\u0105 m.in. pomidory i banany, w \u015brodkowej cz\u0119\u015bci (z cz\u0119stymi opadami deszczu) ziemniaki, zbo\u017ca i tyto\u0144, w po\u0142udniowej \u2013 m.in. cebula.\nwi\u0119kszo\u015b\u0107 banan\u00f3w na wyspach kanaryjskich pochodzi z teneryfy. roczna produkcja wynosi oko\u0142o 150 tysi\u0119cy ton, a plantacje obejmuj\u0105 4200 hektar\u00f3w. nieco ponad 90% uprawy przeznaczone jest na rynek mi\u0119dzynarodowy.\nopr\u00f3cz banan\u00f3w du\u017ce znaczenia maj\u0105 uprawy pomidor\u00f3w, winogron, ziemniak\u00f3w oraz kwiat\u00f3w.\nrybo\u0142\u00f3wstwo jest wa\u017cn\u0105 ga\u0142\u0119zi\u0105 gospodarki teneryfy. s\u0105 tam drugie co do wielko\u015bci \u0142owiska ryb w hiszpanii.\n\n\n=== handel i przemys\u0142 ===\nhandel stanowi prawie 20% pkb, z czego wi\u0119kszo\u015b\u0107 wytwarzane jest w stolicy santa cruz. przemys\u0142 generuje 10% pkb. do najwi\u0119kszych zak\u0142ad\u00f3w nale\u017cy rafineria, kt\u00f3ra dostarcza produkty ropopochodne dla archipelagu oraz hiszpanii, afryki i ameryki. teneryfa i gran canaria gromadzi ponad 80% obiekt\u00f3w przemys\u0142owych i 90% pracownik\u00f3w zatrudnionych w tym sektorze gospodarki wysp kanaryjskich.\n\n\n=== przemys\u0142 energetyczny ===\nsektor energetyczny generuje 2,85% pkb. energia elektryczna produkowana jest tylko na rynek wewn\u0119trzny. mimo \u017ce dzi\u0119ki rozwojowi turystyki ogromnie wzros\u0142o zapotrzebowanie na energi\u0119, wci\u0105\u017c produkcja pr\u0105du jest na niewielk\u0105 skal\u0119 z powodu s\u0142abego uprzemys\u0142owienia.\nwi\u0119kszo\u015b\u0107 energii pochodzi z dw\u00f3ch elektrowni cieplnych zu\u017cywaj\u0105cych olej nap\u0119dowy. jedna znajduje si\u0119 w gminie granadilla de abona, druga w gminie candelaria. produkcja energii z wody jest znikoma. rozwija si\u0119 produkcja energii elektrycznej z elektrowni wiatrowych.\n\n\n== demografia ==\nwyspa teneryfa jest najg\u0119\u015bciej zaludnion\u0105 wysp\u0105 archipelagu, 1 stycznia 2008 mieszka\u0142o tam 886 033 mieszka\u0144c\u00f3w, z czego oko\u0142o 25% (221 956) mieszka\u0142o w stolicy santa cruz de tenerife i oko\u0142o 50% (424 200) w jej obszarze miejskim, natomiast 581 947 w obszarze metropolitalnym (13. najwi\u0119kszy obszar metropolitalny w hiszpanii).\ndrugim co do wielko\u015bci miastem jest la laguna \u2013 148 375 mieszka\u0144c\u00f3w, miasto granicz\u0105ce z santa cruz. inne wi\u0119ksze miasta to arona (75 903), adeje (41 002), la orotava (40 945), granadilla de abona (38 866), los realejos (37 385) i puerto de la cruz (31 804).\nteneryfa w ostatnich latach notowa\u0142a znaczny wzrost liczby mieszka\u0144c\u00f3w \u2013 znacznie powy\u017cej \u015bredniej pa\u0144stwa. w roku 1990 mieszka\u0142o tam 663 306 os\u00f3b, natomiast w 2000 roku 709 365 \u2013 wzrost o 46 059. w latach 2000\u20132007 r\u00f3wnie\u017c zanotowano du\u017c\u0105 stop\u0119 wzrostu \u2013 155 705 os\u00f3b w 2000 roku, aby zamkn\u0105\u0107 si\u0119 liczb\u0105 865 070 mieszka\u0144c\u00f3w w 2007. \u0142\u0105cznie od 1990 roku do 2008 liczba mieszka\u0144c\u00f3w wyspy wzros\u0142a o 222 727 os\u00f3b. w 2019 roku liczba mieszka\u0144c\u00f3w teneryfy wzros\u0142a do 917 841 os\u00f3b.\n\n\n== podzia\u0142 administracyjny ==\nteneryfa sk\u0142ada si\u0119 z 31 gmin:\n\n\n== transport ==\n\n\n=== transport drogowy ===\nnajwa\u017cniejszymi drogami na teneryfie s\u0105 dwie autostrady biegn\u0105ce wybrze\u017cami: tf-5 (autopista del norte) o d\u0142ugo\u015bci oko\u0142o 40 km \u0142\u0105cz\u0105ca santa cruz z gmin\u0105 los realejos znajduj\u0105c\u0105 si\u0119 w zachodniej cz\u0119\u015bci wyspy oraz tf-1 (autopista del sur) o d\u0142ugo\u015bci oko\u0142o 81 km \u0142\u0105cz\u0105ca santa cruz z po\u0142udniem wyspy. te dwie drogi s\u0105 po\u0142\u0105czone autostrad\u0105 tf-2 (autov\u00eda de interconexi\u00f3n norte-sur).\nopr\u00f3cz autostrad jest sie\u0107 gminnych dr\u00f3g, kt\u00f3re w g\u00f3rach bywaj\u0105 kr\u0119te. zarz\u0105dzaniem dr\u00f3g zajmuje si\u0119 cabildo de tenerife.\n\n\n=== transport lotniczy ===\nsamoloty s\u0105 g\u0142\u00f3wnym \u015brodkiem transportu \u0142\u0105cz\u0105cym wyspy kanaryjskie, w tym na teneryf\u0119, z reszt\u0105 \u015bwiata. dzia\u0142aj\u0105 dwa mi\u0119dzynarodowe lotniska: powsta\u0142y w 1929 roku port lotniczy teneryfa-p\u00f3\u0142noc (aeropuerto de tenerife norte), kt\u00f3ry w 2007 roku obs\u0142u\u017cy\u0142 4 125 034 pasa\u017cer\u00f3w, oraz powsta\u0142y w 1978 roku port lotniczy teneryfa-po\u0142udnie (aeropuerto de tenerife sur), kt\u00f3ry w 2007 roku obs\u0142u\u017cy\u0142 8 639 341 pasa\u017cer\u00f3w (\u0142\u0105cznie od powstania lotniska obs\u0142u\u017cy\u0142 173 912 207 pasa\u017cer\u00f3w). port teneryfa-p\u00f3\u0142noc le\u017cy w obszarze metropolitalnym santa cruz, niedaleko autostrady tf-5, natomiast teneryfa-po\u0142udnie oko\u0142o 60 km na po\u0142udnie od stolicy, na samym po\u0142udniu wyspy, niedaleko autostrady tf-1.\n\n\n=== transport wodny ===\nna teneryfie s\u0105 dwa porty morskie: mi\u0119dzynarodowy port santa cruz (puerto de santa cruz) oraz mniejszy port los cristianos (puerto de los cristianos). port santa cruz jest drugim co do wielko\u015bci portem wysp kanaryjskich, po porcie las palmas.\nistniej\u0105 plany budowy trzeciego portu w gminie granadilla de abona na po\u0142udniu wyspy.\n\n\n=== transport autobusowy ===\nteneryfa posiada rozbudowan\u0105 sie\u0107 klimatyzowanych autobus\u00f3w, kt\u00f3re na wyspach kanaryjskich nazywane s\u0105 guaguas. system obejmuje zar\u00f3wno autobusy miejskie, jak i mi\u0119dzymiastowe, \u0142\u0105cz\u0105c wi\u0119kszo\u015b\u0107 populacji wyspy. najwi\u0119kszy przystanek znajduje si\u0119 w centrum przesiadkowym intercambiador de transportes de santa cruz de tenerife. autobusy s\u0105 zarz\u0105dzane przez titsa (transportes interurbanos de tenerife).\n\n\n=== transport tramwajowy ===\ntramwaje na teneryfie kursuj\u0105 na obszarze miasta santa cruz de tenerife i s\u0105siaduj\u0105cego z nim la laguna. infrastruktura obejmuje 21 przystank\u00f3w i ma zasi\u0119g 12,5 km. dziennie obs\u0142uguje 46 tysi\u0119cy mieszka\u0144c\u00f3w. podr\u00f3\u017c na ca\u0142ej linii nr 1 trwa 37 minut. ka\u017cdy z 20 tramwaj\u00f3w alstom citadis ma pojemno\u015b\u0107 200 pasa\u017cer\u00f3w, w tym 60 miejsc siedz\u0105cych, i potrafi osi\u0105gn\u0105\u0107 maksymaln\u0105 pr\u0119dko\u015b\u0107 70 km/h.\nna trasie tramwaju znajduj\u0105 si\u0119 szpitale, uczelnie, jak i obiekty kulturalne. tramwaje zarz\u0105dzane s\u0105 przez sp\u00f3\u0142k\u0119 akcyjn\u0105 metropolitano de tenerife (mtsa). pr\u0105d dostarczany do infrastruktury pochodzi z elektrowni wiatrowych. planowane jest utworzenie dodatkowych 4 przystank\u00f3w linii nr 1 oraz uruchomienie linii nr 2.\n\n\n=== transport kolejowy ===\nna teneryfie nie ma linii kolejowej. firma b\u0119d\u0105ca w\u0142a\u015bcicielem tramwaj\u00f3w w latach 2007\u20132008 rozpocz\u0119\u0142a prace nad budow\u0105 linii kolejowej, kt\u00f3ra po\u0142\u0105czy santa cruz z po\u0142udniow\u0105 cz\u0119\u015bci\u0105 wyspy. rada teneryfy zatwierdzi\u0142a budow\u0119. \u0142\u0105czna trasa ma mie\u0107 d\u0142ugo\u015b\u0107 oko\u0142o 80 km, czas podr\u00f3\u017cy do 35 minut (z zatrzymaniem si\u0119 na ka\u017cdej stacji \u2013 45 minut).\n\n\n== sport ==\n\n\n=== pi\u0142ka no\u017cna ===\nw federacji pi\u0142karskiej teneryfy (tinerfe\u00f1a federaci\u00f3n de f\u00fatbol) jest zarejestrowanych 305 zespo\u0142\u00f3w pi\u0142karskich rywalizuj\u0105cych w r\u00f3\u017cnych ligach i boiskach rozproszonych po ca\u0142ej wyspie. g\u0142\u00f3wnym klubem pi\u0142karskim wyspy jest cd tenerife, graj\u0105cy obecnie w segunda divisi\u00f3n. stadionem klubowym jest estadio heliodoro rodr\u00edguez l\u00f3pez (estadio de tenerife) maj\u0105cy oko\u0142o 24 tysi\u0119cy miejsc.\n\n\n=== siatk\u00f3wka ===\ng\u0142\u00f3wnym klubem siatkarskim teneryfy jest spar teneryfa marichal (club voleibol tenerife), wielokrotny mistrz hiszpanii, zdobywca superpucharu ligi, pucharu kr\u00f3lowej oraz medali w europejskich rozgrywkach. wyst\u0119puje w ekstralidze hiszpa\u0144skiej i gra w hali pabell\u00f3n insular santiago mart\u00edn o pojemno\u015bci 5100. innymi wa\u017cniejszymi klubami s\u0105 kobiece kluby: club voleibol aguere i la caja de canarias wyst\u0119puj\u0105ce w rozgrywkach ekstraligi oraz m\u0119ski arona playa de las americas r\u00f3wnie\u017c graj\u0105cy w ekstralidze. siatk\u00f3wka cieszy si\u0119 na teneryfie coraz wi\u0119kszym zaiteresowaniem.\n\n\n=== surfing, windsurfing, kitesurfing ===\nna wyspie popularny jest surfing i windsurfing, oraz rzadziej uprawiany kitesurfing. jest dziesi\u0119\u0107 szk\u00f3\u0142 tych sport\u00f3w, w tym jedna, kt\u00f3ra jest w\u0142asno\u015bci\u0105 miasta, oraz kilka kurs\u00f3w do szybkiej nauki. te sporty s\u0105 uprawiane g\u0142\u00f3wnie w m\u00e9dano, playa de las americas, wybrze\u017ca santa cruz de tenerife, wybrze\u017ca guimar\u00e1s i orotava valley i playa del socorro w los realejos. niekt\u00f3re te miejsca by\u0142y gospodarzami pucharu \u015bwiata (grand slam) w tych dyscyplinach.\n\n\n=== p\u0142ywanie, nurkowanie ===\npodobnie jak w przypadku surfingu i windsurfingu, wzd\u0142u\u017c wybrze\u017ca mo\u017cna znale\u017a\u0107 szko\u0142y p\u0142ywania i nurkowania. p\u0142ywanie oraz pi\u0142ka wodna s\u0105 uprawiane zar\u00f3wno w wodach przybrze\u017cnych, jak i sztucznych basenach. na teneryfie istnieje szesna\u015bcie klub\u00f3w p\u0142ywackich. na wyspie jest ponad trzydzie\u015bci punkt\u00f3w nurkowania, gdzie mo\u017cna odkrywa\u0107 morsk\u0105 flor\u0119 i faun\u0119, jak r\u00f3wnie\u017c zatopione statki. w\u015br\u00f3d najlepszych miejsc do nurkowania s\u0105 m.in. las galletas, playa paraiso i punta de la rasca, garachico, puerto de la cruz, punta de teno.\n\n\n=== sztuki walki ===\nna teneryfie s\u0105 uprawiane dyscypliny sztuk walki wywodz\u0105ce si\u0119 z wysp kanaryjskich. palo canario jest sztuk\u0105 walki kijem. praktykowana jeszcze przez potomk\u00f3w rdzennych mieszka\u0144c\u00f3w wysp \u2013 guancz\u00f3w. w zwi\u0105zku z rozwojem turystyki walki sta\u0142y si\u0119 wa\u017cnym elementem folkloru wysp. lucha canaria to odmiana wrestlingu. na teneryfie istniej\u0105 24 szk\u00f3\u0142ki tego sportu.\n\n\n=== pozosta\u0142e sporty ===\nna wyspie jest dobra infrastruktura do gry w golfa, dzia\u0142aj\u0105 szk\u00f3\u0142ki do nauki tego sportu i dziewi\u0119\u0107 p\u00f3l golfowych.: real club de golf de tenerife, abama golf, golf las americas, costa adeje golf, golf del sur, amarilla golf & country club centro de golf los palos, buenavista golf i golf la rosaleda.\nna wyspie dzia\u0142a kilka klub\u00f3w koszyk\u00f3wki. do najwa\u017cniejszych nale\u017cy tenerife rural i cb canarias wyst\u0119puj\u0105ce w drugiej lidze hiszpa\u0144skiej.\nuprawiane jest spadochroniarstwo i paralotniarstwo. rozgrywany jest mi\u0119dzynarodowy festiwal paralotniarstwa (festival internacional de parapente).\nistnieje infrastruktura do sport\u00f3w motorowych: motocross, karting i rajd\u00f3w samochodowych. przez ca\u0142y rok rozgrywane s\u0105 konkursy wed\u0142ug r\u00f3\u017cnych podzia\u0142\u00f3w w ramach jazd amatorskich, jak i regionalnych mistrzostw wysp kanaryjskich.\ninnymi sportami popularnymi na teneryfie s\u0105: jazda na rowerze, wios\u0142owanie, tenis, squash, jazda konna, judo, karate, lekkoatletyka oraz turystyka.\n\n\n== edukacja ==\npocz\u0105tki systemu edukacji na teneryfie si\u0119gaj\u0105 xvi wieku. w 1530 roku w zakonie dominikan\u00f3w zacz\u0119to studiowa\u0107 filozofi\u0119. rozw\u00f3j edukacji nast\u0105pi\u0142 w xviii i xix wieku. dzi\u0119ki pracy econ\u00f3mica real sociedad de amigos del pa\u00eds powstawa\u0142y nowe instytucje oraz szko\u0142y. jednym z nich by\u0142 instytut szkolnictwa \u015bredniego utworzony w 1846, kt\u00f3ry wype\u0142ni\u0142 luk\u0119 po zamkni\u0119ciu universidad de san fernando. w 1850 roku powsta\u0142a pierwsza elementarna szko\u0142a na wyspach kanaryjskich, kt\u00f3ra w 1866 roku zosta\u0142a przemieniona w kolegium nauczycielskie. punktem zwrotnym by\u0142o powstanie ii republiki hiszpa\u0144skiej (segunda rep\u00fablica espa\u00f1ola). w latach 1929\u20131933 liczba szk\u00f3\u0142 wzros\u0142a prawie dwukrotnie.\nna teneryfie jest obecnie 301 przedszkoli, 297 szk\u00f3\u0142 podstawowych, 140 gimnazj\u00f3w i 86 szk\u00f3\u0142 \u015brednich oraz pi\u0119\u0107 uniwersytet\u00f3w: uniwersytet la laguna, universidad nacional de educaci\u00f3n a distancia, universidad internacional men\u00e9ndez pelayo, universidad alfonso x el sabio i universidad de vic oraz kilkana\u015bcie instytut\u00f3w, w tym kanaryjski instytut astrofizyczny (instituto de astrof\u00edsica de canarias) z  obserwatorium astronomicznym na teide.\n\n\n== lecznictwo ==\nna teneryfie jest \u0142\u0105cznie 39 o\u015brodk\u00f3w podstawowej opieki zdrowotnej oraz specjalistycznych klinik. g\u0142\u00f3wnymi szpitalami s\u0105: hospital universitario de canarias i hospital universitario nuestra se\u00f1ora de candelaria. s\u0105 to szpitale uniwersyteckie i podlegaj\u0105 uniwersytetowi la laguna. powstaj\u0105 dodatkowe szpitale specjalistyczne, jeden w gminie arona.\n\n\n== zobacz te\u017c ==\njungle park\nloro park\nsiam park\n\n\n== przypisy ==\n\n\n== linki zewn\u0119trzne ==\nturismo de canarias oficjalna strona turystyki na wyspach kanaryjskich (r\u00f3wnie\u017c w j\u0119z. polskim)"