"svenskspr\u00e5kiga wikipedia (f\u00f6rkortat svwp) \u00e4r den svenskspr\u00e5kiga varianten av den fria encyklopedin wikipedia. svenskspr\u00e5kiga wikipedia, som p\u00e5b\u00f6rjades 21 maj 2001, inneh\u00e5ller just nu 2 574 540 artiklar och \u00e4r d\u00e4rmed den femte st\u00f6rsta wikipediaversionen. den innefattar en stor andel (68,5 procent, noterat oktober 2022) robotskapade artiklar, n\u00e5got som g\u00f6r att den svenskspr\u00e5kiga versionen har fler artiklar i f\u00f6rh\u00e5llande till andra spr\u00e5kversioner i j\u00e4mf\u00f6relse med antalet aktiva anv\u00e4ndare.\n\n\n== \u00f6versikt ==\nencyklopedins officiella namn \u00e4r svenskspr\u00e5kiga wikipedia, inte svenska wikipedia. detta \u00e4r medvetet f\u00f6r att f\u00f6rtydliga att den inte riktar sig till just svenskar eller sverige utan till alla som f\u00f6rst\u00e5r det svenska spr\u00e5ket. avsikten hos gemenskapen \u00e4r att utg\u00e5 fr\u00e5n ett \"globalt perspektiv\", d\u00e4r f\u00f6rh\u00e5llanden i sverige inte ska ses som normerande eller viktigare \u00e4n de i omv\u00e4rlden.\njust nu inneh\u00e5ller svenskspr\u00e5kiga wikipedia 2 574 540 artiklar. antalet artiklar placerar svenskspr\u00e5kiga wikipedia h\u00f6gt bland de olika spr\u00e5kvarianterna av wikipedia. encyklopedin h\u00f6r ocks\u00e5 till de 11 st\u00f6rsta i f\u00f6rh\u00e5llande till antalet spr\u00e5kkunniga.i september 2020 var svenskspr\u00e5kiga wikipedia den fjortonde st\u00f6rsta wikipediaversionen sett till antal redigeringar sedan start och p\u00e5 tjugonde plats sett till antal aktiva inloggade bidragsgivare under senaste m\u00e5naden. den har idag 54 172 070 redigeringar sedan start. p\u00e5 svenskspr\u00e5kiga wikipedia finns just nu 892 467 registrerade anv\u00e4ndare, varav drygt 23 000 till och med mars 2017 hade gjort fler \u00e4n tio redigeringar. under de senaste 30 dagarna har 2 254 registrerade anv\u00e4ndare redigerat; dessutom g\u00f6rs under en m\u00e5nad redigeringar av oinloggade skribenter med cirka 7 000 ip-adresser.\nsvenskspr\u00e5kiga wikipedia till\u00e5ter endast illustrationer under fri licens och har st\u00e4ngt av den lokala uppladdningen av bilder och andra mediafiler. alla filuppladdningar sker via wikimedia commons. uppslagsverkets administrat\u00f6rer (ett knappt 70-tal anv\u00e4ndare som har tillg\u00e5ng till n\u00e5gra fler redigeringsverktyg) v\u00e4ljs f\u00f6r ett \u00e5r i taget.\n\n\n== historik ==\n\n\n=== starten 2001 ===\ntre m\u00e5nader efter att engelskspr\u00e5kiga wikipedia startades b\u00f6rjade dess grundare jimmy wales att utv\u00e4xla mejl med den svenska dataprogrammeraren linus tolke om att starta en svenskspr\u00e5kig wikipedia. vid den tidpunkten hade endast de engelsk-, katalansk- och tyskspr\u00e5kiga wikipediaversionerna startats. tyskspr\u00e5kiga wikipedia hade dock endast ett par artiklar, och dittills bara p\u00e5 engelska. beslutet att starta en svenskspr\u00e5kig wikipedia togs i april 2001.\nwebbplatsen skapades 21 maj 2001, ursprungligen med webbadressen http://sv.wikipedia.com/. under wikipedias f\u00f6rsta tid raderades ofta artikelhistoriken, varf\u00f6r det \u00e4r oklart vilken artikel som var den f\u00f6rsta. det tros ha funnits ett tiotal sidor den 23 maj som alla var skrivna av linus tolke, varav n\u00e5gra \u00e4r bevarade. den \u00e4ldsta \u00e4nnu bevarade artikeln \u00e4r svenska. den \u00e4ldsta bevarade versionen av startsidan f\u00f6r svenskspr\u00e5kiga wikipedia \u00e4r fr\u00e5n 3 juni 2001. under de f\u00f6rsta m\u00e5naderna var aktiviteten l\u00e5g. efter tre m\u00e5nader fanns 100 artiklar, i stort sett alla skrivna av tolke. de flesta artiklarna var mycket korta.\n\n\n=== november\u00f6kningen 2002 och susning-utt\u00e5get 2004 ===\nf\u00f6rst under november 2002 b\u00f6rjade aktiviteten p\u00e5 svenskspr\u00e5kiga wikipedia ta fart. antalet aktiva anv\u00e4ndare \u00f6kade fr\u00e5n 6 till 21. \ntill en b\u00f6rjan konkurrerade svenskspr\u00e5kiga wikipedia med susning.nu, en wiki som skapades av lars aronsson h\u00f6sten 2001. susning.nu:s beslut att till\u00e5ta reklam och bristen p\u00e5 verktyg att bek\u00e4mpa klotter var dock ett problem, och i november flyttade ett antal tongivande anv\u00e4ndare \u00f6ver till svenskspr\u00e5kiga wikipedia. antalet wikipediaartiklar \u00f6kade fr\u00e5n knappt 400 oktober 2002 till 1 700 en knapp m\u00e5nad senare. ytterligare en m\u00e5nad senare hade de 37 aktiva anv\u00e4ndarna skapat \u00f6ver 4 400 artiklar. \u00f6kningen kom sig delvis av att webbplatsen under december m\u00e5nad 2002 fick modernare utformning i nya php-skript, som senare fick namnet mediawiki, med st\u00f6rre kapacitet och fler funktioner.\nsusning.nu v\u00e4xte med 10 000 artiklar under f\u00f6rsta \u00e5ret, och var i slutet av 2003 v\u00e4rldens n\u00e4st st\u00f6rsta wiki (efter engelskspr\u00e5kiga wikipedia). i april 2004 l\u00e5stes redigeringsm\u00f6jligheterna f\u00f6r de flesta anv\u00e4ndarna p\u00e5 susning.nu, och i januari 2005 hade svenskspr\u00e5kiga wikipedia g\u00e5tt om i antal artiklar.\n\n\n=== 2004\u20132012 ===\nantal artiklar, artiklarnas medell\u00e4ngd, antalet bes\u00f6kare och integreringen med andra spr\u00e5kversioner \u00f6kade successivt. i b\u00f6rjan av 2004 skrevs omkring 100 nya artiklar per dag \u2013 en \u00f6kningstakt fr\u00e5n omkring 50 per dag under 2003. \u00e5r 2005 tillkom den 5 000:e anv\u00e4ndaren och antalet artiklar \u00f6kade med mellan 150 och 200 artiklar per dag. den 11 januari 2006 hade antalet anv\u00e4ndare \u00f6kat till 10 000. under 2006 kunde dock en minskning av antalet nya artiklar anas; i b\u00f6rjan av \u00e5ret var antalet nya artiklar omkring 250/dag, medan det under \u00e5rets sista m\u00e5nader var omkring 190/dag. mellan januari och april 2009 skrevs ungef\u00e4r 105 artiklar/dag. antalet aktiva bidragsgivare n\u00e5dde en topp 2008, \u00e5ret efter engelskspr\u00e5kiga wikipedias topp.\n\n\n=== stora \u00f6kningar 2012\u20132016 ===\nvid m\u00e5nadsskiftet januari-februari 2012 b\u00f6rjade ett arbetss\u00e4tt d\u00e4r olika robotprogram (botar) anv\u00e4ndes till skapandet av m\u00e5nga nya artiklar. exempelvis robotskapades artiklar om flertalet svenska sj\u00f6ar under 2013. majoriteten av de robotskapade artiklarna g\u00e4llde djurarter och genererades av sverker johanssons bot, som h\u00e4mtade data fr\u00e5n tillg\u00e4ngliga artdatabaser. under september 2012 \u00f6versteg d\u00e4rmed det totala artikelantalet 500 000 och den 15 juni 2013 n\u00e5ddes 1 000 000 artiklar. sedan h\u00f6sten 2013 har svenskspr\u00e5kiga wikipedia artiklar om i princip samtliga 1,25 miljoner beskrivna djurarter.\ni mitten av 2014 p\u00e5b\u00f6rjades en ny botassisterad expansionsperiod, den h\u00e4r g\u00e5ngen med visionen att skapa artiklar om alla v\u00e4xtarter. denna expansion innebar att svenskspr\u00e5kiga wikipedia till att b\u00f6rja med ut\u00f6kades till totalt cirka 1,8 miljoner artiklar och i antal artiklar r\u00e4knat d\u00e4rmed n\u00e5dde en andraplats bland wikipedia-versionerna, varav 1,3 miljoner robotskapade artiklar om i huvudsak djur- och v\u00e4xtarter.i mitten av 2015 p\u00e5b\u00f6rjades botskapande av artiklar om platser \u00f6ver hela v\u00e4rlden baserat p\u00e5 databaser s\u00e5som geonames. den 6 september 2015 passerade svenskspr\u00e5kiga wikipedia 2 000 000 artiklar. projektet avslutades i f\u00f6rtid i november 2016. s\u00e5 dags hade svenskspr\u00e5kiga wikipedia med hj\u00e4lp av projektet n\u00e5tt cirka 3,7 miljoner artiklar.\n\n\n=== sedan 2017 ===\nefter 2016 har artikel\u00f6kningen varit betydligt m\u00e5ttligare. 10 december 2017 n\u00e5ddes det h\u00f6gsta antalet hittills: 3 790 844 artiklar. m\u00e4ngden nya artiklar har tidvis mer \u00e4n kompenserats genom granskning och bortrensning av dubblettartiklar och artiklar som inte ans\u00e5gs relevanta efter ovanst\u00e5ende botskapande vilket minskat artikelsamlingen. den 30 juli 2021 passerades gr\u00e4nsen 3 miljoner igen, denna g\u00e5ng ned\u00e5t.\nandelen robotskapade artiklar var som mest 83 procent i maj 2017, och har d\u00e4refter minskat till 81 procent i januari 2019, och 68,5 procent i oktober 2022.\n\n\n== r\u00e4ckvidd och utveckling ==\n\n\n=== antal l\u00e4sare ===\nsvenskspr\u00e5kiga wikipedia \u00e4r den mest anv\u00e4nda wikipedia-upplagan i sverige. en unders\u00f6kning fr\u00e5n 2009/2010 (se bild) visade att h\u00e4lften av alla wikipedia-bes\u00f6k i sverige d\u00e5 g\u00e4llde den svenskspr\u00e5kiga versionen, medan engelskspr\u00e5kiga wikipedia anv\u00e4ndes i drygt 35 procent av fallen. maj 2013 bes\u00f6ktes den svenskspr\u00e5kiga upplagan i snitt 120 000 g\u00e5nger i timmen, vilket d\u00e5 gjorde den till den 14:e mest bes\u00f6kta wikipediaversionen i v\u00e4rlden. under juni 2013 bes\u00f6ktes svenskspr\u00e5kiga wikipedia totalt 118 miljoner g\u00e5nger, inkluderat cirka 15 miljoner g\u00e5nger av automatiska program (botar). drygt var fj\u00e4rde sidvisning (30 av 118 miljoner) gjordes under m\u00e5naden p\u00e5 en mobiltelefon, vilket \u00e4r en h\u00f6gre siffra \u00e4n p\u00e5 andra wikipedior.under mars m\u00e5nad 2016 bes\u00f6ktes svenskspr\u00e5kiga wikipedia dagligen av cirka en miljon unika enheter (datorer, surfplattor eller mobiltelefoner). under hela m\u00e5naden bes\u00f6ktes webbplatsen via (minst) 10 miljoner unika enheter, varav 6 av 10 miljoner var mobila enheter (surfplatta eller mobiltelefon).\n\n\n=== samarbetsprojekt ===\nflera offentliga institutioner har haft eller inlett samarbetsprojekt med svenskspr\u00e5kiga wikipedia. riksantikvarie\u00e4mbetet (2012\u20132013) och sveriges lantbruksuniversitet (slu, 2013) har b\u00e5da tv\u00e5 haft erfarna wikipedianer anst\u00e4llda, f\u00f6r att utbilda de anst\u00e4llda i hur man redigerar p\u00e5 wikipedia och b\u00e4st hanterar hur \"deras\" \u00e4mnesomr\u00e5den kan utvecklas p\u00e5 uppslagsverket. projektet har delvis genomf\u00f6rts i samarbete med den svenska st\u00f6dorganisationen wikimedia sverige.\n\n\n=== inom utbildning ===\nflera svenska universitet och h\u00f6gskolor har genomf\u00f6rt f\u00f6rs\u00f6k med wikipedia som del i undervisningen eller spridandet av kunskap enligt tredje uppgiften. p\u00e5 mittuniversitetet har wikipediaf\u00f6rfattande introducerats som examinerande uppgift p\u00e5 olika kurser \u00e5ren 2006 till 2014, och p\u00e5 linn\u00e9universitetet under 2010-talet. slu:s forskningsresultat har sedan cirka 2014 systematiskt b\u00f6rjat spridas via svenskspr\u00e5kiga wikipedia, och \u00e4ven flera andra svenska universitet och h\u00f6gskolor har inlett projekt med samma m\u00e5l.\n\n\n== omd\u00f6men och utm\u00e4rkelser ==\n\n\n=== omd\u00f6men i pressen ===\ni mars 2006 publicerade svenska dagbladet en j\u00e4mf\u00f6rande utv\u00e4rdering av svenskspr\u00e5kiga wikipedia, susning.nu och internetversionen av nationalencyklopedin. unders\u00f6kningen gjordes genom att nio oberoende \u00e4mnesexperter gavs i uppdrag att j\u00e4mf\u00f6ra nio olika artiklar h\u00e4mtade fr\u00e5n de tre uppslagsverken. det var blindtester, och ingen av dem fick veta varifr\u00e5n de olika artiklarna hade h\u00e4mtats. nationalencyklopedin toppade den totala bed\u00f6mningen vad g\u00e4llde tillf\u00f6rlitlighet och neutralitet, men svenskspr\u00e5kiga wikipedia fick goda allm\u00e4nna vitsord och n\u00e5dde b\u00e4st betyg f\u00f6r aktualitet, bred bevakning och popul\u00e4rkulturell anknytning.\nde unders\u00f6kta artiklarna var: flykting, stella mccartney, bear quartet, scientologi, muhammedteckningarna, dokus\u00e5pa, homeros, kubism och slobodan milo\u0161evi\u0107.i unders\u00f6kningen, som presenterades i svenska dagbladets kulturdel (sidorna 4\u20135) den 30 mars 2006, hamnade svenskspr\u00e5kiga wikipedia p\u00e5 f\u00f6rsta plats i tre fall och p\u00e5 andra plats i sex fall men rankades inte som s\u00e4mst i n\u00e5got fall.\nnationalencyklopedins chefredakt\u00f6r arne ekman sade i tidningen att \u201dwikipedia \u00e4r en h\u00e4rlig id\u00e9\u201d, och han tillade ocks\u00e5 att ne g\u00e4rna l\u00e5ter tiden g\u00e5 lite f\u00f6r att man skall kunna v\u00e4rdera om ett ord platsar i uppslagsverket. wikipedia \u00e4r snabbare, men de tv\u00e5 uppslagsverken representerar tv\u00e5 olika s\u00e4tt att g\u00f6ra ett uppslagsverk. susning.nu, som ocks\u00e5 byggde p\u00e5 wikiteknik, kom p\u00e5 andra plats i tv\u00e5 fall, n\u00e4mligen d\u00e5 ne inte hade n\u00e5gon artikel alls.\u00e5r 2007 gjorde sveriges radio en j\u00e4mf\u00f6relse mellan svenskspr\u00e5kiga wikipedia och nationalencyklopedin. h\u00e4r fick nationalencyklopedin 6,5 po\u00e4ng medan wikipedia fick 5,5 po\u00e4ng. i utv\u00e4rderingen konstaterades att inom popul\u00e4rkultur stod sig wikipedia bra, medan det inom traditionella kunskapsomr\u00e5den gick betydligt s\u00e4mre f\u00f6r wikipedia.ne.se har ocks\u00e5 en informationstext om \"k\u00e4llkritik och ne\", d\u00e4r man j\u00e4mf\u00f6r de olika f\u00f6ruts\u00e4ttningarna och s\u00e4tten att arbeta. den \u00f6ppnare redigeringsprocessen p\u00e5 wikipedia p\u00e5pekas, samtidigt som man lyfter fram v\u00e4rdet av den redaktionella styrningen p\u00e5 ne.\n\n\n=== utm\u00e4rkelser ===\n\u00e5r 2005 uts\u00e5g tidningen internetworld svenskspr\u00e5kiga wikipedia till \u00e5rets n\u00e4st b\u00e4sta nyttosajt, efter eniro och f\u00f6re nationalencyklopedin.\n\n\n== antal artiklar \u2013 historiska milstolpar ==\n\n\n=== galleri med milstolpelogotyper ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== kommentarer ==\n\n\n== referenser ==\n\n\n=== noter ===\n\n\n=== k\u00e4llor ===\nguldbrandsson, lennart (2008). s\u00e5 fungerar wikipedia (1. uppl.). stockholm: vulkan.se. libris 11156664 \nguldbrandsson, lennart (2008). s\u00e5 fungerar wikipedia: allt du beh\u00f6ver veta om hur man bidrar, om kritiken och kvalitetssatsningarna ([ny utg.]). ronneby: hexa. libris 11216639. isbn 978-91-977109-4-7. http://sv.wikisource.org/wiki/s%c3%a5_fungerar_wikipedia \n\n\n== vidare l\u00e4sning ==\nj\u00f6nsson, johan (2022). wikipedia inifr\u00e5n. [stockholm]: verbal. libris s6lhf2wzqmcj9kpx. isbn 9789189155855 \n\n\n== externa l\u00e4nkar ==\ninternet archive \u2013 sparade sidor fr\u00e5n svenskspr\u00e5kiga wikipedia, den 24 april 2003"