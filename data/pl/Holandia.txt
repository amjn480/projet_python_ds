"holandia (niderl. nederland, wym. \u02c8ne\u02d0d\u0259r\u02ccl\u0251nt ( ods\u0142uchaj)), oficjalnie kr\u00f3lestwo niderland\u00f3w (niderl. koninkrijk der nederlanden) \u2013 pa\u0144stwo po\u0142o\u017cone w zachodniej europie i po\u0142udniowej cz\u0119\u015bci ameryki p\u00f3\u0142nocnej (karaiby), b\u0119d\u0105ce monarchi\u0105 konstytucyjn\u0105, z\u0142o\u017cone z czterech kraj\u00f3w sk\u0142adowych: holandii (cz\u0119\u015b\u0107 europejska), aruby, cura\u00e7ao i sint maarten oraz trzech gmin zamorskich: bonaire, saba i sint eustatius (cz\u0119\u015b\u0107 karaibska). jest cz\u0142onkiem unii europejskiej (ue), organizacji narod\u00f3w zjednoczonych (onz) i organizacji traktatu p\u00f3\u0142nocnoatlantyckiego (nato).\neuropejska cz\u0119\u015b\u0107 holandii stanowi obszar g\u0119sto zaludniony, a oko\u0142o jednej czwartej tego terytorium le\u017cy poni\u017cej poziomu morza \u2013 na terenie depresji.\nw holandii maj\u0105 swoj\u0105 siedzib\u0119: sta\u0142y trybuna\u0142 arbitra\u017cowy, mi\u0119dzynarodowy trybuna\u0142 sprawiedliwo\u015bci, mi\u0119dzynarodowy trybuna\u0142 karny oraz mi\u0119dzynarodowy trybuna\u0142 karny dla by\u0142ej jugos\u0142awii.\n\n\n== etymologia nazwy pa\u0144stwa ==\nnazwa holandia (w j\u0119zyku niderlandzkim: holland) wywodzi si\u0119 z wczesnego \u015bredniowiecza; pierwszy raz w \u017ar\u00f3d\u0142ach pojawi\u0142a si\u0119 w ix w. jest pochodzenia germa\u0144skiego, prawdopodobnie pochodzi od dw\u00f3ch s\u0142\u00f3w j\u0119zyka staroniderlandzkiego holt (\u201elesisty\u201d) i lant (\u201ekraj\u201d), opisuj\u0105cych pocz\u0105tkowo ziemie wok\u00f3\u0142 haarlemu. w xi wieku pojawia si\u0119 w najstarszych kronikach holenderskich annales egmundenses, gdzie okre\u015bla ksi\u0119stwo holandii.\n\n\n== kwestia nazewnictwa w j\u0119zyku polskim ==\nnazw\u0105 kr\u00f3tk\u0105 zalecan\u0105 przez komisj\u0119 standaryzacji nazw geograficznych poza granicami rzeczypospolitej polskiej jest \u201eholandia\u201d, a w wersji pe\u0142nej oficjalnej \u201ekr\u00f3lestwo niderland\u00f3w\u201d.\nnazwa \u201eniderlandy\u201d we wsp\u00f3\u0142czesnym j\u0119zyku polskim stosowana jest zazwyczaj dla krainy historycznej \u2013 odnosi si\u0119 do kraj\u00f3w dawniej pozostaj\u0105cych we w\u0142adaniu habsburg\u00f3w (niderlandy habsburskie, niderlandy hiszpa\u0144skie, niderlandy austriackie). po powstaniu niepodleg\u0142ego pa\u0144stwa holenderskiego w j\u0119zyku polskim stosowane pocz\u0105tkowo by\u0142y r\u00f3\u017cne nazwy pochodz\u0105ce od formy nederland, od formy holland oraz formy opisowe (np. stany skonfederowane). po powstaniu wsp\u00f3\u0142czesnego pa\u0144stwa holenderskiego w 1830 roku w j\u0119zyku polskim u\u017cywano niemal wy\u0142\u0105cznie nazwy holandia (w r\u00f3\u017cnych wariantach zapisu), za\u015b nazwa \u201eniderlandy\u201d wysz\u0142a praktycznie z u\u017cycia w tym znaczeniu. wyj\u0105tkiem jest skr\u00f3cona nazwa pa\u0144stwa \u201eniderlandy\u201d, zalecana do stosowania w dokumentach unii europejskiej.\nw pa\u017adzierniku 2019 r. w\u0142adze holenderskie postanowi\u0142y, \u017ce zrezygnuj\u0105 z angloj\u0119zycznego okre\u015blenia \u201eholland\u201d, dotychczas stosowanego w marketingu dotycz\u0105cym tego kraju, na rzecz nazwy \u201ethe netherlands\u201d, a wprowadzanie zmiany rozpocz\u0119to z pocz\u0105tkiem roku 2020. zmiana ta ma charakter wewn\u0105trzkrajowy i dotyczy holenderskich instytucji, uniwersytet\u00f3w, urz\u0119d\u00f3w i ambasad itd., nie wi\u0105\u017ce si\u0119 za\u015b z apelem do innych pa\u0144stw o zastosowanie analogicznej zmiany w ich j\u0119zykach. nie wp\u0142yn\u0119\u0142o to na zmian\u0119 zalecanej kr\u00f3tkiej nazwy tego pa\u0144stwa w j\u0119zyku polskim.\n\n\n== geografia ==\n\n\n=== wody ===\nkraj le\u017cy w dorzeczu trzech rzek: renu, mozy i skaldy. poza nimi wymieni\u0107 mo\u017cna trzy mniejsze rzeki: ijssel (125 km), waal (82 km) i amstel (31 km). d\u0142ug\u0105 tradycj\u0119 (od viii wieku) ma tu osuszanie teren\u00f3w nadmorskich, jezior i zatok, poprzez tworzenie polder\u00f3w. w 1932 r. w wyniku odci\u0119cia tam\u0105 afsluitd\u0133k (d\u0142. 32 km) zatoki zuiderzee od morza p\u00f3\u0142nocnego powsta\u0142 zbiornik \u0133sselmeer (1 100 km\u00b2). do najwi\u0119kszych przedsi\u0119wzi\u0119\u0107, maj\u0105cych na celu ochron\u0119 wybrze\u017cy zelandii, nale\u017cy realizacja zada\u0144 w ramach planu delta. jego wykonanie w latach 1958\u20131986 pozwoli\u0142o na odgrodzenie tamami i groblami (wyposa\u017conymi w \u015bluzy) uj\u015b\u0107 renu, mozy i skaldy wsch. od m. p\u00f3\u0142nocnego. w wyniku osuszania powierzchnia kraju zwi\u0119kszy\u0142a si\u0119 z 33,6 tys. km\u00b2 (1960) do 41,5 tys. km\u00b2 (1992). wa\u017cne szlaki komunikacyjne stanowi\u0105 kana\u0142y \u015br\u00f3dl\u0105dowe (d\u0142ugo\u015b\u0107 ok. 5 tys. km) m.in. ksi\u0119\u017cniczki ma\u0142gorzaty, over\u0133ssel i amsterdam-ren.\n\n\n=== gleby ===\nna obszarze de peel mi\u0119dzy brabancj\u0105 p\u00f3\u0142nocn\u0105 a limburgi\u0105 wyst\u0119puj\u0105 gleby torfowisk wysokich. na obszarze nizin nadmorskich gleby torfowisk niskich. na p\u00f3\u0142noc od renu \u2013 gleby bielicowe. w pd.-wsch. cz\u0119\u015bci kraju na niewielkiej powierzchni \u2013 gleby p\u0142owe. w zachodniej cz\u0119\u015bci ciemne gleby ziemne powsta\u0142e na pod\u0142o\u017cu piaszczystym. na terenach polder\u00f3w \u2013 marsze oraz gleby brunatne oraz gleby p\u0142owe; wi\u0119kszo\u015b\u0107 z nich zosta\u0142a w ten spos\u00f3b wysuszona, wskutek czego zyskano gleby urodzajne.\n\n\n=== klimat ===\nklimat holandii jest morski, umiarkowany i ciep\u0142y. \u015brednia temperatura stycznia wynosi od +1 \u00b0c na wschodzie do +3 \u00b0c na zachodzie. natomiast w lipcu od +17 \u00b0c do +19 \u00b0c, w g\u0142\u0119bi kraju do +20 \u00b0c. ma\u0142a amplituda roczna temperatur jest wynikiem zachodnich i po\u0142udniowo-zachodnich wiatr\u00f3w, kt\u00f3re \u0142agodz\u0105 upa\u0142y i ch\u0142ody zimowe. \u015brednia roczna suma opad\u00f3w wynosi 750 mm. cz\u0119stym zjawiskiem s\u0105 mg\u0142y.\n\n\n== historia ==\n\n\n=== prehistoria ===\npierwsze narz\u0119dzia kamienne u\u017cywane przez ludzi w okresie 180\u2013200 tys. lat temu odnaleziono w okolicach weluwe (geldria). najstarsze szcz\u0105tki ludzkie pochodz\u0105 sprzed 30 tys. lat (twenthe, overijsel). pierwotnie ziemie te zamieszkiwa\u0142y ludy pokrewne dzisiejszym baskom.\n\n\n=== staro\u017cytno\u015b\u0107 ===\nzamieszkane przez ludno\u015b\u0107 celtycko-germa\u0144sk\u0105 tereny dzisiejszych niderland\u00f3w zosta\u0142y w pierwszym stuleciu przed nasz\u0105 er\u0105 w\u0142\u0105czone wraz z reszt\u0105 galii do imperium rzymskiego przez juliusza cezara (51 p.n.e.). za oktawiana augusta (30 p.n.e. \u2013 14 n.e.) obszary te podporz\u0105dkowane zosta\u0142y dw\u00f3m prowincjom: galii belgijskiej i germanii dolnej. granic\u0119 cesarstwa stanowi\u0142 ren, jednak wp\u0142ywy i w\u0142adza cesarstwa rzymskiego rozci\u0105ga\u0142y si\u0119 r\u00f3wnie\u017c na \u017cyj\u0105ce dalej plemiona (np. bataw\u00f3w, kanninefat\u00f3w, matiak\u00f3w czy fryz\u00f3w). antyrzymskie powstania (fryz\u00f3w w 28 n.e. czy bataw\u00f3w pod wodz\u0105 juliusza cywilisa w 69\u201370 n.e.) zako\u0144czy\u0142y si\u0119 wzmocnieniem zale\u017cno\u015bci od rzymu. a\u017c do okresu w\u0119dr\u00f3wki lud\u00f3w tereny te prze\u017cywa\u0142y rozkwit gospodarczy i demograficzny. rzymski rodow\u00f3d ma wiele miast dzisiejszej holandii, np. utrecht (rzymskie trajectum), nijmegen (ulpia noviomagus) czy lejda (prawd. lugdunum batavorum).\n\n\n=== \u015bredniowiecze ===\nwraz z biegiem stuleci powstawa\u0142y coraz to nowe samodzielne hrabstwa (w viii w. by\u0142o ich prawie 50) i ksi\u0119stwa. w xv wieku wi\u0119kszo\u015b\u0107 terytori\u00f3w zosta\u0142a zjednoczona (za pomoc\u0105 podboj\u00f3w i ma\u0142\u017ce\u0144stw dynastycznych) przez burgund\u00f3w. w 1477 holandia, a wraz z ni\u0105 terytoria obecnej belgii i luksemburga, przesz\u0142a pod panowanie habsburg\u00f3w (od 1556 ich linii hiszpa\u0144skiej).\n\n\n=== republika zjednoczonych prowincji ===\nw marcu 1572 dosz\u0142o do wybuchu powstania przeciw hiszpanii. wynikiem rewolty by\u0142o podpisanie 23 stycznia 1579 unii utrechckiej. zak\u0142ada\u0142a ona m.in. utworzenie wsp\u00f3lnej armii i jednolitego systemu pieni\u0119\u017cnego, przy jednoczesnym zachowaniu szerokiej autonomii poszczeg\u00f3lnych prowincji. by\u0142 to pocz\u0105tek procesu, w wyniku kt\u00f3rego dosz\u0142o do rozbicia kraju na 2 cz\u0119\u015bci, z kt\u00f3rych powsta\u0142y p\u00f3\u017aniej 2 pa\u0144stwa \u2013 belgia i holandia.\nnowe pa\u0144stwo przybra\u0142o charakter kalwi\u0144ski. po zamordowaniu wilhelma ora\u0144skiego (1584) tytu\u0142 namiestnika oraz naczelne dow\u00f3dztwo otrzyma\u0142 jego syn maurycy z nassau, kt\u00f3ry kontynuowa\u0142 wojn\u0119 z hiszpani\u0105. holandia odebra\u0142a jej liczne kolonie w indiach, afryce i ameryce.\n\n9 kwietnia 1609 podpisano dwunastoletni rozejm, po kt\u00f3rym rozpocz\u0119\u0142a si\u0119 kolejna wojna. w pokoju westfalskim 1648 hiszpania uzna\u0142a niepodleg\u0142o\u015b\u0107 zjednoczonych prowincji.\nod ko\u0144ca xvi w. prowincje prze\u017cywa\u0142y rozkwit \u2013 do miast holenderskich przeni\u00f3s\u0142 si\u0119 handel zamorski, powsta\u0142y nowe kompanie handlowe, mi\u0119dzy innymi takie jak: holenderska kompania wschodnioindyjska, holenderska kompania zachodnioindyjska. republika zjednoczonych prowincji bra\u0142a udzia\u0142 wraz z pot\u0119gami \u00f3wczesnej europy (angli\u0105, francj\u0105) w kolonizacji ameryki p\u00f3\u0142nocnej. w holandii dzia\u0142ali te\u017c s\u0142awni uczeni i arty\u015bci: rembrandt, grotius, christiaan huygens.\nobszar p\u00f3\u0142nocnych niderland\u00f3w protestanckich stanowi obecnie terytorium holandii (oficjalna nazwa: kr\u00f3lestwo niderland\u00f3w). g\u0142ow\u0105 pa\u0144stwa jest kr\u00f3l z dynastii ora\u0144skiej (oranje-nassau), potomek po k\u0105dzieli wilhelma ora\u0144skiego.\n\n\n=== od ko\u0144ca xviii wieku ===\npot\u0119ga holandii znacznie zmala\u0142a w xviii wieku w wyniku wojen z hiszpani\u0105, francj\u0105 i angli\u0105. w tym te\u017c czasie utracono cz\u0119\u015b\u0107 zamorskich kolonii, co z kolei przyczyni\u0142o si\u0119 do gospodarczej zapa\u015bci. w latach 1806\u20131810, w wyniku wojen napoleo\u0144skich, niderlandy podporz\u0105dkowane by\u0142y francji jako marionetkowe kr\u00f3lestwo holandii.\nw 1810 holandia zosta\u0142a nawet przej\u015bciowo wcielona do francji.\nw 1815 r. holandia zosta\u0142a po\u0142\u0105czona z niderlandami po\u0142udniowymi (dzisiejsz\u0105 belgi\u0105) w kr\u00f3lestwo zjednoczonych niderland\u00f3w pod przyw\u00f3dztwem wilhelma holenderskiego. wsp\u00f3lne pa\u0144stwo nie przetrwa\u0142o jednak d\u0142ugo: ju\u017c w 1830 belgowie w wyniku rewolucji od\u0142\u0105czyli si\u0119 od kr\u00f3lestwa, by utworzy\u0107 w\u0142asne pa\u0144stwo.\nw 1814 r. uchwalono konstytucj\u0119, co da\u0142o pocz\u0105tek liberalnym przemianom. nadszed\u0142 kolejny wiek, a wraz z nim dwie wojny \u015bwiatowe. wobec obu tych konflikt\u00f3w holandia og\u0142osi\u0142a neutralno\u015b\u0107, co jednak nie uchroni\u0142o jej od inwazji iii rzeszy w 1940 roku podczas ii wojny \u015bwiatowej, w efekcie kt\u00f3rej pa\u0144stwo okupowano do 1945 roku. w czasie wojny dzia\u0142a\u0142 emigracyjny rz\u0105d w londynie, na czele kt\u00f3rego sta\u0142a kr\u00f3lowa wilhelmina.\npo wojnie kolonie holenderskie zyska\u0142y niepodleg\u0142o\u015b\u0107 lub szerok\u0105 autonomi\u0119. w 1949 roku po konflikcie zbrojnym z niderlandami niepodleg\u0142o\u015b\u0107 zyska\u0142a najwi\u0119ksza kolonia: indonezja. po ii wojnie \u015bwiatowej holandia zerwa\u0142a z tradycyjn\u0105 polityk\u0105 neutralno\u015bci, przyst\u0119puj\u0105c w 1949 do nato, w 1957 do ewg, poprzedniczki dzisiejszej unii europejskiej.\n\n\n== demografia ==\nholandia jest 24. najg\u0119\u015bciej zaludnionym krajem \u015bwiata. oficjalna liczba 396 os\u00f3b na 1 km\u00b2 ro\u015bnie a\u017c do 485, je\u015bli wzi\u0105\u0107 pod uwag\u0119, \u017ce 18,4% powierzchni zajmuj\u0105 zbiorniki wodne.\nwed\u0142ug rz\u0105dowego biura statystycznego cbs statline 80,9% obywateli holandii ma pochodzenie wy\u0142\u0105cznie holenderskie, 8,7% \u2013 inne europejskie, 2,2% tureckie, 1,9% maroka\u0144skie, 6,3% \u2013 inne. jednak statystyka ta nie obejmuje ca\u0142ego kr\u00f3lestwa niderland\u00f3w, tj. dodatkowo aruby i antyli holenderskich, w kt\u00f3rych wi\u0119kszo\u015b\u0107 stanowi\u0105 osoby pochodzenia afrokaraibskiego.\nw holandii nie ma obecnie miast o wielko\u015bci 1 mln mieszka\u0144c\u00f3w lub wi\u0119kszych, ale \u2018cztery wielkie miasta\u2019 (jak si\u0119 m\u00f3wi o amsterdamie, rotterdamie, hadze i utrechcie) wraz z otaczaj\u0105cymi je mniejszymi miejscowo\u015bciami mo\u017cna uzna\u0107 pod wieloma wzgl\u0119dami za jedno miasto. aglomeracja ta nazywana jest randstad (\u201eko\u0142o miast\u201d) z rolniczym \u201ezielonym sercem\u201d (het groene hart) po\u015brodku. dla por\u00f3wnania, 70 lat temu holandia posiada\u0142a 2 miasta z ludno\u015bci\u0105 ponad 500 tys., 4 miasta z ludno\u015bci\u0105 100\u2013500 tys., 12 miast z ludno\u015bci\u0105 50\u2013100 tys., 28 miast z ludno\u015bci\u0105 20\u201350 tys. i 86 miast z ludno\u015bci\u0105 10\u201320 tys.\n\n\n=== j\u0119zyk ===\nj\u0119zykiem urz\u0119dowym jest j\u0119zyk niderlandzki, a we fryzji od niedawna tak\u017ce fryzyjski. holendrzy ucz\u0105 si\u0119 od dziecka j\u0119zyk\u00f3w obcych, gdy\u017c maj\u0105 \u015bwiadomo\u015b\u0107, \u017ce zasi\u0119g ich rodzimego j\u0119zyka jest niewielki. 90% holendr\u00f3w zna angielski, a wysok\u0105 znajomo\u015b\u0107 maj\u0105 r\u00f3wnie\u017c niemiecki (ok. 60%) i francuski (ok. 25%). w europie j\u0119zyk niderlandzki jest u\u017cywany przez oko\u0142o 22 miliony ludzi. poza holandi\u0105 jest j\u0119zykiem urz\u0119dowym belgii, surinamu, antyli holenderskich i aruby. z tego j\u0119zyka wywodzi si\u0119 tak\u017ce u\u017cywany przez 60% bia\u0142ych (ok. 6 milion\u00f3w ludzi) w po\u0142udniowej afryce (a ponadto r\u00f3wnie\u017c w namibii) j\u0119zyk afrikaans, kt\u00f3ry jest w pewnym stopniu zrozumia\u0142y dla ka\u017cdego znaj\u0105cego niderlandzki, przy czym szacuje si\u0119, \u017ce jako drugim j\u0119zykiem pos\u0142uguje si\u0119 nim w afryce po\u0142udniowej ok. 10 mln ludzi, gdy\u017c by\u0142 on j\u0119zykiem nauczanym w szko\u0142ach. r\u00f3\u017cnice mi\u0119dzy afrikaans a niderlandzkim dotycz\u0105 g\u0142\u00f3wnie wymowy, pisowni i pewnej cz\u0119\u015bci s\u0142ownictwa.\nholendrzy kultywuj\u0105 rodzime dialekty. za rodzime dialekty uwa\u017ca si\u0119 takie, kt\u00f3rych u\u017cytkownicy s\u0105 w stanie porozumie\u0107 si\u0119 mi\u0119dzy sob\u0105. okre\u015bla si\u0119 je mianem lingua communis. przyk\u0142adowo takim w\u0142a\u015bnie dialektem jest dialekt limburski, pretenduj\u0105cy do uzyskania miana holenderskiego j\u0119zyka urz\u0119dowego, obok niderlandzkiego i fryzyjskiego. dialektem tym lub te\u017c wed\u0142ug os\u00f3b traktuj\u0105cych go jako pierwszy j\u0119zyk ojczysty, nazywanym j\u0119zykiem limburskim pos\u0142uguje si\u0119 ludno\u015b\u0107 autochtoniczna (oko\u0142o 1,6 mln na terenach belgii i holandii oraz 0,5 mln w niemczech), zamieszkuj\u0105ca okolice kolonii, maastricht \u2013 mestreech, akwizgranu oraz eindhoven, a\u017c do zachodniej cz\u0119\u015bci zag\u0142\u0119bia ruhry po d\u00fcsseldorf \u2013 region\u00f3w obejmuj\u0105cych jedno z kr\u00f3lestw powsta\u0142ych po podpisaniu traktatu z verdun w 843 r. przez wnuk\u00f3w karola wielkiego. nie zmienia to faktu, \u017ce dialekt\u00f3w jest mn\u00f3stwo. bywa, \u017ce j\u0119zyk m\u00f3wiony s\u0105siedniej wioski to inny dialekt. rodzimymi dialektami pos\u0142uguj\u0105 si\u0119 cz\u0119sto r\u00f3wnie\u017c ludzie wykszta\u0142ceni.\n\n\n=== miasta ===\nnajludniejsze miasta holandii (stan na 01.01.2021):\n\n\n=== religia ===\nw 2009 roku najwa\u017cniejszymi religiami by\u0142y chrze\u015bcija\u0144stwo \u2013 katolicyzm (24,7%, spadek z 40,5% w 1971 roku) i protestantyzm (10,8%, spadek z 35,9% w 1971 roku), a ponadto islam \u2013 5\u20136% (wzrost z 0,4% w 1971 roku). dwoma najwi\u0119kszymi ko\u015bcio\u0142ami w holandii s\u0105 ko\u015bci\u00f3\u0142 rzymskokatolicki i ko\u015bci\u00f3\u0142 protestancki w holandii (pkn); pozosta\u0142e ko\u015bcio\u0142y licz\u0105 niewielu wiernych. do najwa\u017cniejszych nale\u017c\u0105 ko\u015bcio\u0142y reformowane, \u015bwiadkowie jehowy, ko\u015bci\u00f3\u0142 anglii, zjednoczone ko\u015bcio\u0142y ewangeliczne i zielono\u015bwi\u0105tkowe, moluka\u0144ski ko\u015bci\u00f3\u0142 ewangelicki, bracia morawscy, unia baptystyczna, bractwo mennonit\u00f3w, ko\u015bci\u00f3\u0142 starokatolicki, ko\u015bci\u00f3\u0142 apostolski, ko\u015bci\u00f3\u0142 lutera\u0144ski, ko\u015bcio\u0142y prawos\u0142awne, armia zbawienia i inne (\u0142\u0105cznie oko\u0142o 4% wiernych). ponad po\u0142owa holendr\u00f3w formalnie nie nale\u017cy do \u017cadnej wsp\u00f3lnoty religijnej (w 1971 roku 23,6%), a po uwzgl\u0119dnieniu zarejestrowanych chrze\u015bcijan, ale nie identyfikuj\u0105cych si\u0119 ze sw\u0105 wsp\u00f3lnot\u0105 religijn\u0105, mo\u017ce by\u0107 to liczba jeszcze wi\u0119ksza. ponadto znaczna wi\u0119kszo\u015b\u0107 formalnych chrze\u015bcijan sp\u0142yca postawy religijne i nie uczestniczy w praktykach religijnych. szacuje si\u0119, \u017ce jedynie 20% mieszka\u0144c\u00f3w holandii co najmniej raz w roku odwiedza jak\u0105\u015b \u015bwi\u0105tyni\u0119 w celach religijnych, przy czym zaledwie 8\u20139% katolik\u00f3w i 5\u20136% protestant\u00f3w czyni to regularnie. w holandii znaczna cz\u0119\u015b\u0107 dawnych \u015bwi\u0105ty\u0144 katolickich i protestanckich pe\u0142ni inne funkcje ni\u017c sakralne: s\u0105 w\u015br\u00f3d nich muzea, biblioteki, galerie sztuki, dyskoteki, parking dla rower\u00f3w itd.\ndo lat sze\u015b\u0107dziesi\u0105tych xx wieku wi\u0119kszo\u015b\u0107 stanowili protestanci, a dok\u0142adniej kalwini\u015bci. trzeci\u0105 cz\u0119\u015b\u0107 stanowili katolicy. p\u00f3\u0142nocne, \u015brodkowe i wschodnie prowincje by\u0142y tradycyjnie protestanckie, podczas gdy na po\u0142udniu wi\u0119kszo\u015b\u0107 stanowili katolicy. do dzisiaj w holandii istniej\u0105 ma\u0142e grupy ortodoksyjnych kalwinist\u00f3w. w holandii nie ma podatku ko\u015bcielnego.\ninne wyznania religijne to hindui\u015bci (1,5\u20132%), buddy\u015bci (1,5%) i \u017cydzi (0,2%).\n\n\n== ustr\u00f3j polityczny ==\nkr\u00f3lestwo niderland\u00f3w tworz\u0105 cztery kraje. od 16 marca 1815 roku jest monarchi\u0105 konstytucyjn\u0105, czyli na czele pa\u0144stwa stoi monarcha (od 2013 roku kr\u00f3l wilhelm-aleksander). kr\u00f3l niderland\u00f3w mianuje szefa rz\u0105du, wywodz\u0105cego si\u0119 najcz\u0119\u015bciej ze zwyci\u0119skiego ugrupowania \u2013 jest on szefem egzekutywy. do zada\u0144 kr\u00f3la, opr\u00f3cz reprezentowania pa\u0144stwa na zewn\u0105trz, nale\u017cy wyg\u0142aszanie corocznego or\u0119dzia, w kt\u00f3rym przedstawia g\u0142\u00f3wne cele i zamierzenia rz\u0105du na najbli\u017cszy rok (nie ma on jednak prawa samodzielnie dokonywa\u0107 w nich zmian). premier kieruje polityk\u0105 wewn\u0119trzn\u0105 i zagraniczn\u0105 pa\u0144stwa. rol\u0119 w\u0142adzy ustawodawczej odgrywa dwuizbowy parlament \u2013 stany generalne (staten-generaal), przy czym faktyczne znaczenie posiada jedynie izba ni\u017csza (tweede kamer). senat (eerste kamer) pe\u0142ni funkcj\u0119 reprezentacyjn\u0105 i ewentualnie mo\u017ce op\u00f3\u017ania\u0107 wej\u015bcie w \u017cycie wa\u017cnych ustaw.\n\ndo 10 pa\u017adziernika 2010 roku kr\u00f3lestwo niderland\u00f3w sk\u0142ada\u0142o si\u0119 z holandii, antyli holenderskich i aruby. tego dnia nast\u0105pi\u0142a likwidacja antyli, cura\u00e7ao oraz sint maarten, zarazem sta\u0142y si\u0119 one krajami sk\u0142adowymi kr\u00f3lestwa, a bonaire, saba i sint eustatius gminami zamorskimi kraju holandia.\n\n\n=== scena polityczna ===\nze wzgl\u0119du na system wielopartyjny i du\u017c\u0105 liczb\u0119 partii holenderskich od xviii wieku \u017cadna partia nie by\u0142a w stanie osi\u0105gn\u0105\u0107 pe\u0142nej wi\u0119kszo\u015bci w parlamencie. z grubsza mo\u017cna powiedzie\u0107, \u017ce system polityczny by\u0142 tradycyjnie zdominowany przez trzy bloki: chrze\u015bcija\u0144skich demokrat\u00f3w z chrze\u015bcija\u0144sko-demokratycznym apelem i do pewnego stopnia unii chrze\u015bcija\u0144skiej jako przedstawicieli, socjaldemokrat\u00f3w z parti\u0105 pracy jako najwi\u0119ksz\u0105 parti\u0105 oraz liberalnych demokrat\u00f3w z parti\u0105 ludow\u0105 na rzecz wolno\u015bci i demokracji jako najwi\u0119ksz\u0105 stron\u0105. od 2010 funkcj\u0119 szefa rz\u0105du pe\u0142ni mark rutte, stoj\u0105cy na czele partii ludowej na rzecz wolno\u015bci i demokracji (vvd), wchodz\u0105cej w koalicj\u0119 z apelem chrze\u015bcija\u0144sko-demokratycznym (cda), demokratami 66 (d66) i uni\u0105 chrze\u015bcija\u0144sk\u0105 (cu).\n\nzielony: w rz\u0105dzie;\nniebieski: popieraj\u0105cy\n\n\n=== podzia\u0142 administracyjny kr\u00f3lestwa niderland\u00f3w ===\nholandia podzielona jest na 12 prowincji, kt\u00f3re dziel\u0105 si\u0119 z kolei na 380 gmin oraz na trzy gminy specjalne po\u0142o\u017cone na karaibach.\n\n\n=== \u015bwi\u0119ta pa\u0144stwowe ===\nw holandii obchodzi si\u0119 jedynie dwa \u015bwi\u0119ta pa\u0144stwowe:\n\ndzie\u0144 kr\u00f3la (koningsdag) \u2013 od 2014 roku obchodzony 27 kwietnia, w dniu urodzin obecnie panuj\u0105cego monarchy wilhelma aleksandra. do momentu abdykacji kr\u00f3lowej beatrix (co mia\u0142o miejsce 30 kwietnia 2013) obchodzono dzie\u0144 kr\u00f3lowej, ustalony na dzie\u0144 30 kwietnia.\ndzie\u0144 wyzwolenia (bevrijdingsdag) \u2013 5 maja, poprzedzony obchodami dnia poleg\u0142ych (dodenherdenking) wieczorem 4 maja.\n\n\n== si\u0142y zbrojne ==\nholenderska organizacja obrony (defensie van nederland) podlega ministerstwu obrony, a sk\u0142ada si\u0119 z wojsk l\u0105dowych (koninklijke landmacht), si\u0142 powietrznych (kr\u00f3lewskie holenderskie si\u0142y powietrzne) oraz marynarki wojennej (koninklijke marine). w sk\u0142ad marynarki wchodz\u0105 tak\u017ce marine luchtvaartdienst i korps mariniers. do si\u0142 zbrojnych zalicza si\u0119 ponadto kr\u00f3lewsk\u0105 policj\u0119 wojskow\u0105. obowi\u0105zkowa s\u0142u\u017cba wojskowa jest zawieszona, a wojsko sk\u0142ada si\u0119 wy\u0142\u0105cznie z ochotnik\u00f3w. holandia ca\u0142kowicie zrezygnowa\u0142a ponadto z posiadania broni pancernej.\nwojska holenderskie licz\u0105 (2014) 47,7 tys. \u017co\u0142nierzy s\u0142u\u017cby czynnej oraz 32,2 tys. rezerwist\u00f3w. wed\u0142ug rankingu global firepower (2016) holenderskie si\u0142y zbrojne stanowi\u0105 39. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 9,8 mld dolar\u00f3w (usd).\n\n\n== gospodarka ==\nwielu historyk\u00f3w uwa\u017ca, \u017ce to w\u0142a\u015bnie w holandii narodzi\u0142 si\u0119 kapitalizm. wsp\u00f3\u0142cze\u015bnie holandia jest gospodark\u0105 rynkow\u0105 z przewa\u017caj\u0105c\u0105 w\u0142asno\u015bci\u0105 prywatn\u0105, ale o wysokim poziomie redystrybucji dochod\u00f3w poprzez podatki, w 2006 wynosz\u0105cym 39% pkb. holandia jest nominalnie szesnast\u0105 gospodark\u0105 \u015bwiata, a po zmierzeniu parytetem si\u0142y nabywczej dwudziest\u0105 drug\u0105. pkb per capita (2007 szacunkowo) wynosi\u0142o nominalnie 39 000 dolar\u00f3w \u2013 17. miejsce na \u015bwiecie, a po zmierzeniu parytetem si\u0142y nabywczej (2006 szacunkowo) 31 700 dolar\u00f3w \u2013 18. miejsce. holandia ma te\u017c stosunkowo niski wska\u017anik giniego, czyli poziom rozpi\u0119to\u015bci w dochodach, wynosz\u0105cy 30,9 (2005).\nholandia jest trzecim \u2013 po stanach zjednoczonych i francji \u2013 eksporterem \u017cywno\u015bci, mimo i\u017c w rolnictwie zatrudnionych jest tylko 3% spo\u0142ecze\u0144stwa (2005 szacunkowo). jest tak\u017ce \u00f3smym na \u015bwiecie wydobywc\u0105 gazu ziemnego \u2013 77,3 mld m\u00b3 (2006). port w rotterdamie jest drugim na \u015bwiecie, a pierwszym w europie pod wzgl\u0119dem tona\u017cu prze\u0142adowywanych towar\u00f3w. znane marki holenderskie to daf trucks, ing groep, klm, akzonobel, heineken, just eat takeaway, nationale-nederlanden, philips, randstad holding i royal dutch shell. wa\u017cn\u0105 rol\u0119 w gospodarce holandii odgrywaj\u0105 tulipany.\n\n\n=== turystyka ===\nw 2015 roku kraj ten odwiedzi\u0142o 15,007 mln turyst\u00f3w (7,8% wi\u0119cej ni\u017c w roku poprzednim), generuj\u0105c dla niego przychody na poziomie 13,211 mld dolar\u00f3w.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== o\u015bwiata ==\nw holandii szko\u0142y wy\u017csze s\u0105 podzielone na dwie kategorie: uniwersytety (universiteit)\noraz szko\u0142y wy\u017csze zawodowe (tzw. hbo albo hogeschool). niekt\u00f3re holenderskie uniwersytety to erasmus universiteit rotterdam, radboud universiteit nijmegen, rijksuniversiteit groningen, technische universiteit delft, technische universiteit eindhoven, universiteit van amsterdam, universiteit leiden, maastricht university, universiteit twente, universiteit utrecht, universiteit van tilburg, vrije universiteit, wageningen university & research centre.\n\n\n== kultura ==\n\n\n=== literatura ===\nxvii-wieczny dramaturg joost van den vondel nazywany jest \u201eniderlandzkim szekspirem\u201d. za tw\u00f3rc\u0119 nowoczesnej prozy niderlandzkiej uznaje si\u0119 eduarda douwesa dekkera, kt\u00f3ry publikowa\u0142 pod pseudonimem multatuli. harry mulisch, gerard reve i willem frederik hermans stanowi\u0105 wed\u0142ug wielu krytyk\u00f3w \u201ewielk\u0105 tr\u00f3jk\u0119 wsp\u00f3\u0142czesnej literatury niderlandzkiej\u201d. powie\u015b\u0107 odkrycie nieba harry\u2019ego mulischa zosta\u0142a uznana w internetowym rankingu za \u201enajlepsz\u0105 ksi\u0105\u017ck\u0119 niderlandzk\u0105 wszech czas\u00f3w\u201d. wa\u017cn\u0105 postaci\u0105 jest johan huizinga, autor jesieni \u015bredniowiecza.\nw holandii tworzyli tak\u017ce erazm z rotterdamu, christiaan huygens i spinoza. d\u0142ugo w holandii przebywa\u0142 kartezjusz. pisali oni jednak po \u0142acinie. w tym czasie holandia posiada\u0142a znakomitych filolog\u00f3w klasycznych, kt\u00f3rzy t\u0142umaczyli dzie\u0142a staro\u017cytnych autor\u00f3w na niderlandzki.\n\n\n=== malarstwo ===\nznani malarze holenderscy to mi\u0119dzy innymi rembrandt van rijn, vincent van gogh, hieronim bosch, jan vermeer van delft, frans hals, gabri\u00ebl metsu, george hendrik breitner, piet mondrian, karel appel i guillaume cornelis beverloo (corneille).\n\n\n=== film ===\nnast\u0119puj\u0105ce filmy produkcji holenderskiej zosta\u0142y uhonorowane statuetk\u0105 oscara: glas (1958) berta haanstry, atak fonsa rademakersa, antonia (1995) w re\u017cyserii marleen gorris oraz charakter (1997) zrealizowany przez mike\u2019a van diema.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== obyczajowo\u015b\u0107 ==\nw holandii legalne s\u0105 prostytucja, aborcja, eutanazja i ma\u0142\u017ce\u0144stwa mi\u0119dzy osobami tej samej p\u0142ci. ponadto zdepenalizowane s\u0105 tzw. \u201emi\u0119kkie narkotyki\u201d (ich za\u017cywanie tolerowane jest w przeznaczonych do tego lokalach).\n\n\n== media ==\nw holandii telewizja i radio publiczne s\u0105 silnie zdecentralizowane. ich zbiorcza nazwa to nederlandse publieke omroep. do ko\u0144ca lat osiemdziesi\u0105tych nie by\u0142o w tym kraju telewizji prywatnej. kana\u0142y telewizji publicznej to: npo 1, npo 2, npo 3. pierwszym prywatnym kana\u0142em by\u0142 rtl 4, a drugim rtl 5. dla zagranicy przeznaczone s\u0105 bvn i radio nederland wereldomroep.\n\n\n== rankingi ==\nw 2007 holandia zaj\u0119\u0142a w rankingu the economist 3. miejsce na \u015bwiecie pod wzgl\u0119dem rozwoju demokracji.\npod wzgl\u0119dem hdi holandia zajmuje 4. miejsce na \u015bwiecie (2013)\npod wzgl\u0119dem hpi holandia zajmuje 3. miejsce na \u015bwiecie.\n\n\n== zobacz te\u017c ==\nniderlandy (region historyczny)\nw\u0142adcy holandii\ndynastia ora\u0144ska-nassau\nnowe niderlandy\nkuchnia holenderska\npolonia w holandii\n\n\n== uwagi ==\n\n\n== przypisy ==\n\n\n== linki zewn\u0119trzne =="