"val\u00e8ncia \u00e9s una ciutat, capital del pa\u00eds valenci\u00e0 i de la prov\u00edncia hom\u00f2nima. tamb\u00e9 \u00e9s coneguda tradicionalment com a cap i casal, la ciutat de les mil torres i la capital del t\u00faria, pel fet d'estar situada a la vora d'este riu. \u00e9s el tercer municipi per poblaci\u00f3 d'espanya, amb 792.492 habitants (padr\u00f3 municipal 2022), mentre que l'\u00e0rea metropolitana t\u00e9, segons la mateixa font, 1.541.047 habitants, fet que la convertix tamb\u00e9 en la tercera \u00e0rea metropolitana d'espanya.\nanteriorment va ser tamb\u00e9 capital de l'extinta comarca de l'horta de val\u00e8ncia, per\u00f2 esta comarca es va disgregar el 1989 per a formar les comarques de l'horta nord, l'horta sud i ciutat de val\u00e8ncia, la qual va quedar aix\u00ed constitu\u00efda com l'\u00fanica ciutat-comarca del pa\u00eds valenci\u00e0.\nval\u00e8ncia es va fundar com a col\u00f2nia romana l'any 138 ac, amb el c\u00f2nsol d\u00e8cim juni brut galaic, i es va denominar valentia edetanorum. diversos segles despr\u00e9s, l'any 711 els musulmans van ocupar la ciutat i aportaren la seua llengua, la seua religi\u00f3 i els seus costums, amb la implantaci\u00f3 de sistemes de reg i la introducci\u00f3 de nous cultius. l'any 1238 el rei cristi\u00e0 jaume i d'arag\u00f3 va conquerir la ciutat, i va repartir les terres entre els nobles que el van ajudar, tal com queda testimoniat en el llibre del repartiment, i tamb\u00e9 va crear una nova llei per a la ciutat, els furs, els quals es van fer extensius a la resta del regne de val\u00e8ncia. al segle xviii, felip v va derogar els furs com un castic al regne de val\u00e8ncia per haver-se alineat amb els austriacistes en la guerra de successi\u00f3 espanyola. no va ser fins a l'any 1982 quan l'antic regne de val\u00e8ncia va recuperar el seu autogovern, i es va instituir val\u00e8ncia com la capital de l'actual comunitat valenciana, tal com arreplega l'estatut d'autonomia.\nla ciutat est\u00e0 situada a la vora del riu t\u00faria, a la costa est de la pen\u00ednsula ib\u00e8rica, just al centre del golf de val\u00e8ncia, encara que en el moment que els romans la van fundar, es trobava en una illa fluvial del t\u00faria, a uns quatre quil\u00f2metres de dist\u00e0ncia de la mar. a uns 10 quil\u00f2metres al sud de la ciutat es troba l'albufera de val\u00e8ncia, la qual \u00e9s propietat de l'ajuntament de val\u00e8ncia des de l'any 1911 quan la va comprar a la corona d'espanya per 1.072.980,41 pessetes. l'albufera \u00e9s un dels llacs m\u00e9s grans de l'estat espanyol, ja que t\u00e9 prop de 2 100 hect\u00e0rees de superf\u00edcie, a les quals cal afegir una extensi\u00f3 de 14.100 hect\u00e0rees de marjal dedicades al cultiu de l'arr\u00f2s. pel seu valor cultural, hist\u00f2ric i ecol\u00f2gic, este paratge natural va ser el primer parc natural que va declarar la generalitat valenciana, l'any 1986.\nen l'actualitat l'economia de la ciutat se centra en els servicis, ja que prop del 84% de la poblaci\u00f3 activa ocupada pertany al sector serveis. no obstant aix\u00f2, la ciutat mant\u00e9 una base industrial important, amb un percentatge de poblaci\u00f3 ocupada del 5,5%. d'altra banda, les activitats agr\u00edcoles, a pesar de tindre una import\u00e0ncia relativament menor amb nom\u00e9s l'1,9% de la poblaci\u00f3 activa ocupada, perviuen en el terme municipal amb un total de 3.973 hect\u00e0rees, les quals estan ocupades majorit\u00e0riament per cultius d'horta i c\u00edtrics.\nel centre hist\u00f2ric \u00e9s un dels m\u00e9s extensos d'espanya, amb aproximadament 169 hect\u00e0rees, i gr\u00e0cies al seu patrimoni hist\u00f2ric i monumental i els seus diversos espais esc\u00e8nics i culturals \u00e9s una de les ciutats amb m\u00e9s aflu\u00e8ncia de turisme nacional i internacional del conjunt del pa\u00eds. entre els seus monuments m\u00e9s representatius es troben el micalet, la seu, les torres de serrans i de quart, la llotja de la seda, declarada com patrimoni de la humanitat per la unesco el 1996, i la ciutat de les arts i les ci\u00e8ncies. tamb\u00e9 cal destacar que el museu de belles arts de val\u00e8ncia \u00e9s el museu pict\u00f2ric m\u00e9s important del territori valenci\u00e0, i per la seua rellev\u00e0ncia \u00e9s un dels primers d'espanya; igual que l'institut valenci\u00e0 d'art modern (ivam), el qual t\u00e9 per objectiu investigar i difondre l'art del segle xx.\nper la seua llarga hist\u00f2ria, esta \u00e9s una ciutat amb innombrables festes i tradicions, entre les quals destaquen les falles, que van ser declarades festes d'inter\u00e9s tur\u00edstic internacional el 25 de gener de 1965, i el tribunal de les aig\u00fces, declarat l'any 2009 com patrimoni cultural immaterial de la humanitat. a m\u00e9s d'a\u00e7\u00f2, val\u00e8ncia ha sigut escenari de diversos esdeveniments mundials, que han contribu\u00eft a configurar la ciutat i donar-li projecci\u00f3 internacional, com han estat l'exposici\u00f3 regional de 1909, la 32a i la 33a copa am\u00e8rica de vela, el gran premi d'europa de f\u00f3rmula 1, l'open 500 de tennis, el global champions tour d'h\u00edpica, aix\u00ed com la marat\u00f3 de val\u00e8ncia i la mitja marat\u00f3, esta darrera ostenta els r\u00e8cords del m\u00f3n de la prova en dones des de l'any 2017 i en homes l'any 2018.en l'\u00e0mbit pol\u00edtic, des de l'any 2015 l'ajuntament est\u00e0 governat pels partits comprom\u00eds, pspv i val\u00e8ncia en com\u00fa, i n'\u00e9s alcalde joan rib\u00f3 i canut (comprom\u00eds), que va arribar a l'ajuntament l'any 2015 gr\u00e0cies a un pacte de govern amb el pspv i val\u00e8ncia en com\u00fa.\n\n\n== topon\u00edmia ==\nel top\u00f2nim de \u00abval\u00e8ncia\u00bb deriva del nom llat\u00ed valentia edetanorum, que li donaren els romans en fundar-la. esta denominaci\u00f3 es pot traduir com a \u2018valor (o for\u00e7a) a la terra dels edetans\u2019,o simplement com a \u2018valor dels edetans\u2019, i s'emmarca en el costum, ja practicat a it\u00e0lia al segle ii, de fundar col\u00f2nies amb top\u00f2nims que al\u00b7legaren virtuts militars. els \u00e0rabs la denominaren mad\u00ednat at-turab (\u0645\u062f\u064a\u0646\u0629 \u0627\u0644\u062a\u0631\u0627\u0628, mad\u012bnat at-tur\u0101b, \u2018ciutat de l'arena\u2019), per situar-se a la vora del riu t\u00faria, mentre que reservaren el terme bal\u00e0nsiya (\u0628\u0644\u0646\u0633\u064a\u0629, balansiya) per a la totalitat de la taifa de val\u00e8ncia. en l'\u00e8poca d'abd-al-aziz, la ciutat pass\u00e0 a tindre l'\u00fas exclusiu de bal\u00e0nsiya, que passaria a ser valen\u00e7ia en castell\u00e0, en \u00e8poca del cid i, posteriorment, val\u00e8ncia en catal\u00e0 amb jaume i.\ndes de 2016, i arran d'un decret municipal no oficialitzat de l'any 1996, l'\u00fanica denominaci\u00f3 oficial de la ciutat \u00e9s el top\u00f2nim en valenci\u00e0, val\u00e8ncia, l'acad\u00e8mia valenciana de la llengua considera que la grafia adequada des del punt de vista hist\u00f2ric i ling\u00fc\u00edstic de val\u00e8ncia \u00e9s amb \u00abe\u00bb oberta, encara que la pronunciaci\u00f3 recomanada per als valencians \u00e9s val\u00e9ncia amb \u00abe\u00bb tancada.a m\u00e9s, al llarg de la hist\u00f2ria la ciutat ha rebut sobrenoms, com el de la ciutat de les mil torres, durant els segles xvii i xviii, la capital del t\u00faria o el cap i casal. tamb\u00e9 durant diversos segles i fins l'\u00e8poca del franquisme fou coneguda amb el nom de valencia del cid.\n\n\n== geografia ==\n\n\n=== localitzaci\u00f3 ===\nla ciutat de val\u00e8ncia es troba a la costa mediterr\u00e0nia de la pen\u00ednsula ib\u00e8rica, sobre la gran plana al\u00b7luvial que formen els rius x\u00faquer i t\u00faria, a la vora del qual es troba la ciutat, allunyada de les muntanyes. el tossalet del puig es troba a uns 12 km al nord de la ciutat i uns quil\u00f2metres m\u00e9s enll\u00e0 cap al nord-oest es troba la serra calderona, principal estrep muntanyenc prop de la ciutat, que tamb\u00e9 \u00e9s el seu pulm\u00f3 verd.\nval\u00e8ncia ha sigut tradicionalment la capital de la comarca hist\u00f2rica i natural de l'horta de val\u00e8ncia. no obstant aix\u00f2, despr\u00e9s de la divisi\u00f3 comarcal auton\u00f2mica de 1987 el municipi de val\u00e8ncia ha format per si mateix una nova comarca, la coneguda com la \u00abciutat de val\u00e8ncia\u00bb. d'esta manera, la comarca de val\u00e8ncia s'est\u00e9n tan sols a la ciutat, les seues pedanies, i el llac de l'albufera.\nla ciutat antiga \u00e9s a la vora del riu, a uns quatre quil\u00f2metres de la mar, on antigament nom\u00e9s n'hi havia el grau de val\u00e8ncia, que ara \u00e9s unit a la ciutat i forma part del districte conegut com a poblats mar\u00edtims. la ra\u00f3 per la qual la ciutat es fund\u00e0 lluny de la costa \u00e9s que en temps dels romans encara era un aiguamoll, amb una costa baixa i arenosa, com en quasi tot el golf de val\u00e8ncia. al sud de la ciutat hi ha l'albufera de val\u00e8ncia, un llac d'aigua dol\u00e7a a la vora de la mar i separada d'esta per una restinga. l'albufera, que es nodrix de nombrosos aq\u00fc\u00edfers i de les aportacions del barranc de xiva, \u00e9s hui dia un parc natural.\n\n\n=== l\u00edmits ===\nla ciutat de val\u00e8ncia limita amb les comarques de l'horta nord i el camp de t\u00faria pel nord; amb l'horta oest per l'oest; amb l'horta sud i la ribera baixa pel sud; i amb la mar mediterr\u00e0nia a l'est.\npel que fa als municipis, si comencem pel nord junt a la mediterr\u00e0nia i ens desplacem en el sentit contrari de les agulles del rellotge, i com que s'ha de tindre en compte que val\u00e8ncia t\u00e9 tres enclavaments al nord, val\u00e8ncia limita amb les seg\u00fcents poblacions: l'enclavament de rafalell i vistabella limita amb massamagrell i massalfassar. l'enclavament de mauella i tauladella limita amb albuixec, museros i albalat dels sorells. l'enclavament de les cases de b\u00e0rcena limita amb alm\u00e0ssera, meliana, foios, vinalesa i bonrep\u00f2s i mirambell. la resta del terme municipal limita, comen\u00e7ant des de la mediterr\u00e0nia, amb els termes municipals d'alboraia, tavernes blanques, una altra volta bonrep\u00f2s i mirambell, alfara del patriarca, una altra volta vinalesa, montcada, b\u00e9tera, rocafort, godella, burjassot i paterna, aix\u00f2 al nord. si continuem, ja a l'oest, ens trobem amb quart de poblet a l'altura del riu t\u00faria, i despr\u00e9s amb mislata i xirivella. al sud continuem amb picanya, paiporta, benet\u00fasser, alfafar i sedav\u00ed; i m\u00e9s al sud i per l'albufera, una altra volta amb alfafar i despr\u00e9s massanassa, catarroja, albal, silla, sollana i sueca.\n\n\n=== clima ===\nla ciutat de val\u00e8ncia posse\u00efx un clima t\u00edpicament mediterrani. es caracteritza per un clima suau, amb una temperatura mitjana anual superior als 17 \u00b0c. els estius s\u00f3n c\u00e0lids i els hiverns molt moderats. durant els mesos hivernals la temperatura no sol estar per davall dels 10 \u00b0c. les precipitacions s\u00f3n discretes, de 454 mm a l'any, i presenten el cl\u00e0ssic m\u00ednim estival mediterrani, amb dos m\u00e0xims, un a la tardor (gota freda) i un altre a l'acabament de l'hivern i comen\u00e7ament de la primavera.\n\n\n== hist\u00f2ria ==\n\n\n=== la valentia romana ===\nla ciutat de val\u00e8ncia fou fundada l'any 138 ac amb el nom de valentia pel c\u00f2nsol rom\u00e0 d\u00e8cim juni brut. la ciutat s'empla\u00e7\u00e0 sobre el meandre del riu t\u00faria en la seua pantanosa desembocadura, en una gran plana al\u00b7luvial en els extrems de la qual hi havia els principals assentaments preromans (ib\u00e8rics): arse o saguntum (sagunt) al nord-est, edeta (ll\u00edria) al nord-oest i saetabis (x\u00e0tiva) al sud. tots tres s'empla\u00e7aven sobre un tossal defensiu, mentre que valentia es fund\u00e0 al bell mig del pla.\nles possibilitats d'aprofitament d'esta plana degueren condicionar l'elecci\u00f3 d'este empla\u00e7ament. en esta \u00e8poca de la roma republicana la ciutat de val\u00e8ncia no era la principal ciutat de l'actual pa\u00eds valenci\u00e0 (saguntum i illici eren, sens dubte, m\u00e9s importants), per\u00f2 s\u00ed que era un nucli agrari notable, que arrib\u00e0 a canalitzar les aig\u00fces per a reg, i a encunyar moneda pr\u00f2pia, on l'emblema de la ciutat ja era la cornuc\u00f2pia o corn de l'abund\u00e0ncia.\nl'any 75 ac fou destru\u00efda a la guerra entre pompeu i sertori, i fou abandonada durant uns 50 anys. al segle i, la ciutat de val\u00e8ncia ja havia recuperat la poblaci\u00f3, i es comen\u00e7aren a construir grans obres d'infraestructura. al segle iii inici\u00e0 una altra \u00e8poca de decad\u00e8ncia, com a la resta de l'imperi rom\u00e0. amb la seua caiguda, la ciutat fou ocupada pels visigots i form\u00e0 part de diversos regnes peninsulars.\n\n\n=== l'islam ===\nl'etapa immediatament posterior a la conquesta musulmana de l'any 711 constitu\u00efx un per\u00edode fosc, del qual no es tenen gaires refer\u00e8ncies. la ciutat devia estar molt despoblada; de fet, a banda de balansiya, la ciutat reb\u00e9 durant uns segles el nom de medina al-turab, que vol dir ciutat del fang o de la pols, per l'estat d'abandonament en qu\u00e8 es trobava. durant l'emirat de c\u00f2rdova abd allah al-balansi exerc\u00ed una mena de govern aut\u00f2nom sobre l'\u00e0rea valenciana, per\u00f2 m\u00e9s enll\u00e0 dels fets pol\u00edtics, la q\u00fcesti\u00f3 veritablement transcendent \u00e9s l'entrada dins l'\u00f2rbita de l'islam de la ciutat, que en poc de temps canvi\u00e0 de llengua, religi\u00f3 i costums.\nl'auge m\u00e9s gran de la ciutat comen\u00e7\u00e0 amb els regnes de taifes (s. xi), un dels quals el de balansiya. la ciutat cresqu\u00e9, i en temps d'abd al-aziz s'hi edific\u00e0 una nova muralla (s. xi), de la qual encara es conserven restes per tot ciutat vella. ferran i de lle\u00f3 va atacar la vall de l'ebre el 1065, assetjant la ciutat de balansiya i al\u00e7at el setge, vencent a l'emirat de balansiya a la batalla de paterna durant la retirada. a la darreria del segle xi el cid, un mercenari castell\u00e0 de fortuna que ha suscitat molta llegenda, entr\u00e0 a val\u00e8ncia, la qual estigu\u00e9 en mans de les tropes cristianes comandades per rodrigo entre els anys 1094 i 1099, i per ximena, la seua viuda, entre 1099 i 1102. a la seua marxa, els almor\u00e0vits ocuparen la ciutat i hi restauraren el culte musulm\u00e0 i un governador al capdavant. poc despr\u00e9s de la seua mort, els almor\u00e0vits recuperaren la ciutat. durant les d\u00e8cades centrals del segle xii el rei fou ibn mardanix, el rei llop. el 1171 val\u00e8ncia pass\u00e0 a ser de dominaci\u00f3 almohade.\n\n\n=== conquesta i segle d'or ===\nl'entrada a la ciutat de val\u00e8ncia del rei catalanoaragon\u00e9s jaume i, el 9 d'octubre de 1238, pos\u00e0 fi a cinc segles de cultura musulmana, per\u00f2 esta deix\u00e0 una s\u00f2lida empremta a la ciutat i al territori valencians.\ndespr\u00e9s de la vict\u00f2ria cristiana, la poblaci\u00f3 musulmana fou expulsada i la ciutat repartida entre aquells que havien participat en la conquesta, principalment de lleida. jaume i atorg\u00e0 a la ciutat unes noves lleis, els furs, que anys despr\u00e9s foren extensives a tot el regne de val\u00e8ncia. comen\u00e7ava aix\u00ed una nova etapa, de la m\u00e0 d'una nova societat i d'una nova llengua, que establ\u00ed les bases del poble valenci\u00e0 tal com el coneixem hui.\n\ndurant el segle xiv la ciutat pat\u00ed fortes riuades el 1321, 1340 i 1358 la pesta negra (1348), la guerra de la uni\u00f3 (revolta ciutadana contra els excessos de la monarquia) i la guerra dels dos peres, que oblig\u00e0 a al\u00e7ar molt de pressa una nova muralla per a contindre, per tres vegades (1359, 1363 i 1364) l'atac castell\u00e0. en el darrer ter\u00e7 del segle xiv es va construir una nova drassana que encara es conserva. la conviv\u00e8ncia entre les tres comunitats, cristiana, jueva i musulmana, que ocupaven la ciutat, fou conflictiva al llarg de tota l'edat mitjana. la jueria fou assaltada el 1391 i la moreria el 1456.\na l'acabament del segle xiv, la mort sense descendents de mart\u00ed l'hum\u00e0 desemboc\u00e0 en el comprom\u00eds de casp i l'entronitzaci\u00f3 dels trast\u00e0mares en la corona d'arag\u00f3. en la sent\u00e8ncia jugaren un destacat paper els germans ferrer (bonifaci i vicent), ambd\u00f3s valencians.\n\nal segle xv val\u00e8ncia visqu\u00e9 una etapa de gran desenvolupament econ\u00f2mic i de gran influ\u00e8ncia pol\u00edtica. es cre\u00e0 la taula de canvis i dep\u00f2sits, una banca municipal en suport de les operacions comercials, la ind\u00fastria local \u2014que tenia els teixits al capdavant\u2014 aconsegu\u00ed un gran desenvolupament, i la ciutat esdevingu\u00e9 un empori comercial al qual acudien mercaders de totes les parts d'europa. a l'acabament del segle es constru\u00ed la llotja de la seda, centre de transaccions i un verdader temple del comer\u00e7.\n\neste auge econ\u00f2mic comport\u00e0, com \u00e9s natural, un auge art\u00edstic i cultural. s'al\u00e7aren alguns dels edificis m\u00e9s emblem\u00e0tics de la ciutat, com ara les torres de serrans (1392), la llotja (1482), el micalet o la capella dels reis del convent de sant dom\u00e9nec. en pintura i escultura es deixen sentir les tend\u00e8ncies flamenques i italianes en artistes com llu\u00eds dalmau, gon\u00e7al peris o dami\u00e0 forment. en literatura, sota la protecci\u00f3 d'alfons el magn\u00e0nim floriren autors com ara ausi\u00e0s march, ro\u00ef\u00e7 de corella, isabel de villena o joanot martorell, que escrigu\u00e9 la prestigiosa novel\u00b7la tirant lo blanc. este fou en definitiva el segle d'or de la literatura catalana.\npel que fa a la influ\u00e8ncia pol\u00edtica, arrib\u00e0 fins al punt que les dos \u00faniques vegades que un bisbe hisp\u00e0nic ha arribat a papa ha estat amb dos bisbes de val\u00e8ncia: calixt iii i el seu nebot alexandre vi.\n\n\n=== l'imperi espanyol ===\narran del descobriment d'am\u00e8rica, l'economia europea comen\u00e7\u00e0 a bascular cap a l'atl\u00e0ntic, en detriment de la mediterr\u00e0nia. malgrat la uni\u00f3 din\u00e0stica amb castella, la conquesta i explotaci\u00f3 d'am\u00e8rica era una tasca exclusiva de castella, i els valencians \u2014com els catalans, aragonesos i mallorquins\u2014 en tenien vedada la participaci\u00f3. davant d'esta situaci\u00f3, val\u00e8ncia entr\u00e0 en una aguda crisi econ\u00f2mica, que es manifest\u00e0 r\u00e0pid amb la revolta de les germanies (1519-1522), un moviment de menestrals i poble menut contra l'oligarquia urbana, i de camperols de classe baixa contra els terratinents i els seus s\u00fabdits moriscs. esta revolta acab\u00e0 amb una cruel repressi\u00f3 per als cabdills agermanats per part de la virreina germana de foix i supos\u00e0 l'acceleraci\u00f3 del proc\u00e9s centralitzador autoritari mon\u00e0rquic de carles i.\n\nla crisi s'accentu\u00e0 durant el segle xvii amb l'expulsi\u00f3 dels moriscs el 1609, els quals suposaven quasi un ter\u00e7 de tota la poblaci\u00f3 del regne. la decad\u00e8ncia de la ciutat i regne toc\u00e0 fons amb la guerra de successi\u00f3 espanyola del 1702 al 1709 que signific\u00e0 la fi de la independ\u00e8ncia pol\u00edtica i jur\u00eddica del regne de val\u00e8ncia, en derogar felip v els furs de val\u00e8ncia. el 2007 es compliren els 300 anys de la decisiva derrota a la batalla d'almansa, el 25 d'abril de 1707. en record d'esta data cada 25 d'abril se celebra oficialment el dia de les llibertats nacionals valencianes.\n\n\n=== els borbons ===\namb la nova planta, \u00e9s a dir, l'abolici\u00f3 dels furs valencians i l'acomodament del regne i de la seua capital a les lleis i costums de castella, els c\u00e0rrecs del govern municipal deixaren de ser electius per passar a ser de designaci\u00f3 directa del monarca, ocupats sovint per arist\u00f2crates forans.\nval\u00e8ncia s'hagu\u00e9 d'acostumar a ser una ciutat ocupada, amb pres\u00e8ncia de tropes aquarterades a la ciutadella, al costat del convent de sant dom\u00e9nec, per\u00f2 tamb\u00e9 en altres edificis, com ara la mateixa llotja, que fou caserna fins a 1762.\nen l'\u00e0mbit econ\u00f2mic, el segle xviii fou de recuperaci\u00f3 gr\u00e0cies a la manufactura de teixits de seda i altres activitats industrials, com la taulelleria.\n\nel xviii fou el segle de les idees i la il\u00b7lustraci\u00f3, que trob\u00e0 a val\u00e8ncia un ress\u00f2 en personatges com gregori maians o p\u00e9rez bayer, que mantenien correspond\u00e8ncia amb els destacats pensadors francesos o alemanys del moment. en este ambient d'exaltaci\u00f3 de les idees nasqu\u00e9 el 1776 la societat econ\u00f2mica d'amics del pa\u00eds, introductora de nombroses millores en l'agricultura i la ind\u00fastria i promotora de diverses institucions econ\u00f2miques, c\u00edviques i culturals.\n\nel 1793 s'hi esdev\u00e9 una revolta contra els francesos de la ciutat en resposta a l'execuci\u00f3 de llu\u00eds xvi de fran\u00e7a. el segle xix s'enceta amb la invasi\u00f3 napole\u00f2nica, contra la qual el poble valenci\u00e0 s'al\u00e7\u00e0 en armes el 23 de maig de 1808, arengat per personatges com ara el palleter. els amotinats prengueren la ciutadella, i l'atac del 28 de juny del general napole\u00f2nic moncey fou refusat. despr\u00e9s el general suchet repet\u00ed el setge i aconsegu\u00ed el seu objectiu el 9 de gener de 1812, despr\u00e9s d'intensos bombardeigs. el seu control sobre la ciutat fou breu, perqu\u00e8 al juliol de 1813 hagu\u00e9 d'abandonar-la davant de la retirada de l'ex\u00e8rcit franc\u00e9s.\ndurant la invasi\u00f3 napole\u00f2nica, els valencians enviaren els seus representants a les corts de cadis, on es redact\u00e0 una constituci\u00f3 de car\u00e0cter liberal i anti-senyorial. el maig de 1814 ferran vii torn\u00e0 a la pen\u00ednsula a trav\u00e9s de val\u00e8ncia, i derog\u00e0 immediatament la constituci\u00f3 de cadis, instaurant de nou un r\u00e8gim absolutista.\ncomen\u00e7a una etapa de conflictes entre els absolutistes i els liberals. al mar\u00e7 de 1820, durant el trienni liberal (1820-23), el general absolutista el\u00edo fou executat. durant l'etapa ultraconservadora anomenada ominosa d\u00e8cada (1823-1833) hi hagu\u00e9 una repressi\u00f3 implacable anti-liberal a c\u00e0rrec de les forces de l'estat i la inquisici\u00f3, que execut\u00e0 a val\u00e8ncia la seua \u00faltima v\u00edctima l'any 1824, gaiet\u00e0 ripoll, un mestre acusat de \u00abdeista\u00bb i \u00abma\u00e7\u00f3\u00bb.\ndurant la reg\u00e8ncia de mar\u00eda cristina i el govern progressista d'espartero es liquid\u00e0 definitivament l'antic r\u00e8gim i s'assol\u00ed el liberal. la ciutat visqu\u00e9 un clima revolucionari, amb enfrontaments entre liberals i republicans, i amb l'amena\u00e7a de les tropes carlines de cabrera. durant este per\u00edode convuls es crearen les prov\u00edncies (1833), es pos\u00e0 en marxa la desamortitzaci\u00f3 de b\u00e9ns de l'esgl\u00e9sia (1837) i els seus immobles i terrenys foren adquirits en la seua major part per la burgesia local.\nel regnat d'isabel ii constitu\u00ed una etapa de relativa estabilitat i de creixement per a val\u00e8ncia, on milloraren substancialment les infraestructures i els serveis d'abastiment d'aigua, pavimentat, gas i transports, alhora que s'hi dugueren a terme importants projectes, com ara el del port. la companyia del ferrocarril de x\u00e0tiva al grau de val\u00e8ncia, fundada en 1851, en 1854 arriba a x\u00e0tiva, motiu de grans celebracions.el 1873 es proclam\u00e0 la primera rep\u00fablica, en un ambient radicalitzat, que esdevingu\u00e9 la insurrecci\u00f3 cantonalista el 19 de juliol. el cant\u00f3 de val\u00e8ncia no tingu\u00e9 el car\u00e0cter revolucionari d'altres ciutats com alcoi, per\u00f2 el govern de madrid ofeg\u00e0 la rebel\u00b7li\u00f3 mitjan\u00e7ant les armes i sotmet\u00e9 la ciutat a un intens bombardeig pel general mart\u00ednez de campos. despr\u00e9s de la fi de la rep\u00fablica alfons xii arrib\u00e0 a val\u00e8ncia, anant cap a madrid, l'11 de gener de 1875, i poc despr\u00e9s fou proclamat rei.\nla restauraci\u00f3 borb\u00f2nica i l'equilibri entre conservadors i liberals romangu\u00e9 a val\u00e8ncia fins a la concessi\u00f3 del sufragi universal mascul\u00ed el 1890, a partir del qual el republicanisme, que tenia vicente blasco ib\u00e1\u00f1ez al capdavant, ascend\u00ed considerablement fins a convertir-se en la for\u00e7a m\u00e9s votada a la ciutat.\ndurant la segona meitat del segle xix la burgesia -especialment l'agr\u00e0ria, enriquida per la introducci\u00f3 del cultiu de la taronja, per\u00f2 tamb\u00e9 de l'expansi\u00f3 de la vinya i altres cultius- impuls\u00e0 el desenvolupament de la ciutat. este auge econ\u00f2mic es correspongu\u00e9 amb una lleu renaixen\u00e7a de les tradicions i de la llengua pr\u00f2pia dels valencians, que havia estat ferotgement bandejada des de temps de felip v. cap al 1870 comen\u00e7\u00e0 a reeixir la renaixen\u00e7a, un moviment comprom\u00e9s amb la llengua i les tradicions valencianes. a les posicions inicials, pr\u00f2ximes al romanticisme de teodor llorente, s'enfrontaren els plantejaments m\u00e9s reivindicatius de constant\u00ed llombart, creador de lo rat penat.\n\ndes de l'\u00faltim quart de segle val\u00e8ncia comen\u00e7\u00e0 a cr\u00e9ixer de forma decidida. s'enderrocaren les murades el 1868, obriren les grans vies i urbanitz\u00e0 l'eixample. catorze municipis perif\u00e8rics s'annexionaren a la ciutat: patraix, beniferri, russafa, benimaclet, orriols, benim\u00e0met, borbot\u00f3, mauella, campanar, poble nou de la mar, vilanova del grau, carpesa, massarrojos i benifaraig.\nel 1885, els efectes de l'epid\u00e8mia de c\u00f2lera es varen fer sentir a val\u00e8ncia, amb 4.919 morts.el creixement de l'actividad industrial a val\u00e8ncia es basava en xicotetes empreses familiars, que ocasionalment aconseguien un creixement notable. com en el cas de francisco climent sebasti\u00e1n i miguel alcal\u00e1, que en 1880 fundaren la maquinista valenciana; o de miguel dev\u00eds p\u00e9rez i jos\u00e9 noguera chuli\u00e1, fundadors dels tallers dev\u00eds y noguera el 1897. una altra ind\u00fastria en expansi\u00f3 hi era la del moble, a partir de la introducci\u00f3 del moble corbat per part de luis suay el 1860. amb tecnologia portada de fran\u00e7a, a finals del xix quatre empreses en concentraven la producci\u00f3 a val\u00e8ncia: jos\u00e9 trobat, salvador albacar, ventura feliu i joaqu\u00edn lle\u00f3. a m\u00e9s, el sector de la fusta es beneficiava de la demanda d'envasos agr\u00edcoles.\n\n\n=== segle xx ===\nal comen\u00e7ament del segle xx val\u00e8ncia era una ciutat industrialitzada. la seda havia desaparegut, per\u00f2 hi havia producci\u00f3 de pells i cuirs, fusta, metal\u00b7l\u00fargia i alimentaci\u00f3, este darrer amb un vessant exportadora, en particular de vins i c\u00edtrics. hi predominava la xicoteta empresa, per\u00f2 cada dia s'introdu\u00efa m\u00e9s la mecanitzaci\u00f3 i les grans empreses. la millor expressi\u00f3 d'esta din\u00e0mica eren les exposicions regionals, en particular la de 1909, empla\u00e7ada al costat de l'albereda, on es mostraven els avan\u00e7os de l'agricultura i de la ind\u00fastria. entre els edificis m\u00e9s reeixits de l'\u00e8poca cal destacar els d'estil modernista, com ara l'estaci\u00f3 del nord i els mercats central i de colom.\n\nels obrers, en nombre creixent per la industrialitzaci\u00f3, comen\u00e7aren a organitzar-se en demanda de millors condicions de vida. el partit republic\u00e0 de blasco ib\u00e1\u00f1ez arrepleg\u00e0 els fruits d'estes reivindicacions i obtingu\u00e9 un enorme suport popular, governant a l'ajuntament entre 1901 i 1923.\nla primera guerra mundial (1914-1918) afect\u00e0 molt l'economia valenciana, en col\u00b7lapsar les exportacions de c\u00edtrics. la instauraci\u00f3 de la dictadura de primo de rivera l'any 1923 fren\u00e0 durant alguns anys la conflictivitat social, per\u00f2 no apag\u00e0 la creixent radicalitzaci\u00f3 pol\u00edtica. el moviment obrer an\u00e0 consolidant la seua organitzaci\u00f3 sindical, mentre els sectors conservadors s'aglutinaven entorn la dreta regional valenciana.\nla rep\u00fablica (1931-1939) obr\u00ed les vies democr\u00e0tiques de participaci\u00f3 i increment\u00e0 la polititzaci\u00f3 dels ciutadans, especialment amb l'ascens del front conservador al poder el 1933. este clima marc\u00e0 les eleccions de 1936, guanyades pel front popular, la qual cosa promogu\u00e9 el fervor de les classes populars. l'al\u00e7ament militar del 18 de juliol no triomf\u00e0 a val\u00e8ncia. durant uns mesos hi hagu\u00e9 un ambient revolucionari, gradualment neutralitzat des del govern. la marxa de la contesa b\u00e8l\u00b7lica aconsell\u00e0 traslladar la capital de la rep\u00fablica a val\u00e8ncia; aix\u00f2 succe\u00ed des del 6 novembre de 1936 fins al 31 d'octubre de 1937, moment en qu\u00e8 el govern marx\u00e0 a barcelona. a val\u00e8ncia el govern s'instal\u00b7l\u00e0 al palau de benicarl\u00f3 i els ministeris ocuparen diversos palaus. la ciutat fou intensament bombardejada per aire i per mar, la qual cosa port\u00e0 a la construcci\u00f3 de m\u00e9s de dos-cents refugis per protegir la poblaci\u00f3. el 30 de mar\u00e7 de 1939 val\u00e8ncia es rend\u00ed i les tropes sublevades van fer la seua entrada.\n\n.\namb la dictadura es prohibiren els partits pol\u00edtics i s'inici\u00e0 una severa repressi\u00f3 ideol\u00f2gica i cultural, encap\u00e7alada per l'esgl\u00e9sia cat\u00f2lica. l'autarquia econ\u00f2mica provoc\u00e0 una profunda crisi i el desabastiment dels mercats: els racionaments i l'estraperlo s'imposaren durant m\u00e9s d'una d\u00e8cada. els franquistes silenciaren les catastr\u00f2fiques conseq\u00fc\u00e8ncies de la riuada de 1949, amb desenes de morts, per\u00f2 no es pogu\u00e9 fer el mateix amb l'encara m\u00e9s tr\u00e0gica riuada de 1957, quan el riu t\u00faria es desbord\u00e0, causant la mort de molts valencians (81 oficialment, la xifra real no se'n sap). per tal d'evitar noves cat\u00e0strofes, anys despr\u00e9s el riu es desvi\u00e0 per un nou llit (pla sud). el riu vell del t\u00faria s'abandon\u00e0 durant anys. els alcaldes franquistes proposaren fer-hi una autopista, opci\u00f3 que finalment es descart\u00e0 (gr\u00e0cies a l'adveniment de la democr\u00e0cia i a les protestes ve\u00efnals), obrint pas al seu \u00fas com a parc municipal (vegeu jard\u00ed del t\u00faria).\nal comen\u00e7ament dels seixanta s'encet\u00e0 la recuperaci\u00f3 econ\u00f2mica i val\u00e8ncia visqu\u00e9 un espectacular creixement demogr\u00e0fic a causa de la immigraci\u00f3 i l'execuci\u00f3 d'importants obres urban\u00edstiques i d'infraestructures.\namb l'arribada de la democr\u00e0cia, val\u00e8ncia es constitu\u00ed com la capital del pa\u00eds valenci\u00e0 amb el consell preauton\u00f2mic el 1977 i assol\u00ed cert grau d'autogovern. aix\u00f2 no obstant, la nit del 23 de febrer de 1981 hi hagu\u00e9 una temptativa colpista que, des de val\u00e8ncia, encap\u00e7al\u00e0 milans del bosch. la democr\u00e0cia propici\u00e0 la recuperaci\u00f3 de la llengua i la cultura valenciana, encara que no es pogu\u00e9 evitar certa crispaci\u00f3 social entorn dels s\u00edmbols, coneguda com la batalla de val\u00e8ncia.\nl'estatut es pos\u00e0 en marxa el 1982 i a val\u00e8ncia s'hi instal\u00b7l\u00e0 la generalitat valenciana i tots els \u00f2rgans de govern del pa\u00eds. durant els primers 25 anys de democr\u00e0cia, val\u00e8ncia ha canviat significativament. destaquen com a obres emblem\u00e0tiques el jard\u00ed del t\u00faria (enjardinament del vell llit del t\u00faria), el palau de la m\u00fasica o el de congressos, el metro, i la nova ciutat de les arts i les ci\u00e8ncies, de santiago calatrava, a banda d'altres museus com el muvim o l'ivam. gr\u00e0cies a aquestes fites i a la progressiva rehabilitaci\u00f3 de la ciutat vella, la ciutat ha anat atraient progressivament el turisme.\n\n\n== pol\u00edtica i govern ==\n\n\n=== corporaci\u00f3 municipal ===\n\nel ple de l'ajuntament est\u00e0 format per 33 regidors. en les eleccions municipals de 28 de maig de 2023 foren elegits 13 regidors del partit popular (pp), 9 de comprom\u00eds per val\u00e8ncia (comprom\u00eds), 7 del partit socialista del pa\u00eds valenci\u00e0 (pspv-psoe) i 4 de vox. va restar sense representaci\u00f3 la candidatura de ciutadans - partit de la ciutadania amb un 2,32% dels vots, present en el consistori en l'anterior legislatura. tampoc aconsegu\u00ed cap esc\u00f2 la coalici\u00f3 unides: podem - esquerra unida amb un 2.34%.\n\n\n=== alcaldes ===\n\ndes de 2023 l'alcaldessa de val\u00e8ncia \u00e9s maria jos\u00e9 catal\u00e0 verdet del partit popular.\n\n\n== poblaci\u00f3 ==\n\n\n=== volum ===\nla ciutat de val\u00e8ncia comptava el 2014 amb un total de 786.424 habitants, segons dades de l'ine, 746.217 al nucli urb\u00e0 i \u00e9s el centre d'una extensa \u00e0rea metropolitana que supera amb escreix el mili\u00f3 i mig d'habitants. representa cap al 18% de la poblaci\u00f3 valenciana.\n\n\n=== evoluci\u00f3 ===\nal llarg del segle xx la ciutat ha multiplicat per tres i mig la seua poblaci\u00f3 inicial, sent els per\u00edodes de m\u00e0xim creixement demogr\u00e0fic els anys 1930-1940 i la d\u00e8cada dels seixanta. els anys noranta han sigut anys d'estabilitat demogr\u00e0fica per efecte de la caiguda dels moviments migratoris, que foren el factor fonamental de creixement dels anys anteriors, i per la reducci\u00f3 de la natalitat. en la primera d\u00e8cada del segle xxi els forts corrents migratoris exteriors van provocar de nou una din\u00e0mica demogr\u00e0fica positiva.\nl'evoluci\u00f3 dels efectius demogr\u00e0fics de la ciutat durant quasi tota l'\u00e8poca estad\u00edstica queden resumits mitjan\u00e7ant el seg\u00fcent diagrama de barres:\n\n\n=== estructura ===\nel progressiu augment de l'esperan\u00e7a de vida i la reducci\u00f3 de la fecunditat s'han reflectit en una pir\u00e0mide d'edats que s'estreny en la seua base i s'eixampla en la part superior, amb un pes creixent de les generacions de m\u00e9s edat. no obstant aix\u00f2, la poblaci\u00f3 de la ciutat continua sent relativament jove, amb un 25% dels seus efectius en les generacions de 15 a 29 anys i un 29% en les de 30 a 49 anys.\n\n\n=== distribuci\u00f3 de la poblaci\u00f3 per districtes i barris ===\ndades de 2016 de l'ajuntament de val\u00e8ncia\nciutat vella: 26.769 habitants.\nla seu: 2.922.\nla xerea: 3.879.\nel carme: 6.404.\nel pilar: 4.628.\nel mercat: 3.555.\nsant francesc: 5.381.l'eixample: 42.406 habitants.\nrussafa: 23.921.\nel pla del remei: 6.861.\ngran via: 11.624.extramurs: 48.287 habitants.\nel bot\u00e0nic: 6.566.\nla roqueta: 4.451.\nla petxina: 15.042.\narrancapins: 22.228.campanar: 37.562 habitants.\ncampanar (barri): 11.662.\ntendetes: 5.193.\nel calvari: 4.804.\nsant pau: 15.903.la sa\u00efdia: 46.818 habitants.\nmarxalenes: 10.520.\nmorvedre: 10.388.\ntrinitat: 7.842.\ntormos: 8.354.\nsant antoni: 9.714.el pla del real: 30.116 habitants.\nexposici\u00f3: 6.676.\nmestalla: 14.456.\njaume roig: 6.402\nciutat universit\u00e0ria: 2.582.l'olivereta: 48.221 habitants.\nnou moles: 25.991.\nsoternes: 4.985.\ntres forques: 8.687.\nla fontsanta: 3.512.\nla llum: 5.046.patraix: 57.573 habitants.\npatraix: 24.581.\nsant isidre: 9.906.\nvara de quart: 10.390.\nsafranar: 9.106.\nfavara: 3.590.jes\u00fas: 52.261 habitants.\nla ra\u00efosa: 15.370.\nl'hort de senabre: 17.121.\nla creu coberta: 6.104.\nsant marcel\u00b7l\u00ed: 9.971.\ncam\u00ed real: 3.695.quatre carreres: 73.664 habitants.\nmontolivet: 19.568.\nen corts: 12.119.\nmalilla: 21.965.\nla font de sant llu\u00eds: 2.807.\nna rovella: 7.957.\nla punta: 2.622.\nciutat de les arts i les ci\u00e8ncies: 6.626.poblats mar\u00edtims: 57.590 habitants.\nel grau: 9.502.\nel cabanyal i el canyamelar: 20.493.\nla malva-rosa: 13.430.\nbeter\u00f3: 8.131.\nnatzaret: 6.034.camins al grau: 65.119 habitants.\naiora 25.079.\nalbors 8.671.\nla creu del grau 14.907.\ncam\u00ed fondo 4.478.\npenya-roja 11.984.algir\u00f3s: 37.191 habitants.\nl'illa perduda: 8.759.\nciutat jard\u00ed: 11.949.\nl'amistat: 7.252.\nla bega baixa: 5.709.\nla carrasca: 3.522.benimaclet: 29.096 habitants.\nbenimaclet (barri): 23.696.\ncam\u00ed de vera: 5.400.rascanya: 52.749 habitants.\nels orriols: 16.099.\ntorrefiel: 25.961.\nsant lloren\u00e7: 10.689.benicalap: 45.460 habitants.\nbenicalap (barri): 39.635.\nciutat de l'artista faller: 5.825.pobles del nord: 6.529 habitants.\nbenifaraig: 1.004.\npoble nou: 860.\ncarpesa: 1.230.\ncases de b\u00e0rcena: 344.\nmauella: 47\nmassarrojos: 2.324.\nborbot\u00f3: 720.pobles de l'oest: 13.993 habitants.\nbenim\u00e0met: 12.891.\nbeniferri: 1.102.pobles del sud: 20.228 habitants.\nel forn d'alcedo: 1.215.\nel castellar-l'oliveral: 6.881.\npinedo: 2.607.\nel saler: 1.704.\nel palmar: 769.\nel perellonet: 1.430.\nla torre: 4.643.\nfaitanar: 979.total val\u00e8ncia ciutat: 791.632 habitants (750.882 al nucli urb\u00e0).\n\n\n== activitats econ\u00f2miques ==\nels romans la fundaren en un pant\u00e0 durant el segle ii ac i dessecaren part de les seues terres i les posaren en reg, faena que continuaren els \u00e0rabs a partir del segle viii, i els cristians despr\u00e9s de la conquesta jaumina, en el segle xiii. fins al segle xiv fou un centre b\u00e0sicament agrari i d'intercanvi de productes agr\u00edcoles, i la seua horta era famosa per la seua alta productivitat.\na partir del segle xiv i sobretot xv comen\u00e7\u00e0 a destacar poderosament la ind\u00fastria sedera de val\u00e8ncia, que fou la m\u00e9s important a la ciutat fins al segle xix, i que don\u00e0 nom a un dels seus barris: el de velluters.\nen l'actualitat la ciutat de val\u00e8ncia \u00e9s, fonamentalment, una \u00e0rea de servicis, la influ\u00e8ncia de la qual est\u00e0 molt m\u00e9s enll\u00e0 dels l\u00edmits del seu terme municipal. actualment la poblaci\u00f3 ocupada en el sector servicis \u00e9s el 73,2% del total, amb un gran pes de les activitats de demanda final, del comer\u00e7 detallista i majorista, dels servicis especialitzats a empreses i d'activitats professionals.\n\nno obstant la ciutat mant\u00e9 una base industrial important, amb un percentatge de poblaci\u00f3 ocupada del 14,2%, formada per menudes i mitjanes empreses entre els quals destaquen els sectors de paper i arts gr\u00e0fiques, de fusta i moble, de productes met\u00e0l\u00b7lics i de cal\u00e7at i confecci\u00f3.\nl'economia de la ciutat ha tingut durant els \u00faltims anys una din\u00e0mica positiva que es veu reflectida en les xifres de desocupaci\u00f3 registrada, de matriculaci\u00f3 de vehicles, o de llic\u00e8ncies de construcci\u00f3. el seu dinamisme com a centre econ\u00f2mic i com a lloc de refer\u00e8ncia per a m\u00faltiples activitats econ\u00f2miques es reflectix tamb\u00e9 en la puixan\u00e7a d'institucions claus per al desenvolupament econ\u00f2mic com la fira de val\u00e8ncia, la borsa, el palau de congressos, les seues universitats, tant la de val\u00e8ncia, com la polit\u00e8cnica i, sobretot el port.\ncal destacar el paper del port per a l'economia de la ciutat. a principis del 2006 era el primer port espanyol en tr\u00e0nsit de contenidors i es troba entre els 10 primers d'europa quant a tr\u00e0nsit de mercaderies. el port de val\u00e8ncia alberga tamb\u00e9 la valencia superyacht marina, la marina reial joan carles i i el port america's cup.\na m\u00e9s, el port mant\u00e9 un tr\u00e0nsit regular de passatgers entre val\u00e8ncia, les illes balears i it\u00e0lia i un emergent mercar de creuers que en 2005 enregistr\u00e0 110 escales i 106.502 passatgers. per donar suport a este nivell d'activitat, el port de val\u00e8ncia disposa d'instal\u00b7lacions amb equipament competitiu en una superf\u00edcie d'unes 600 hect\u00e0rees amb m\u00e9s de 12.000 metres lineals de moll dels quals 4.000 tenen calats iguals o superiors als 14 metres. \u00e9s per tot aix\u00f2 que el port de val\u00e8ncia t\u00e9 un paper rellevant en l'economia local: s'estima que genera directament o indirecta m\u00e9s de 15.000 llocs de treball i activitat per m\u00e9s de 1.100 milions d'euros.\nval\u00e8ncia compta tamb\u00e9 amb importants institucions culturals que tenen una import\u00e0ncia creixent en el seu desenvolupament: l'ivam, el palau de la m\u00fasica o la ciutat de les arts i les ci\u00e8ncies aporten un innegable valor afegit a la ciutat i al seu entorn metropolit\u00e0 com a centre cultural i d'oci.\nd'altra banda les activitats agr\u00e0ries, fins i tot tenint una import\u00e0ncia relativament menor, perviuen en el terme municipal, amb un total de 3.973 ha., ocupades en la seua major part per cultius d'horta.\nel 2017 es va impulsar l'apicultura creant l'ajuntament un abellar municipal.\n\n\n== cultura ==\n\n\n=== museus i monuments ===\nentre els principals museus, monuments i atractius tur\u00edstics de la ciutat de val\u00e8ncia cal esmentar:\n\n\n== urbanisme ==\n\n\n=== parcs i jardins ===\nla ciutat compta amb nombrosos parcs i jardins, per exemple el jard\u00ed bot\u00e0nic, el parc de l'oest, els jardins del real o de vivers i el jard\u00ed del t\u00faria (anomenat el riu, amb m\u00e9s de 6,5 km de vegetaci\u00f3). malgrat aix\u00f2, disposa de 5,3 m\u00b2 de superf\u00edcie verda per habitant, una de les tases m\u00e9s baixes de les grans ciutats de l'estat espanyol. el 90% de les vies de circulaci\u00f3 disposa de zones enjardinades i arbres en menor o major mesura.\n\nel jard\u00ed del t\u00faria.el jard\u00ed ocupa l'antiga llera del riu del mateix nom. quan el riu es va desviar, es reutilitz\u00e0 el seu espai com a zona l\u00fadica, amb m\u00e9s de 6,5 km de llarg. es dividix en diverses parts:el parc de cap\u00e7alera, es troba en la cap\u00e7alera de l'antic llit del t\u00faria, llindant amb el municipi ve\u00ed de mislata. al seu interior trobem un lac artificial navegable, grans extensions de jard\u00ed, jocs infantils i el bioparc, el nou zoo de val\u00e8ncia, basat en el concepte de zoo-immersi\u00f3. les antigues instal\u00b7lacions del zoo es trobaven al jard\u00ed de vivers i tancaren les seues portes el 31 de juliol de 2007, despr\u00e9s de 42 anys funcionant en una ubicaci\u00f3 provisional.vetges-tu, este tram pren el seu nom de l'estudi d'arquitectura que el disseny\u00e0 a principis dels 80 (l'estudi vetges-tu i mediterr\u00e0nia). t\u00e9 un estil avantguardista, i junt als jardins i passarel\u00b7les inclou una font simb\u00f2lica amb forma de tetera, tamb\u00e9 hi ha un edifici ocupat per un ret\u00e9n de la policia local.el parc gulliver, \u00e9s un parc infantil que emula la figura gegantesca de gulliver, la seua roba i cabells fan de tobogans. la idea \u00e9s que els xiquets simulen els habitants de lilliput que van capturar a l'home en la novel\u00b7la de jonathan swift.la ciutat de les arts i les ci\u00e8ncies, situada quasi al final de la llera del riu t\u00faria, prop de la desembocadura per natzaret, trobem el complex d'edificis destinats a la ci\u00e8ncia i la cultura, d'una arquitectura cridanera. els edificis que l'integren s\u00f3n, per ordre d'inauguraci\u00f3, l' hemisf\u00e8ric, el museu de les ci\u00e8ncies pr\u00edncep felip, l'umbracle, l'oceanogr\u00e0fic, el palau de les arts reina sofia, el pont de l'assut de l'or i l'\u00e0gora. el parc del t\u00faria continua per l'esquerra dels edificis.\na m\u00e9s, al llarg del llit del riu trobem un gran nombre de ponts que uneixen les dues parts de la ciutat que el t\u00faria divideix. alguns d'aquests han estat reconstruits arran la riuada del 1957 (\"la riu\u00e0\"), la qual va fer mal b\u00e9 gran part de l'entorn m\u00e9s proper al riu. d'aquesta manera els actuals ponts del t\u00faria s\u00f3n, d'oest a est, els seg\u00fcents:\nvegeu tamb\u00e9: llista de ponts de la ciutat de val\u00e8ncia\n\nel jard\u00ed bot\u00e0nicamb m\u00e9s de dos-cents anys d'hist\u00f2ria, el jard\u00ed dep\u00e9n administrativament de la universitat de val\u00e8ncia, i \u00e9s membre del bgci (botanic gardens conservation international), de la asociaci\u00f3n ibero-macaron\u00e9sica de jardines bot\u00e1nicos i presenta treballs per a l'agenda internacional per a la conservaci\u00f3 en els jardins bot\u00e0nics. el seu codi d'identificaci\u00f3 internacional com a instituci\u00f3 \u00e9s \"val\".el seu origen remot serien els horts de plantes medicinals del segle xvi, relacionats amb l'ensenyan\u00e7a de medicina de la universitat. despr\u00e9s d'una remodelaci\u00f3, en l'actualitat, a m\u00e9s de la preservaci\u00f3 del jard\u00ed hist\u00f2ric, es treballa en la seua continu\u00eftat com a centre d'estudi, busca i desenvolupament de la cultura bot\u00e0nica, investigant sobre flora, biosistemes i vegetaci\u00f3. participa en projectes internacionals relacionats amb la biodiversitat vegetal l'estudi de plantes aut\u00f2ctones. disposa de biblioteca, herbari i germoplasma. aix\u00ed mateix, promou congressos d'especialistes i jornades, trobades i exposicions divulgatives.els jardins del real o els vivers.estos jardins se situen en el districte del pla del real, ocupant part del solar on estava el palau del real o palau reial de val\u00e8ncia i els seus jardins. el palau s'enderroc\u00e0 durant la guerra del franc\u00e9s per suposades raons estrat\u00e8giques abans de l'arribada de les tropes de l'ex\u00e8rcit franc\u00e9s de napole\u00f3, dirigides pel mariscal suchet.encara que els jardins tenen l'origen remot en els propis jardins del palau, la seua configuraci\u00f3 actual naix en 1814, quan amb els enderrocs del palau es formaren dues muntanyetes on es plantaren flors i arbres. sent aquest l'origen, els jardins s'ampliarien gradualment en etapes posteriors.l'albereda.l'albereda de val\u00e8ncia \u00e9s un passeig i avinguda d'origen hist\u00f2ric, que s'est\u00e9n des dels jardins de vivers fins a la pla\u00e7a de saragossa. successives ampliacions de l'avinguda fan que aquesta aplegue fins al port, per la riba nord del riu.el parterre, o pla\u00e7a d'alfons el magn\u00e0nimes constru\u00ed sobre uns solars existents en l'antiga pla\u00e7a de la duana al voltant de l'any 1850. per\u00f2 l'organitzaci\u00f3 definitiva del parterre t\u00e9 lloc bastant despr\u00e9s, quan s'inaugura el monument a jaume i, obra d'agapit vallmitjana. l'erecci\u00f3 d'esta est\u00e0tua eq\u00fcestre va sorgir en les tert\u00falies que s'organitzaven cap a l'any 1875 al voltant de teodor llorente per solemnitzar el sext centenari de la mort del rei conqueridor. este grup present\u00e0 un escrit a l'ajuntament demanant-hi la construcci\u00f3 del monument, i este accept\u00e0 la proposta. finalment, m\u00e9s tard del previst per problemes econ\u00f2mics, el 12 de gener de 1891 es col\u00b7loc\u00e0 l'est\u00e0tua sobre el pedestal, inaugurant-se oficialment el 20 de juliol del mateix any.des de la seua creaci\u00f3 el jard\u00ed no ha sofrit grans modificacions, exceptuant la feta per la riuada de 1957, que va perjudicar bastant el jard\u00ed i va fer que es canviara un poc la seua forma.el jard\u00ed d'aiora\u00e9s un jard\u00ed de tra\u00e7at lliure, amb caracter\u00edstiques rom\u00e0ntiques i al que acompanya un palauet modernista constru\u00eft el 1900. l'ajuntament de val\u00e8ncia compr\u00e0 els terrenys que ocupa actualment el jard\u00ed i el 1976 comen\u00e7\u00e0 les obres d'acondicionament, restauraci\u00f3 i neteja del jard\u00ed, que va estar abandonat molts anys.el jard\u00ed t\u00e9 una superf\u00edcie de 48.300 metres quadrats, situat entre els carrers de jer\u00f3nimo de monsoriu, conserva, pla\u00e7a organista cabo i l'avinguda dels sants just i pastor. recentment fou ampliat en un dels seus laterals. el conjunt est\u00e0 separat en quatre zones diferenciades: l'entorn presidit pel palauet (constru\u00eft el 1900 pel comerciant jos\u00e9 ayora, amb projecte de peregrin mustieles), l'antic jard\u00ed annex al palauet, una zona nova, oberta i funcional feta recentment i la zona nova de l'estaci\u00f3 d'aiora de metrovalencia.parc de la rambleta:\u00e9s un parc inaugurat el 2002 que se centra en la flora local i que tamb\u00e9 pret\u00e9n ser el refugi de la fauna silvestre. el 70% del parc est\u00e0 destinat perqu\u00e8 els visitants puguen trepitjar-hi. cont\u00e9 un llac que contacta directament amb la terra. est\u00e0 format per tres unitats de paisatge, que \"s\u00f3n, de major a menor dist\u00e0ncia respecte a la llera d'aigua, el bosc i matoll mediterrani \u2013representant l'ecosistema de la devesa del saler\u2013, l'omeda i el bosc de ribera t\u00edpic de la zona litoral mediterr\u00e0nia\".parc central de val\u00e8nciacont\u00e9 una nau de 708 metres quadrats constru\u00efts.\nel 2017 comen\u00e7\u00e0 a construir-se.\n\n\n== festes i tradicions ==\n\n\n=== festes d'inter\u00e9s tur\u00edstic ===\n\nval\u00e8ncia \u00e9s famosa per les falles, les festes locals del 15 al 19 de mar\u00e7, en honor del seu patr\u00f3, sant josep, encara que s\u00f3n unes festes de tradici\u00f3 pagana. dins de les festes religioses, tamb\u00e9 se celebren amb devoci\u00f3 les festes de sant vicent m\u00e0rtir, tamb\u00e9 patr\u00f3 de la vila, en gener, i les de sant vicent ferrer, patr\u00f3 del pa\u00eds valenci\u00e0. en esta darrera festivitat es representen en molts llocs de la ciutat els suposats miracles de sant vicent, generalment representats per infants.\nuna altra festivitat gran en la ciutat \u00e9s el 9 d'octubre, data que rememora l'entrada de jaume i a la ciutat. eixe dia se celebra a la ciutat sant don\u00eds o, m\u00e9s popularment, la \"mocaor\u00e0\", quan els h\u00f2mens regalen a les seues parelles (i a vegades tamb\u00e9 a les mares) un mocador que embolica uns dol\u00e7os de massap\u00e0 de diferents formes i colors que representen les fruites, i tamb\u00e9 dos figures m\u00e9s grans: la piuleta i el tronador, que representen una antiga prohibici\u00f3 de llan\u00e7ar coets el dia 9 d'octubre per tal de celebrar l'entrada de jaume i. per a molts valencians, el 9 d'octubre \u00e9s considerat el dia dels enamorats.\ntamb\u00e9 el nou d'octubre t\u00e9 lloc la popular process\u00f3 c\u00edvica, en la qual una comitiva, conformada per les altes esferes pol\u00edtiques i socials valencianes, acompanya la senyera coronada pel centre antic de la ciutat, visitant llocs com la catedral de val\u00e8ncia i el palau de la generalitat. cada any es designa a una personalitat que ser\u00e0 encarregada de portar la senyera durant tot el recorregut. una de les peculiaritats d'este acte \u00e9s que la senyera s'ha de baixar (i tornar a pujar, en acabar la process\u00f3) del balc\u00f3 de l'ajuntament en posici\u00f3 completament vertical, mantenint la tradici\u00f3 del centenar de la ploma, segons la qual la reial senyera coronada no es pot inclinar davant ning\u00fa.\naltres festes populars s\u00f3n la setmana santa del cabanyal, la nit de sant joan a la platja de la malva-rosa, els carnestoltes, sent, per exemple, els de benimaclet molt famosos, i moltes altres activitats relacionades amb les festes falleres.\n\n\n=== el tribunal de les aig\u00fces de val\u00e8ncia ===\nel tribunal de les aig\u00fces de val\u00e8ncia, conegut tamb\u00e9 com a tribunal de la vega de val\u00e8ncia, \u00e9s l'\u00f2rgan col\u00b7legiat encarregat de dirimir els conflictes per l'aigua de reg entre els llauradors de les comunitats de regants de les s\u00e9quies que en formen part (quart, ben\u00e0ger i faitanar, tormos, mislata, mestalla, favara, rascanya i rovella). el conjunt d'estes s\u00e9quies formen l'anomenada vega de val\u00e8ncia, sobre la qual t\u00e9 jurisdicci\u00f3 el tribunal, que junt amb la s\u00e9quia reial de montcada, amb jurisdicci\u00f3 a part, formen l'horta de val\u00e8ncia. forma part, des de l'1 d'octubre de 2009, de la llista de la unesco de patrimoni immaterial.\n\n\n=== gastronomia ===\n\ndins de la gastronomia, la ciutat ha fet propis els plats m\u00e9s coneguts de la comarca de l'horta: la paella valenciana, origin\u00e0ria de la zona de l'albufera de val\u00e8ncia, els bunyols amb xocolate, l'all i pebre, i l'orxata, origin\u00e0ria de l'horta nord.\n\n\n=== pilota valenciana ===\nla pilota valenciana \u00e9s l'esport de pilota aut\u00f2cton del pa\u00eds valenci\u00e0. dos jugadors o equips front a front competixen a llan\u00e7ar-se una pilota amb la m\u00e0 sota determinades regles, depenent de la modalitat, tals com que la pilota passe per sobre d'una corda o avance unes ratlles en terra.\ntot i que normalment se la coneix simplement com a pilota, s'anomena pilota valenciana per distingir-la d'altres jocs de pilota, com la pilota basca, que es juga normalment contra un mur. sota este nom gen\u00e8ric hi ha tot un seguit de modalitats que es diferencien segons la pilota amb qu\u00e8 es juga, el recinte de joc o les comarques en qu\u00e8 es practiquen. excepte en el cas del front\u00f3, totes les modalitats de la pilota valenciana es caracteritzen pel fet que els jugadors estan acarats, separats per una corda o unes ratlles en terra, i han de colpejar la pilota amb la m\u00e0 (que dur\u00e0 unes proteccions segons el tipus de pilota). en general, s'hi pot jugar al carrer (galotxa, llargues, i raspall), o en un trinquet (escala i corda i raspall).\nal costat de l'estaci\u00f3 del nord hi ha el trinquet de pelayo, tamb\u00e9 anomenat la catedral de l'escala i corda, una de les modalitats de la pilota valenciana.\n\n\n== valencians destacats ==\nfrancesc eiximenis (te\u00f2leg, enciclopedista i ide\u00f2leg pol\u00edtic)\npere maria orts i bosch (historiador, investigador, heraldista i col\u00b7leccionista)\nisabel de villena (escriptora medieval)\njaume roig (metge i escriptor medieval)\nvicent blasco ib\u00e1\u00f1ez (escriptor, periodista i pol\u00edtic)\ngonzalo badenes mas\u00f3 (cr\u00edtic musical)\nrafael benedito vives (m\u00fasic i director d'orquestra)\nfernando bonilla (metge)\nricard maria carles i gord\u00f3 (eclesi\u00e0stic)\nnacho duato (ballar\u00ed)\nmar\u00eda teresa fern\u00e1ndez de la vega (pol\u00edtica)\nsantiago grisol\u00eda garc\u00eda (bioqu\u00edmic)\nbernardino landete arag\u00f3 (1879 \u2013 1968, pioner de l'estomatologia espanyola)\njoan lerma (pol\u00edtic)\ncarlos llorens robles (1821-1862) (compositor i director d'orquestra)\nfrancesc cuesta g\u00f3mez (1889-1921) (pianista, m\u00fasic i compositor)\njuan jos\u00e9 mill\u00e1s (escriptor)\nfernando miranda casellas (1842-?) (escultor)\nfrancis montesinos (dissenyador de moda)\nortifus (humorista gr\u00e0fic)\nisabel rey (soprano)\njordi sevilla i segura (pol\u00edtic)\njoaquim sorolla i bastida (pintor)\nmanuel sanchis i guarner (fil\u00f2leg, historiador i escriptor)\njoaquin gil (sacerdot i m\u00fasic)\nmari\u00e0 benlliure i gil (escultor)\nignasi pinazo i camarlench (pintor)\nfrancesc gil gandia (canonge i articulista)\n\n\n== proposta de carrers dedicats a dones ==\na partir del 2016, el consell per la dona i per la igualtat de l'ajuntament de val\u00e8ncia decid\u00ed dedicar carrers i places a dones que no han tingut l'oportunitat d'obtindre el reconeixement al llarg de la hist\u00f2ria.el 2023 se n'havien dedicat 49, algunes d'estes s\u00f3n:\nada lovelace, la primera programadora.\nconcepci\u00f3n aleixandre, ginec\u00f2loga.\ncristina piris, fundadora de ca revolta.\ndorotea i margarita joanes, (segle xvi - 1609) foren dos germanes pintores, filles de joan de joanes.\nelena just, pensadora republicana.\nempar navarro, mestra i pol\u00edtica valenciana.\nenriqueta agut, mestra i feminista.\njer\u00f2nima gal\u00e9s, impressora valenciana del segle xvi.\njosefina landete arag\u00f3, odont\u00f2loga.\nmanuela sol\u00eds, primera llicenciada per la universitat de val\u00e8ncia.\nmargarida borr\u00e0s, el primer cas documentat de tortura i mort per identitat de g\u00e8nere.\nmari pepa colomer, la primera aviadora de l'ex\u00e8rcit espanyol.\nmar\u00eda cambrills, pionera del socialisme feminista.\nmaria mercedes maestre, metgessa.\nmarie curie, premi nobel de f\u00edsica.\nmatilde salvador, compositora i filla adoptiva de val\u00e8ncia en 2008.\nolimpia arocena, primera professora de la universitat de val\u00e8ncia.\npaz azzati.\npilar bosch, tinent d'alcalde del primer ajuntament democr\u00e0tic de val\u00e8ncia.\npilar soler, pol\u00edtica i defensora dels drets de les dones.\npresen s\u00e1ez, docent de la pres\u00f3 de dones.\nrita m\u00e1s \"la rulla\", activista republicana.\nrosa estruch, alcaldessa de vilallonga durant la guerra civil.\nflorence nightingale, infermera i activista social.\nantonia g\u00f3mez de orga, ama d'una de les impremtes m\u00e9s famoses de la ciutat de val\u00e8ncia al segle xviii.\nrosalind franklin, cient\u00edfica.\namalia fenollosa peris, novel\u00b7lista i poetessa castellonenca del romanticisme.\nlucia s\u00e1nchez saornil, poeta, militant anarquista i feminista espanyola que va viure els seus \u00faltims anys a val\u00e8ncia.\n\n\n== notes ==\n\n\n== refer\u00e8ncies ==\n\n\n== enlla\u00e7os externs ==\n\nweb de l'ajuntament de val\u00e8ncia d'on s'ha extret part de la informaci\u00f3 anterior, amb perm\u00eds.\nweb de turisme de val\u00e8ncia arxivat 2011-09-02 a wayback machine.\nreglament municipal sobre l'\u00fas i normalitzaci\u00f3 del valenci\u00e0 al municipi de val\u00e8ncia"