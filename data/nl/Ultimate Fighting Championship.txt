"ultimate fighting championship (ufc) is de grootste mixed-martial-artsorganisatie ter wereld. ze is het bezit van de amerikaanse amusementsorganisatie wme-img, die haar in juli 2016 voor vier miljard dollar kocht van sportpromotiebedrijf zuffa. voorzitter dana white leidt het bedrijf op de voorgrond en is de belangrijkste woordvoerder van de ufc. de organisatie heeft tussen 2007 en 2011 concurrenten zoals pride, strikeforce en world extreme cagefighting overgenomen en zichzelf uitgebreid met de beste vechters van deze voormalige bonden.\n\n\n== oorsprong ==\nhet toernooiconcept om 's werelds beste vechter te achterhalen was het geesteskind van art davie, directeur van een in south carolina gesitueerd reclamebureau. davie ontmoette rorion gracie in 1991 toen hij mma onderzocht voor een klant. gracie baatte een braziliaans jiujitsu-school uit in torrance, californi\u00eb. de graciefamilie had een rijke geschiedenis in de braziliaanse vechtsport vale tudo (portugees voor 'alles mag'), een voorloper van mma. davie werd een leerling van gracie.\n\n\n== geschiedenis ==\nde ufc startte in 1993 als een toernooi om 's werelds beste vechtsporter te vinden, ongeacht in welke stijl die zijn oorsprong vond. dit idee was gebaseerd op de braziliaanse vechtsport vale tudo. de bedoeling was om het evenement eenmalig te houden, maar door het succes van de eerste editie volgden er meer. hoewel er een beperkt aantal regels gold, waren ufc-wedstrijden vaak bruut en gewelddadig. het eerste ufc-gevecht dat plaatsvond was dat tussen de nederlandse karate- en savate-beoefenaar gerard gordeau en de hawa\u00efaanse sumoworstelaar teila tuli. gordeau won nadat hij tuli drie tanden uit zijn mond schopte. de eerste ufc-gevechten waren eerder spectaculair dan sportief, wat leidde tot beschuldigingen van bruutheid en \"menselijke hanengevechten\" door tegenstanders. politieke druk leidde ertoe dat de ufc van het publieke toneel verdween en ondergronds ging.\n\n\n==== zuffa ====\ncasino-ondernemers en broers frank fertitta iii en lorenzo fertitta kochten in 2001 voor twee miljoen dollar 81% van de eigendomsrechten van ufc en begonnen het sportpromotiebedrijf zuffa (italiaans voor 'gevecht') om die in onder te brengen. ze gingen daarbij in zee met flash entertainment (van de overheid van abu dhabi, 10% van de aandelen) en zakenman dana white (9%), die tevens voorzitter en woordvoerder van de organisatie werd. de ufc omarmde striktere regelgeving, werd onderhevig aan regelgevende sportcommissies en profileerde zich als een legitiem sportevenement. het no holds barred-predicaat schudde men van zich af en men ging verder onder de noemer mixed martial arts (mma). zo stond de ufc op uit haar politieke isolement, werd meer sociaal geaccepteerd en herwon haar positie binnen de wereld van pay-per-view-televisie. er werd meer aandacht besteed aan promotie en met een overeenkomst met een kabelexploitant op zak en de legalisatie van mma in californi\u00eb, mocht de ufc zich langzaam maar zeker op een toenemende mate van populariteit en media-aandacht verheugen. ufc-wedstrijden worden momenteel onder andere uitgezonden in de verenigde staten, verenigd koninkrijk/ierland, canada, japan, mexico, portugal, brazili\u00eb en abu dhabi.\n\n\n==== the ultimate fighter ====\nbekendheid bij het grote publiek verwierf de ufc in 2004 met een realityserie, genaamd the ultimate fighter. hierin streden zestien mma-vechters, verdeeld over twee gewichtsklassen, onder elkaar om een contract in de ufc te kunnen bemachtigen. ze verbleven in een villa en hadden geen contact met hun vrienden of familie. ze werden getraind en gecoacht door bekende ufc-vechters en enkele andere professionele trainers. de finale van deze competitie gaf de doorslag wat betreft de bekendheid van de ufc. in de strijd om het kampioenschap in het licht-zwaargewicht gaven forrest griffin en stephan bonnar zo'n spectaculair optreden weg dat het nog steeds als een van de beste mma-gevechten ooit wordt gezien. beide vechters zijn in 2013 opgenomen in de ufc hall of fame. na het gevecht was de weg vrij voor de ufc om te gaan groeien. de show bracht enkele grote talenten op. deelnemers die uiteindelijk ufc-kampioen werden zijn forrest griffin, rashad evans, michael bisping, matt serra, t.j. dillashaw, robert whittaker, julianna pe\u00f1a, carla esparza, kamaru usman en nicco monta\u00f1o. deelnemers die voor het kampioenschap vochten maar wel verloren, zijn nate quarry, kenny florian (2x), diego sanchez, josh koscheck, joe stevenson, patrick c\u00f4t\u00e9, manvil gamburyan (voor een wec-titel), gray maynard (2x), nate diaz en john dodson.\n\n\n==== wec ====\nin 2006 kocht zuffa concurrent wec (world extreme cagefighting) op. de zwaardere gewichtsklassen werden opgedoekt en alleen lichtgewicht, vedergewicht en bantamgewicht bleef bestaan in de wec. eind 2010 werd de wec definitief gestopt en de meeste vechters werden in de ufc geplaatst. kampioenen dominick cruz en jos\u00e9 aldo werden gekroond tot kampioenen aangezien respectievelijk bantamgewicht en vedergewicht nog niet bestond in de ufc. wec kampioen lichtgewicht anthony pettis kreeg geen titel, maar werd wel hoog in de divisie geplaatst zodat hij snel kon meedingen voor de titel.\neveneens in 2006 werd de wfa (world fighting alliance) opgekocht. de organisatie werd per direct opgedoekt en de contracten van de vechters werden overgenomen.\n\n\n==== pride ====\nin maart 2007 kocht zuffa de ufc's grootste concurrent pride eveneens op. in de eerste plaats zouden beide competities gescheiden blijven, maar in oktober van datzelfde jaar werd het pride-personeel ontslagen en de vechters opgenomen in de ufc. in 2008 vormde het bestuur van pride een nieuwe organisatie, dream. deze had te lijden onder de grote concurrentie van de ufc en werd in 2012 opgedoekt.\n\n\n==== strikeforce ====\nde laatste grote slag om de concurrentie achter zich te laten kwam in maart 2011, toen strikeforce werd opgekocht. wel bleven beide promoties los van elkaar fungeren; in de contracten werd niets veranderd. in oktober 2012 werd bekend dat televisiezender showtime zou stoppen met het uitzenden van de strikeforce-evenementen.er stond een evenement gepland op 12 januari 2013 waarbij alle (mannelijke) kampioenen in actie zouden komen. in december 2012 kwam het nieuws naar buiten dat dit het allerlaatste strikeforce-evenement zou worden.vanwege verschillende blessures konden de strijd om zowel de titel voor het lichtgewicht als die voor het lichtzwaargewicht niet doorgaan. kampioen in het bantamgewicht voor vrouwen ronda rousey werd gepromoveerd tot eerste vrouwelijke ufc-kampioen ooit. alleen nate marquardt verdedigde uiteindelijk zijn titel in dat evenement. hij verloor van de belg tarec saffiedine. een groot deel van de strikeforce-contracten werd hierna overgeheveld naar de ufc.\n\n\n==== women's mma ====\nalhoewel ufc-president dana white lange tijd geen vrouwelijke divisie wilde hebben in zijn organisatie, werd er na het opdoeken van strikeforce toch een vrouwelijke divisie in het bantamgewicht toegevoegd. strikeforce-kampioene ronda rousey werd direct tot ufc-kampioene gekroond. het eerste ufc-gevecht tussen twee vrouwen ooit werd gehouden op 23 februari 2013 tussen rousey en liz carmouche. carmouche was een grote underdog maar wist rousey toch in de problemen te brengen toen zij haar in een staande rear naked choke/face crank wist te vangen. rousey ontsnapte en liet carmouche nog in de eerste ronde afkloppen middels een armklem. carmouche was tevens de eerste openlijk homoseksuele vechter ooit in de ufc.het 18de seizoen van the ultimate fighter was het eerste seizoen met vrouwelijke coaches en vechters. ronda rousey zou het in eerste instantie opnemen tegen cat zingano, maar vanwege een knieblessure werd zij vervangen door miesha tate.op 11 december 2012 kwam het nieuws naar buiten dat de ufc de gehele 115 pound-divisie van invicta fc, een promotie met enkel vrouwelijke vechters, had overgenomen. het zou gaan om elf contracten. deze en enkele andere vrouwen streden in het twintigste seizoen van the ultimate fighter om zowel de toernooiwinst als de ufc-titel. in dit seizoen werden voor het eerst de vechters gerangschikt naar kwaliteit. in de eerste ronde streed de nummer \u00e9\u00e9n tegen de nummer zestien, nummer twee tegen nummer vijftien, en zo verder. alle vechters hadden een vaste plek in het toernooiformaat waardoor in de volgende ronden deze ranking niet meer van toepassing was. nummer \u00e9\u00e9n carla esparza, de kampioene van de strogewichtdivisie van invicta, streed in de finale op 12-12-2014 tegen nummer zeven rose namajunas. esparza was dominant met haar worsteltechnieken en liet namajunas uiteindelijk in de derde ronde afkloppen.\n\n\n=== wme-img ===\nzuffa verkocht de ufc op 11 juli 2016 voor vier miljard dollar aan de amerikaanse amusementsorganisatie wme-img. de broers fertitta verkochten daarmee het grootste deel van hun aandelen. flash entertainment behield 10%. white werd eigenaar van een kleiner deel van zijn oorspronkelijke percentage in de aandelen en bleef aan als voorzitter.\n\n\n== regels ==\nde regels die momenteel in de ufc gelden zijn opgesteld door de new jersey state athletic control board (sacb). deze unified rules of mixed martial arts zijn overgenomen door andere amerikaanse staten die mma reguleren, waaronder nevada, louisiana en californi\u00eb. de regels werden door vele andere organisaties in de vs gehanteerd en werden verplicht voor de staten welke de regels overnamen. zo werden ze de de facto-regels voor het professionele mma in de vs.\n\n\n=== rondes ===\neen ronde in een ufc-wedstrijd duurt vijf minuten. titelgevechten hebben vijf ronden, alsook de hoofdact (main event) van ieder ufc-evenement. andere wedstrijden hebben drie ronden. tussen de ronden wordt er een minuut gepauzeerd waarin eventuele verwondingen verzorgd worden en de coaches de kooi in mogen om de strategie van hun vechter bij te sturen.\n\n\n=== gewichtsklassen ===\nde ufc hanteert twaalf gewichtsklassen, acht voor de mannen en vier voor de vrouwen.\n\n\n==== mannen ====\n\n\n==== vrouwen ====\n\n\n=== kooi ===\nde ufc gebruikt een achthoekige kooi, de 'octagon', als gevechtsomgeving. oorspronkelijk had de organisatie seg patent op het gebruik van een achthoekige kooi en werd het andere mma-organisaties verboden deze te gebruiken. in 2001 gaf zuffa llc andere organisaties toestemming deze ook te gebruiken. de kooi bestaat uit een achtzijdig met vinyl bedekt metalen hekwerk met een diameter van 11,6 m, waardoor van hoek-tot-hoek 9,14 m ruimte ontstaat. het hek is 1,83 m hoog en de kooi bevindt zich op een 1,22 m hoog platform. bovenop is het hekwerk met schuimrubber bedekt. de kooi heeft twee tegenover elkaar liggende toegangsdeuren.\n\n\n=== kleding ===\nalle vechters moeten in de toegestane korte broekjes vechten, zonder schoenen en enige vorm van voetbedekking. shirts, uniformen en lange broeken zijn niet toegestaan. vechters moeten offici\u00eble lichte handschoenen (113-170 g) dragen waarbij de vingers grotendeels vrij blijven. de handschoenen staan harde stoten toe, terwijl het risico op blessures minder groot is dan bij blote handen.\ninitieel was er sprake van weinig-geen regelgeving op het gebied van kledij. veel vechters kozen ervoor om strakke broekjes of boksshorts te dragen, terwijl anderen lange broeken of worsteloutfits droegen. meervoudig toernooiwinnaar royce gracie droeg bij zijn eerste gevechten een jiujitsu-gi, het traditionele jiujitsutrainingsuniform.\nop 9 augustus 2011 werden broekjes zonder pijpen door dana white verboden nadat dennis hallman hierin verscheen voor een gevecht met brian ebersole.\n\n\n=== beslissing ===\neen wedstrijd wordt meestal beslist/be\u00ebindigd door:\n\nopgave van de tegenstander, die aan zijn tegenstander verbaal of via (driemaal of meer) afkloppen aangeeft niet meer verder te kunnen/willen vechten.\neen knock-out (k.o.), een vechter gaat na een toegestane klap door de tegenstander neer en is bewusteloos of niet in staat direct het gevecht te hervatten.\neen technische knock-out (t.k.o.), het gevecht wordt door de scheidsrechter be\u00ebindigd, als deze van mening is dat de vechter zich niet meer kan verdedigen; als waarschuwingen aan het adres van een vechter om zijn vechthouding/verdediging te verbeteren niet worden opgevolgd (doorgaans worden er twee waarschuwingen met tussenpoos van vijf seconden gegeven); als een bij het gevecht aanwezige arts het onverantwoord vindt dat een vechter de wedstrijd voortzet als gevolg van een blessure.\neen jurybeslissing, afhankelijk van de score eindigt de wedstrijd met een:\nunanimous decision (alle drie de scheidsrechters noteren winst voor \u00e9\u00e9n vechter),\nmajority decision (twee scheidsrechters noteren winst voor \u00e9\u00e9n vechter, een scheidsrechter een gelijkspel),\nsplit decision (twee scheidsrechters noteren winst voor \u00e9\u00e9n vechter, een scheidsrechter voor de andere vechter),\nunanimous draw (alle drie de scheidsrechters noteren een gelijkspel),\nmajority draw (twee scheidsrechters noteren een gelijkspel).\nsplit draw (het totaal aantal punten voor elke vechter is gelijk)een gevecht kan ook eindigen met een technische beslissing, technisch gelijkspel, een diskwalificatie, het verspelen van het gevecht, of in een 'no contest' (geen wedstrijd). dit laatste gebeurt bijvoorbeeld wanneer de ene vechter de andere het doorvechten onmogelijk maakt door middel van een niet opzettelijk uitgevoerde illegale actie. doorgaan is dan onopzettelijk onmogelijk geworden, terwijl nog niemand de overwinning heeft verdiend.\n\n\n=== jurycriteria ===\ner is een tienpuntensysteem van toepassing op alle ufc-gevechten; drie juryleden noteren elke ronde een winnaar, die tien punten krijgt, de verliezer van een ronde krijgt negen punten of minder. als de ronde gelijk is, krijgen beide vechters tien punten. in new jersey mag de verliezer niet minder dan zeven punten krijgen, in andere staten is het ongewoon om een vechter minder dan zeven punten toe te kennen.\n\n\n=== overtredingen ===\nde nevada state athletic commission merkt de volgende handelingen als overtredingen aan:\n\nkopstoten\nhet aanvallen van de ogen\nbijten\naan de haren trekken\nfish hooking, het stoppen van (een) vinger(s) in de mond, neusgaten of andere lichaamsholten van de tegenstander\nhet aanvallen van de geslachtsdelen\nhet stoppen van (een) vinger(s) in snee\u00ebn of verwondingen anderzijds van de tegenstander\nhet verdraaien van, trekken aan of buigen van vingers en tenen\nklappen op de achterkant van het hoofd of op de ruggengraat\nnaar beneden gerichte aanvallen met de punt van de elleboog\naanvallen naar de keel en het vastgrijpen van de luchtpijp\nkrabben, knijpen en verdraaien van de huid\nhet sleutelbeen vastgrijpen\nhet naar het hoofd trappen van een op de grond liggende tegenstander\nhet met de knie\u00ebn naar het hoofd van een op de grond liggende tegenstander uithalen\nhet met de hiel/hak of voet vertrappen van een op de grond liggende tegenstander\nhet met de hiel/hak trappen naar de nieren\nhet op het hoofd van de en op de nek van de tegenstander gaan zitten/knielen\nhet uit de ring/kooi werpen van de tegenstander\nhet broekje of de handschoenen van de tegenstander vastgrijpen\nspugen naar een tegenstander\nonsportief gedrag jegens een tegenstander vertonen dat in een blessure kan resulteren\nhet vastgrijpen van de touwen of het hekwerk\nhet in de ring uiten van krachttermen, schelden\nhet tijdens de pauze aanvallen van de tegenstander\nhet aanvallen van de tegenstander wanneer de scheidsrechter zich met deze bezigt\nhet na de bel/gong aanvallen van de tegenstander\nhet negeren van aanwijzingen/instructies van de scheidsrechter\npassieve houding, vermijden van contact met de tegenstander, het opzettelijk of voortdurend uitspuwen van de gebitsbeschermer en het simuleren van een blessure\ntussenkomst vanuit de hoekwanneer een overtreding wordt begaan, mag de scheidsrechter als straf punten aftrekken. als de tegenstander bij de overtreding betrokken wordt, kan er diskwalificatie volgen wanneer er sprake was van een opzettelijke overtreding, of een 'no contest' als er sprake was van een onopzettelijke overtreding. als een overtreding tot gevolg heeft dat de tegenstander het gevecht niet kan voortzetten, eindigt het gevecht met een technische beslissing en winst voor de tegenstander als deze op punten voorstaat, anders eindigt het gevecht met een technisch gelijkspel.\n\n\n== kampioenen ==\n\n\n=== huidige ===\nde ufc kent 12 verschillende kampioensgordels toe, 8 bij de mannen en 4 bij de vrouwen.\n\n\n==== mannen ====\n\n\n==== vrouwen ====\n\u2020 = prestaties tot dusver in de gehele professionele mma-carri\u00e8re. te lezen als: winst-verlies of eventueel winst-verlies-gelijkspel. nc staat voor no contest (geen uitslag).\n\nlaatste update: 10 september 2023.\n\n\n=== voormalige (incompleet) ===\nlaatste update: 10 september 2023.\n\n\n== evenementen ==\nufc-evenementen kennen een aantal verschillende formaten. de hoofdevenementen worden gekenmerkt door een nummer gevolgd met een kop van het meest aansprekende gevecht. tijdens deze evenementen vinden meestal de titelgevechten plaats. de shows zijn te bewonderen via pay-per-view. er zijn daarnaast ook reguliere evenementen die ook wel \"fight nights\" worden genoemd. deze worden uitgezonden op espn+. verder zijn er nog evenementen die worden vernoemd naar de uitzender; ufc on espn, ufc on fox of ufc on abc.\nin de onderstaande tabel zijn de winnaars van de hoofdgevechten uit de eerste 17 hoofdevenementen terug te vinden. anno 2021 hebben er bijna 270 hoofdevenementen en meer dan 500 evenementen in totaal plaatsgevonden.\n\n\n=== bonuswinnaars ===\nde ufc bonus awards zijn bonussen die worden uitgereikt aan vechters met het beste gevecht van de avond (fight of the night of fotn) en de twee meest spectaculaire knock-outs en/of submissions (performance of the night of potn). potn heeft per 11 februari 2014 de beste knock-out (kotn) en de beste submission (sotn) vervangen. het prijzengeld varieert per evenement, maar zit meestal rond $50.000 per vechter. de hoogste bonus die ooit is uitgekeerd was die aan diego sanchez en martin kampmann voor hun fotn tijdens ufc live: sanchez vs. kampmann. beiden kregen $160.000. de andere winnaars van dat evenement (brian bowles met de submission en shane roller met de ko) kregen 'slechts' $40.000. het evenement met het hoogste totaalbedrag aan bonusuitkeringen was ufc 129: st-pierre vs. shields. jos\u00e9 aldo en mark hominick (fotn), lyoto machida (kotn) en pablo garza (sotn) kregen allen $129.000.\nvechters met minstens zeven bonussen:\n\n\u2020 = wordt niet meer uitgereikt\n\nlaatste update: 16 april 2017\n\n\n=== winnaars van the ultimate fighter ===\n\n\n==== amerikaanse seizoenen ====\n\n\n==== internationale seizoenen ====\n\n\n== ufc hall of fame ==\n\n\n== trivia ==\ndonald cerrone won tot nu toe de meeste gevechten in de ufc, namelijk 23.\nde langste reeks opeenvolgende overwinningen staat op naam van anderson silva met 16 keer. hoewel hij doorgaans in de middengewichtsklasse vecht, waren enkele daarvan in het lichtzwaargewicht.\nhet record van meeste gevechten in de ufc is van donald cerrone en jim miller; zij stonden allebei 33 keer in het octagon.\nhet grootste aantal gewonnen titelgevechten staat op naam van georges st-pierre met het aantal van 12.\ndemetrious johnson bezit de langste reeks opeenvolgende titelverdedigingen met 11 keer.\nrandy couture vocht in de meeste titelgevechten: 15 keer.\nde snelste knock-out in een titelgevecht vond plaats op 12 december 2015. conor mcgregor sloeg toen jos\u00e9 aldo in dertien seconden knock-out.\njon jones was op een leeftijd van 23 jaar en acht maanden de jongste ufc-kampioen.\nrandy couture was met 45 jaar en 146 dagen de oudste ufc-kampioen.\nfrankie edgar stond in totaal het langst in het octagon, namelijk 6 uur, 17 minuten en 51 seconden.\nmomenteel zijn er drie nederlanders actief binnen de ufc: zwaargewichten alistair overeem en stefan struve en vrouwelijk vedergewicht germaine de randamie. de belgische vechters die actief zijn in de ufc zijn weltergewicht tarec saffiedine en vrouwelijk bantamgewicht cindy dandois.\nop 8 mei 2016 vond ufc fight night: overeem vs. arlovski plaats in rotterdam ahoy. dit was het eerste ufc-evenement dat plaatsvond in nederland. onder anderen de nederlanders germaine de randamie, stefan struve en alistair overeem (in die volgorde) maakten deel uit van het programma. zij wonnen die dag alle drie op basis van knock-out of technische knock-out.\n\n\n== computerspellen ==\nsinds 2000 zijn er een aantal offici\u00eble ufc-computerspellen op de markt gebracht:\n\nultimate fighting championship (2000)\nufc: tapout (2002)\nufc: throwdown (2002)\nufc: tapout 2 (2003)\nufc: sudden impact (2004)\nufc 2009 undisputed (2009)\nufc undisputed 2010 (2010)\nufc personal trainer (2011)\nufc undisputed 3 (2012)\nea sports ufc (2014)\nea sports ufc 2 (2016)\nea sports ufc 3 (2018)\nea sports ufc 4 (2020)\n\n\n== externe links ==\noffici\u00eble website\nstate.nj.us: njsacb mission statement"