"maria (in ebraico: \u05de\u05e8\u05d9\u05dd, myrhi\u00e0m; aramaico: mary\u0101m; greco: \u03bc\u03b1\u03c1\u03b9\u03ac\u03bc mariam, \u03bc\u03b1\u03c1\u03af\u03b1/\u03bc\u03b1\u03c1\u03af\u03b7 mar; latino mar\u00eda; arabo: \u0645\u0631\u064a\u0645, maryam), detta anche maria di nazareth e tradizionalmente nota in italia per antonomasia con il titolo di madonna, \u00e8 la madre di ges\u00f9.\n\n\n== denominazione e titoli ==\n\nvenerata come \"santissima madre di dio\" dai cattolici e dagli ortodossi (che la onorano del titolo di \u03b8\u03b5\u03bf\u03c4\u03cc\u03ba\u03bf\u03c2, theot\u00f3kos), la sua santit\u00e0 \u00e8 comunque riconosciuta dalla comunione anglicana e anche da confessioni protestanti come quella luterana. soprattutto in italia \u00e8 usato anche il titolo di madonna.\nfacendo riferimento anche al passo evangelico sotto evidenziato, maria, la madre di ges\u00f9 cristo \u00e8 un modo ortodosso ed esaustivo di riferirsi a maria:\n\n\"la\" (madre di dio) in quanto protagonista di un evento unico e irripetibile, quale \u00e8 l'incarnazione,\n\"ges\u00f9\", che in ebraico antico vuol dire il salvatore: il nome di persona che ella diede a suo figlio, secondo la volont\u00e0 di dio che gli fu annunciata dall'arcangelo gabriele,\n\"cristo\": che in greco antico vuol dire l'unto del signore,\n\"dio\": \"figlio di dio\" nel vangelo, e poi anche dio stesso, come sar\u00e0 compreso nella successiva definizione del mistero della trinit\u00e0: ges\u00f9 cristo \u00e8 la seconda persona della santissima trinit\u00e0.in sintesi: maria, da madre di dio (theot\u00f3kos) a madre di ges\u00f9 cristo.\nper completezza, l'uso del nome di sola \"madre di cristo\", noto come tesi nestoriana, fu dichiarato eretico dal concilio di efeso (431 d.c.). sono ben noti casi di unzione di dio per i re di israele, come davide e salomone, puri esseri umani, senza la natura divina di ges\u00f9 cristo.\nmaria, madre di ges\u00f9 cristo, suo unico figlio, \u00e8 detta vergine in diversi passi biblici: atti 1:14, matteo 2:11 e 1:23, luca 1:27 e poi luca 1:34-38.\naltrove, si afferma anche che maria, madre di ges\u00f9 cristo, era collegata alla nobile discendenza di davide, re di israele: salmi 132:11, e vangelo di luca 1:32; e per tramite di elisabetta (madre del battista), parente di maria in luca 1:36, dove a sua volta elisabetta era discendente del sommo sacerdote aronne in luca 1:5. a tutto questo, si aggiunge la genealogia di ges\u00f9 dal ramo paterno e materno.\nalla vergine maria \u00e8 dedicata una s\u016bra nel corano, anche per l'islam essa \u00e8 madre vergine di ges\u00f9 e discendente di re davide.\nper l'islam, allah \u00e8 uno (e non trino) e totalmente trascendente, non si incarna in nessun essere umano: ges\u00f9 non \u00e8 dio, \u00e8 il secondo uomo e profeta pi\u00f9 importante della rivelazione, dopo maometto.\n\n\n== nella chiesa cattolica e ortodossa ==\n\n\n=== nei vangeli sinottici ===\n\ndei tre vangeli sinottici quello che parla pi\u00f9 diffusamente di maria \u00e8 il vangelo di luca. vi si racconta che maria viveva a nazaret, in galilea, e che, promessa sposa di giuseppe, ricevette dall'arcangelo gabriele l'annuncio che avrebbe concepito il figlio di dio, senza conoscere uomo (luca 1,26-38). ella accett\u00f2 e, per la sua completa accettazione e fedelt\u00e0 alla missione affidatale da dio, \u00e8 considerata dai cristiani il modello per tutti i credenti.\nsecondo i costumi del tempo, il suo fidanzamento con giuseppe \u00e8 probabilmente avvenuto in giovanissima et\u00e0.lo stesso vangelo secondo luca racconta la sua pronta partenza per una citt\u00e0 della regione montuosa di giuda, per aiutare una parente di nome elisabetta, anziana, incinta di sei mesi. da elisabetta \u00e8 chiamata \"la madre del mio signore\". maria risponde proclamando il magnificat: \n\ntrovandosi a betlemme, in giudea, con suo marito giuseppe per il censimento indetto (luca 2,1-2), tramite il console quirino, dall'imperatore augusto, partor\u00ec (in un riparo che era forse una stalla) suo figlio, al quale impose il nome di ges\u00f9, come le aveva prescritto l'arcangelo gabriele. il vangelo racconta il canto degli angeli e la visita dei pastori (luca 2,1-20), e poi dei sapienti orientali detti i magi. secondo matteo, che fa risiedere la famiglia fin da principio a betlemme (matteo 2,1-11), seguono la persecuzione di erode, la fuga in egitto, la strage degli innocenti e il ritorno a nazaret.\nquando ges\u00f9 comp\u00ec 12 anni, maria e giuseppe lo condussero a celebrare la pasqua nel tempio di gerusalemme. tornando a nazaret, i genitori non trovarono pi\u00f9 ges\u00f9 nella carovana e, preoccupati, tornarono indietro a cercarlo. lo ritrovarono al terzo giorno nel tempio, dove ges\u00f9 stava insegnando fra i dottori della legge. maria \u00e8 testimone, anche senza capirne in fondo il significato, della prima volta che ges\u00f9 manifesta la coscienza di essere figlio del padre (luca 2,41-50).\ni vangeli ce la presentano in vari momenti vicino a ges\u00f9 nel periodo del suo ministero pubblico.\n\n\n=== nel vangelo secondo giovanni ===\nnel vangelo secondo giovanni \u00e8 chiamata sempre \u00abla madre di ges\u00f9\u00bb. i biblisti cattolici ritengono che in tale vangelo maria sia il simbolo dell'israele fedele, che aspetta da ges\u00f9 il dono del vino dell'alleanza nuova (nozze di cana). inoltre, essa \u00e8 colei che ha fatto compiere al figlio il primo miracolo della sua vita pubblica, ed \u00e8 perci\u00f2 presentata come la mediatrice di tutte le grazie presso ges\u00f9 cristo. sul calvario, durante l'agonia in croce, ges\u00f9 l'affida all'apostolo giovanni e a maria affida lo stesso apostolo: \u00abdonna, ecco il tuo figlio\u00bb. poi disse al discepolo: \u00abecco la tua madre!\u00bb. e da quel momento il discepolo l'accolse nella sua casa (gv 19,26-27). secondo la tradizione cattolica questo sarebbe l'atto che la costituisce madre dei credenti. secondo alcuni studiosi, inoltre, l'affidamento di maria a giovanni negherebbe implicitamente la tesi circa altri presunti figli di maria e giuseppe: non si comprenderebbe infatti il motivo per il quale ges\u00f9 affida maria a giovanni apostolo ed evangelista se fossero stati presenti altri figli di maria.secondo la tradizione e gli atti degli apostoli, giovanni viaggi\u00f2 molto, nonostante l'et\u00e0 avanzata, spingendosi fino in anatolia.\na efeso, dove scrisse il vangelo, si trova un santuario costruito sulla casa di maria, meta secolare di pellegrinaggi dei fedeli cristiani e musulmani.\n\n\n=== negli atti degli apostoli ===\nnegli atti degli apostoli \u00e8 presentata in preghiera insieme con gli apostoli e i discepoli in attesa della venuta dello spirito santo \n\nsecondo la visione cattolica, maria fu la persona pi\u00f9 importante a cui gli stessi apostoli e discepoli fecero riferimento, dopo la discesa dello spirito santo su di essi il giorno della pentecoste, momento che sancisce la nascita della chiesa.\n\nla citazione fa vedere chiaramente che negli atti degli apostoli con le parole \"fratelli di ges\u00f9\" non si intendevano i fratelli di sangue in cristo (altri figli di maria vergine), ma i \"fratelli in spirito\" di emmanuele (dio-con-noi, isaia 7:14), chiunque dei primi cristiani condivideva tutti i propri averi con la restante comunit\u00e0: la frazione del pane, la preghiera, i suoi danari e le sue propriet\u00e0.\n\n\n=== nei vangeli apocrifi ===\n\nsecondo quanto scritto nel protovangelo di giacomo i genitori di maria si chiamavano anna e gioacchino e concepirono maria in tarda et\u00e0, senza menzione dell'ausilio della grazia divina, dopo una vita sterile.\nnelle antiche societ\u00e0 patriarcali, come quella ebraica, la sterilit\u00e0 era fonte di vergogna fuori dall'ambito della propria dimora, in quanto la procreazione dei figli era ritenuta il principale fine divino e naturale, e dovere della famiglia durante il matrimonio.\nnel vangelo canonico, qualcosa di simile accade anche a zaccaria ed elisabetta, genitori di giovanni il battista, ma con queste differenze molto importanti:\n\nl'annunciazione dell'arcangelo gabriele, che preannuncia il miracolo della gravidanza donato dallo spirito santo;\nzaccaria, pure marito di una donna non fertile, accede ai gradi pi\u00f9 alti della societ\u00e0 giudaica, quale sommo sacerdote della ottava classe, quella di abia.secondo la tradizione, anna, gioacchino e maria abitarono a gerusalemme, nei pressi dell'attuale porta dei leoni, nella parte nord orientale della citt\u00e0 vecchia, laddove ci sono i resti della piscina di betzaeta. oggi in questa zona sorge una chiesa costruita dai crociati nel xii secolo e dedicata a sant'anna.\nmaria, che impar\u00f2 a camminare a sei mesi, rimase nel tempio dall'et\u00e0 di tre anni fino al periodo della pubert\u00e0. a 14 anni il sommo sacerdote, per trovare uno sposo a maria, ordin\u00f2 che tutti i celibi della casa di davide si presentassero al tempio con le loro verghe: colui a cui il signore manda un prodigio sar\u00e0 lo sposo di maria. il sommo sacerdote prendeva le doghe dai celibi, entrava nel tempio e pregava, e quando ebbe finito, restituiva le doghe ai rispettivi proprietari. quando giuseppe prese l'ultima verga, una colomba usc\u00ec e vol\u00f2 sopra la sua testa, e il sommo sacerdote disse a giuseppe: \u201ctu sei quello designato a sorte, per prendere sotto la tua cura la vergine del signore.\nsecondo il vangelo apocrifo di bartolomeo una prima annunciazione fu data a maria nel tempio stesso di gerusalemme.\ndio disse a maria:\n\nla vera e propria annunciazione secondo alcuni avvenne alla fontana, altri invece dicono che avvenne a casa sua.\nl'annunciazione dell'arcangelo gabriele a maria \u00e8 collocata secondo la tradizione il 25 marzo, per rispettare il tempo di nove mesi esatti dalla nascita di ges\u00f9 fissata il 25 dicembre.\nil vangelo secondo filippo trova assurdo che maria abbia concepito suo figlio per opera dello spirito santo (in ebraico ruah, \"spirito\", \u00e8 femminile).\n\nsolo ges\u00f9 cristo \u00e8 l'(unigenito) figlio di dio salvatore, e dio nello stesso tempo. ges\u00f9 cristo, vero dio e vero uomo, in quanto dio non poteva in alcun modo nascere dall'unione carnale di due esseri umani, quanto il servitore non pu\u00f2 essere pi\u00f9 grande del suo padrone (gv 15:18-21), e l'effetto (l'uomo creato da dio a sua immagine e somiglianza) non pu\u00f2 essere pi\u00f9 grande della sua causa.\n\n\n=== nel primo millennio cristiano ===\nla figura di maria nel primo millennio del cristianesimo \u00e8 stata oggetto di alcune definizioni dogmatiche, comuni quindi alle chiese orientali e occidentali, ad esempio:\n\nnascita verginale: il concepimento di ges\u00f9 senza padre umano, riportato nel vangelo di matteo:theot\u00f3kos (\"madre di dio\"): titolo dato nel 431 dal concilio di efeso: \u00e8 un'affermazione volta a sottolineare l'unicit\u00e0 della persona di cristo nelle due nature, umana e divina (communicatio idiomatum).\nverginit\u00e0 perpetua: dopo la nascita di ges\u00f9, maria non ha avuto altri figli, rimanendo sempre vergine prima, dopo e durante il parto (ii concilio di costantinopoli, anno 553).\n\n\n=== nella teologia cattolica ===\ni cattolici si rivolgono a lei con molti titoli. in italia, ma non nella liturgia, viene normalmente chiamata madonna (dal latino mea domina, \"mia signora\"). altri sono: maria vergine, maria immacolata, maria assunta, che fanno riferimento alle definizioni dogmatiche, mentre moltissimi altri titoli fanno riferimento a luoghi o eventi di particolare devozione, come maria ausiliatrice, maria consolata, madonna di lourdes, di fatima o di loreto, madonna della neve o delle galline, madonna delle grazie, madonna del carmine, madonna addolorata, madonna di sirino.\nfra le preghiere che le vengono rivolte la pi\u00f9 comune \u00e8 l'ave maria, nella quale nella prima parte si ripetono il saluto dell'angelo al momento dell'annunciazione e quello di elisabetta all'inizio della visitazione (secondo il vangelo di luca, i, 28 e i, 42); la seconda parte \u00e8 un'invocazione di origine pi\u00f9 tarda, nata in ambito ecclesiastico.\nil magistero cattolico, negli ultimi due secoli, ha chiarito e definito come dogmi due antiche credenze che la riguardano:\n\nl'immacolata concezione (nel 1854). maria \u00e8 considerata priva del peccato originale fin dal concepimento. la definizione dogmatica pose fine a una controversia che si era sviluppata a partire dal medioevo nella chiesa latina, ripresa pi\u00f9 tardi dal protestantesimo;\nl'assunzione (nel 1950). maria \u00e8 considerata partecipe anticipatamente della resurrezione che sar\u00e0 di tutti i cristiani alla fine dei tempi. la tarda definizione di questo dogma non fu causata da una controversia, ma sanzion\u00f2 una credenza che era gi\u00e0 diffusa nel primo millennio, e infatti essa \u00e8 ritenuta anche nelle chiese ortodosse (la cosiddetta dormizione di maria), pur senza essere da esse definita come dogma. al termine della sua vita terrena, afferma il dogma proclamato da papa pio xii il 1\u00ba novembre 1950, la vergine maria venne trasportata, anima e corpo, in cielo (venne \"assunta\", ricevuta, in cielo), sulla scorta del convincimento dell'antichit\u00e0 cristiana di un somnium mariae (sonno di maria), anzich\u00e9 di una morte vera e propria. pertanto al momento della conclusione della sua vita, momento chiamato anche \"dormizione\", essa ricominci\u00f2 subito a vivere, con il suo corpo risorto, nel paradiso, accanto a suo figlio ges\u00f9. a gerusalemme vi sono due luoghi che la tradizione collega alla sua morte: la chiesa della dormizione, sul monte sion, posta nel luogo in cui maria si sarebbe \"addormentata\", e la chiesa della tomba di maria, nella valle del cedron, dove gli apostoli avrebbero deposto il suo corpo, per poi ritrovare la tomba vuota. secondo un'altra tradizione, invece, maria avrebbe seguito l'apostolo giovanni a efeso e l\u00ec sarebbe morta.\n\n\n=== nella letteratura cattolica ===\nla teologia cattolica (mariologia) ha sviluppato, nel corso dei secoli, le definizioni, le concezioni, i dogmi e dunque le corrette forme di venerazione della vergine, basandosi per\u00f2 non su speculazioni astratte (cio\u00e8 gnostico-intellettuali), bens\u00ec su alcune tradizioni storico-religiose del cristianesimo, come testi di santi e padri della chiesa. tutto ci\u00f2 \u00e8 oggetto di studio e di riflessione della mariologia cattolica.\n\nfra i santi della chiesa latina che hanno scritto a proposito di maria vi sono: il beato duns scoto, san bernardo di chiaravalle, san bonaventura da bagnoregio, san luigi maria grignion de montfort, sant'alfonso maria de' liguori, maria di agreda. essa \u00e8 presentata come la \u00abmadre della misericordia\u00bb, la \u00absperanza dei disperati\u00bb, la \u00abregina dei miseri\u00bb, la \u00abmediatrice di tutte le grazie\u00bb, il \u00abrefugium peccatorum\u00bb vivente. san bernardo afferma che  e continua, dicendo che la maest\u00e0 mariana non dev'essere fonte di timore o di vergogna nel pregarla (a causa dei propri peccati), al contrario:  essa, giacch\u00e9 che fu eletta ab aeterno da dio per portare il redentore agli uomini, e dal momento in cui accett\u00f2 ges\u00f9, per opera dello spirito santo, \u00e8 divenuta anche madre di tutti gli uomini, dei giusti e dei peccatori che si rivolgono a lei, e l'amore di dio per maria \u00e8 tanto immenso, infinito e illimitato che sant'alfonso maria de' liguori le si rivolge in tal modo: \na tal proposito, si ricordi anche la visione di maria contenuta nella divina commedia, dove dante riporta la straordinaria preghiera del doctor marianus bernardo di chiaravalle (musicata, tra gli altri, da giuseppe verdi nei quattro pezzi sacri) affinch\u00e9 dante stesso possa ottenere, per grazia, la visione della trinit\u00e0 divina:\n\nnei versi danteschi \u00e8 concentrata tutta la tradizione teologica mariana, da cui il poeta infatti riprese maria come la persona in cui si risolvono i paradossi terreni irrisolvibili (\u00abvergine madre,/figlia del tuo figlio\u00bb), la creatura umilissima eletta da dio nell'eternit\u00e0 per la salvezza degli uomini, colei che \u00e8 amata assolutamente, infinitamente e incondizionatamente dal padre e dal figlio, la \u00abmater dei\u00bb nella e della storia, distributrice di carit\u00e0 per i beati e di speranza per gli uomini, la necessaria mediatrice dell'ottenimento di ogni grazia, colei per la quale dio giunse al punto di prender su di s\u00e9 la carne dell'uomo, la persona in cui si ricongiungono la perfezione ideale di una dea e la concretezza fisico-storica di una creatura.\n\n\n== nel protestantesimo ==\n\nnel protestantesimo le opinioni riguardo a maria assumono differenti sfumature, tuttavia concordano nel ritenere eccessiva l'enfasi che viene data alla sua figura nella chiesa cattolica e, disapprovando il culto dei santi, ritengono che il culto di iperdul\u00eca tributato a maria sia inconciliabile con la dottrina di ges\u00f9 quale unico mediatore tra dio e l'uomo (cfr. 1tim 2:5).\ni riformatori del xvi secolo in generale mantennero i dogmi del primo millennio secondo la formulazione dell'epoca. lutero ad esempio ha mantenuto la celebrazione delle maggiori festivit\u00e0 in onore di maria rintracciabili nel vangelo secondo il calendario liturgico tradizionale, come l'annunciazione, la visitazione e la purificazione di maria. venne abbandonata invece la credenza dell'assunzione, tradizionalmente celebrata nella chiesa cattolica, mentre l'immacolata concezione era all'epoca un'opinione non definita e non costituiva quindi motivo di conflitto con i cattolici.\nle chiese protestanti in genere e quelle a indirizzo fondamentalista e i testimoni di geova, attenendosi strettamente a una lettura letteralista del testo evangelico, ritengono che maria concep\u00ec virginalmente ges\u00f9, ma che in seguito ebbe altri figli da giuseppe basandosi sul fatto che nei vangeli si parla di fratelli di ges\u00f9; rifiutano pertanto i titoli e l'onore che la tradizione cattolica ed ecclesiastica ha dato a maria.\nin seguito, da scrittori dell'illuminismo e della teologia liberale, sono state fatte oggetto di critica diverse formulazioni tradizionali, tra cui la verginit\u00e0 perpetua, sostenendo che maria avrebbe avuto anche altri figli dopo ges\u00f9. molti teologi protestanti di indirizzo liberale ritengono che l'intera parte iniziale del vangelo di luca, in cui si parla in termini miracolosi della nascita verginale del cristo, sarebbe scritta in un linguaggio mitologico e di conseguenza la figura di maria sarebbe stata rielaborata nel corso dei secoli secondo questo genere letterario.\nla recente valorizzazione delle figure femminili nella bibbia sta comunque portando molti teologi protestanti a una riscoperta della figura di maria, anche per l'esigenza di una maggiore adesione alle scritture. di maria, in particolare, viene posta in rilievo la presenza in tutti i passaggi chiave del nuovo testamento (nascita e morte di ges\u00f9, discesa dello spirito santo durante la pentecoste). il processo di rivalutazione \u00e8 facilitato anche dal graduale attenuarsi del bisogno, forte soprattutto nei secoli passati, di evidenziare le differenze rispetto alle pratiche del cattolicesimo, e in particolare dalla \"mariolatria\".\n\n\n== nell'islam ==\n\nil corano venera maria come la donna pi\u00f9 eccellente mai esistita, persino pi\u00f9 della madre di m\u016bs\u0101, \u0101siya, della prima moglie di maometto, khad\u012bja, e dell'unica figlia sopravvissuta del profeta mu\u1e25ammad, f\u0101\u1e6dima.\ncredono anche nel suo concepimento virginale, testimoniato nella s\u016bra xix del corano, senza per\u00f2 considerarla \"madre di dio\", perch\u00e9 \u02bf\u012bs\u0101 (ges\u00f9) \u00e8 per l'islam solo un profeta, sia pure il maggiore mandato da allah agli uomini prima di mu\u1e25ammad, che \u00e8 chiamato \"sigillo dei profeti\".\nnel corano la figura di maria (maryam) viene ricordata pi\u00f9 volte, oltre che nella s\u016bra iii, dedicata alla sua famiglia (\u0101l \u02bfimr\u0101n), anche nella s\u016bra xix a lei intitolata. \u00e8 nominata pi\u00f9 nel corano che nell'intero nuovo testamento ed \u00e8 anche l'unica donna citata con nome proprio. i musulmani la chiamano anche sayyida, che vuol dire \"signora, padrona\" e che corrisponde pressappoco al termine cristiano \"madonna\".\n\n\n== controversie teologiche ==\nl'affermazione sulla verginit\u00e0 perpetua di maria ha suscitato e suscita varie prese di posizione a causa di un dogma che nella stessa chiesa cristiana dest\u00f2 profonde controversie, anche per il fatto che nei vangeli sono citati i fratelli di ges\u00f9. a questo riguardo sono state proposte diverse interpretazioni; con fratelli di ges\u00f9 ci si riferirebbe, ad esempio:\n\ni protestanti (tranne luterani, anglicani e metodisti) rifiutano la verginit\u00e0 perpetua di maria e credono che i fratelli di ges\u00f9 siano figli di maria e giuseppe.la chiesa cattolica, seguendo girolamo, conclude che i fratelli di ges\u00f9 erano cugini di ges\u00f9 (figli di maria di cleofa, sorella di maria, la madre di ges\u00f9), mentre la chiesa ortodossa orientale, seguendo eusebio ed epifanio, sostiene che fossero i figli di giuseppe figli da un precedente matrimonio. all'insieme dei parenti stretti di ges\u00f9 (cattolicesimo e ortodossia): con il termine \"fratello\" nella lingua semitica si indicavano anche rapporti di parentela pi\u00f9 larghi; nel libro della genesi ad esempio, abram zio di lot (fratello di aran suo padre, gen 11,27) definisce suo nipote \"fratello\", come nel seguente versetto: gen 13,13. \"abram disse a lot: \u00abnon vi sia discordia tra me e te, tra i miei mandriani e i tuoi, perch\u00e9 noi siamo fratelli\u00bb\". secondo la mentalit\u00e0 semitica quindi non esisterebbe contrasto con il nuovo testamento.sul concepimento verginale di maria, una testimonianza risiede proprio nella bibbia, in matteo 1,25, dove l'evangelista scrive di giuseppe \"senza che egli la conoscesse, ella diede alla luce un figlio ed egli lo chiam\u00f2 ges\u00f9\". di certo il verbo \"conoscere\" nei succitati versi non assume il significato consueto di apprendere nozioni o di avere rapporti di familiarit\u00e0 e amicizia con qualcuno, in quanto in entrambi i versi abbiamo come conseguenza o come impedimento un concepimento o un parto. da matteo 1,25 possiamo quindi dedurre che giuseppe e maria prima della nascita di ges\u00f9 non ebbero rapporti carnali.\nvi \u00e8 da considerare luca 1,34 dal quale si evince indubbiamente il voto di maria alla verginit\u00e0:\n\nquest'ultima affermazione ha da sempre suscitato dibattito tra i teologi e gli esegeti. fu agostino di ippona a spiegare questa frase come un voto di verginit\u00e0 di maria, che avrebbe poi contratto il fidanzamento \"per avere un protettore della sua verginit\u00e0\". tuttavia questa spiegazione non trova concordanza con la realt\u00e0 storica del giudaismo e \"una risposta convincente non \u00e8 stata trovata dall'esegesi moderna\".\n\n\n== culto mariano ==\n\nil culto di maria madre di ges\u00f9 ha origini remote, probabilmente risalenti alla chiesa primitiva. un'antica tradizione cristiana narra che, laddove sorge la basilica dell'annunciazione a nazaret, un tempo sorgeva la \"casa di maria\". nei primi secoli un movimento eretico detto colliridianismo, giunse addirittura ad adorare maria come divinit\u00e0..\nricerche archeologiche condotte alla fine degli anni sessanta dall'italiano camillo bellarmino bagatti documentano che l'attuale basilica dell'annunciazione \u00e8 stata edificata su una pi\u00f9 antica basilica bizantina del v secolo, che a sua volta \u00e8 stata costruita su una chiesa del iii secolo. sotto quest'ultima \u00e8 stata scoperta una costruzione rurale sulla cui parete sono stati ritrovati graffiti in lingua greca risalenti al ii secolo, nei quali \u00e8 scritto: \"luogo sacro a maria\" e \"kaire maria\" (greco: xe mapia; ital.: \"ave maria\", nda).\nla chiesa latina, come anche le chiese orientali, ha sviluppato il culto per maria sia nella liturgia sia nella devozione privata. oltre a ci\u00f2, maria \u00e8 vista anche come modello di imitazione.dal punto di vista teologico, la sua opera di mediazione tra dio e l'umanit\u00e0 si spiega con l'investitura che ricevette da ges\u00f9 sulla croce, quando nell'ecce homo ges\u00f9 cristo la affid\u00f2 ai piedi della croce a san giovanni apostolo, il discepolo pi\u00f9 amato, e per suo tramite quale grazia dell'intero genere umano. ges\u00f9 cristo \u00e8 il sacrificio sostitutivo perfetto offerto una volta per tutte (ebrei 7:27) , e il \u00abprimo mediatore tra dio e il genere umano\u00bb (1 timoteo 2:5), cui, in ordine, seguono questi altri mediatori: \n2\u00b0) maria, santa madre immacolata vergine assunta corredentrice (iperdulia);\n3\u00b0) san giuseppe suo sposo (protodulia);\n4\u00b0) san michele arcangelo, primo principe dell'angelica celeste milizia;\n5\u00b0) dulia di tutti gli altri santi.\nsoprattutto dopo l'ascensione di ges\u00f9, maria rimase il punto di riferimento per la comunit\u00e0 dei credenti appena sorta: ogni giorno gli apostoli con lei si riunivano per ore in preghiera (atti 2:42), assidui nella frazione del pane, preservando l'unit\u00e0 di fronte alle nuove sfide e alle potenziali discordie che caratterizzarono la primissima era cristiana. il culto verso la beata vergine and\u00f2 poi aumentando fino a quando si arriv\u00f2 a una notevole diffusione dopo il concilio di efeso (431), che la riconobbe ufficialmente come \"madre di dio\".\nla veggente di fatima, lucia, ha affermato che \u00abda quando la vergine ss. ha dato grande efficacia al s. rosario, non c'\u00e8 problema n\u00e9 materiale, n\u00e9 spirituale, nazionale o internazionale, che non si possa risolvere con il s. rosario e con i nostri sacrifici\u00bb. e ancora: \u00ablo scadimento del mondo \u00e8 senza dubbio frutto della decadenza dello spirito di preghiera. \u00e8 stato in previsione di questo disorientamento che la madonna ha raccomandato con tanta insistenza la recita del rosario\u00bb. in questo senso, la preghiera diviene per un cristiano pi\u00f9 importante di un sacramento.\nnell'esortazione apostolica marialis cultus di papa paolo vi del 1974 al culto di maria vengono date le seguenti indicazioni: esso deve attingere il pi\u00f9 possibile alle sacre scritture, va collocato nel ciclo annuale delle liturgie ecclesiastiche, ha un orientamento ecumenico (volto cio\u00e8 a promuovere l'unit\u00e0 dei cristiani), e guarda a maria come a un modello di vergine, di madre e di sposa. \nsull'importanza del rosario \u00e8 tornato papa giovanni paolo ii, che defin\u00ec paolo vi suo mentore e maestro, con la lettera apostolica rosarium virginis mariae del 2002 per aggiungere ai quindici tradizionali misteri della gioia, del dolore e della gloria, cinque \u00abmisteri della luce\u00bb riguardanti la vita pubblica di ges\u00f9 (battesimo, nozze di cana, predicazione del regno, trasfigurazione, istituzione dell'eucaristia). giovanni paolo ii nel 1986 ha anche fatto pubblicare un nuovo messale comprendente messe specifiche da dedicare alla santa vergine.\na completamento, la riforma del vaticano ii elimin\u00f2 la preghiera mariana e le preci leonine dal fine messa, ridusse l'importanza e diffusione della devozione agli arcangeli, e la raccomandazione della generale funzione esorcistica del santo rosario. basti rileggere genesi: 3,15: \u201cio porr\u00f2 inimicizia tra te e la donna, tra la tua stirpe e la sua stirpe: questa ti schiaccer\u00e0 la testa, e tu le insidierai il calcagno\u201d (traduzione cei 2008). il rosario \u00e8 anche una preghiera contro, contro satana, i suoi angeli apostati, i suoi ministri e servitori, e ogni male dell'anima e del corpo.\nper la chiesa cattolica, il dogma di maria \"santissima madre di dio\" trova valido riscontro anche nel passo del vangelo secondo luca 1:43, in cui elisabetta si rivolge a maria in questi termini: \"a che debbo che la madre del mio signore venga a me? ecco, appena la voce del tuo saluto \u00e8 giunta ai miei orecchi, il bambino ha esultato di gioia nel mio grembo. e beata colei che ha creduto nell'adempimento delle parole del signore\". propriamente, la fede nella santissima madre di dio non \u00e8 un dogma mariano, ma rientra nello stesso mistero (e dogma) cristologico e trinitario: chiunque crede nella trinit\u00e0 e crede che ges\u00f9 cristo \u00e8 vero dio e vero uomo accetta subito di conseguenza che maria, madre di ges\u00f9 cristo, possa chiamarsi anche madre di dio. in numerosi altri passi dei vangeli e degli atti degli apostoli si afferma la divinit\u00e0 di ges\u00f9 cristo.\n\n\n=== feste mariane cattoliche ===\n\ndurante l'anno liturgico della chiesa cattolica sono varie le feste e memorie che ricordano maria: alcune sono universali, e sono previste come obbligatorie o facoltative per tutta la chiesa; ma abbondano le celebrazioni locali, le cui date sono legate alle celebrazioni universali oppure alle tradizioni di particolari santuari.\ncelebrazioni iscritte nel calendario romano generale).\n\n1\u00ba gennaio - maria santissima madre di dio - solennit\u00e0\n2 febbraio - presentazione del signore - festa\n11 febbraio - nostra signora di lourdes - memoria facoltativa\n25 marzo - annunciazione del signore - solennit\u00e0\n13 maggio - nostra signora di f\u00e1tima - memoria facoltativa\n31 maggio - visitazione della beata vergine maria - festa\nluned\u00ec dopo pentecoste - maria madre della chiesa - memoria\nsabato dopo il sacro cuore di ges\u00f9 - cuore immacolato di maria - memoria\n16 luglio - beata vergine maria del monte carmelo - memoria facoltativa\n5 agosto - dedicazione della basilica di santa maria maggiore o madonna della neve - memoria facoltativa\n15 agosto - assunzione di maria - solennit\u00e0\n22 agosto - beata vergine maria regina - memoria\n8 settembre - nativit\u00e0 della beata vergine maria - festa\n12 settembre - santissimo nome di maria - memoria facoltativa\n15 settembre - beata vergine maria addolorata - memoria\n7 ottobre - beata vergine maria del rosario - memoria\n12 ottobre - nostra signora di aparecida - memoria facoltativa\n21 novembre - presentazione della beata vergine maria - memoria\n8 dicembre - immacolata concezione - solennit\u00e0\n12 dicembre - nostra signora di guadalupe - memoria facoltativa\ntutti i sabati del tempo ordinario - santa maria in sabato - memoria facoltativacelebrazioni minori o locali:\n\n7 gennaio - nostra signora del soccorso\n20 gennaio - madonna del miracolo, avvocata dell'ordine dei minimi\n23 gennaio - sposalizio di maria con san giuseppe\n14 febbraio - madre del bell'amore\n9 marzo - nostra signora dei miracoli di motta di livenza\n17 marzo - nostra signora della scoperta dei cristiani in giappone; beata vergine maria madre delle grazie\n18 marzo - nostra signora della misericordia\n24 aprile - nostra signora di bonaria\n25 aprile - beata vergine maria del buon consiglio; nostra signora della cabeza\n27 aprile - nostra signora di montserrat\n29 aprile - madonna della ghiara\ngioved\u00ec della vi settimana di pasqua - madonna di san luca\n1\u00ba maggio - nostra signora dell'africa; maria patrona della baviera; nostra signora del laus\n3 maggio - nostra signora regina della polonia\n4 maggio - nostra signora delle grazie\n6 maggio - nostra signora della montagna\n8 maggio - beata vergine maria del soccorso; nostra signora di luj\u00e1n; nostra signora del toro\n9 maggio - madonna delle grazie\n13 maggio - nostra signora de los desamparados; nostra signora di argame\nsabato prima della ii domenica di maggio - beata vergine delle grazie\n15 maggio - madonna delle grazie di montenero; nostra signora del porto\n22 maggio - nostra signora del buon soccorso\n24 maggio - maria ausiliatrice\n26 maggio - nostra signora di caravaggio\n3 giugno - madonna della lettera\n10 giugno - nostra signora dei miracoli\n12 giugno - nostra signora di sameiro\n17 giugno - nostra signora della pergola\n18 giugno - nostra signora di rokitno\n19 giugno - nostra signora di moulins\n20 giugno - maria santissima della consolazione\n22 giugno - chiamata di karmni grima da parte di nostra signora di ta' pinu\n25 giugno - nostra signora consolatrice degli afflitti\n26 giugno - maria regina di tutti i santi\n27 giugno - nostra signora del perpetuo soccorso\ni domenica di luglio - nostra signora di bonaria\n2 luglio - madonna della bruna, madonna delle grazie, madonna delle grazie, maria ss. della visitazione, nostra signora di montallegro\n5 luglio - nostra signora del rifugio\n13 luglio - nostra signora di bistrica\n21 luglio - maria santissima della civita\n27 luglio - nostra signora del perpetuo soccorso\n28 luglio - regina della pace\n2 agosto - santa maria degli angeli\n3 agosto - maria santissima scala del paradiso\n5 agosto -  nostra signora dell'africa\n6 agosto - beata vergine della rotonda, madre di misericordia\n16 agosto - nostra signora di trapani\n25 agosto - nostra signora di monte berico\n26 agosto - madonna delle grazie, nostra signora di cz\u0119stochowa\n29 agosto - nostra signora della guardia\n1\u00ba settembre - maria santissima di gibilmanna; madonna delle lacrime di siracusa; madonna del sasso\n6 settembre - nostra signora di guadalupe in estremadura; nostra signora dei dolori\n8 settembre - vergine di covadonga; madonna nera del tindari\n9 settembre - nostra signora di arantzazu; nostra signora di benoite vaux\n10 settembre - nostra signora della quercia; nostra signora di sion\n11 settembre - nostra signora di coromoto; nostra signora della cueva santa\n15 settembre - nostra signora della bien aparecida\n19 settembre - beata vergine maria de la salette\n24 settembre - beata vergine maria della mercede\n25 settembre - nostra signora di fuencisla\n1\u00ba ottobre - beata vergine maria del rosario; nostra signora regina della nigeria; nostra signora nostra signora degli angeli di el puig\n8 ottobre - nostra signora d'ungheria\n11 ottobre - nostra signora di bego\u00f1a; beata vergine maria madre del popolo teatino\n12 ottobre - nostra signora del pilar, nostra signora di aitara\n19 ottobre - nostra signora della salute\n25 ottobre - nostra signora regina della palestina\n9 novembre - nostra signora dell'almudena\n16 novembre - nostra signora della porta dell'aurora\n17 novembre - maria santissima avvocata del popolo\n27 novembre - nostra signora della medaglia miracolosa\n28 novembre - nostra signora di kibeho\n9 dicembre - traslazione della santa casa di nazareth\n10 dicembre - beata vergine maria di loreto\n18 dicembre - aspettazione del parto della vergine maria o madonna della speranza.\n\n\n== iconografia mariana ==\n\nla rappresentazione di maria, sola o con il figlio ges\u00f9, \u00e8 un'icona centrale sia per la chiesa cattolica che per quella ortodossa. la madonna col bambino \u00e8 lo schema iconografico sicuramente prevalente: si distinguono in particolare molti sotto-tipi tradizionali, a volte noti con il nome del luogo di una copia particolarmente rinomata, come la blachernitissa, attraverso un aggettivo che descrive una caratteristica fisica o la postura, come la madonna nera e la madonna leggente, oppure attraverso l'accostamento ad oggetto, come la madonna della catena.\ntra le pi\u00f9 ricorrenti rappresentazioni di maria si ricordano la madonna del rosario, la madonna della cintola, la madonna del latte, la madonna dei sette dolori.\noltre alla figura del bambin ges\u00f9, a maria \u00e8 spesso affiancato san giuseppe, ad esempio nell'iconografia dello sposalizio della vergine, della nativit\u00e0 o della fuga in egitto, ges\u00f9 adulto (piet\u00e0), l'arcangelo gabriele, (annunciazione), san'anna (metterza).\ntalvolta maria \u00e8 rappresentata, oltre che con il bambino, con un animale (madonna del cardellino, madonna del coniglio, madonna del gatto) o con un frutto (madonna della melagrana, madonna della mela).\nl'immagine di maria \u00e8 stata a volte anche utilizzata a fini di propaganda politica (ad esempio, dal regime fascista, attraverso la diffusione dell'immagine della madonna del fascio o della madonna del manganello).\n\n\n== note ==\n\n\n=== riferimenti ===\n\n\n== bibliografia ==\nbernardo di chiaravalle, le lodi della vergine madre, citt\u00e0 nuova, 2003\nsan luigi maria grignion da montfort, trattato della vera devozione a maria, shalom, 1997\nbrunero gherardini, la madre. maria in una sintesi storico-teologica (frigento 2007), isbn 9788890203541\nvittorio messori, ipotesi su maria, ares, 2005\nida magli, la madonna, baldini castoldi dalai, milano, 1997\n(en) john shelby spong, born of a woman: a bishop rethinks the birth of jesus, harpercollins, 1993\n(en) jan majernik, joseph ponessa e laurie watson manhardt, the synoptics: matthew, mark, luke, emmaus road publishing, 2005, isbn 1-931018-31-6.\n corrado augias e marco vannini, inchiesta su maria. la storia vera della fanciulla che divenne mito, rizzoli, 2013, isbn 9788817065894.\n(fr) pierre caillon, l'histoire du drapeau europ\u00e9en, su bousculade, 5 ottobre 2005. url consultato il 17 dicembre 2016.\n\n\n== voci correlate ==\n\n\n== altri progetti ==\n\n wikiquote contiene citazioni di e su maria\n wikimedia commons contiene immagini o altri file su maria\n\n\n== collegamenti esterni ==\n\n mar\u00eca vergine, su treccani.it \u2013 enciclopedie on line, istituto dell'enciclopedia italiana. \n mariano cordovani, umberto gnoli, ernesto jallonghi, umberto gnoli, luigi giambene, bianca paulucci, giuseppe castellani  * *, maria vergine, in enciclopedia italiana, istituto dell'enciclopedia italiana, 1934. \n(en) jaroslav jan pelikan, mary, su enciclopedia britannica, encyclop\u00e6dia britannica, inc. \n(en) maria, in catholic encyclopedia, robert appleton company."