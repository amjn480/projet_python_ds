"powiat \u2013 jednostka samorz\u0105du terytorialnego i podzia\u0142u administracyjnego ii stopnia w polsce. jednostk\u0105 wy\u017cszego szczebla jest wojew\u00f3dztwo, a ni\u017cszego \u2013 gmina. funkcjonowanie powiat\u00f3w reguluje ustawa z dnia 5 czerwca 1998 roku o samorz\u0105dzie powiatowym.\nw polsce jest 314 powiat\u00f3w oraz 66 miast na prawach powiatu.\n\n\n== historia ==\n\n\n=== etymologia ===\ntermin \u201epowiat\u201d wywodzi si\u0119 od \u201ednia wietnego\u201d, czyli \u201ewiecu\u201d, zgromadzenia s\u0105dowego o z g\u00f3ry wyznaczonym terminie.\n\n\n=== kr\u00f3lestwo polskie ===\npo raz pierwszy powiaty w polsce wprowadzono w drugiej po\u0142owie xiv wieku. przej\u0119\u0142y one cz\u0119\u015b\u0107 funkcji ograniczanej w\u00f3wczas sieci kasztelanii. w systemie podzia\u0142u terytorialnego kraju pojawi\u0142a si\u0119 jednostka administracyjna wi\u0119ksza od kasztelanii, zwana po \u0142acinie districtus (dystrykt) i uwzgl\u0119dniana w tytulaturzu ksi\u0105\u017c\u0119cym.\nw ko\u0144cu xiv w. funkcjonowa\u0142 ju\u017c nowy system podzia\u0142u terytorialnego, opieraj\u0105cy si\u0119 na ustroju s\u0105dowo-ziemskim. jego podstaw\u0105 by\u0142a ziemia, sk\u0142adaj\u0105ca si\u0119 z 2\u20133 powiat\u00f3w s\u0105dowych. nale\u017cy s\u0105dzi\u0107, \u017ce ziemie powsta\u0142y w wyniku podzia\u0142u dystrykt\u00f3w. dla ka\u017cdej z ziem ustanowiono delegowany s\u0105d ksi\u0105\u017c\u0119cy, z\u0142o\u017cony z s\u0119dziego i pods\u0119dk\u00f3w oraz lokalnych urz\u0119dnik\u00f3w. s\u0105dy ziemskie nie mia\u0142y sta\u0142ych siedzib, ale dokonywa\u0142y objazd\u00f3w ca\u0142ego terytorium, zatrzymuj\u0105c si\u0119 na pewien czas w znaczniejszych o\u015brodkach. okolice tych o\u015brodk\u00f3w, przewa\u017cnie miejskich, wraz z mieszka\u0144cami podleg\u0142ymi jurysdykcji s\u0105d\u00f3w ziemskich utworzy\u0142y powiaty.\noddzielny, dla ka\u017cdej z ziem, zarz\u0105d maj\u0105tkiem w\u0142adcy spoczywa\u0142 w r\u0119kach specjalnych rz\u0105dc\u00f3w (\u0142ac. procuratores), zwanych od po\u0142owy xv wieku starostami. starostowie posiadali rozleg\u0142\u0105 w\u0142adz\u0119 administracyjno-s\u0105dow\u0105; s\u0105dzili wszystkich, kt\u00f3rzy dopu\u015bcili si\u0119 przest\u0119pstw zagra\u017caj\u0105cych spokojowi publicznemu. do starosty nale\u017ca\u0142a r\u00f3wnie\u017c piecza nad wykonywaniem wyrok\u00f3w s\u0105dowych oraz og\u00f3lny nadz\u00f3r nad aparatem skarbowym. siedzib\u0105 starosty by\u0142a pocz\u0105tkowo stolica ziemi. w p\u00f3\u017aniejszych czasach starostami nazywano tak\u017ce dzier\u017cawc\u00f3w kr\u00f3lewszczyzn (tzw. starostowie niegrodowi). patrz te\u017c: urz\u0119dy ziemskie.\nw p\u00f3\u017aniejszym okresie powiaty istnia\u0142y w dwuj\u0119zycznym wielkim ksi\u0119stwie pozna\u0144skim, jako odpowiednik niemieckiego kreis. w zaborze rosyjskim odpowiednikiem powiat\u00f3w by\u0142y ujezdy. w galicji jednostkami administracyjnymi by\u0142y dystrykty, a od 1867 \u2013 powiaty. spis powiat\u00f3w na ziemiach polskich pod zaborami mo\u017cna znale\u017a\u0107 w s\u0142owniku geograficznym kr\u00f3lestwa polskiego.\n\n\n=== ii rzeczpospolita oraz prl ===\npowiaty funkcjonowa\u0142y w okresie ii rzeczypospolitej, a p\u00f3\u017aniej w prl do 1975, kiedy to zlikwidowano du\u017ce wojew\u00f3dztwa podzielone na powiaty, wprowadzaj\u0105c w ich miejsce 49 mniejszych wojew\u00f3dztw.\n\n\n== powiaty we wsp\u00f3\u0142czesnej polsce ==\n\n\n=== ramy prawne funkcjonowania ===\npodzia\u0142 wojew\u00f3dztw na powiaty przywr\u00f3ci\u0142a reforma administracyjna 1999 roku, kt\u00f3ra wesz\u0142a w \u017cycie 1 stycznia 1999.\nstatus powiatu w polsce reguluje ustawa z dnia 5 czerwca 1998 roku o samorz\u0105dzie powiatowym.\npowiat jest tworzony przez lokaln\u0105 wsp\u00f3lnot\u0119 samorz\u0105dow\u0105 i odpowiednie terytorium. lokalna wsp\u00f3lnota samorz\u0105dowa stanowi sk\u0142adnik ludzki, a terytorium \u2013 sk\u0142adnik rzeczowy powiatu. wsp\u00f3lnota lokalna to samoistny, niezale\u017cny od pa\u0144stwa byt, przede wszystkim taki, kt\u00f3ry jest podmiotem pierwotnym wobec pa\u0144stwa i jego struktury administracyjnej. istniej\u0105 trzy grupy pogl\u0105d\u00f3w dotycz\u0105cych rozumienia tego poj\u0119cia:\n\ni grupa: na gruncie prawnym poza u\u017cyciem terminu \u201elokalna wsp\u00f3lnota samorz\u0105dowa\u201d nie nadano mu \u017cadnej tre\u015bci i nie rozwini\u0119to go w przepisach ustaw,\nii grupa: \u201elokalna wsp\u00f3lnota samorz\u0105dowa\u201d to termin socjologiczny i nie nale\u017cy koncentrowa\u0107 na nim szczeg\u00f3lnej uwagi, poniewa\u017c uwa\u017cana jest ona w tej nauce jako zbiorowo\u015b\u0107 posiadaj\u0105ca wsp\u00f3lne terytorium, interakcje spo\u0142eczne oraz oparta jest na silnych wi\u0119ziach emocjonalnych, co nie odgrywa znacznej roli w rozumowaniu poj\u0119cia lokalnej wsp\u00f3lnoty samorz\u0105dowej,\niii grupa wskazuje na materialnoprawny aspekt poj\u0119cia \u201elokalnej wsp\u00f3lnoty samorz\u0105dowej\u201d. jest ona podmiotem administracji publicznej i nie stanowi tylko sumy mieszka\u0144c\u00f3w powiatu, lecz r\u00f3wnie\u017c system wsp\u00f3lnych warto\u015bci i cel\u00f3w znajduj\u0105cych sw\u00f3j wyraz w zadaniach wsp\u00f3lnoty i rozwijanych w ustawach szczeg\u00f3lnych.do w\u0142a\u015bciwego zrozumienia poj\u0119cia lokalnej wsp\u00f3lnoty samorz\u0105dowej nale\u017cy uwzgl\u0119dni\u0107 termin \u201emieszka\u0144ca powiatu\u201d (cz\u0142onka powiatowej wsp\u00f3lnoty), kt\u00f3ry mo\u017ce by\u0107 rozpatrywany w dw\u00f3ch uj\u0119ciach:\n\nmaterialnoprawnym \u2013 wszyscy ludzie zamieszkuj\u0105cy stale dany obszar (terytorium powiatu). do oceny sta\u0142ego zamieszkania nie stosuje si\u0119 przepisu art. 25 kodeksu cywilnego, poniewa\u017c trudno jest zakwalifikowa\u0107 niepe\u0142noletnich czy te\u017c ubezw\u0142asnowolnionych ca\u0142kowicie do grupy os\u00f3b mog\u0105cych mie\u0107 zamiar sta\u0142ego pobytu;\nustrojowo-politycznym \u2013 podmiot praw i obowi\u0105zk\u00f3w z zakresu prawa administracyjnego, maj\u0105cy zdolno\u015b\u0107 zarz\u0105dzania sprawami publicznymi o charakterze lokalnym, ale r\u00f3wnie\u017c podmiot odpowiedzialny za realizacj\u0119 zada\u0144 publicznych.potocznie stosuje si\u0119 cz\u0119sto terminy powiat ziemski i powiat grodzki. rozr\u00f3\u017cnienie takie nie znajduje jednak podstaw w ustawie o samorz\u0105dzie powiatowym. bardziej poprawne jest m\u00f3wienie o powiatach, czyli jednostkach samorz\u0105du obejmuj\u0105cych kilka gmin i posiadaj\u0105cych w\u0142asne organy, om\u00f3wione w ustawie, oraz o miastach na prawach powiatu, w kt\u00f3rych organy samorz\u0105du gminnego maj\u0105 r\u00f3wnie\u017c zadania i kompetencje samorz\u0105du powiatowego (niemniej miasta na prawach powiatu nawet w niekt\u00f3rych aktach prawnych nazywane s\u0105 powiatami).\n\n\n=== zakres dzia\u0142ania i zadania powiatu ===\npowiat wykonuje okre\u015blone ustawami zadania publiczne o charakterze ponadgminnym w zakresie:\n\nedukacji publicznej\npromocji i ochrony zdrowia\npomocy spo\u0142ecznej\nwspieranie rodziny i systemu pieczy zast\u0119pczej\npolityki prorodzinnej\nwspierania os\u00f3b niepe\u0142nosprawnych,\ntransportu zbiorowego i dr\u00f3g publicznych,\nkultury oraz ochrony zabytk\u00f3w i opieki nad zabytkami,\nkultury fizycznej i turystyki,\ngeodezji, kartografii i katastru,\ngospodarki nieruchomo\u015bciami,\nadministracji architektoniczno-budowlanej,\ngospodarki wodnej,\nochrony \u015brodowiska i przyrody,\nrolnictwa, le\u015bnictwa i rybactwa \u015br\u00f3dl\u0105dowego,\nporz\u0105dku publicznego i bezpiecze\u0144stwa obywateli,\nochrony przeciwpowodziowej, w tym wyposa\u017cenia i utrzymania powiatowego magazynu przeciwpowodziowego, przeciwpo\u017carowej i zapobiegania innym nadzwyczajnym zagro\u017ceniom \u017cycia i zdrowia ludzi oraz \u015brodowiska,\nprzeciwdzia\u0142ania bezrobociu oraz aktywizacji lokalnego rynku pracy,\nochrony praw konsumenta,\nutrzymania powiatowych obiekt\u00f3w i urz\u0105dze\u0144 u\u017cyteczno\u015bci publicznej oraz obiekt\u00f3w administracyjnych,\nobronno\u015bci,\npromocji powiatu,\nwsp\u00f3\u0142pracy i dzia\u0142alno\u015bci na rzecz organizacji pozarz\u0105dowych oraz podmiot\u00f3w wymienionych w art. 3 ust. 3 ustawy z dnia 24 kwietnia 2003 r. o dzia\u0142alno\u015bci po\u017cytku publicznego i o wolontariacie,\ndzia\u0142alno\u015bci w zakresie telekomunikacji.ponadto:\n\ndo zada\u0144 publicznych powiatu nale\u017cy r\u00f3wnie\u017c zapewnienie wykonywania okre\u015blonych w ustawach zada\u0144 i kompetencji kierownik\u00f3w powiatowych s\u0142u\u017cb, inspekcji i stra\u017cy,\nustawy mog\u0105 okre\u015bla\u0107 inne zadania powiatu,\nustawy mog\u0105 okre\u015bla\u0107 niekt\u00f3re sprawy nale\u017c\u0105ce do zakresu dzia\u0142ania powiatu jako zadania z zakresu administracji rz\u0105dowej, wykonywane przez powiat,\npowiat na uzasadniony wniosek zainteresowanej gminy przekazuje jej zadania z zakresu swojej w\u0142a\u015bciwo\u015bci na warunkach ustalonych w porozumieniu,\nzadania powiatu nie mog\u0105 narusza\u0107 zakresu dzia\u0142ania gmin,\nustawy mog\u0105 nak\u0142ada\u0107 na powiat obowi\u0105zek wykonywania zada\u0144 z zakresu organizacji przygotowa\u0144 i przeprowadzenia wybor\u00f3w powszechnych oraz referend\u00f3w.\n\n\n=== organy powiatu ===\n\n\n==== organ stanowi\u0105cy \u2013 rada powiatu ====\norganem stanowi\u0105cym powiatu jest rada powiatu, z\u0142o\u017cona z radnych powiatu. na czele rady stoi wybrany przez rad\u0119 przewodnicz\u0105cy rady powiatu.\nkomisje rady powiatu wy\u0142aniane s\u0105 spo\u015br\u00f3d cz\u0142onk\u00f3w rady powiatu i kontroluj\u0105 dzia\u0142ania w\u0142adzy wykonawczej. obligatoryjnie musi istnie\u0107 jedna komisja \u2013 rewizyjna (do kontroli spraw finansowych), komisje dora\u017ane s\u0105 powo\u0142ywane w sytuacjach nag\u0142ych. w mie\u015bcie na prawach powiatu ich zadania wykonuj\u0105 odpowiednio: rada miasta i prezydent miasta oraz komisje sta\u0142e i dora\u017ane.\noddzielnym gremium jest komisja bezpiecze\u0144stwa i porz\u0105dku (nieb\u0119d\u0105ca komisj\u0105 rady powiatu), z\u0142o\u017cona z przedstawicieli samorz\u0105d\u00f3w, s\u0142u\u017cb powiatowych oraz powo\u0142anych przez starost\u0119 ekspert\u00f3w. funkcjonuje ona tak\u017ce w mie\u015bcie na prawach powiatu.\n\n\n==== organ wykonawczy \u2013 zarz\u0105d powiatu ====\norganem wykonawczym powiatu jest zarz\u0105d powiatu, kt\u00f3ry liczy od 3 do 5 os\u00f3b (zgodnie ze statutem danego powiatu). przewodnicz\u0105cym zarz\u0105du jest starosta. poza nim, w sk\u0142ad zarz\u0105du wchodzi wicestarosta (zawsze jeden), a tak\u017ce pozostali cz\u0142onkowie zarz\u0105du (w liczbie od 1 do 3).\nstarost\u0119 wybiera rada powiatu. wicestarost\u0119 oraz pozosta\u0142ych cz\u0142onk\u00f3w zarz\u0105du wybiera rada powiatu na wniosek starosty.\nstarosta i wicestarosta s\u0105 zatrudnieni w starostwie powiatowym na podstawie wyboru, i z tego tytu\u0142u pobieraj\u0105 wynagrodzenie za prac\u0119. cz\u0142onkowie zarz\u0105du dziel\u0105 si\u0119 na etatowych i nieetatowych - cz\u0142onkowie etatowi s\u0105 zatrudnieni w starostwie na podstawie wyboru, a cz\u0142onkowie nieetatowi otrzymuj\u0105 diet\u0119 za udzia\u0142 w posiedzeniach zarz\u0105du. o tym, czy w danym powiecie cz\u0142onkowie zarz\u0105du s\u0105 cz\u0142onkami etatowymi (i czy wszyscy, czy np. tylko jeden z nich), decyduj\u0105 zapisy statutu danego powiatu.\nstarosta, wicestarosta i cz\u0142onkowie zarz\u0105du mog\u0105, ale nie musz\u0105, by\u0107 jednocze\u015bnie radnymi powiatu.\nzgodnie z art. 33b ustawy o samorz\u0105dzie powiatowym, powiatow\u0105 administracj\u0119 zespolon\u0105 (jednostki podporz\u0105dkowane staro\u015bcie) stanowi\u0105:\n\nstarostwo powiatowe\npowiatowy urz\u0105d pracy, b\u0119d\u0105cy jednostk\u0105 organizacyjn\u0105 powiatu\njednostki organizacyjne stanowi\u0105ce aparat pomocniczy kierownik\u00f3w powiatowych s\u0142u\u017cb, inspekcji i stra\u017cy.w mie\u015bcie na prawach powiatu zadania zarz\u0105du powiatu wykonuje prezydent miasta.\n\n\n=== powiat w obrocie cywilnym i gospodarczym ===\ngospodarka finansowa powiatu oparta jest na uchwalanych przez rad\u0119 powiatu: rocznym bud\u017cecie oraz wieloletniej prognozie finansowej. w ramach bud\u017cetu powiatu uchwalane s\u0105 plany finansowe: starostwa powiatowego oraz pozosta\u0142ych powiatowych jednostek bud\u017cetowych. starostwo powiatowe oraz powiatowe jednostki bud\u017cetowe nie posiadaj\u0105 osobowo\u015bci prawnej, ale mog\u0105 by\u0107 pracodawcami w rozumieniu kodeksu pracy. w przypadku um\u00f3w cywilnoprawnych (zlecenia, o dzie\u0142o) zawieranych na potrzeby tych jednostek, stron\u0105 takiej umowy jest powiat.\ndo zaci\u0105gania zobowi\u0105za\u0144 w imieniu powiatu (zawierania um\u00f3w) umocowani s\u0105: dwaj cz\u0142onkowie zarz\u0105du powiatu dzia\u0142aj\u0105cy \u0142\u0105cznie, jeden cz\u0142onek zarz\u0105du i osoba upowa\u017cniona przez zarz\u0105d, albo jednoosobowo upowa\u017cniony pracownik starostwa powiatowego. dyrektorzy powiatowych jednostek bud\u017cetowych mog\u0105 zosta\u0107 upowa\u017cnieni przez zarz\u0105d powiatu do zawieranie w imieniu powiatu um\u00f3w zwi\u0105zanych z prowadzeniem bie\u017c\u0105cej dzia\u0142alno\u015bci powiatu. do skutecznego zaci\u0105gni\u0119cia zobowi\u0105zania niezb\u0119dna jest kontrasygnata skarbnika lub osoby przez niego upowa\u017cnionej.\nkierownikiem zamawiaj\u0105cego w post\u0119powaniach o udzielenie zam\u00f3wienia publicznego na potrzeby powiatu jest zarz\u0105d powiatu, lub osoba wyznaczona przez zarz\u0105d (np. starosta). je\u017celi powiatowa jednostka bud\u017cetowa udziela zam\u00f3wienia zwi\u0105zanego z jej w\u0142asn\u0105 dzia\u0142alno\u015bci\u0105, kierownikiem zamawiaj\u0105cego jest dyrektor tej jednostki.\n\n\n=== statystyka ===\ndane statystyczne wg stanu na 1 stycznia 2023 r.:\n\nw statystyce unii europejskiej powiaty stanowi\u0105 regiony nuts 4.\nw polsce jest 314 powiat\u00f3w oraz 66 miast na prawach powiatu, kt\u00f3re s\u0105 gminami, ale realizuj\u0105 tak\u017ce zadania powiat\u00f3w. razem 380.\nw polsce jest 335 miast powiatowych, 45 z nich jest jednocze\u015bnie siedzibami powiat\u00f3w i miastami na prawach powiatu.\nnajwi\u0119ksze:\nnajwi\u0119kszym powiatem pod wzgl\u0119dem powierzchni jest powiat bia\u0142ostocki (2976,56 km\u00b2)\nnajwi\u0119kszym miastem na prawach powiatu pod wzgl\u0119dem liczby mieszka\u0144c\u00f3w jest warszawa (1 861 975), natomiast pod wzgl\u0119dem powierzchni gda\u0144sk (683 km\u00b2)\nnajwi\u0119kszym powiatem ziemskim pod wzgl\u0119dem liczby mieszka\u0144c\u00f3w jest powiat pozna\u0144ski (442 680)\nnajg\u0119\u015bciej zaludnionym powiatem jest powiat pruszkowski (722,64 os\u00f3b/km\u00b2)\nnajg\u0119\u015bciej zaludnionym miastem na prawach powiatu jest warszawa (3600,1 os\u00f3b/km\u00b2)\nnajmniejsze:\nnajmniejszym powiatem pod wzgl\u0119dem powierzchni jest powiat bieru\u0144sko-l\u0119dzi\u0144ski (158,14 km\u00b2)\nnajmniejszym miastem na prawach powiatu pod wzgl\u0119dem powierzchni jest miasto \u015bwi\u0119toch\u0142owice (13,3 km\u00b2)\nnajmniejszym powiatem pod wzgl\u0119dem liczby mieszka\u0144c\u00f3w jest powiat sejne\u0144ski (18 802)\nnajmniejszym miastem na prawach powiatu pod wzgl\u0119dem liczby mieszka\u0144c\u00f3w jest sopot (32 276)\nnajrzadziej zaludnionym powiatem jest powiat bieszczadzki (18,24 os\u00f3b/km\u00b2)\nwszystkie powiaty w polsce maj\u0105 siedzib\u0119 w miastach. ostatni\u0105 wsi\u0105 b\u0119d\u0105c\u0105 siedzib\u0105 powiatu by\u0142y mo\u0144ki (do 1964 roku).\n\n\n=== nazwy powiat\u00f3w ===\nmiasta na prawach powiatu maj\u0105 nazwy w formie mianownikowej identyczne z nazwami miast, kt\u00f3re stanowi\u0105. powiaty maj\u0105 nazw\u0119 przymiotnikow\u0105 sk\u0142adaj\u0105c\u0105 si\u0119 z cz\u0142onu \u201epowiat\u201d i przymiotnika pochodz\u0105cego przewa\u017cnie od miasta stanowi\u0105cego siedzib\u0119 powiatu (np. powiat pozna\u0144ski). cz\u0119\u015b\u0107 przymiotnikowych nazw powiat\u00f3w zosta\u0142a jednak utworzona nieco inaczej:\n\nnazwa wskazuje r\u00f3wnie\u017c na inne miasto poza siedzib\u0105 powiatu (powiat bieru\u0144sko-l\u0119dzi\u0144ski, powiat czarnkowsko-trzcianecki, powiat ropczycko-s\u0119dziszowski, powiat strzelecko-drezdenecki)\nnazwa wskazuje na kierunek po\u0142o\u017cenia powiatu wzgl\u0119dem siedziby, znajduj\u0105cej si\u0119 w mie\u015bcie na prawach powiatu (powiat \u0142\u00f3dzki wschodni, powiat warszawski zachodni do grudnia 2005 roku)\nnazwa zaczerpni\u0119ta jest od pasma g\u00f3rskiego (powiat bieszczadzki, powiat tatrza\u0144ski, powiat karkonoski)\nnazwa pochodzi od s\u0105siedniego du\u017cego miasta, ale siedzib\u0105 powiatu jest inne miasto (powiat gda\u0144ski z siedzib\u0105 w pruszczu gda\u0144skim, powiat warszawski zachodni, kt\u00f3rego siedzib\u0105 od stycznia 2006 roku jest o\u017car\u00f3w mazowiecki).dziesi\u0119\u0107 nazw powiat\u00f3w powtarza si\u0119 w r\u00f3\u017cnych wojew\u00f3dztwach, co mo\u017ce prowadzi\u0107 do nieporozumie\u0144 \u2013 bielski, brzeski, grodziski, kro\u015bnie\u0144ski, nowodworski, opolski, ostrowski, \u015bredzki, \u015bwidnicki, tomaszowski. nieformalnie dodaje si\u0119 wtedy okre\u015blenie wojew\u00f3dztwa; np. powiat opolski (wojew\u00f3dztwo lubelskie).\n\n\n=== listy powiat\u00f3w ===\nlista powiat\u00f3w w polsce\nwed\u0142ug kod\u00f3w teryt\nwed\u0142ug numer\u00f3w tablic rejestracyjnych\n\n\n== zobacz te\u017c ==\nteryt\npowiaty w polsce od 1945\npowiaty w polsce 1919\u20131939\npowiaty i gminy o identycznych nazwach\npodzia\u0142 administracyjny polski\npodzia\u0142 administracyjny polski (1975\u20131998)\npodzia\u0142 administracyjny polski (1944\u20131975)\n\n\n== przypisy =="