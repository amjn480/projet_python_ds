"lo stato \u00e8 l'organizzazione politica e giuridica di una comunit\u00e0 stabilmente stanziata su un territorio. in quanto autorit\u00e0 che governa un territorio e una popolazione, lo stato costituisce un ordinamento giuridico a base territoriale. inoltre, secondo una concezione diffusa, l'ordinamento posto e garantito dallo stato, o con cui lo stato si identifica, \u00e8 altres\u00ec sovrano perch\u00e9 indipendente sul piano esterno e supremo su quello interno.non c'\u00e8 una definizione di \"stato\" unanimemente accettata e non controversa. la scienza giuridica spesso usa un concetto, in origine proposto dal giurista tedesco georg jellinek, incentrato su tre elementi costitutivi: un territorio dai confini determinati, un popolo stanziato su tale territorio, un'autorit\u00e0 suprema in grado di governare popolo e territorio.nelle scienze sociali e in antropologia politica si incontrano definizioni pi\u00f9 ampie, che a volte identificano lo stato con la comunit\u00e0 politica genericamente intesa, cio\u00e8 con quegli aspetti dell'organizzazione sociale e culturale che riguardano la regolazione, anche informale, dei comportamenti dei membri del gruppo e il controllo sull'appropriazione di risorse scarse. in questa accezione ampia, ogni gruppo sociale possiede uno stato e potrebbe parlarsi di \"stato\" anche con riguardo a una trib\u00f9 amazzonica.gli storici tendono invece a restringere il concetto di stato e a considerarlo come il prodotto di un graduale processo di concentrazione del potere politico svoltosi nelle societ\u00e0 europee a partire dal duecento sino all'ottocento; all'esito di tale processo sorge lo stato come istituzione impersonale, che esercita il potere politico supremo su un dato territorio, chiede lealt\u00e0 ai propri sudditi ed esercita le proprie funzioni per finalit\u00e0 puramente civili, anzich\u00e9 religiose. in questa accezione stretta, lo stato \u00e8 un'istituzione caratteristica dell'et\u00e0 moderna e, almeno in origine, caratteristica dell'occidente.\ngrande diffusione ha infine ricevuto la definizione del sociologo tedesco max weber, che identifica lo stato con l'istituzione capace di esercitare un monopolio sull'uso legittimo della forza fisica entro un determinato territorio. in base a questa definizione non ogni comunit\u00e0 politica costituisce uno stato, ma si possono rintracciare stati, o istituzioni che si approssimano allo stato, prima dell'et\u00e0 moderna e fuori dell'occidente.\n\n\n== storia ==\n\nlo stato moderno ha cominciato ad affermarsi in europa tra il xiii ed il xiv secolo, soprattutto grazie ad alcuni accadimenti come la guerra dei cent'anni, anche se un primo esempio gi\u00e0 possiamo trovarlo in asia con la nascita dei primi imperi cinesi. in particolare, lo stato moderno si afferma in europa tra il xv e il xix secolo. la sua formazione avviene attraverso un progressivo accentramento del potere e della territorialit\u00e0 dell'obbligazione politica. infatti scompaiono le frammentazioni del sistema feudale in favore di un potere centrale o omogeneo in un determinato territorio, e anche la chiesa si subordina allo stato.\nil termine stato, che prima significava solo status (come status di cittadino), ha iniziato ad avere l'accezione moderna dal xv secolo, e si \u00e8 poi affermata attraverso l'uso che ne fa niccol\u00f2 machiavelli nell'incipit della sua celebre opera il principe (1513), in cui lo usa come termine analogo a dominio. il mutamento che ha portato la parola \"stato\" da un significato generico di situazione a uno specifico di condizione di possesso di un territorio (e di comando sui suoi cittadini) non \u00e8 ancora stato ben chiarito. il concetto di sovranit\u00e0 \u00e8 invece stato introdotto da jean bodin (1586), che ha definito le caratteristiche dello stato assoluto. con john locke, nel suo secondo trattato sul governo (1690), viene elaborata una concezione dello stato non come assoluto, ma quale entit\u00e0 funzionale e legittimata unicamente dalla difesa delle libert\u00e0 individuali connaturate alla persona. con la stessa opera locke d\u00e0 inoltre un fondamentale contributo al costituzionalismo, dando una formulazione del concetto moderno della sovranit\u00e0 popolare.nel periodo di formazione dello stato moderno in europa (xv-xix secolo), si afferma il concetto di stato come monopolista legittimo dell'uso della forza tramite la costituzione di forze armate regolari alimentate con il servizio militare coatto, e dotato di un apparato burocratico, di polizia. esso nacque grazie ai conflitti militari perch\u00e9 nasce da esigenze di carattere militari. tale esigenza comporta la crescita esponenziale del prelievo fiscale e dell'amministrazione statale, l'accumulo di debiti e, spesso, l'intervento statale nell'economia (dirigismo). dopo la rivoluzione francese si assist\u00e9 invece all'affermarsi dello stato democratico, che poggia le sue basi originarie sullo stato di diritto, poich\u00e9 il bisogno di legittimazione del potere centrale necessita lo sviluppo di un consenso possibile solo trasformando i sudditi in cittadini. conseguentemente, si affermarono i modelli di stato del benessere o stato sociale, un modello che si caratterizza per il concetto di benessere dei cittadini da cui gli deriva il consenso e la legittimazione mediante strumenti di assistenza economica e politiche tese al raggiungimento dell'eguaglianza formale, se non sostanziale.\nlo stato viene rappresentato da un processo storico di accentramento del potere a partire da quella dispersione territoriale dei differenti centri di potere indipendenti che rappresentavano le signorie dell'europa medievale. questo processo si accompagna a quello dell'emergere della borghesia e delle sue esigenze di sicurezza e protezione commerciale e di propriet\u00e0. una delle dinamiche fondamentali che portarono alla formazione dei moderni stati \u00e8 certamente quella delle \u00abguerre civili di religione\u00bb prodotte dalla perdita di universalit\u00e0 della respublica christiana  medievale, per effetto della riforma protestante. il risultato di questi processi fu la visione tecnica e mondana del potere del sovrano, che si serve di un apparato amministrativo professionale per l'esercizio concreto del potere secondo procedure sempre pi\u00f9 precise. questa forma del potere rappresenta la garanzia di una maggiore stabilit\u00e0 del potere politico, sempre pi\u00f9 svincolato dalla religione (processo di secolarizzazione). tipicamente esso possiede un ordinamento giuridico che definisce i limiti dell'agire dei componenti dello stato stesso nonch\u00e9 dei suoi cittadini, e dispone di un proprio governo, forze armate e polizia. alla parola stato afferiscono tre concetti teoretici distinti:\n\nstato-comunit\u00e0 \u00e8 formato dal popolo, stanziato su un territorio definito, che \u00e8 organizzato attorno a un potere centrale (comunemente chiamato \"stato-nazione\"); questo concetto \u00e8 largamente impiegato nel campo delle relazioni internazionali;\nstato-apparato (o stato-organizzazione): ovvero quel potere centrale sovrano, stabile nel tempo e impersonale (poich\u00e9 esiste indipendentemente dalle singole persone che lo fanno funzionare), organizzato in possibili differenti modi, che detiene il monopolio della forza e impone il rispetto di determinate norme nell'ambito di un territorio ben definito; il termine \u00e8 usato soprattutto nell'ambito del diritto internazionale.\nstato sovrano: dal latino superanus, colui che sta al di sopra; lo stato \u00e8 superiore a ogni altro soggetto entro i suoi confini. per essere tale, la sovranit\u00e0 deve manifestarsi come \"indipendenza\" nei rapporti reciproci; per tale ragione, allora, lo stato \u00e8 indipendente e sovrano; sovrano al suo interno, indipendente nei confronti degli altri stati.esso \u00e8 spesso considerato dalla scienza politica originario poich\u00e9 i suoi poteri derivano solo da s\u00e9 stesso e da nessun'altra entit\u00e0 statuale. con ci\u00f2 si sostiene che esso non \u00e8 subordinato ad altri soggetti e quindi \u00e8 indipendente e sovrano in un ambito definito. esso si organizza e si gerarchizza ai fini del miglior esercizio del potere.\n\n\n== descrizione ==\n\n\n=== elementi fondamentali ===\nin giurisprudenza ha avuto molta fortuna la definizione proposta dal giurista tedesco georg jellinek, nota come \"teoria dei tre elementi\" (drei-elemente-lehre), secondo la quale gli elementi costitutivi dello stato sono il territorio, il popolo e la sovranit\u00e0: lo stato sarebbe una istituzione sociale composta da un territorio delimitato da confini (staatsgebiet), da una popolazione stanziata su tale territorio (staatsvolk) e da un'autorit\u00e0 indipendente e suprema, che governa il territorio e la popolazione (staatsgewalt). perci\u00f2 lo stato viene definito da jellinek come \u00abunit\u00e0 di associazione di uomini con sede fissa, dotata di un potere di dominazione originario\u00bb, da carr\u00e9 de malberg come \u00abcomunit\u00e0 di uomini, stabilita su un territorio proprio e dotata di un'organizzazione da cui risulta per il gruppo considerato nei rapporti coi suoi membri un potere superiore d'azione, di comando e di coercizione\u00bb, da santi romano come \u00abordinamento giuridico territoriale sovrano\u00bb e da mortati come  \u00abordinamento giuridico a fini generali esercitante il potere sovrano su un dato territorio, cui sono subordinati in modo necessario i soggetti ad esso appartenenti\u00bb.la teoria dei tre elementi \u00e8 caratteristica soprattutto della cultura giuridica europea continentale del novecento, ma non \u00e8 affatto estranea alla cultura giuridica anglo-americana. gi\u00e0 nel caso texas contro white (1869), la corte suprema degli stati uniti ha affermato che la parola \"stato\"\n\n\n=== visioni politiche ===\n\nnumerosi studiosi di politica hanno cercato di dare definizioni pi\u00f9 precise del concetto di stato, cercando di enunciare anche le condizioni necessarie affinch\u00e9 esso possa essere considerato tale. per max weber per stato si deve intendere \u00abun'impresa istituzionale di carattere politico nella quale \u2013 e nella misura in cui \u2013 l'apparato amministrativo avanza con successo una pretesa di monopolio della coercizione della forza legittima in vista dell'attuazione degli ordinamenti\u00bb. un'altra definizione \u00e8 tentata da charles tilly: \u00abun'organizzazione che controlla la popolazione occupante un determinato territorio costituisce uno stato se e in quanto: \n\nsi differenzia rispetto ad altre organizzazioni che operino sul medesimo territorio;\n\u00e8 autonoma;\n\u00e8 centralizzata;\nle sue parti componenti sono formalmente coordinate le une con le altre\u00bb.secondo hobbes, \u00ablo stato rappresenta l'istanza unitaria e sovrana di neutralizzazione dei conflitti sociali e religiosi attraverso l'esercizio di una summa potestas, espressa attraverso la forma astratta e universale della legge che si legittima in base al mandato di autorizzazione degli individui, in cui si realizza il meccanismo della rappresentanza politica; i cittadini si trovano infatti in quella fase pre-politica che \u00e8 definita come \"stato di natura\" e il sovrano svolge un ruolo \"rappresentativo\" unificando in s\u00e9 la \"moltitudine dispersa\"\u00bb.i tratti dello stato moderno che sono venuti affermandosi, secondo alcuni autori italiani sono:\nsovranit\u00e0: concentrazione di tutti i rapporti politici in un'unica istanza indipendente e sovrana su un determinato territorio;\nspersonalizzazione del comando politico;\ncostituzione e utilizzo di un apparato burocratico (dunque professionale) centralizzato.secondo la dottrina marxista-leninista, lo stato consiste in un'istituzione che, riflettendo gli interessi economici e politici di una determinata classe sociale, serve a quest'ultima per affermare il suo dominio nella societ\u00e0.\n\n\n=== classificazione in base al processo di formazione ===\nstein rokkan e urwin indicano quattro modalit\u00e0 di stato in base alla formazione:\nstato unitario: si basa su un centro molto forte che detiene il potere politico, amministrandolo in maniera omogenea e indifferenziata su tutto il territorio statale;\nstato di unione: nasce sulla base di incorporazione di territori partendo da diverse dinastie (come i matrimoni, eredit\u00e0 o veri e propri trattati), unendo cos\u00ec anche i loro regni, dando vita ad una nuova entit\u00e0 statale (vedi spagna e regno unito). questo tipo di formazione prevedeva che una serie di competenze rimanesse nelle mani delle entit\u00e0 che componevano lo stato (rilevante quando parleremo di federalismo);\nfederalismo meccanico: esiste un centro aggregatore che tramite conquista o aggregazione di parti che costituivano le precedenti entit\u00e0 statali d\u00e0 vita al nuovo stato (come l'italia, con lo stato pontificio e regno delle due sicilie);\nfederalismo organico: esiste un centro aggregatore che non obbliga le parti ad entrare nella nuova entit\u00e0 statale, ma fa un accordo paritario con quelle che vogliono farne parte (come il caso della svizzera e dei cantoni).stato unitario e federalismo meccanico sono frutto di un processo che \"parte dall'alto\", e che si realizza in un centro aggregatore; stato di unione e federalismo organico, invece, sono frutto di un processo che \"parte dal basso\". se a questi uniamo il \"processo di disgregazione\", abbiamo un quadro completo della nascita degli stati. uno stato, in definitiva, pu\u00f2 formarsi in tre modi:\n\nunificazione ed espansionismo ad opera di un centro (caso tipico dello stato unitario e del federalismo meccanico);\nunione ad opera di diverse entit\u00e0 separate (come nel caso dello stato di unione e del federalismo organico);\ndisgregazione di precedenti entit\u00e0 politiche (come lo sfaldamento di un impero).\n\n\n== note ==\n\n\n== bibliografia ==\n roberto bin e giovanni pitruzzella, diritto pubblico, torino, giappichelli editore, 2001, isbn 88-348-2395-8.\nnorberto bobbio, stato, governo, societa, einaudi, 2006, isbn 9788806173685\n enzo cheli, lo stato costituzionale. radici e prospettive, napoli, editoriale scientifica, 2006, isbn 88-89373-89-x.\nsabino cassese,  fortuna e decadenza della nozione di stato, in \u00abscritti in onore di massimo severo giannini\u00bb, milano, giuffr\u00e8, 1988, i, pp. 91\u2013103.\nmatteucci, nicola (2005) lo stato moderno, il mulino, isbn 9788815147059\nportinaro, pier paolo  stato, gius. laterza & figli spa, isbn 885811910x, 9788858119105\n\n\n== voci correlate ==\n\n\n== altri progetti ==\n\n wikiquote contiene citazioni sullo stato\n wikizionario contiene il lemma di dizionario \u00abstato\u00bb\n wikiversit\u00e0 contiene risorse sullo stato\n wikimedia commons contiene immagini o altri file sullo stato\n\n\n== collegamenti esterni ==\n\n stato, su treccani.it \u2013 enciclopedie on line, istituto dell'enciclopedia italiana. \n stato, in dizionario di storia, istituto dell'enciclopedia italiana, 2010. \n stato, in dizionario di filosofia, istituto dell'enciclopedia italiana, 2009. \n(en) state, su enciclopedia britannica, encyclop\u00e6dia britannica, inc. \n(en) opere riguardanti stato, su open library, internet archive."