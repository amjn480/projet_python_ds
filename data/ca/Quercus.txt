Quercus és un gènere d'arbres (i alguns arbusts) de la família de les fagàcies. Es caracteritzen sobretot pel seu fruit en forma de gla, que és una nou amb un involucre en forma de cúpula a la base que conté una llavor (rarament dues o tres, però no en les espècies autòctones dels Països Catalans). A més, es caracteritzen per tenir flors masculines en aments pènduls amb periant acampanulat o pateniforme, de 4 a 9 lòbuls i 6-12 estams amb anteres exertes. Les flors femenines són tricarpelars, solitàries o bé estan agrupades en glomèruls, situades a l'interior d'un involucre constituït per nombroses esquames. Les fulles són esparses, pinnatilobades, pinnatífites o en menor freqüència serrades, dentades o enteres. Presenten generalment gemmes ovoides o subgloboses.Algunes espècies tenen fulla perenne (als Països Catalans, l'alzina, la carrasca, la surera i el garric), però la majoria (els roures) la tenen caduca o marsescent. Els roures que creixen als Països Catalans són principalment el martinenc, el pènol, el de fulla gran, de fulla petita, el roure africà, el roure cerrioide, considerat un híbrid, i el roure reboll, aquest últim molt rar als Països Catalans, ja que només apareix en alguns rodals de les muntanyes de Prades, l'Alcalatén i l'Alt Palància.El gènere és originari de l'hemisferi nord, i s'estén des de les latituds temperades fins a les tropicals.
Alguns insectes vinculats amb alzinars i rouredes son el banyarriquer del roure, l'escanyapolls, i el buprèstid Anthaxia hungarica.


== Taxonomia ==


=== Secció Quercus o Lepidobalanus ===
Distribuïda a Europa, Àsia, nord d'Àfrica i Amèrica del Nord. Tenen estils curts i els aglans maduren en sis mesos i són dolços o lleugerament amargants, amb l'interior de la closca sense pèls.

Quercus ajoensis - Arizona, Nou Mèxic (EUA), Baixa Califòrnia (Mèxic)
Quercus alba - est d'Amèrica del Nord
Quercus aliena - est d'Àsia
Quercus arizonica - sud-oest d'Amèrica del Nord. Perennifoli 
Quercus austrina - sud-est d'Amèrica del Nord. Caducifoli 
Quercus berberidifolia - sud-oest d'Amèrica del Nord. Caducifoli
Quercus bicolor - est i mig oest d'Amèrica del Nord. Caducifoli
Quercus boyntonii - centre-sud d'Amèrica del Nord. Caducifoli
Quercus chapmannii - sud-est d'Amèrica del Nord. Caducifoli
Quercus cornelius-mulleri - sud-oest d'Amèrica del Nord. Caducifoli
Quercus copeyensis - Costa Rica, Panamà. Caducifoli
Quercus depressipes - Texas. Caducifoli
Quercus dilatata - Himàlaia. Caducifoli
Quercus douglasii - sud-oest d'Amèrica del Nord. Caducifoli
Quercus dumosa - sud-oest d'Amèrica del Nord. Caducifoli
Quercus durata - sud-oest d'Amèrica del Nord. Caducifoli
Quercus engelmannii - sud-oest d'Amèrica del Nord. Perennifoli
Quercus faginea - Roure de fulla petita - sud-oest d'Europa. Caducifoli
Quercus fusiformis - centre-sud d'Amèrica del Nord. Caducifoli
Quercus gambelii - sud-oest d'Amèrica del Nord. Caducifoli
Quercus garryana - oest d'Amèrica del Nord. Caducifoli
Quercus geminata - sud-est d'Amèrica del Nord. Perennifoli
Quercus grisea - centre-sud d'Amèrica del Nord. Caducifoli
Quercus havardii - centre-sud d'Amèrica del Nord. Caducifoli
Quercus hinckleyi - Texas. Caducifoli
Quercus hondurensis - Hondures. Pernnifoli
Quercus ilex - Alzina - Mediterrània. Perennifoli
Quercus insignis - centre d'Amèrica. Perennifoli
Quercus intricata - Texas. Caducifoli
Quercus john-tuckeri - sud-oest d'Amèrica del Nord. Caducifoli
Quercus laceyi - centre-sud d'Amèrica del Nord. Caducifoli
Quercus lanata - Himàlaia. Perennifoli
Quercus leucotrichophora - Himàlaia. Perennifoli
Quercus lobata - sud-oest d'Amèrica del Nord. Caducifoli
Quercus lyrata - est d'Amèrica del Nord. Caducifoli
Quercus macrocarpa - est de and central Amèrica del Nord. Caducifoli
Quercus mohriana - sud-oest d'Amèrica del Nord. Caducifoli
Quercus x morisii - Surolí - Oest de la conca Mediterrània. Perennifoli. Híbrid de Quercus ilex i Quercus suber.
Quercus michauxii - est d'Amèrica del Nord. Caducifoli
Quercus minima - sud-est d'Amèrica del Nord. Perennifoli
Quercus mongolica - est d'Àsia. Caducifoli
Quercus montana o Quercus prinus- est d'Amèrica del Nord. Caducifoli
Quercus muehlenbergii - est d'Amèrica del Nord. Caducifoli
Quercus oblongifolia - oest d'Amèrica del Nord. Perennifoli
Quercus oglethorpensis - sud-est d'Amèrica del Nord. Caducifoli
Quercus peduncularis - Amèrica central. Perennifoli
Quercus petraea - Roure de fulla gran - Europa. Caducifoli
Quercus polymorpha - Mèxic i extrem sud de Texas. Perennifoli
Quercus prinoides - est d'Amèrica del Nord. Caducifoli
Quercus pubescens o Quercus humilis - Roure martinenc o pubescent - Europa. Caducifoli
Quercus pungens - centre-sud d'Amèrica del Nord. Perennifoli
Quercus robur - Roure pènol - Europa, oest d'Àsia. Caducifoli
Quercus rugosa - Mèxic. Perennifoli
Quercus sadleriana - Califòrnia. Caducifoli
Quercus stellata - est d'Amèrica del Nord. Caducifoli
Quercus toumeyi - sud-oest de Nou Mèxic. Caducifoli
Quercus turbinella - sud-oest d'Amèrica del Nord. Perennifoli
Quercus vaseyana - sud-oest d'Amèrica del Nord. Caducifoli
Quercus virginiana - sud-est d'Amèrica del Nord. Perennifoli


=== Secció Mesobalanus ===
Europa, Àsia, nord d'Àfrica. Estils llargs; glans madurs en 6 mesos, amargs, interior de la cúpula sense pèls (estretament relacionat amb la secció Quercus en la que se l'inclou algunes vegades).

Quercus canariensis - Roure africà - Nord d'Àfrica i Península Ibèrica. Caducifoli
Quercus dentata - Est d'Àsia. Caducifoli
Quercus frainetto - Sud-est d'Europa. Caducifoli
Quercus macranthera - Oest d'Àsia. Caducifoli
Quercus pontica - Oest d'Àsia. Caducifoli
Quercus pyrenaica - Roure reboll - Sud-oest d'Europa. Caducifoli
Quercus vulcanica - Sud-oest d'Àsia. Caducifoli


=== Secció Cerris ===
Europa, Àsia i nord d'Àfrica. Estils llargs; aglans madurs en 18 mesos, molt amargs. Interior de la closca sense pèls o amb molt pocs.

Quercus acutissima - est d'Àsia. Caducifoli
Quercus alnifolia - Xipre. Caducifoli
Quercus calliprinos - sud-oest d'Àsia. Perennifoli
Quercus castaneifolia - Caucas, Pèrsia. Perennifoli
Quercus cerris - sud d'Europa, sud-oest d'Àsia. Caducifoli
Quercus coccifera - Garric - Mediterrani occidental. Perennifoli
Quercus libani - sud-oest d'Àsia. Caducifoli
Quercus macrolepis - sud-oest d'Àsia. Caducifoli
Quercus semecarpifolia - Himàlaia. Perennifoli
Quercus suber - Surera - Mediterrani occidental. Perennifoli
Quercus trojana - sud-est d'Europa. Caducifoli
Quercus variabilis - est d'Àsia. Caducifoli


=== Secció Protobalanus ===
Distribuïts al sud-oest dels Estats Units i al Nord de Mèxic. Estils curts i aglans madurs als 18 mesos, molt amargs, amb l'interior de la closca densament pilós.

Quercus cedrosensis - Baixa Califòrnia (Mèxic). Perennifoli
Quercus chrysolepis - sud-oest d'Amèrica del Nord. Perennifoli
Quercus palmeri - sud-oest d'Amèrica del Nord. Perennifoli
Quercus tomentella - sud-oest d'Amèrica del Nord. Perennifoli
Quercus vacciniifolia - sud-oest d'Amèrica del Nord. Perennifoli


=== Secció Lobatae o Erythrobalanus ===
Amèrica del Nord, Central i del Sud. Estils llargs i aglans madurs als 18 mesos, molt amargs, amb l'interior de la closca densament pilós.

Quercus acerifolia - centre-sud d'Amèrica del Nord. Perennifoli
Quercus agrifolia Alzina de Califòrnia - sud-oest d'Amèrica del Nord. Perennifoli
Quercus arkansana - sud-est d'Amèrica del Nord. Caducifoli
Quercus buckleyi - sud-oest d'Amèrica del Nord. Caducifoli
Quercus canbyi - Mèxic. Perennifoli
Quercus coccinea - est d'Amèrica del Nord. Caducifoli
Quercus cualensis - Mèxic (Sierra Madre del Sur). Caducifoli
Quercus depressa - Mèxic. Caducifoli
Quercus eduardii - Mèxic. Caducifoli
Quercus ellipsoidalis - est d'Amèrica del Nord. Caducifoli
Quercus emoryi - sud-oest d'Amèrica del Nord. Caducifoli
Quercus falcata - sud-est d'Amèrica del Nord. Caducifoli
Quercus gravesii - Mèxic, sud-oest d'Amèrica del Nord (Texas). Caducifoli
Quercus graciliformis - Extrem sud-oest d'Amèrica del Nord. Perennifoli
Quercus georgiana - sud-est d'Amèrica del Nord. Caducifoli
Quercus hirtifolia - Mèxic. Caducifoli
Quercus hintoniorum - Mèxic. Caducifoli
Quercus humboldtii - nord d'Amèrica del Sud. Perennifoli
Quercus hypoleucoides - sud-oest d'Amèrica del Nord. Perennifoli
Quercus hypoxantha - Mèxic. Caducifoli
Quercus ilicifolia - est d'Amèrica del Nord. Caducifoli
Quercus iltisii - sud de Mèxic. Caducifoli
Quercus imbricaria - est d'Amèrica del Nord. Caducifoli
Quercus incana - sud-oest d'Amèrica del Nord. Caducifoli
Quercus inopina - sud-est d'Amèrica del Nord. Perennifoli
Quercus kelloggii - oest d'Amèrica del Nord. Caducifoli
Quercus laevis - sud-est d'Amèrica del Nord. Caducifoli
Quercus laurifolia - sud-est d'Amèrica del Nord. Perennifoli
Quercus laurina - Mèxic. Caducifoli
Quercus marilandica - est d'Amèrica del Nord. Caducifoli
Quercus myrtifolia - sud-est d'Amèrica del Nord. Caducifoli
Quercus nigra - est d'Amèrica del Nord. Perennifoli
Quercus palustris - est d'Amèrica del Nord. Caducifoli
Quercus parvula - Califòrnia. Caducifoli
Quercus phellos - est d'Amèrica del Nord. Caducifoli
Quercus polymorpha - Mèxic. Perennifoli
Quercus pumila - sud-est d'Amèrica del Nord. Caducifoli
Quercus rysophylla - Mèxic. Perennifoli
Quercus rubra - est d'Amèrica del Nord. Caducifoli
Quercus salicifolia - Mèxic. Caducifoli
Quercus sapotifolia - Amèrica central. Perennifoli
Quercus shumardii - sud-est d'Amèrica del Nord. Caducifoli
Quercus tardifolia - extrem sud de Texas. Caducifoli
Quercus texana - sud central Amèrica del Nord. Caducifoli
Quercus velutina - est d'Amèrica del Nord. Caducifoli
Quercus wislizeni - sud-oest d'Amèrica del Nord. Perennifoli.


== Aprofitament ==
Els usos pràctics i tradicionals de les alzines, roures, alzines sureres i altres són molts i molt importants. Una classificació possible es basa en els diversos camps d’aplicació i es presenta a continuació.


=== Fustes ===
Les fustes de quercus són de densitat i resistència relativament altes. També la seva durada i resistència als factors externs són elevades.


==== Construcció en general ====
Bigues i altres elements estructurals aprofitant fusta d’alzina o roure estan documentades des de fa segles. L'estructura de les cobertes de moltes catedrals està feta de fusta d’alzina.


==== Construcció naval ====
En la construcció tradicional de vaixells de fusta moltes peces es feien de fusta d’alzina o roure: carena (quilla), roda, quadernes. Però també politges, ceps d’àncora i altres peces especialitzades.


==== Ferrocarrils ====
Les travesses de les vies eren tradicionalment de fusta. En molts casos de roure.


==== Apuntalat de mines ====


=== Alimentació ===
Les glans d'alzines i roures s'han destinat des de l'antiguitat a alimentar ramats de porcs, ovelles i cabres. A Espanya la devesa es manté a Extremadura i Andalusia. Les glans de la carrasca són més dolces que les d'alzina, i es poden consumir crues o torrades
Segons Estrabó, els habitants d'Hispània feien una mena de pa de glans.

Els nadius americans consumien glans diverses preparades amb tècniques diferents.


=== Tinta ===
Les tintes medievals eren de dues menes: les basades en el negre de fum i les preparades a partir de gales de roure i ferro.
Una de les receptes més antigues figura en el Llibre de la contemplació de Ramon Llull.


=== Adobat de pells ===
La principal aplicació dels tanins és en l'adobat de pells, en aquest cas només s'empren els de determinades espècies vegetals com l'alzina, pi o el castanyer. També es fa servir com a mordent (fixador) en els tèxtils i en medicina per a tractar les cremades.


=== Tintat de teixits ===
La Caparreta de l'alzina (Kermes vermilio) és un fitoparàsit xuclador fix que suposa una plaga pels arbres del gènere Quercus, fonamentalment alzines (Quercus ilex). Fou emprada antigament per a tintar de vermell.


=== Carbó vegetal i llenya ===
La producció de carbó de llenya en llocs on hi ha una abundància de fusta es remunta a l'antiguitat. Comença generalment amb apilar peces de fusta formant una estructura cònica. Es deixen les obertures a la part inferior per admetre l'aire, amb un eix central que serveix de xemeneia. Tota la pila està coberta amb branques, herba o argila humitejada. El foc és iniciat a la part inferior de la canaleta i es va estenent gradualment cap a fora i cap amunt. L'èxit de l'operació depèn del ritme de combustió. En condicions mitjanes, la fusta produeix un 60% de carbó en volum, o un 25% en pes; Els mètodes de producció a petita escala solen produir només el 50% en volum, mentre que els mètodes a gran escala van permetre uns rendiments més elevats d'uns 90% al segle xvii. El funcionament era tan delicat que es deixava generalment als carboners (cremadors de carbó professionals).
El carboneig era una tasca desenvolupada entre els mesos de novembre i març. La manca de carbó mineral als Països Catalans va obligar a una explotació més intensiva del carbó vegetal. Les fustes de faig, roure i, sobretot, d'alzina, eren les més utilitzades per fer-ne carbó. Es tallaven els arbres i de la llenya resultant se'n feien piles, que s'encenien i s'iniciava el procés de la cuita. Un cop apagada la pila, s'arrencava el carbó, s'omplien les sàrries i es pesaven. Els carboners s'estaven al mateix bosc mentre durava l'època de carboneig i s'allotjaven en les barraques construïdes per ells mateixos
Fonamentals durant segles, la fusta i el carbó d’alzina encara es comercialitzen i tenen una certa importància en la cuina casolana i professional de moltes contrades pels seus mèrits gastronòmics.


== Referències ==


== Vegeu també ==
Anthaxia hungarica.
Banyarriquer del roure.
Escanyapolls.
Quercus macdonaldii.