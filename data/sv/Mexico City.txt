"mexico city (staden mexiko, spanska: ciudad de m\u00e9xico, tidigare \u00e4ven d.f. f\u00f6r distrito federal) \u00e4r mexikos huvudstad. det \u00e4r det viktigaste ekonomiska, industriella och kulturella centret i landet, och den st\u00f6rsta staden med cirka 8,8 miljoner inv\u00e5nare 2009. mexico citys storstadsomr\u00e5de (zona metropolitana del valle de m\u00e9xico) hade cirka 21,0 miljoner inv\u00e5nare \u00e5r 2009, vilket g\u00f6r det till ett av de folkrikaste i v\u00e4rlden.\n\n\n== namn ==\nnamnet mexico kommer fr\u00e5n det namnet som aztekerna anv\u00e4nde om sig sj\u00e4lva, \"mexica\", uttalat mesj\u00edka. efter den spanska er\u00f6vringen blev mexico (uttalat m\u00e9kjik\u00e5) namnet p\u00e5 huvudstaden, och l\u00e5ngt senare blev det namnet f\u00f6r hela landet. vanligtvis kallar mexikanarna staden f\u00f6r mexico. n\u00e4r det finns risk f\u00f6r f\u00f6rv\u00e4xlingar anv\u00e4nds distrito federal, f\u00f6rkortat df (uttalat \"de effe\"), eller det mer officiellt klingande ciudad de m\u00e9xico, mexiko stad. n\u00e4r mexikanerna \u00f6nskar precisera att de talar om landet mexiko, anv\u00e4nds oftast \"la rep\u00fablica mexicana\".\nmexico city har f\u00e5tt namnet ciudad de los palacios, \"palatsens stad\". informellt kallas staden ocks\u00e5 anahuac vilket p\u00e5 nahuatl betyder vattenhimmel och \u00e4r namnet f\u00f6r mexikodalen. inv\u00e5narna kallas \"capitalinos\" (huvudstadsborna) eller \"defe\u00f1o\". inflyttade till staden kallas chilangos.\n\n\n== historia ==\nmexico city ligger i ett omr\u00e5de pr\u00e4glat av 3 000 \u00e5r gammal precolumbiansk (f\u00f6re columbus) kultur. sj\u00e4lva stadens historia g\u00e5r dock bara tillbaka till perioden motsvarande europeisk medeltid.\n\n\n=== tenochtitl\u00e1n ===\nstaden grundlades 1326 med namnet tenochtitl\u00e1n. enligt legenden skulle aztekernas l\u00e5nga vandring avslutas p\u00e5 den plats d\u00e4r de s\u00e5g en \u00f6rn \u00e4ta en orm p\u00e5 en kaktus, vilket kan ses i mexikos flagga. detta observerades p\u00e5 en \u00f6 i texcocosj\u00f6n, och d\u00e4r anlade aztekerna sin huvudstad. d\u00e4r kunde de driva ett rikt jordbruk p\u00e5 \u00f6ar och anlagda \u00f6ar, s\u00e5 kallade chinampas.\nden stad som m\u00f6tte de spanska er\u00f6vrarna \u00e5r 1519 kunde m\u00e4ta sig med de st\u00f6rsta europeiska st\u00e4derna och dominerades av en rad pyramider, den st\u00f6rsta vigd till guden huizilopochtli. diken anlades f\u00f6r att skydda staden mot \u00f6versv\u00e4mningar och broar byggdes f\u00f6r att f\u00e5 kontakt med f\u00f6rst\u00e4derna p\u00e5 fastlandet. grann\u00f6n tlatelolco fungerade som den stora marknaden i staden. inv\u00e5narantalet vid denna tid ber\u00e4knas till omkring 200 000 till 300 000.\n\n\n=== den spanska er\u00f6vringen ===\nspanjorerna ankom omr\u00e5det \u00e5r 1519. efter n\u00e5gra inledande milit\u00e4rangrepp mot spanjorerna beslutade aztekkungen moctezuma ii att inbjuda dem till huvudstaden. spanjorerna under hern\u00e1n cort\u00e9s samt flera tusen allierade krigare fr\u00e5n tlaxcala och golfkusten tillbringade vintern mellan 1519 och 1520 som moctezumas g\u00e4ster. f\u00f6rh\u00e5llandet mellan dem och aztekerna blev emellertid allt mer p\u00e5frestat, b\u00e5de p\u00e5 grund av spanjorernas t\u00f6rst efter rikedomar och d\u00e5 spanjorerna reagerade negativt p\u00e5 de m\u00e4nniskooffer som p\u00e5gick. det slutade med att moctezuma f\u00f6rst blev tagen som gisslan och d\u00e4refter d\u00f6dades av antingen spanjorer eller av missn\u00f6jda azteker. efter moctezumas d\u00f6d flydde spanjorerna fr\u00e5n staden den 30 juni 1520 och tv\u00e5 tredjedelar av dessa blev m\u00f6rdade eller offrade till gudarna i det som kallas la noche triste, den sorgliga natten. cort\u00e9s kom emellertid undan till sina allierade i tlaxcala. samtidigt h\u00e4rjades staden av smittkoppor, en d\u00e5 ok\u00e4nd sjukdom i amerika, som tog livet av en stor andel av befolkningen. i april 1521 angreps staden av cort\u00e9s och ett hundratal spanjorer samt cirka 100 000 stamkrigare fr\u00e5n tlaxcala, golfkusten och andra fiender till aztekerna. b\u00e5tar bars \u00f6ver bergen i delar och blev sammansatta och sj\u00f6satta i havet[k\u00e4lla beh\u00f6vs]. aztekerna satte sig till motangrepp, och \u00f6staden blev bel\u00e4grad och l\u00e5ngsamt nedk\u00e4mpad. f\u00f6rst den 13 augusti 1521 upph\u00f6rde striderna, och kanske 40 000 d\u00f6dades i stadsdelen tlatelolco, f\u00f6rsvararnas sista skans.\n\n\n=== huvudstad i nya spanien ===\nstaden l\u00e5g fullst\u00e4ndigt i ruiner och blev \u00e5teruppbyggd fr\u00e5n grunden av spanjorerna. sten fr\u00e5n den stora pyramiden anv\u00e4ndes till att bygga den f\u00f6rsta katedralen som stod p\u00e5 samma plats. staden d\u00f6ptes till m\u00e9xico och var spanjorernas utg\u00e5ngspunkt vid vidare er\u00f6vring mot s\u00f6der, v\u00e4st och norr. staden var huvudstad f\u00f6r vicekungad\u00f6met nya spanien, och tillsammans med lima i peru den viktigaste av alla spanska kolonist\u00e4der i amerika. hela mexiko, sydv\u00e4stra delen av nutidens usa, centralamerika, \u00f6arna i karibien och filippinerna styrdes fr\u00e5n mexico city. universitetet grundades 1551 och \u00e4r bland de \u00e4ldsta i amerika. den f\u00f6rsta katedralen ersattes av den enorma catedral metropolitana fr\u00e5n 1573. under er\u00f6vringen var emellertid dikena \u00f6delagda varf\u00f6r staden ofta blev utsatt f\u00f6r \u00f6versv\u00e4mning. de fuktiga f\u00f6rh\u00e5llandena gjorde ocks\u00e5 mexico city till en osund stad.\n\n\n=== befrielsekriget ===\nupproret mot spanjorerna \u00e5r 1810 startade i delstaten guanajuato. den 30 oktober 1810 slog emellertid upprorsstyrkorna de spanska trupperna vid monte de las cruces n\u00e4ra mexico city och gavs m\u00f6jlighet att er\u00f6vra staden. ledaren miguel hidalgo valde senare att inte angripa staden. f\u00f6rst \u00e5r 1821 blev staden er\u00f6vrad av agust\u00edn de iturbide. under denna tiden hade staden 160 000 inv\u00e5nare och var den st\u00f6rsta i amerika.\n\n\n=== sj\u00e4lvst\u00e4ndighet ===\nde f\u00f6rsta \u00e5rtiondena i mexico citys historia som huvudstad i det sj\u00e4lvst\u00e4ndiga mexiko var ganska turbulenta och staden utvecklades mycket l\u00e5ngsamt. under kejsar ferdinand maximilian och president porfirio d\u00edaz fr\u00e5n 1860-talet blev staden f\u00f6rsk\u00f6nad och utbyggd och ett exempel \u00e4r den enorma avenyn paseo de la reforma och kulturpalatset bellas artes. den mexikanska revolutionen fr\u00e5n 1910 ledde till stopp i tillv\u00e4xten och stor n\u00f6d bland befolkningen. fr\u00e5n 1920-talet fortsatte staden v\u00e4xa kraftigt, och staden blev f\u00f6rsk\u00f6nad av de stora freskom\u00e5lningarna skapade i revolution\u00e4r gl\u00f6d.\nstaden har under 1900-talet haft en explosiv tillv\u00e4xt i inv\u00e5narantalet. \u00e5r 1950 hade mexico city 3 miljoner inv\u00e5nare, \u00e5r 2000 20 miljoner. idag \u00e4r dock tillv\u00e4xten inte lika stark.\nmexico city var v\u00e4rdort f\u00f6r olympiska sommarspelen i oktober 1968. spelen hotades av massakern p\u00e5 protesterande studenter i tlatelolco den 2 oktober, n\u00e5gra f\u00e5 dagar f\u00f6re \u00f6ppningsceremonin. \u00e5r 1985 d\u00f6dades 20 000 m\u00e4nniskor i ett jordskalv som m\u00e4tte 8,5 p\u00e5 richterskalan.\n\n\n== geografi och natur ==\nmexico city \u00e4r bel\u00e4get centralt i inlandet i den s\u00f6dra halvan av mexiko, p\u00e5 en plat\u00e5 ca 2 200 meter \u00f6ver havet. staden omges av flera vulkaner med toppar p\u00e5 \u00f6ver 5 500 meter \u00f6ver havet; h\u00f6gst \u00e4r popocat\u00e9petl i syd. bergen st\u00e4nger inne luftf\u00f6roreningarna i storstaden och bidrar d\u00e4rmed till f\u00f6rs\u00e4mring av luftkvaliteten.\nfr\u00e5n b\u00f6rjan l\u00e5g staden p\u00e5 \u00f6ar ute i texcocosj\u00f6n, men sj\u00f6n \u00e4r idag n\u00e4stan uttorkad. bara i sydost, i xochimilco, finns rester kvar av sj\u00f6n. uttappningen av sj\u00f6n och s\u00e4nkningen av grundvattenniv\u00e5n har medf\u00f6rt att vissa \u00e4ldre hus sjunker eller drabbas av s\u00e4ttningar, och stora summor pengar satsas p\u00e5 att ta vara p\u00e5 husen. det finns, trots folkm\u00e4ngden, plats f\u00f6r gr\u00f6nomr\u00e5den innanf\u00f6r stadsgr\u00e4nsen och hela den s\u00f6dra delen av distrito federal utg\u00f6rs av skogsomr\u00e5den.\n\n\n=== distrikt ===\nmexico city \u00e4r indelat i 16 distrikt (delegaciones).\n\n\n=== storstadsomr\u00e5de ===\nenligt den definition som presenterades 2005 bestod storstadsomr\u00e5det, zona metropolitana del valle de m\u00e9xico, av mexico city samt ytterligare 59 kommuner. omr\u00e5det breder i huvudsak ut sig norr och \u00f6ster om staden och omfattar m\u00e5nga stora f\u00f6rorter, bland annat chimalhuac\u00e1n, ciudad l\u00f3pez mateos, ciudad nezahualc\u00f3yotl, cuautitl\u00e1n izcalli, ecatepec de morelos, naucalpan de ju\u00e1rez och tlalnepantla. detta omr\u00e5de hade enligt senaste officiella befolkningsprognos totalt 19 981 801 inv\u00e5nare \u00e5r 2009 p\u00e5 en yta av 7 854 km\u00b2. \u00e5r 2008 ut\u00f6kades definitionen f\u00f6r storstadsomr\u00e5det med ytterligare kommuner i delstaten hidalgo, vilket \u00f6kade det totala inv\u00e5narantalet till strax \u00f6ver 21 miljoner.ibland brukar h\u00f6gre befolkningssiffror anges, vilka ofta baseras p\u00e5 \u00e4ldre prognoser fr\u00e5n perioder n\u00e4r omr\u00e5det r\u00e4knades som v\u00e4rldens kanske snabbast v\u00e4xande storstadsomr\u00e5de. befolkningstillv\u00e4xten har avtagit kraftigt under de senaste tv\u00e5 decennierna och ligger nu p\u00e5 en \u00f6kning av ungef\u00e4r 160 000 inv\u00e5nare per \u00e5r, j\u00e4mf\u00f6rt med en \u00f6kning p\u00e5 upp\u00e5t en halv miljon inv\u00e5nare per \u00e5r som mest.\n\n\n=== klimat ===\np\u00e5 grund av h\u00f6jden \u00f6ver havet har mexico city ett behagligt subtropiskt h\u00f6glandsklimat. endast mellan april och juni blir det mycket varmt mitt p\u00e5 dagen, tidvis \u00f6ver 30 \u00b0c, resten av \u00e5ret ligger dagstemperaturen runt 20 \u00b0c, n\u00e5got l\u00e4gre vintertid, n\u00e5got h\u00f6gre sommartid. p\u00e5 sommaren ligger nattemperaturen p\u00e5 10-12 \u00b0c, p\u00e5 vintern kan den g\u00e5 ned mot noll. fr\u00e5n oktober till maj \u00e4r det torrperiod, och fr\u00e5n juni till september \u00e4r det regntid d\u00e5 det kan komma kraftiga men kortvariga regn.\n\u00e5rsmedeltemperaturen ligger p\u00e5 16,5 \u00b0c. \u00e5rsnederb\u00f6rden \u00e4r i genomsnitt ca 900 millimeter. maj \u00e4r den varmaste m\u00e5naden med 18,6 \u00b0c, medan det i december och januari \u00e4r kallast med 13,8 \u00b0c. mest regn faller i augusti med ett snitt p\u00e5 194 millimeter, medan det i januari ligger p\u00e5 10 millimeter.\n\n\n== politik ==\neftersom mexico city \u00e4r s\u00e4te f\u00f6r den federala regeringen i mexiko har staden en speciell styrelseform. traditionellt har det inte funnits n\u00e5gra ordf\u00f6rande, stadsr\u00e5d eller stadsstyren i staden d\u00e5 den har styrts direkt av presidenten.\ndetta system gjordes om under 1980-talet p\u00e5 grund av \u00f6kande missn\u00f6je med den lokala demokratin. det politiska systemet reformerades och staden fick sin egen ordf\u00f6rande.\ndagens ordf\u00f6rande \u00e4r den v\u00e4nsterorienterade claudia sheinbaum. ordf\u00f6randens makt \u00e4r dock begr\u00e4nsad, s\u00e5 en annan viktig politisk figur i stadens styre \u00e4r landets president andr\u00e9s manuel l\u00f3pez obrador.\n\n\n== kommunikationer ==\ndenna stora stad \u00e4r \u00f6verraskande l\u00e4tt att ta sig fram i. ett av v\u00e4rldens st\u00f6rsta tunnelbanesystem, mexico citys tunnelbana, f\u00f6rbinder alla delar av distrito federal med varandra, och n\u00e5r ocks\u00e5 ut i f\u00f6rorterna. tunnelbanan har totalt 201,7 kilometer sp\u00e5r och 175 stationer, varav de flesta \u00e4r underjordiska. f\u00f6r att underl\u00e4tta f\u00f6r analfabeterna har alla stationer sin egen symbol som l\u00e4tt kan igenk\u00e4nnas. l\u00e4ngs de l\u00e5nga, r\u00e4ta, avenyerna g\u00e5r bussar. den internationella flygplatsen, benito juarez, ligger i den \u00f6stra delen av stadsomr\u00e5det och kan n\u00e5s med tunnelbanan.\nutl\u00e4ndska turister b\u00f6r undvika att vinka in oregistrerade taxibilar fr\u00e5n gatan, d\u00e5 det finns risk f\u00f6r de blir r\u00e5nade eller i v\u00e4rsta fall kidnappnade. \"sitios\" fr\u00e5n h\u00e5llplatser eller radiotaxibilar \u00e4r tryggast.\ni juni 2005 blev s\u00e5 kallade \"metrob\u00fas\" inf\u00f6rt efter f\u00f6rebild fr\u00e5n leon (guanajuato). dessa bussar har en reserverad fil l\u00e4ngs med avenida de los insurgentes, vilket medf\u00f6r att de undg\u00e5r all biltrafik. mikrobussarna blev borttagna fr\u00e5n denna aveny, och myndigheterna hoppas d\u00e4rmed att reducera f\u00f6roreningarna och samtidigt ge passagerarna kortare resetider.\n\n\n== demografi ==\nmexico city har en stor andel immigranter, speciellt europ\u00e9er (fem miljoner). den st\u00f6rsta europeiska gruppen \u00e4r spanjorer, som best\u00e5r av 2,5 miljoner. judar (50 000), \u00f6stasiater (600 000), amerikaner fr\u00e5n usa (500 000), centralamerikaner och karibier (1 miljon), sydamerikaner (800 000) (d\u00e5 fr\u00e4mst argentinier, 470 000) \u00e4r de st\u00f6rsta grupperna i landet[k\u00e4lla beh\u00f6vs]. \ni mexico city finns ocks\u00e5 en stor andel araber, fr\u00e4mst fr\u00e5n libanon.\n\n\n=== befolkningsutveckling ===\n\n\n== kultur och stadsliv ==\n\n\n=== utbildning ===\n\n\n==== universitet ====\nmexico city \u00e4r staden f\u00f6r universidad nacional aut\u00f3noma de m\u00e9xico (unam). unam \u00e4r nordamerikas \u00e4ldsta universitet (grundat 1551) och m\u00e5nga av landets presidenter har studerat d\u00e4r. enligt the times higher education supplement 2005 edition \u00e4r skolan det b\u00e4sta universitetet i den spansktalande delen av v\u00e4rlden.\nandra universitet i staden \u00e4r universidad aut\u00f3noma metropolitana (uam), instituto polit\u00e9cnico nacional (ipn), instituto tecnol\u00f3gico aut\u00f3nomo de m\u00e9xico (itam), universidad del nuevo mundo (unum), tecnol\u00f3gico de monterrey, universidad la salle, universidad del valle de mexico (uvm), universidad an\u00e1huac och universidad iberoamericana. i staden finns ocks\u00e5 ett campus tillh\u00f6rigt det internationella universitetet alliant international university.\n\n\n==== kommunala skolor ====\nl\u00e4roplanen f\u00f6r mexico citys kommunala skolor sk\u00f6ts av den federala niv\u00e5n secretar\u00eda de educaci\u00f3n p\u00fablica (sep). finansieringen tilldelas av mexico citys regering.\n\n\n== sev\u00e4rdheter ==\nber\u00f6mda sev\u00e4rdheter i mexico city \u00e4r dess z\u00f3calo, den centrala platsen med spansk domkyrka och aztekiska ruiner, de eleganta boulevarderna paseo de la reforma och insurgentes, palatsmuseet chapult\u00e9pec som ligger p\u00e5 toppen av en backe och omringad av en park med m\u00e5nga attraktioner, det nationella antropologiska museet, finare konstpalatset, tre kulturers torg i tlatelolcoomr\u00e5det, samt basilikan v\u00e5r fru av guadalupe.\nstaden har omkring 160 museer, \u00f6ver hundra konstgallerier och cirka 30 konserthallar.\n\n\n=== teotihuac\u00e1n ===\nutanf\u00f6r staden ligger ruinerna av staden teotihuac\u00e1n som blomstrade mellan omkring \u00e5r 100 och 600, och mest k\u00e4nd \u00e4r sol- och m\u00e5npyramiderna. platsen finns med p\u00e5 unescos v\u00e4rldsarvslista.\n\n\n== stadsdelar ==\n\n\n=== centro hist\u00f3rico ===\ncentralt i mexico city ligger z\u00f3calotorget. vid torget ligger stadens gamla katedral, ruiner fr\u00e5n den gamla tenochtitlan och palacio nacional. runt detta ligger centro hist\u00f3rico, det historiska centrumet, ett omr\u00e5de fyllt av kyrkor, palats och hus i kolonialstil. det historiska centrumet finns uppsatt p\u00e5 unescos v\u00e4rldsarvslista. mot v\u00e4st ligger alameda, ett \u00f6ppet parkomr\u00e5de med palatset bellas artes, huvudscenen f\u00f6r scenkonst i mexiko.\n\n\n=== la reforma ===\nstadens centrala gata \u00e4r paseo de la reforma. denna 12 kilometer l\u00e5nga aveny anlades fr\u00e5n b\u00f6rjan av kejsar maximilian p\u00e5 1860-talet. l\u00e4ngs denna aveny ligger flera ber\u00f6mda monument, bland annat det mest k\u00e4nda, el \u00e1ngel de la independencia. \"sj\u00e4lvst\u00e4ndighets\u00e4ngeln\" byggdes \u00e5r 1910 f\u00f6r att fira hundra\u00e5rsjubileet f\u00f6r mexikos sj\u00e4lvst\u00e4ndighet, och \u00e4r starkt inspirerat av siegess\u00e4ule i berlin. s\u00f6der om reforma finns n\u00f6jeskvarteret zona rosa, med gator uppkallade efter europeiska storst\u00e4der (calle oslo \u00e4r en liten bakgata), och elegant shopping och uteliv.\n\n\n=== chapultepec ===\nden ber\u00f6mda h\u00f6jden chapultepec, \"gr\u00e4shoppskullen\", ligger i utkanten av centrumet. p\u00e5 h\u00f6jden ligger den 6 km\u00b2 stora parken med samma namn, med chapultepecslottet i mitten. chapultepec var en viktig plats redan under aztektiden, och har sedan dess haft en central roll i landets historia. idag \u00e4r parken ett popul\u00e4rt rekreationsomr\u00e5de f\u00f6r stadens inv\u00e5nare och inneh\u00e5ller bland annat stadens historiska museum och en djurpark.\ndet nationella antropologiska museet har en bred representation av landets precolumbianska kultur (f\u00f6re columbus) p\u00e5 bottenv\u00e5ningen. p\u00e5 \u00f6verv\u00e5ningen presenteras hur dessa kulturer ser ut idag. detta \u00e4r ett av v\u00e4rldens finaste arkeologiska museer och ofta kan bes\u00f6kare f\u00e5 se representanter f\u00f6r totonacfolket visa fram \"voladores\"-ceremonin (med fyra uppochnedv\u00e4nda flygande m\u00e4n).\n\n\n=== coyoac\u00e1n ===\nomr\u00e5det coyoac\u00e1n i s\u00f6der, som tidigare var en egen stad, \u00e4r ett annat trivsamt omr\u00e5de med restauranger. h\u00e4r finns b\u00e5de m\u00e5larparet diego rivera och frida kahlos hus, \"bl\u00e5 huset\", och huset d\u00e4r lev trotskij m\u00f6rdades \u00e5r 1940. i s\u00f6der ligger ocks\u00e5 universitetsomr\u00e5det unam, med monumentala v\u00e4ggm\u00e5lningar fr\u00e5n denna konstforms blomstringstid under den f\u00f6rsta halvan av 1900-talet.\n\n\n=== guadalupe ===\ni den norra delen av staden ligger guadalupebasilikan, den viktigaste pilgrimsplatsen i amerika. h\u00e4r visade sig jungfru maria sig \u00e5r 1531 och idag r\u00e4knas den m\u00f6rkhyade v\u00e5r fru av guadalope som mexikos och hela den amerikanska dubbelkontinentens skyddshelgon men \u00e4ven som skyddshelgon f\u00f6r filippinerna. hennes romersk-katolska minnesdag \u00e4r den 12 december.\n\n\n=== xochimilco ===\ni det syd\u00f6stra h\u00f6rnet av staden ligger stadsdelen xochimilco. h\u00e4r \u00e4r delar av texcocosj\u00f6n \u00e4nnu bevarade och h\u00e4r finns kanaler mellan s\u00e5 kallade chinampas, parker och odlingar som ligger p\u00e5 konstgjorda \u00f6ar. h\u00e4r \u00e4r det popul\u00e4rt att hyra f\u00e4rgrika b\u00e5tar s\u00e5 kallade trajineras f\u00f6r att \u00e5ka p\u00e5 kanalturer.\n\n\n== sport ==\n\"f\u00fatbol\" (fotboll), \u00e4r mexico citys fr\u00e4msta sport, och flera lag som club am\u00e9rica, cruz azul och club universidad nacional har sin huvudarena i mexico city. aztekstadion (estadio azteca), hemarena f\u00f6r club am\u00e9rica, \u00e4r en av de st\u00f6rsta arenorna i v\u00e4rlden med en kapacitet f\u00f6r \u00f6ver 110 000 \u00e5sk\u00e5dare. cf atlante, stadens fj\u00e4rde st\u00f6rsta klubb, spelar ocks\u00e5 d\u00e4r. mexico city har ocks\u00e5 en olympisk arena vid ciudad universitaria som \u00e4r hemarena f\u00f6r pumas.\nmexico city var v\u00e4rdort f\u00f6r v\u00e4rldsm\u00e4sterskapet i fotboll f\u00f6r herrar \u00e5r 1970 och 1986. azteca \u00e4r den enda arena i v\u00e4rlden som har h\u00e5llit finalspelet under vm tv\u00e5 g\u00e5nger.\nen annan stor, och v\u00e4xande, sport i mexico city \u00e4r baseboll. staden har klubbar som diablos rojos de mexico (r\u00f6da dj\u00e4vlarna) i liga mexicana de beisbol, ett lag som spelar hemmamatcherna p\u00e5 foro sol-stadion. r\u00f6da dj\u00e4vlarna delade tidigare arena med klubben \"tigres\" tills klubben flyttade till n\u00e4rbel\u00e4gna puebla.\n\n\n== storstadsproblem ==\nsom en av v\u00e4rldens st\u00f6rsta st\u00e4der har mexico city m\u00e5nga problem, bland annat fattigdom, kraftig trafik och f\u00f6roreningar. stadens m\u00e5nga gatubarn \u00e4r ocks\u00e5 ett stort problem.\nf\u00f6roreningarna i mexico city \u00e4r \u00f6k\u00e4nda. p\u00e5 grund av de h\u00f6ga bergen runt staden l\u00e4gger sig f\u00f6roreningarna som ett lock \u00f6ver staden. v\u00e4rst \u00e4r f\u00f6roreningarna mellan februari och juni medan det \u00e4r b\u00e4st f\u00f6rh\u00e5llanden i juli och augusti, under regnperioden. olika f\u00f6rs\u00f6k f\u00f6r att f\u00e5 bukt med problemen genomf\u00f6rs hela tiden, n\u00e5gra \u00e4r mer lyckade \u00e4n andra. under en tid f\u00f6rbj\u00f6ds bilar med vissa registreringsnummer att k\u00f6ra i staden vissa perioder. ist\u00e4llet skaffade sig inv\u00e5narna d\u00e5 tv\u00e5 bilar. mer lyckat har det varit att st\u00e4lla str\u00e4ngare krav p\u00e5 motorerna och bensinen.\nkriminaliteten exploderade i staden som f\u00f6ljd av den ekonomiska krisen \u00e5r 1994 och otryggheten spred sig. en st\u00f6rre polisstyrka och ett mer effektivt polisarbete har emellertid reducerat kriminaliteten betydligt, och niv\u00e5n kan nu j\u00e4mf\u00f6ras med storst\u00e4der i usa. kidnappning \u00e4r ett stort problem i mexico city. \u00e5r 2003 blev \u00f6ver 3 000 tillf\u00e4llen av kidnappning polisanm\u00e4lda. detta g\u00f6r mexico city till den stad i v\u00e4rlden med flest kidnappningar. med enkla regler kan dock turister k\u00e4nna sig ganska trygga och de flesta kidnappningsoffren tillh\u00f6r landets medel- eller \u00f6verklass.\nstaden ligger i ett jordskalvsomr\u00e5de och mest utsatt f\u00f6r \u00f6del\u00e4ggelser \u00e4r omr\u00e5det som ligger p\u00e5 den gamla sj\u00f6bottnen, d\u00e4ribland stadens centrum. n\u00e5got tryggare \u00e4r de stadsdelar som ligger i den s\u00f6dra delen, d\u00e5 de ligger p\u00e5 en fastare grund.\n\n\n== v\u00e4norter ==\n arequipa, peru\n beirut, libanon\n bogot\u00e1, colombia\n buenos aires, argentina\n berlin i tyskland\n chicago i usa\n cuzco i peru\n los angeles i usa\n madrid i spanien\n nagoya i japan\n peking i kina\n san salvador i el salvador\n seoul i sydkorea\n stockholm i sverige\n nicosia, cypern\n guatemala city, guatemala\n kaliningrad, ryssland\n lima, peru\n panama city, panama\n\n\n== referenser ==\n\n\n=== noter ===\n\n\n=== k\u00e4llor ===\nden h\u00e4r artikeln \u00e4r helt eller delvis baserad p\u00e5 material fr\u00e5n danskspr\u00e5kiga wikipedia.den h\u00e4r artikeln \u00e4r helt eller delvis baserad p\u00e5 material fr\u00e5n tyskspr\u00e5kiga wikipedia.den h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia.den h\u00e4r artikeln \u00e4r helt eller delvis baserad p\u00e5 material fr\u00e5n norskspr\u00e5kiga wikipedia.\n\n\n== externa l\u00e4nkar ==\n\n wikimedia commons har media som r\u00f6r mexico city.\n\n svenskspr\u00e5kiga wikivoyage om mexico city\nmexico city sedd fr\u00e5n luften, en samling \u00f6versiktsbilder av staden"