"yazidier (\u00e4ven yezidier, jezidier, jezider eller ezedier) \u00e4r en kurmanji-talande religi\u00f6s minoritet ibland beskriven som en urskiljbar etnisk minoritet. yezidier \u00e4r ursprungligen fr\u00e5n mellan\u00f6stern, med utbredning i irak, iran, turkiet, syrien, armenien och georgien samt i nyare tid ocks\u00e5 i europa. tillf\u00f6rlitliga uppgifter om det totala antalet yazidier saknas. uppskattningar varierar fr\u00e5n 700 000 upp till 1 miljon. i exil levde 2014 ett stort antal yazidier i tyskland.\nden yazidiska kulturens spr\u00e5k \u00e4r kurmanji (nordkurdiska), som ocks\u00e5 anv\u00e4nds f\u00f6r n\u00e4stan allt muntligt traderade religi\u00f6sa traditionerna bland yazidierna. yazidier i bashiqa och bahzani talar emellertid arabiska som modersm\u00e5l . \u00e4ven om de flesta yazidier talar nordkurdiska s\u00e5 \u00e4r deras ursprung omtvistat b\u00e5de bland forskare och hos yazidiska gemenskapen sj\u00e4lv huruvida yazidier \u00e4r etniska kurder eller om de bildar en urskiljbar folkgrupp . yazidier gifter sig enbart med andra yazidier; de som gifter sig med icke-yazidier blir utst\u00f6tta fr\u00e5n gemenskapen och f\u00e5r inte l\u00e4ngre kalla sig yazidier. \n\n\n== etymologi ==\nordet yazid eller ez\u00eed, kommer fr\u00e5n ezdan som betyder gud eller \"v\u00e4rdig att dyrkas\". n\u00e4r araberna/muslimerna spred sig norrut till kurdistan spreds ryktet att yazid egentligen kommer ifr\u00e5n kalifen yazid i, som var den andre kalifen i det umayyadiska kalifatet mellan \u00e5ren 680 och 683. det sistn\u00e4mnda p\u00e5st\u00e5ende st\u00e4mmer inte utan var ett s\u00e4tt att islamisera yazidierna. detta misslyckades men namnet rotade sig.\n\n\n== demografi ==\nantalet yazidier \u00e4r sv\u00e5rt att ber\u00e4kna, men 1995 antogs att mellan 1 000 000 och 2 500 000 anh\u00e4ngare levde i irak, turkiet, syrien, iran samt i armenien och georgien.\nlooklex encyclopaedia uppskattar yazidier i diasporan till f\u00f6ljande, f\u00f6rdelade \u00f6ver turkiet 50 000, syrien 30 000, armenien 100 000, afghanistan 100 000 och europa 50 000, varav de flesta i tyskland.\n\n\n=== spr\u00e5k ===\nyazidierna talar kurmanji (nordkurdiska). \ni ezidiska b\u00f6ner och skrifter anv\u00e4nds endast kurmanji.\nden religi\u00f6sa traditionen f\u00f6rs framf\u00f6r allt vidare muntligt.\n\n\n== historia ==\nyazidierna \u00e4r en religi\u00f6s grupp  i ett gr\u00e4ns\u00f6verskridande omr\u00e5de i syd\u00f6stra turkiet, nordv\u00e4stra iran, norra irak och nord\u00f6stra syrien. p\u00e5 800-talet gjorde den yazidiske ledaren mir jafar dasni ett misslyckat uppror mot den abbasidiska kalifen i bagdad. miren drog sig tillbaka till ett omr\u00e5de i norra irak, och en konfrontation mellan kurder och araber \u00e4gde rum. araberna kunde emellertid inte besegra kurderna.\np\u00e5 1100-talet levde shejken adi ibn musafir (cirka 1075\u20131162) i bagdad. han grundade ett sufikollektiv n\u00e4ra staden mosul i nordv\u00e4stra irak. h\u00e4r utvecklades en synkretistisk religion, med inslag fr\u00e5n zoroastrismen, gnosticismen och manikeismen. under 1300-talet skedde en tillstr\u00f6mning av anh\u00e4ngare fr\u00e5n kurdiska stammar.i det osmanska riket levde de flesta yazidier i kurdistan. sultanens guvern\u00f6rer gav order om att de m\u00e5ste \u00f6verg\u00e5 till islamsk tro, med sunni-inriktning. detta hade till f\u00f6ljd att antalet yazidier minskade drastiskt. n\u00e4r sedan det ottomanska riket f\u00f6ll och brittiskt styre tog \u00f6ver blev det l\u00e4ttare f\u00f6r yazidierna.\n\n\n== religion ==\ndet \u00e4r inte till\u00e5tet att konvertera till den yazidiska religionen, utan man m\u00e5ste vara f\u00f6dd som en yazidi. inom yazidismen tror man p\u00e5 en enda gud och anser att alla religioner egentligen ocks\u00e5 tror p\u00e5 en enda gud men att det endast \u00e4r spr\u00e5ket som g\u00f6r att man ben\u00e4mner gud olika. \ninom jesidismen har \u00e4ngeln meleke taus stor plats eftersom man anser att meleke taus \u00e4r guds h\u00f6gra hand. meleke taus symboliseras som en p\u00e5f\u00e5gel inom jesidism och tros ha gett v\u00e4rlden dess f\u00e4rger n\u00e4r den kom till v\u00e4rlden.\ninom jesidismen finns de sju \u00e4nglarna som ocks\u00e5 kallas f\u00f6r guds emanationer, som s\u00e4gs ha skapats av gud fr\u00e5n sitt eget ljus (n\u00fbr). det vill s\u00e4ga att de sj\u00e4lva \u00e4r en del av gud. ett annat ord som anv\u00e4nds f\u00f6r detta \u00e4r sur eller sirr (bokstavligen: mysterium), som betecknar ett gudomligt v\u00e4sen som \u00e4nglarna skapades fr\u00e5n, och har sin egen personlighet och vilja och kallas f\u00f6r sura xud\u00ea (guds sirr) p\u00e5 kurdiska. \u00e4nglarna delar denna \"essens\" fr\u00e5n sin skapare som \u00e4r gud. de sju \u00e4nglarna kallas ibland \"de sju mysterierna\". dessa \u00e4nglar kallas f\u00f6r melek taus, fexreddin, shex shems, nasirdin, sijadin, \u015f\u00eaxobekir och shex hesen (\u015f\u00eaxsin).solen \u00e4r guds st\u00f6rsta skapelse som yazidiernas anv\u00e4nder som medium n\u00e4r de ska kommunicera med gud. jesidism symbol \u00e4r d\u00e4rmed solen som har \u00e4ngeln melek shams sj\u00e4l. vid begravningar m\u00e5ste en shekh och en pir vara n\u00e4rvarande eftersom de tv\u00e4ttar kroppen och ber andliga b\u00f6ner innan de kroppen begravs. kroppens huvud v\u00e4nds mot \u00f6ster f\u00f6r att solen g\u00e5r upp i \u00f6st. yazidierna ber tre g\u00e5nger om dagen; p\u00e5 morgonen mot soluppg\u00e5ngen, under dagen mot solen och sent p\u00e5 dagen mot v\u00e4st d\u00e4r solen g\u00e5r ned. yazidierna har s\u00e4rskilda b\u00f6ner som kan tolkas ungef\u00e4r som: \u201d(s\u00e4ger namnet shams  \u00e4nglar), du har gett ljus till alla fyra h\u00f6rn p\u00e5 jorden, bringa fred och ta bort ondskan. bringa hj\u00e4lp till jordens 72 folkgrupper, sedan till sist oss yazidier.\" \nyazidierna har tre olika grupper som de f\u00f6ds i. dessa \u00e4r shekh, pir och mrid. de tv\u00e5 f\u00f6rsta, shekh och pir, \u00e4r grupper som ut\u00f6var religi\u00f6sa uppgifter p\u00e5 bland annat begravningar, br\u00f6llop och andra ceremoniella situationer. den tredje gruppen, mrid, \u00e4r den s\u00e5 kallade v\u00e4rldsliga gruppen som inte har religi\u00f6sa uppgifter att utf\u00f6ra. dessa tre grupper \u00e4r inte som ett kastsystem utan yazidierna anses vara lika mycket v\u00e4rda oavsett vilken grupp de tillh\u00f6r. det \u00e4r f\u00f6rbjudet f\u00f6r dessa tre grupper att gifta sig med varandra. varje mrid har sin s\u00e4rskilda pir och shekh. \u00e4ven pir och shekh har i sin tur sina egna pir och shekh. \ndet \u00e4r ocks\u00e5 om\u00f6jligt att konvertera och p\u00e5 s\u00e5 s\u00e4tt bli yazidier.yazidierna tror inte p\u00e5 helvete och himmel utan tror att man efter d\u00f6den st\u00e4lls till svars f\u00f6r sina handlingar. inom jesidism anser man att man kommer till gud och f\u00e5r svara f\u00f6r sina handlingar. inom jesidism finns en tro om \u00e5terf\u00f6delse. inom jesidismen respekterar man andra religioner och tvingar aldrig n\u00e5gon att konvertera. \ninom jesidism finns m\u00e5nga religi\u00f6sa h\u00f6gtider bland annat: \n\nfebruari: aida xdrnabi (k\u00e4rlekens och \u00f6nskningarnas \u00e4ngel). f\u00f6rsta fredagen efter den 13 februari \u00e4r det aid/ayid, som \u00e4r en festdag f\u00f6r yazidierna. innan festdagen \u00e4r det fasta i fyra dagar m\u00e5ndag\u2013torsdag varav man endast f\u00e5r fasta i udda antal dagar, dvs. man fastar inte i tv\u00e5 eller fyra dagar utan antingen en dag eller tre dagar.mars: f\u00f6rsta onsdagen efter den 13 mars firar man 'kloch'. kloch \u00e4r en kaka som man bakar med sju ingredienser och har ett mynt eller p\u00e4rla i. kloch delas f\u00f6r alla sju \u00e4nglar och sedan f\u00f6r antalet familjemedlemmar som finns i hemmet. den familjemedlem som f\u00e5r myntet/p\u00e4rlan f\u00e5r lycka och framg\u00e5ng hela \u00e5ret. om en \u00e4ngel f\u00e5r p\u00e4rlan/myntet inneb\u00e4r det att den \u00e4ngeln skyddar familjen, dvs. om p\u00e4rlan hamnar i biten f\u00f6r k\u00e4rlekens gud, kommer troligtvis en familjemedlem att gifta sig det \u00e5ret.april: f\u00f6rsta onsdagen efter 13 april firas \"charsama sare nisane\" eller \"chars\u00e4ma sor\", betyder den r\u00f6da onsdagen \u00e4r yezidernas ny\u00e5r. man m\u00e5lar \u00e4gg i olika f\u00e4rger (som representerar v\u00e4rldens olika f\u00e4rger) och firar med festm\u00e5ltider. enligt jesidiska kalendern \u00e4r det \u00e5r 6769.december: f\u00f6rsta fredagen efter den 13 december firas \"aida ezdit\", \u00e4ngelns ezids h\u00f6gtid. man fastar tre dagar innan fredagen och har fest p\u00e5 fredagen.\n\n\n=== pilgrimsresa ===\nden viktigaste ceremonin f\u00f6r yazidier \u00e4r att en g\u00e5ng under sin livstid g\u00f6ra en pilgrimsresa till shejk adi ibn musafirs grav i templet lalish n\u00e5gra mil norr om mosul. bor man i kurdistan b\u00f6r man g\u00f6ra en s\u00e5dan resa varje \u00e5r i samband med en sk\u00f6rdefest.\n\n\n=== religi\u00f6s f\u00f6rf\u00f6ljelse ===\nvid mitten av 1800-talet b\u00f6rjade yazidiernas existens och utsatta situation uppm\u00e4rksammas i europa. kristna mission\u00e4rer kom i kontakt med dem, och interventioner gjordes i istanbul. 1892 intr\u00e4ffade dock den v\u00e4rsta pogromen i denna stad. folkgruppen hotades med total utrotning om de inte \u00f6vergav sin religion och \u00f6vergick till islam. n\u00e4r de v\u00e4grade attackerades sinjar och helgedomen shejkh adis grav f\u00f6rst\u00f6rdes.yazidierna har felaktigt ansetts vara dj\u00e4vulsdyrkare av muslimer, vilket muslimerna har spridit vidare till andra delar av v\u00e4rlden. denna anklagelse fr\u00e5n muslimerna kommer fr\u00e4mst med anledning av att yazidierna v\u00e4grade konvertera fr\u00e5n sin religion till islam. det f\u00f6rekommer \u00e4ven att muslimer kallar andra religioner f\u00f6r dj\u00e4vulsdyrkare, bland annat har kristendomen och judendomen kallats f\u00f6r \"satanism\" av muslimerna.fr\u00e5n 1910 drabbades yazidier \u00f6ver hela kurdistan av det assyriska folkmordet..\n\u00e5r 1970 deporterade saddam hussein 20 000 yazidier fr\u00e5n sinjar till s\u00f6dra irak.under \u0131rakkriget eskalerade konflikten mellan shia och sunni och mellan araber och kurder. det drabbade framf\u00f6r allt religi\u00f6sa minoriteter som kristna, turkmener, yazidier, mand\u00e9er och bah\u00e1'\u00ed.augusti 2014 betraktades yazidierna som den mest f\u00f6rf\u00f6ljda folkgruppen i mellan\u00f6stern. jihadisterna i is, islamiska staten, har gjort dem till m\u00e5ltavla och de riskerar total utrotning. europaparlamentet meddelade den 5 februari 2016 att is beg\u00e5r folkmord p\u00e5 kristna, yazidier och muslimer.\n\n\n=== motst\u00e5nd och hj\u00e4lp ===\nefter is massaker p\u00e5 sinjar-berget sommaren 2014 b\u00f6rjade v\u00e4rlden uppm\u00e4rksamma yazidierna. vian dakhil, den enda parlamentsledamoten i irak arbetade f\u00f6r att hj\u00e4lpa 10 000-tals utsatta m\u00e4nniskor. i december 2014 reste hon till washington och tr\u00e4ffade senatorer och kurdiska organisationer.\nn\u00e4r de syriska revolten b\u00f6rjade 2011 \u00f6kade hotet mot kurderna i nordost. d\u00e5 bildade de ypg, folkets f\u00f6rsvarsenheter. denna milis har f\u00f6rsvarat yazidier mot den islamiska staten. fr\u00e5n 2015 har usa bidragit med milit\u00e4r hj\u00e4lp till ypg.\n\n\n== yazidiska diasporan ==\nden utsatta situationen i turkiet och i syrien har sedan m\u00e5nga \u00e5r lett till en utvandring till europa, framf\u00f6r allt till tyskland, men ocks\u00e5 till england och frankrike som behandlade kurder bra efter att ha besegrat det osmanska riket efter f\u00f6rsta v\u00e4rldskriget.\ni tyskland finns mer \u00e4n 100 000 yazidier. en yazidisk akademi grundades i hannover \u00e5r 2009 med syfte att studera deras historia och den aktuella situationen. akademin inneh\u00e5ller ocks\u00e5 ett bibliotek som samlar yazidisk litteratur.\n\n\n=== sverige ===\nyazidier har under senare \u00e5r ocks\u00e5 s\u00f6kt sig till sverige i \u00f6kad omfattning. uppskattningsvis \u00e4r antalet i dag omkring 6 000, med en koncentration till sk\u00e5ne. andra uppskattningar str\u00e4cker sig till 10 000 eller 15 000 individer samt att detta g\u00f6r sverige till det land i v\u00e4rlden efter irak och tyskland d\u00e4r flest yazidier bor. det finns en fadderverksamhet som tar emot nyanl\u00e4nda yazidier.\nen stor grupp yazidier bor i h\u00e4ssleholm.yazidier erh\u00e5ller i dagsl\u00e4get inte statsbidrag fr\u00e5n myndigheten f\u00f6r st\u00f6d till trossamfund.\n\n\n== dokument\u00e4rfilm om flyktingar fr\u00e5n is-hotade omr\u00e5den ==\nunder filmfestivalen i g\u00f6teborg 2016 fick den svenska filmen flickan som r\u00e4ddade mitt liv angelo-priset. filmen hade v\u00e4rldspremi\u00e4r den 2 februari 2016, regiss\u00f6r hogir hirori. filmen har kritiserats mycket eftersom den ger en bild av att yazidierna inte skulle ta emot kvinnorna som varit f\u00e5ngar hos is. yaziderna p\u00e5st\u00e5r att detta ger en felaktig bild av dem och att de sj\u00e4lvklart inte kan klandra kvinnorna f\u00f6r att de utsatts.\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n== vidare l\u00e4sning ==\nalakom, rohat (2000). svensk-kurdiska kontakter under tusen \u00e5r. sp\u00e5nga: apec. libris 7777221. isbn 91-89014-62-6 \nanholm, maria; alakom, rohat (2001). jesidkurderna : (dj\u00e4vulsdyrkare). sp\u00e5nga: apec. libris 7777232. isbn 91-89014-85-5 \nkarlsson, ingmar (2005). korset och halvm\u00e5nen : en bok om de religi\u00f6sa minoriteterna i mellan\u00f6stern och i sverige (rev. och ut\u00f6k. utg). stockholm: wahlstr\u00f6m & widstrand. sid. 201-215. libris 9709776. isbn 91-46-20386-9 \nsorgenfrei, simon (2017). \u201dyezider\u201d. religi\u00f6sa minoriteter fr\u00e5n mellan\u00f6stern (stockholm: myndigheten f\u00f6r st\u00f6d till trossamfund):  sid. 135-163. http://urn.kb.se/resolve?urn=urn:nbn:se:sh:diva-33221.  libris 21521243\n\n\n== externa l\u00e4nkar ==\ndeng\u00ea \u00eaz\u00eed\u00eeyan \u2013 zentralrat der yeziden (centralr\u00e5det f\u00f6r yazidier) (tyska)\njezider i nordisk familjebok (f\u00f6rsta upplagans supplement, 1899)\ntrailer: https://web.archive.org/web/20160216163827/https://vimeo.com/148511588"