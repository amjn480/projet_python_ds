"yoko ono lennon (kanji: \u5c0f\u91ce \u6d0b\u5b50, ono y\u014dko; p\u00e5 japanska presenterar hon sitt namn som om det vore utl\u00e4ndskt med katakana: \u30aa\u30ce\u30fb\u30e8\u30fc\u30b3, ono y\u014dko), f\u00f6dd 18 februari 1933 i tokyo, japan, \u00e4r en japansk-amerikansk avantgardekonstn\u00e4r, filmskapare, popartist och fredsaktivist. hon \u00e4r \u00e4nka efter john lennon som m\u00f6rdades 1980.ono v\u00e4xte upp i tokyo, och studerade vid gakush\u016binuniversitetet samtidigt som hennes familj flyttade till usa f\u00f6r att undkomma kriget. de \u00e5terf\u00f6renades 1953, och efter en tids studier p\u00e5 sarah lawrence college involverad hon sig i new yorks konstn\u00e4rliga undergroundscen, inklusive fluxusgruppen. hon tr\u00e4ffade john lennon 1966 p\u00e5 en konstutst\u00e4llning hon hade i london, och de blev ett par 1968. ono och lennon anv\u00e4nde sin smekm\u00e5nad som en scen f\u00f6r offentliga protester mot vietnamkriget med sina bed-ins for peace i amsterdam och montreal 1969. hon har satt feminismen i fr\u00e4mre leden i sin musik och har influerat artister som the b-52\u2019s och meredith monk. ono fick kommersiell framg\u00e5ng 1980 med albumet double fantasy, som hon sl\u00e4ppte tillsammans med  lennon tre veckor f\u00f6re hans d\u00f6d. sedan \u00e5r 2003 har elva av hennes l\u00e5tar, mestadels remixer av hennes \u00e4ldre material, toppat den amerikanska billboard hot dance club songs-listan.\n\n\n== biografi ==\nono f\u00f6ddes i tokyo 18 februari 1933 och \u00e4r dotter till isoko ono (\u5c0f\u91ce \u78ef\u5b50, ono isoko) och eisuke ono (\u5c0f\u91ce \u82f1\u8f14, ono eisuke), en bankir och tidigare klassisk pianist.\nono flyttade till new york som 18-\u00e5ring. hon kom snart i kontakt med stadens avantgardescen d\u00e4r hon antr\u00e4dde sin konstn\u00e4rliga bana med performancekonst samtidigt som hon verkade som poet. de tidiga projekten fick obetydlig uppm\u00e4rksamhet, men efter att ha arbetat med jazzmusikern och filmproducenten anthony cox blev yoko ono ett k\u00e4nt namn.\n1962 flyttade hon tillbaka till tokyo i japan. \u00e5ret d\u00e4rp\u00e5 ingick ono \u00e4ktenskap med anthony \"tony\" cox. tillsammans fick de dottern kyoko.ono har skrivit boken grapefruit (f\u00f6rsta utg\u00e5va 1964), ett slags instruktionsbok i modern konst. hon anses som en av de mest inflytelserika inom installationskonsten. 1966 reste ono till london f\u00f6r att delta p\u00e5 dias - destruktion in art symposium.\n\n\n=== john lennon ===\nono kom f\u00f6rst i kontakt med en medlem i beatles n\u00e4r hon bes\u00f6kte paul mccartney hemma i london, hon hoppades f\u00e5 ett lennon\u2013mccartney-s\u00e5ngmanuskript till en bok, notations, som john cage arbetade med. mccartney avb\u00f6jde att ge henne ett av sina egna manuskript men f\u00f6reslog att john lennon skulle kunna g\u00f6ra henne den tj\u00e4nsten. lennon gav senare ono de handskrivna texterna till \"the word\" i original.\nono bosatte sig i london och hon och john lennon gifte sig senare, den 20 mars 1969 i gibraltar. paret \u00e5kte till amsterdam p\u00e5 smekm\u00e5nad d\u00e4r de tog in p\u00e5 hotell hilton i en vecka och hade en \"bed-in\" f\u00f6r fred. yoko ono var enligt media och somliga beatlesfans k\u00e4nd som kvinnan som br\u00f6t upp beatles.\nefter att the beatles splittrades bodde ono och lennon i london och senare tillsammans i new york. de flyttade fr\u00e5n london, enligt egen utsago, p\u00e5 grund av det rasistiska bem\u00f6tande som ono utsattes f\u00f6r. parets relation utsattes efter flytten f\u00f6r \u00e4nnu fler motg\u00e5ngar, d\u00e5 lennon blev anklagad f\u00f6r att nyttja droger i england, och ono kommit att separeras fr\u00e5n sin dotter.\n\u00e5r 1975 fick paret en son, sean lennon, som f\u00f6ddes p\u00e5 lennons 35-\u00e5rsdag. sean kom att f\u00f6lja i sina f\u00f6r\u00e4ldrars fotsp\u00e5r genom att arbeta inom musikbranschen.. ono hade redan 1969 varit gravid med lennon men f\u00e5tt missfall. ono och lennon var gifta till 1980, d\u00e5 lennon m\u00f6rdades.1970 utgav ono albumet yoko ono/plastic ono band, samtidigt som john lennon utgav sitt album john lennon/plastic ono band. hon har \u00e4ven gjort ett flertal andra skivor. 1980 gav ono och lennon ut det gemensamma albumet double fantasy, som fick en uppf\u00f6ljare efter lennons d\u00f6d med milk and honey (1984).\nyoko ono bor kvar i the dakota building p\u00e5 upper west side p\u00e5 manhattan i new york, det hus d\u00e4r hon och john lennon bodde d\u00e5 han m\u00f6rdades utanf\u00f6r byggnaden. ono har fortsatt sin konstn\u00e4rliga karri\u00e4r med utst\u00e4llningar i usa och internationellt. hon levde ihop med en gallerist vid namn sam havadtoy 1981\u20132001.2001 blev hon hedersdoktor i juridik (doctorate of law) vid liverpools universitet, och 2002 filosofie (konstn\u00e4rlig) hedersdoktor (doctor of fine arts) vid bard college i delstaten new york. sommaren 2012 visade moderna museet yoko onos utst\u00e4llning grapefruit.ono finns representerad vid moderna museet i stockholm och museum of modern art, tate modern, metropolitan museum, louisiana, national gallery of australia, mus\u00e9e des beaux-arts du canada, whitney museum of american art, hirschhorn museum and sculpture garden, art institute of chicago, national gallery of art och museo reina sof\u00eda och national gallery of victoria.\n\n\n== filmskapande ==\nono var \u00e4ven intresserad av experimentell film, och gjorde 16 kortfilmer mellan 1964 and 1972, och fick mycket ber\u00f6mmelse f\u00f6r fluxusfilmen no. 4, fr\u00e5n 1966. filmen refereras ofta till som bottoms. den fem och en halv minut l\u00e5nga filmen best\u00e5r av en serie n\u00e4rbilder p\u00e5 m\u00e4nniskors rumpor, samtidigt som de g\u00e5r p\u00e5 ett l\u00f6pband. sk\u00e4rmen \u00e4r uppdelad i n\u00e4stan fyra lika stora delar, tack vare rumpornas anatomi. filmens soundtrack best\u00e5r av intervjuer med dem som filmas, liksom de som funderar p\u00e5 att g\u00e5 med i projektet. 1996 producerade klockf\u00f6retaget swatch en begr\u00e4nsad upplaga av klockor till minne av filmen.i mars 2004 visade institute of contemporary arts i london upp de flesta av onos filmer fr\u00e5n denna tiden, under utst\u00e4llningen the rare films of yoko ono. h\u00e4r visades \u00e4ven hennes film self-portrait, som visar hennes make, john lennons halverigerade penis i slowmotion. ono har \u00e4ven varit sk\u00e5despelare i exploateringsfilmen satan's bed fr\u00e5n 1965.\n\n\n== feminism ==\nyoko ono har m\u00e5nga verk utifr\u00e5n det feministiska perspektivet med hj\u00e4lp av sin talang f\u00f6r konsten. ono f\u00f6rknippas ofta till konstn\u00e4rsgruppen fluxus. medlemmarna i gruppen inspirerade henne och samarbetet mellan medlemmarna var n\u00e5got som fick stora avtryck f\u00f6r onos konst.\nono var en pionj\u00e4r f\u00f6r performance art. 1964 i tokyo genomf\u00f6rde ono sitt f\u00f6rsta verk till konstformen, vilket hon gett namnet cut piece, d\u00e5 hela f\u00f6rest\u00e4llningen gick ut p\u00e5 att hon satt ensam p\u00e5 en scen p\u00e5 kn\u00e4, med ett par saxar framf\u00f6r sig och instruerade publiken att komma upp p\u00e5 scenen och klippa s\u00f6nder bitar av hennes kl\u00e4der. verkets motiv var att konfrontera den verkliga k\u00f6nsrollen, klass och etnicitet, n\u00e5got som ono lyckades med, d\u00e5 det verkligen kritiserade det normativa genuset. verket/installationen visades \u00e4ven vid destruction in art symposium (dias) i london 1966.\nhennes konst har inspirerat m\u00e5nga artister att anv\u00e4nda sig av visuell konst f\u00f6r att framf\u00f6ra en politisk st\u00e5ndpunkt. hon f\u00f6rknippas ocks\u00e5 mycket med lennons karri\u00e4r. l\u00e5ten imagine s\u00e4gs baseras p\u00e5 onos och lennons gemensamma arbete f\u00f6r fred. ono gav nya kvinnliga konstn\u00e4rer utrymme p\u00e5 v\u00e4rldens konstscener, bland annat marina abramovi\u0107, valie export m.fl.\n\n\n== bibliografi ==\ngrapefruit 1964 (i svensk \u00f6vers\u00e4ttning av ulf cla\u00ebsson, bakh\u00e5ll, 2001, isbn 91-7742-185-x)\njohn lennon. summer 1980 1980 (perigee books, 1980)\nyes box. 2004 (bakh\u00e5ll, 2004, isbn 91-7742-219-8)\nimagine yoko 2005 (bakh\u00e5ll, 2005, isbn 91-7742-236-8)\nmemories of john lennon 2005 (tillsammans med annie leibovitz) (minnen av john lennon, \u00f6vers\u00e4ttning av gunnar redmalm, svenska f\u00f6rlaget, 2006)\nima anata ni shitte moraitai koto (funderingar som jag g\u00e4rna delar med dig, direkt\u00f6vers\u00e4ttning: eiko and yukiko duke, bakh\u00e5ll, 2011)\nacorn (ekollon, \u00f6vers\u00e4ttning: peter glas, bakh\u00e5ll, 2014)\nwoman power (bakh\u00e5ll, 2016, isbn 978-91-7742-438-3)\n\n\n== diskografi ==\n\n\n=== album ===\n1970 \u2013 yoko ono/plastic ono band\n1971 \u2013 fly\n1972 \u2013 approximately infinite universe\n1973 \u2013 feeling the space\n1974 \u2013 a story\n1981 \u2013 season of glass\n1982 \u2013 it's alright (i see rainbows)\n1985 \u2013 starpeace\n1995 \u2013 rising\n2001 \u2013 blueprint for a sunrise\n2007 \u2013 yes, i'm a witch\n2007 \u2013 open your box\n2009 \u2013 between my head and the sky\n2012 \u2013 yokokimthurston (tillsammans med thurston moore och kim gordon)\n2013 \u2013 take me to the land of hell\n\n\n=== med john lennon ===\n1968 \u2013 unfinished music no.1: two virgins\n1969 \u2013 unfinished music no.2: life with the lions\n1969 \u2013 wedding album\n1969 \u2013 live peace in toronto 1969\n1972 \u2013 some time in new york city\n1980 \u2013 double fantasy\n1984 \u2013 milk and honey\n\n\n=== samlingsalbum och soundtrack ===\n1992 \u2013 onobox\n1992 \u2013 walking on thin ice\n1994 \u2013 new york rock (soundtrack)\n1996 \u2013 rising mixes\n2012 \u2013 onomix\n\n\n=== \u00f6vriga album ===\n1973 \u2013 welcome: the many sides of yoko ono (promo, endast utgiven i japan)\n1984 \u2013 every man has a woman  (hyllningsalbum)\n2010 \u2013 mrs. lennon (hyllningsalbum)\n\n\n=== singlar och ep ===\n1971 \u2013 \"mrs. lennon\"/\"midsummer new york\"\n1971 \u2013 \"mind train\"/\"listen, the snow is falling\"\n1972 \u2013 \"now or never\"/\"move on fast\"\n1973 \u2013 \"death of samantha\"/\"yang yang\"\n1973 \u2013 \"josejoi banzai (part 1)\"/\"josejoi banzai (part 2)\" (endast utgiven i japan)\n1973 \u2013 \"woman power\"/\"men, men, men\"\n1973 \u2013 \"run, run, run\"/\"men, men, men\"\n1974 \u2013 \"yume o motou (let's have a dream)\"/\"it happened\" (endast utgiven i japan)\n1981 \u2013 \"walking on thin ice\"/\"it happened\"\n1981 \u2013 \"no, no, no\"/\"will you touch me\"\n1982 \u2013 \"my man\"/\"let the tears dry\"\n1982 \u2013 \"never say goodbye\"/\"loneliness\"\n1985 \u2013 \"hell in paradise\"/\"hell in paradise\"\n1985 \u2013 \"cape clear\"/\"walking on thin ice\" (promo)\n2001 \u2013 \"open your box\" (remix-ep)\n2002 \u2013 \"kiss kiss kiss\" (remix-ep)\n2002 \u2013 \"yang yang\" (remix-ep)\n2003 \u2013 \"walking on thin ice\" (remix-ep)\n2003 \u2013 \"will i\" / \"fly\" (remix-ep)\n2004 \u2013 \"hell in paradise\" (remix-ep)\n2004 \u2013 \"everyman... everywoman...\" (remix-ep)\n2007 \u2013 \"you're the one\" (remix-ep)\n2007 \u2013 \"no, no, no\" (remix-ep)\n2008 \u2013 \"give peace a chance\" (remix-ep)\n2009 \u2013 \"i'm not getting enough\" (remix-ep)\n2010 \u2013 \"give me something\" (remix-ep)\n2010 \u2013 \"wouldnit (i'm a star)\" (remix-ep)\n2011 \u2013 \"move on fast\" (remix-ep)\n2011 \u2013 \"talking to the universe\" (remix-ep)\n2012 \u2013 \"she gets down on her knees\"\n2012 \u2013 \"early in the morning\" (tillsammans med thurston moore och kim gordon)\n2012 \u2013 \"i'm moving on\" (remix-ep)\n2013 \u2013 \"hold me\" (med dave aud\u00e9)\n2013 \u2013 \"walking on thin ice 2013\" (remix-ep)\n2014 \u2013 \"angel\" (remix-ep)\n\n\n== se \u00e4ven ==\nfluxus\njohn lennon\njohn lennon/plastic ono band\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, yoko ono, 21 maj 2015.\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r yoko ono."