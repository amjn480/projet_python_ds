"andorra (ipa: [\u0259n\u02c8d\u0254.r\u0259]), oficialment principat d'andorra, \u00e9s un microestat independent de l'europa sud-occidental situat als pirineus entre catalunya i fran\u00e7a. limita amb catalunya del sud al sud (amb els municipis d'alins, les valls de valira i lles de cerdanya), amb catalunya del nord al nord-est (comunes de porta i port\u00e8) i amb el departament franco-occit\u00e0 de l'arieja al nord. andorra \u00e9s un dels estats m\u00e9s petits del m\u00f3n amb nom\u00e9s 468 km\u00b2, i \u00e9s un dels cinc microestats del continent (sense comptar luxemburg, que no es considera un microestat), dels quals \u00e9s el m\u00e9s gran i el m\u00e9s popul\u00f3s amb una poblaci\u00f3 de 81.588 habitants, dels quals 38.867 s\u00f3n de nacionalitat andorrana. tamb\u00e9 \u00e9s m\u00e9s gran que l'altre microestat europeu, el de malta.fins al 1993 \u2013durant 715 anys\u2013 andorra estigu\u00e9 governada per dos senyors feudals, el bisbe del bisbat d'urgell i els hereus del t\u00edtol del comtat de foix, comtat que amb el temps va acabar en mans de la corona de fran\u00e7a i despr\u00e9s de la revoluci\u00f3 a la rep\u00fablica francesa. actualment est\u00e0 constitu\u00eft com un estat social i democr\u00e0tic de dret, el r\u00e8gim pol\u00edtic del qual \u00e9s el coprincipat parlamentari, i t\u00e9 com partits d'estat el bisbe d'urgell (actualment joan enric vives i sic\u00edlia) i el president de la rep\u00fablica francesa (actualment emmanuel macron). xavier espot zamora \u00e9s l'actual cap del govern d'andorra, i el catal\u00e0 n'\u00e9s l'\u00fanic idioma oficial, si b\u00e9 els usos ling\u00fc\u00edstics habituals de la poblaci\u00f3 s'estenen tamb\u00e9 a altres lleng\u00fces.d'en\u00e7\u00e0 de la segona guerra mundial, andorra ha passat de ser un pa\u00eds pobre i a\u00efllat a tenir una puixant economia que atrau immigraci\u00f3 gr\u00e0cies al turisme i a l'esfor\u00e7 que es fa per atreure noves empreses i millorar la competitivitat, la innovaci\u00f3 i la sostenibilitat de l'economia al principat. andorra es va considerar un parad\u00eds fiscal, cosa que no succeeix actualment i, per tant, no apareix a la llista grisa de pa\u00efsos no cooperants de l'ocde. andorra t\u00e9 un marc fiscal competitiu i es considerava el 2017 com el segon pa\u00eds del m\u00f3n m\u00e9s atractiu per a invertir.el principat d'andorra t\u00e9 una afinitat molt forta amb catalunya: la llengua oficial \u00e9s el catal\u00e0, les seves institucions es basen en el dret catal\u00e0, un gran nombre dels habitants s\u00f3n catalans i, finalment, el principat sencer forma part de la di\u00f2cesi d'urgell, divisi\u00f3 eclesi\u00e0stica catalana.tant a andorra com a catalunya s'utilitza sovint el nom hist\u00f2ric de les valls d'andorra. aquest nom prov\u00e9 del relleu andorr\u00e0, format per diverses valls que pertanyen principalment a la conca de la valira (afluent del segre), exceptuant la cap\u00e7alera de l'arieja, que desemboca a la garona.no t\u00e9 forces armades pr\u00f2pies (tot i que hist\u00f2ricament tenia sometent) i la seva defensa \u00e9s responsabilitat d'espanya i fran\u00e7a. en cas d'emerg\u00e8ncies i/o desastres naturals, com per exemple per les inundacions ocasionades pels aiguats del 1982, es convoca el sometent format per homes majors de 18 anys i de nacionalitat andorrana; la llei contempla que nom\u00e9s han de ser convocats en cas que no hi hagi un nombre suficient de policies disponible.\n\n\n== etimologia ==\nl'origen del mot andorra \u00e9s desconegut, encara que s'han formulat diverses teories sobre aix\u00f2.\n\nfrancisco mart\u00ednez marina en un assaig del segle xix sost\u00e9 que andorra (igual que andurrial) podria derivar de l'\u00e0rab al-darra, el significat del qual \u00e9s \"bosc\". quan els sarra\u00efns van envair la pen\u00ednsula ib\u00e8rica, les valls dels pirineus estaven formades per grans extensions de boscos, i altres pobles, de regions tamb\u00e9 dominades pels musulmans, van rebre aquesta denominaci\u00f3.\naltres teories suggereixen que deriva del suposat terme navarr\u00e8s andurrial, que significa \"terra coberta d'arbusts\".\nhi ha qui ho vincula amb el mot antic anorra, que contindria el mot basc ur, \u00abaigua\u00bb.\nd'altra banda, l'etimologia popular \u2013etimologia que per definici\u00f3 sol ser falsa\u2013 afirma que carlemany havia anomenat la regi\u00f3 amb refer\u00e8ncia a la vall b\u00edblica cananea d'endor o andor, on els madianites havien estat derrotats.\n\n\n== hist\u00f2ria ==\n\nsegons la llegenda, andorra fou fundada per l'emperador carlemany quan cinc mil andorrans, a les ordres de marc almug\u00e0ver, van ajudar els ex\u00e8rcits de l'emperador, situats al pimorent i campcard\u00f3s, per lluitar contra els \u00e0rabs. en reconeixement a l'ajuda prestada pels seus habitants, carlemany va atorgar la seva protecci\u00f3 a andorra i la declar\u00e0 poble sobir\u00e0 l'any 805. a l'arxiu del principat es conserva una carta de la fundaci\u00f3 d'andorra, atorgada per carlemany, tot i que no \u00e9s acceptada per tots els historiadors, ja que va ser redactada en \u00e8poca molt posterior.\n\n\n=== prehist\u00f2ria i edat antiga ===\ndurant el mesol\u00edtic, petits grups d'humans es van assentar en grutes pr\u00f2ximes a la valira, com ara la balma de la margineda (9000 ac \u2013 8000 ac), el jaciment m\u00e9s antic d'andorra. del neol\u00edtic mitj\u00e0 s'han trobat els enterraments de la feixa del moro a juberri. el 5 de juny de 2001 es va trobar a ordino un sarc\u00f2fag fabricat amb lloses de pissarra i que contenia les restes humanes m\u00e9s antigues de les valls, juntament amb bra\u00e7alets i recipients de cer\u00e0mica amb aliments. i d'entre les edats del bronze i del ferro s'han trobat els del cedre a santa coloma (2.000 ac 1.000 ac).les restes arqueol\u00f2giques tamb\u00e9 testimonien l'exist\u00e8ncia d'una civilitzaci\u00f3 prellatina, probablement de parla bascoide, la qual deix\u00e0 traces evidents en la topon\u00edmia andorrana, que podria ser identificable amb el poble dels andosins. el que \u00e9s indiscutible \u00e9s que al jaciment de l'oral, a la parr\u00f2quia d'encamp, s'hi van trobar restes de la cultura ib\u00e8rica. la primera refer\u00e8ncia escrita que existeix sobre els andosins es troba en la descripci\u00f3 que va fer l'historiador grec polibi sobre el pas d'hann\u00edbal pels pirineus. la historiografia moderna interpreta els andosins com un grup organitzat entorn d'una vila a les valls d'andorra amb un espai rural i que probablement era un subgrup dels ceretans de la part alta de la vall del segre. es coneix que els antics andorrans establien relacions comercials a trav\u00e9s de la via romana strata ceretana de l'alt urgell i la cerdanya. a sant vicen\u00e7 d'enclar, tot i ser un jaciment medieval, tamb\u00e9 s'hi han trobat monedes i eines romanes.durant el segle v l'imperi rom\u00e0 sucumbeix als visigots, que ocupen la part meridional de la g\u00e0l\u00b7lia i part d'hisp\u00e0nia. durant aquest conf\u00fas per\u00edode, andorra sempre va restar al marge del regne de toledo per la llunyania i a\u00efllament, per\u00f2 a escala local ja formava part del bisbat d'urgell.\n\n\n=== edat mitjana ===\ntres segles despr\u00e9s, els musulmans conqueriren la pen\u00ednsula ib\u00e8rica, i traspassaren pirineus enll\u00e0 per atacar el regne franc. durant un temps les valls d'andorra depengueren indirectament dels sarra\u00efns fins a l'any 785. l'any 732, carles martell els va derrotar en la batalla de tours, frenant la seva expansi\u00f3 cap al nord, encara que continuaren assentats als pirineus. posteriorment carlemany crea la marca hisp\u00e0nica i integra andorra a l'imperi carolingi l'any 817.\nja en plena edat mitjana les valls d'andorra pertanyien al comtat d'urgell, en ser cedides per carles ii el calb a sunifred i, l'any 843. amb l'expansi\u00f3 d'aquest comtat cap al sud, on hi havia terrenys m\u00e9s f\u00e8rtils, les zones muntanyoses van deixar de tenir inter\u00e8s per al comte i, l'any 1133, ermengol vi cedeix tots els b\u00e9ns i drets adquirits sobre les valls d'andorra al bisbe d'urgell. en el 1095, el bisbat a canvi de protecci\u00f3 militar, va cedir els seus drets pol\u00edtics, militars i judicials a la fam\u00edlia caboet, encara que va conservar la sobirania sobre andorra, transformant el domini territorial en una senyoria episcopal. el 1185, arnaua de caboet va contreure matrimoni amb arnau i de castellb\u00f2. posteriorment el matrimoni d'ermessenda de castellb\u00f2 amb roger bernat ii de foix, el 1208, va suposar el domini d'andorra per part del comtat de foix, que anir\u00e0 augmentant el seu poder a bearn, regne de navarra i, segles m\u00e9s tard, el regne de fran\u00e7a.com a conseq\u00fc\u00e8ncia dels conflictes entre roger bernat iii de foix i pere d'urtx, el 8 de setembre de 1278 es firma el primer pareatge a lleida, que fixa els l\u00edmits del poder de cada senyor; aquest fet va representar la fundaci\u00f3 del principat d'andorra i defineix les obligacions dels andorrans en mat\u00e8ria de delmes i assumptes militars. deu anys despr\u00e9s, a conseq\u00fc\u00e8ncia de la construcci\u00f3 d'una esgl\u00e9sia fortificada a sant vicen\u00e7 d'enclar per part del comte de foix, des d'on podia vigilar les activitats del bisbe d'urgell, es va firmar el segon pareatge el 1288. aquest segon tractat atorga, entre d'altres aspectes, el dret a nomenar per ambdues parts uns notaris que ostentin la seva representaci\u00f3 al principat. des d'aquests pariatges el bisbe d'urgell i la presid\u00e8ncia de fran\u00e7a (hereva actual dels drets de foix) exerceixen de caps d'estat d'andorra com a cosenyors. el 1396 fou temporalment incorporada a la corona d'arag\u00f3 arran de la invasi\u00f3 de catalunya de mateu i de foix.el 1419 es va crear el consell de la terra, format per dos o tres representants de les 6 parr\u00f2quies, que tenia la funci\u00f3 de defensar els interessos locals.\n\n\n=== edat moderna ===\nel 1512 la peculiar situaci\u00f3 jur\u00eddica de la vall va perillar, ja que aprofitant la incorporaci\u00f3 del regne de navarra a la corona castellana andorra estigu\u00e9 a punt de ser integrada tamb\u00e9 a la monarquia del sud.abans del segle xvii la societat andorrana estava formada per dos grups socials: els focs, que eren fam\u00edlies o cases andorranes existents des de feia segles i que tenien recursos econ\u00f2mics suficients per pagar els impostos del consell general; i els casalers, grup format per les cases m\u00e9s pobres. en la vida pol\u00edtica \u00fanicament podien participar els membres pertanyents al primer grup (el nombre del qual era de 179 cases davant les 600 dels casalers).\nel 1610 el fill d'enric iv de fran\u00e7a, llu\u00eds xiii de fran\u00e7a, va incorporar el comtat de foix i tots els seus drets a la corona francesa i, des de llavors, els partits d'estat andorrans foren el bisbe de la seu d'urgell i el rei de fran\u00e7a. malgrat aix\u00f2, en una ocasi\u00f3 aquest segon va usurpar els drets del primer: quan catalunya fou integrada a la corona de fran\u00e7a el 1640 llu\u00eds xiii va negar els drets del bisbe, una situaci\u00f3 que es va allargar durant deu anys. m\u00e9s endavant la conversi\u00f3 del regne de fran\u00e7a en una rep\u00fablica feu que el coprincipat per la banda francesa sigui exercit pel president de la rep\u00fablica francesa.\nel dret consuetudinari de les valls d'andorra fou recopilat el 1748 per antoni fiter i rossell en el manual digest de les valls neutres d'andorra, que contenia descripcions de les institucions de la vall acompanyades de m\u00e0ximes sobre la bona governan\u00e7a del pa\u00eds. el 1763 antoni puig va escriure'n una versi\u00f3 m\u00e9s petita (tot i que m\u00e9s profunda en alguns punts) titulada politar andorr\u00e0.\n\n\n=== edat contempor\u00e0nia ===\n\n\n==== segle xviii i xix ====\n\nel 1793 les valls van suspendre la depend\u00e8ncia de fran\u00e7a quan la revoluci\u00f3 francesa prengu\u00e9 camins republicans executant el rei i proclamant la primera rep\u00fablica. la situaci\u00f3 no es va restablir fins al 1806, quan napole\u00f3 bonaparte ja s'havia autoproclamat emperador i els seus ex\u00e8rcits marxaven sobre europa consolidant el domini de fran\u00e7a. aquesta, per\u00f2, tornaria a la situaci\u00f3 tradicional de regne el 1815 amb la derrota militar de napole\u00f3 i el restabliment de l'statu quo absolutista amb el congr\u00e9s de viena.\nmalgrat tot, les aspiracions liberals ja s'havien escampat per tot el continent. el 1842 tingu\u00e9 lloc el primer dels canvis jur\u00eddico-pol\u00edtics andorrans quan el consell general va abolir els delmes que es pagaven al bisbat. per\u00f2 fou l'any 1866 quan guillem d'areny plandolit i ant\u00f3n maestre iniciaren el proc\u00e9s democratitzador amb la nova reforma, que va concedir una participaci\u00f3 m\u00e9s activa a la ciutadania en el govern del pa\u00eds.\nles principals modificacions van ser:\n\ndret de vot per a tots els cap de fam\u00edlia.\nincompatibilitat entre el c\u00e0rrec de conseller general i el de \"c\u00f2nsol\" o conseller de com\u00fa i durada dels c\u00e0rrecs per quatre anys.\nrenovaci\u00f3 dels consellers \u2013generals o de com\u00fa\u2013 cada quatre anys.\nlimitaci\u00f3 del nombre de consellers de com\u00fa en cada parr\u00f2quia.\ncreaci\u00f3 del c\u00e0rrec de comissionat del poble, amb la finalitat de fiscalitzar o controlar a l'administraci\u00f3 i els comptes p\u00fablics.les activitats econ\u00f2miques relacionades amb el ferro provocaren un important creixement de poblaci\u00f3 i per alimentar-la es van posar en correu terrenys que van suposar una reducci\u00f3 de la qualitat de la terra i del terreny comunal, per\u00f2 les males collites de 1867 fan evident el desequilibri entre recursos i poblaci\u00f3, i el sector de l'extracci\u00f3 i producci\u00f3 del ferro produ\u00eft de manera tradicional qued\u00e0 greument afectat per l'auge de la sider\u00fargia produ\u00efda a gran escala en alts forns. la producci\u00f3 agr\u00edcola va patir els efectes negatius dels conflictes amb l\u2019estat espanyol sobre les franqu\u00edcies duaneres (restablertes el 1867 i derogades el 1887) i de transport del bestiar. la xarxa protoindustrial llanera va sofrir tamb\u00e9 un impacte important en no poder competir enfront del t\u00e8xtil industrial de les f\u00e0briques franceses i catalanes. la contrapartida fou l'especialitzaci\u00f3 de l\u2019agricultura en el sector tabaquer, que no deix\u00e0 de cr\u00e9ixer al llarg del segle xix.\n\n\n==== segle xx ====\ndes del 18 d'agost fins al 9 d'octubre de 1933, un destacament de gendarmes francesos va ocupar andorra a causa dels altercats produ\u00efts per aconseguir el sufragi universal i a la lluita, m\u00e9s o menys encoberta, entre el consell general i els copr\u00ednceps. paral\u00b7lelament, els obrers de fhasa que constru\u00efen la carretera des d'andorra la vella fins al pas de la casa, i provinents d'espanya afiliats a la cnt i fai, van iniciar una vaga per reivindicar millores en les seves condicions de treball.l'\u00fanic per\u00edode hist\u00f2ric durant el qual andorra no va dependre de cap altre estat, llevat d'un per\u00edode d'annexi\u00f3 directa a fran\u00e7a per napole\u00f3 bonaparte entre 1812 i 1814, van ser uns dies el 1934, en els quals el \"bar\u00f3 d'orange\", un ciutad\u00e0 rus anomenat bor\u00eds skossyreff, es va autoproclamar i es va coronar rei d'andorra i, en amb prou feines nou dies, va proclamar una constituci\u00f3, un butllet\u00ed oficial i diversos decrets, a m\u00e9s de declarar-li la guerra al copr\u00edncep episcopal, el bisbe d'urgell. davant del regnat de boris i, el 8 de juliol fran\u00e7a va comunicar oficialment que no intervindria a andorra. el bisbe d'urgell no va tardar a actuar per la for\u00e7a el dia 21 d'aquell mateix mes, demanant ajuda a quatre gu\u00e0rdies civils i un sergent espanyols amb base a la caserna de la seu d'urgell, que van acompanyar al presumpte monarca fins a la frontera hispano-andorrana. els habitants del principat no van fer res per impedir-ho, veient-lo marxar cap a la seu d'urgell detingut i emmanillat. l'endem\u00e0 al mat\u00ed va ser traslladat a barcelona i posat a disposici\u00f3 del jutge bell\u00f3n. finalment, el dia 23 de juliol del 1934, va arribar a madrid, sempre detingut.va reapar\u00e8ixer durant el febrer de 1938, a ais de proven\u00e7a, reivindicant el tron andorr\u00e0, encara que va ser detingut per les autoritats franceses i jutjat el 21 de mar\u00e7 de 1938.\nel 1936, amb motiu de la guerra civil espanyola, es va repetir la pres\u00e8ncia de gendarmes francesos, comandats novament pel coronel ren\u00e9 baulard fins a 1940, any en qu\u00e8 fran\u00e7a es rendeix a l'ex\u00e8rcit alemany. la guerra civil espanyola i la conseg\u00fcent vict\u00f2ria del b\u00e0ndol franquista, a m\u00e9s de l'esclat de la ii guerra mundial i la invasi\u00f3 de fran\u00e7a per part dels alemanys de hitler, va deixar el pa\u00eds en una dif\u00edcil tessitura, i una dif\u00edcil situaci\u00f3 social rebent refugiats a causa dels dos conflictes. poc despr\u00e9s fou emparada pel govern de vichy dirigit pel henri philippe p\u00e9tain. quan aquest va ser deposat pels nazis, andorra va haver de simpatitzar for\u00e7osament amb els r\u00e8gims nazi i franquista per mantenir la seva independ\u00e8ncia. malgrat aix\u00f2 va aprofitar aquesta situaci\u00f3 per organitzar cadenes d'evasi\u00f3 destinades a passar jueus perseguits per la gestapo, aix\u00ed com oficials i soldats aliats cap a espanya. com a conseq\u00fc\u00e8ncia de la ii guerra mundial, andorra va estar en guerra amb alemanya fins al 1958, ja que, si b\u00e9 es va firmar un tractat de pau el 1939 pel qual l'ex\u00e8rcit nazi es comprometia a no envair el principat, aquest no va ser present en la firma del tractat de versalles, mitjan\u00e7ant el qual cessaven les hostilitats entre els pa\u00efsos bel\u00b7ligerants en la gran guerra.\nfinalment, el 1944, a causa de les incursions de maquis des d'andorra cap a espanya, el general de gaulle va enviar un contingent de gendarmes per evitar la invasi\u00f3 franquista d'andorra. al seu torn, el copr\u00edncep episcopal tamb\u00e9 va enviar un destacament de gu\u00e0rdies civils, romanent, tant francesos com espanyols, fins al 1945.\na partir del 1958 es comen\u00e7\u00e0 la recuperaci\u00f3 econ\u00f2mica del principat que duria a una gran expansi\u00f3 que s'ha mantingut fins a l'actualitat, gr\u00e0cies sobretot als acords comercials amb fran\u00e7a i espanya.\n\n\n=== l'andorra constitucional ===\nja des del 1976 es feu palesa la necessitat de reformar les institucions andorranes, atesos els anacronismes en mat\u00e8ria de sobirania, de drets humans i d'equilibri de poders \u2014aleshores el poder executiu i el poder legislatiu no es distingien\u2014 aix\u00ed com la necessitat d'adequar la legislaci\u00f3 a les exig\u00e8ncies modernes. el 1982 es produ\u00ed una primera separaci\u00f3 de poders en instituir-se el govern d'andorra, amb la denominaci\u00f3 de \"consell executiu\" i presidit per \u00f2scar ribas reig, i amb l'aprovaci\u00f3 dels copr\u00ednceps. el proc\u00e9s de reforma reprengu\u00e9 forces durant la primavera de 1991 amb el comen\u00e7ament de les negociacions entre els consellers i una delegaci\u00f3 dels copr\u00ednceps, per a elaborar la primera constituci\u00f3 d'andorra, proc\u00e9s dif\u00edcil marcat per una crisi interna, que trig\u00e0 dos anys a completar-se. finalment, la constituci\u00f3 fou aprovada per refer\u00e8ndum el 14 de mar\u00e7 del 1993, amb el 74,2% dels vots afirmatius.per regularitzar les relacions comercials el 1989 el principat va signar l'acord de la comunitat econ\u00f2mica europea.\n\n\n== geografia f\u00edsica ==\n\nandorra es troba a la pen\u00ednsula ib\u00e8rica, a la serralada dels pirineus en una regi\u00f3 muntanyosa formada per l'alta conca de la valira. hi ha 44 pics amb m\u00e9s de 2.500 m d'altitud, dels quals el comapedrosa n'\u00e9s el m\u00e9s alt amb 2.942 m. \u00e9s una regi\u00f3 d'escarpats muntanyencs i de valls estretes per on flueixen nombrosos cursos d'aigua que s'uneixen per a formar els diferents rius principals. hi ha dues valls principals situades al pirineu axial, afluents de la valira: la ribera d'ordino o valira nord i la valira d'encamp o d'orient, que s'uneixen a les escaldes. el 2004, la vall del madriu-perafita-claror va ser declarada patrimoni de la humanitat per la unesco. andorra la vella \u00e9s la capital m\u00e9s alta d'europa.\n\n\n=== relleu ===\nel pa\u00eds es caracteritza pels seus cims de materials paleozoics, que s'eleven per sobre dels 2.600 m i culminen en els 2.943 m a prop del pla de l'estany a la frontera hispano-francesa. l'obertura de les valls amb replans es deu a l'origen glacial d'algunes d'elles, intercalades entre forts pendents i a les parts altes hi ha circs. l'activitat humana se centra a la vall transversal nord-est \u2013 sud-oest, que a partir del port d'envalira, amb 2.407 msnm, descendeix fins als 840 m, quan la valira entra a catalunya.\n\n\n=== hidrografia ===\nel pa\u00eds \u00e9s creuat pels tres rius principals. la valira d'orient neix en la part m\u00e9s oriental, t\u00e9 un recorregut de 23 km i passa per les poblacions de canillo i encamp, confluint amb el riu valira del nord, que neix als llacs de tristaina, t\u00e9 un recorregut de 14 km i passa per les poblacions d'ordino i la massana per a finalment, a la ciutat d'escaldes-engordany, confluir ambd\u00f3s rius i formar la gran valira, amb un recorregut d'11,6 km i un cabal anual mitj\u00e0 de 13 m\u00b3 c\u00fabics per segon. aquest \u00faltim, en el seu descens cap al sud, acaba desembocant al riu segre a la seu d'urgell que, al seu torn, \u00e9s afluent de l'ebre.\nandorra t\u00e9 m\u00e9s de 60 llacs. els m\u00e9s representatius s\u00f3n el llac de juclar, la superf\u00edcie del qual \u00e9s la m\u00e9s extensa de tots els llacs del principat amb 21 hect\u00e0rees i que, durant l'\u00e8poca estival i per la conseg\u00fcent falta d'aigua, pot albirar-se com tres llacs diferents, encara que en realitat \u00e9s el mateix, el llac de l'illa amb 13 hect\u00e0rees, l'estany d'engolasters amb 7 hect\u00e0rees i els tres llacs de tristaina.\n\n\n=== vegetaci\u00f3 ===\nla vegetaci\u00f3 \u00e9s t\u00edpica del vessant meridional dels pirineus, de tipus muntanyenca continental amb estatges: bosc submediterrani de roure martinenc i alzines, m\u00e9s amunt pinedes de pi roig i finalment pi negre i avet o prats alpins a les cimeres.\n\n\n=== fauna ===\nla fauna \u00e9s la t\u00edpica d'alta muntanya amb pres\u00e8ncia de voltor, cabra salvatge, isard, guilla, gralla de bec vermell, \u00f2liba, llebre, garsa, esquirol, porc fer, guineu, truita de riu, etc. es poden trobar esp\u00e8cies aut\u00f2ctones, del pirineu catal\u00e0, com la vaca bruna dels pirineus i l'os bru.\n\n\n=== clima ===\n\nel clima \u00e9s mediterrani d'alta muntanya, d'acord amb les grans difer\u00e8ncies d'altitud existents al pa\u00eds (sant juli\u00e0 de l\u00f2ria, el poble m\u00e9s baix, est\u00e0 situat a 940 m d'altitud, i soldeu, el m\u00e9s alt, a 1825 m). la diversitat de les formes de relleu, la diferent orientaci\u00f3 de les valls i la irregularitat t\u00edpica dels climes d'influ\u00e8ncia mediterr\u00e0nia fan que al pa\u00eds hi hagi una gran diversitat de microclimes, que matisen el domini general del clima d'alta muntanya.quan a precipitacions, es pot definir un model global caracteritzat per pluges convectives i abundants durant la primavera i l'estiu, que es poden prolongar fins a la tardor (maig, juny i agost solen ser els mesos m\u00e9s plujosos); l'hivern, en canvi, \u00e9s menys pluj\u00f3s, excepte a les parts altes, sotmeses a la influ\u00e8ncia de fronts procedents de l'atl\u00e0ntic, la qual cosa explica l'elevada innivaci\u00f3 de les muntanyes andorranes. la nivositat, que t\u00e9 una forta repercussi\u00f3 en l'activitat tur\u00edstica del principat, est\u00e0 determinada directament per l'escalonament altitudinal, de manera que a sant juli\u00e0 de l\u00f2ria nom\u00e9s es registra una mitjana de 10 dies amb precipitaci\u00f3 nivosa, que contrasten amb els 58 dies de soldeu. la precipitaci\u00f3 mitjana anual se situa entre els 890 mm d'escaldes (1169 m) i els 1071 mm de ransol (1640 m).el r\u00e8gim de temperatures es caracteritza, a grans trets, per un estiu temperat i un hivern llarg i fred; d'acord amb la condici\u00f3 muntanyenca del principat. la temperatura mitjana de juliol \u2013el mes m\u00e9s c\u00e0lid\u2013 oscil\u00b7la entre els 18 \u00b0c- i els 13,7 \u00b0c de ransol, i la de gener \u2013el mes m\u00e9s fred\u2013 entre els -2.1 \u00b0c de ransol i l'1,1 \u00b0c d'escaldes. quant a les temperatures extremes, no s\u00f3n excepcionals les inferiors a -15 \u00b0c a ransol, on tres mesos tenen una temperatura mitjana inferior als zero graus i pot gla\u00e7ar una mitjans d'uns 188 dies a l'any. d'altra banda, les temperatures m\u00e0ximes superen f\u00e0cilment els 25 \u00b0c durant els mesos de juliol i agost.a continuaci\u00f3 mostrem dues taules clim\u00e0tiques que mostren les temperatures i precipitacions mitjanes dels punts m\u00e9s baix i m\u00e9s alt del pa\u00eds: de sant juli\u00e0 de l\u00f2ria (940 m) i el comapedrosa (2.942 m):\n\n\n== pol\u00edtica i govern ==\n\nandorra \u00e9s un coprincipat parlamentari que va aprovar la constituci\u00f3 el 14 de mar\u00e7 de 1993. la direcci\u00f3 de l'estat recau en la figura del copr\u00edncep episcopal, el bisbe de la seu d'urgell, i del copr\u00edncep franc\u00e8s, el president de la rep\u00fablica francesa com a hereu dels drets del comte de foix. els actuals caps d'estat s\u00f3n emmanuel macron, president de la rep\u00fablica francesa (representat per sylvie hubac), i el bisbe d'urgell joan-enric vives i sic\u00edlia (representat per josep maria mauri). el cap de govern \u00e9s xavier espot zamora, de dem\u00f2crates per andorra, des del maig del 2019.\nel mes de juny del 2015 es difongueren certs rumors referents la suposada voluntat del papa francesc de reconsiderar el rol pol\u00edtic de l'esgl\u00e9sia amb implicacions en l'estat vatic\u00e0 amb, de retruc, conseq\u00fc\u00e8ncies sobre l'estructura institucional del principat d'andorra. aix\u00f2 hagu\u00e9s implicat la desaparici\u00f3 del rol de copr\u00edncep episcopal. aquests rumors es recolzaren en diferents articles de premsa, el primer de vicent partal, seguit per un d'enric juliana i finalment un article de l'excap de govern, oscar ribas reig.\nel principat est\u00e0 representat internacionalment en diverses organitzacions, a m\u00e9s de posseir un cos diplom\u00e0tic en pa\u00efsos de l'exterior. el 28 de juliol de 1993, andorra va ser admesa a l'organitzaci\u00f3 de les nacions unides (184\u00e8 estat membre), i esdevingu\u00e9 el tercer pa\u00eds m\u00e9s petit que en forma part despr\u00e9s de san marino i liechtenstein. el 1994 es va unir al consell d'europa.\n\n\n=== poder legislatiu ===\nel consell general d'andorra, antigament consell general de les valls, \u00e9s l'\u00f2rgan legislatiu i es tracta d'un parlament unicameral de representaci\u00f3 mixta i parit\u00e0ria de la poblaci\u00f3 nacional i de les set parr\u00f2quies, compost per 28 membres elegits cada quatre anys. el nou edifici parlamentari es comen\u00e7\u00e0 a utilitzar a partir de la sisena legislatura, i substitu\u00ed la seu hist\u00f2rica del parlament, la casa de la vall a andorra la vella.els partits representats al consell general, segons els resultats de les eleccions del 2 d'abril del 2023, s\u00f3n dem\u00f2crates per andorra, amb 16 consellers generals; conc\u00f2rdia, amb cinc; el partit socialdem\u00f2crata, amb tres; andorra endavant, amb tres, i acci\u00f3, amb un.\n\n\n=== poder executiu ===\n\nl'\u00f2rgan executiu \u00e9s el govern d'andorra, compost pel cap de govern, els ministeris i les secretaries d'estat. el govern actual \u00e9s dirigit per xavier espot zamora i est\u00e0 compost per 11 ministeris: presid\u00e8ncia, economia, treball i habitatge; relacions institucionals, educaci\u00f3 i universitats: finances; turisme i comer\u00e7; afers exteriors; just\u00edcia i interior; territori i urbanisme; afers socials i funci\u00f3 p\u00fablica; salut; medi ambient, agricultura i ramaderia; i cultura, joventut i esports.\n\n\n=== poder judicial ===\nel sistema judicial \u00e9s independent i est\u00e0 integrat per:\nla batllia d'andorra que jutja, en primera inst\u00e0ncia, els delictes menors i contravencions penals aix\u00ed com els litigis civils i administratius;\nel tribunal de corts que dirimeix sobre els delictes majors i, en apel\u00b7laci\u00f3, els recursos contra les sent\u00e8ncies dictades pel tribunal de batlles (la batllia);\nel tribunal superior de just\u00edcia d'andorra compost per un president i vuit magistrats designats pel consell superior de la just\u00edcia amb compet\u00e8ncies sobre assumptes civils, administratius i penals;\nel consell superior de la just\u00edcia d'andorra com a \u00f2rgan de representaci\u00f3, govern i administraci\u00f3 del poder judicial i que vetlla per la independ\u00e8ncia i bon funcionament de la just\u00edcia i\nel ministeri fiscal;\nel tribunal constitucional d'andorra que \u00e9s l'encarregat d'interpretar la constituci\u00f3 andorrana, aix\u00ed com decidir sobre l'adequaci\u00f3 de les restants lleis a aquesta, i es compon de quatre magistrats.\n\n\n=== administraci\u00f3 p\u00fablica ===\nels comuns s\u00f3n \u00f2rgans de representaci\u00f3 i administraci\u00f3 civil de les parr\u00f2quies. s\u00f3n corporacions p\u00fabliques amb personalitat jur\u00eddica i potestat normativa local. els comuns s'encarreguen d'aprovar i executar el pressupost comunal, gestionar els b\u00e9ns de propietat comunal i poden presentar projectes de llei al consell general d'andorra. els seus membres s'elegeixen cada quatre anys per sufragi universal i inclouen un c\u00f2nsol major, un c\u00f2nsol menor i entre 8 i 14 consellers comunals.\n\n\n=== altres institucions ===\nles altres institucions existents al principat s\u00f3n:\nraonador del ciutad\u00e0 (defensor del poble),\nag\u00e8ncia andorrana de protecci\u00f3 de dades,\ntribunal de comptes.\n\n\n=== llei, ordre i seguretat ===\n\nel servei de policia s'anomena cos de policia d'andorra i, des del 1993, dep\u00e8n del departament del ministeri de just\u00edcia i interior del govern andorr\u00e0. consta de 240 efectius i \u00e9s regulat per una llei del 2004. el despatx central est\u00e0 situat a l'edifici administratiu de l'obac a escaldes-engordany.la responsabilitat de la defensa andorrana \u00e9s d'espanya i fran\u00e7a perqu\u00e8 no disposa de forces armades pr\u00f2pies. en cas de no haver-hi un nombre suficient de policies disponibles en cas d'emerg\u00e8ncies o desastres naturals es convoca al sometent, homes majors de 18 anys de nacionalitat andorrana.a andorra no existeix el dret de vaga.\n\n\n=== afers exteriors ===\namb la ratificaci\u00f3 de la constituci\u00f3 l'any 1993, andorra es va convertir en un membre actiu de la comunitat internacional. aquest mateix any establia la seva primera missi\u00f3 diplom\u00e0tica a les nacions unides i el 1995 establia relacions diplom\u00e0tiques formals amb els estats units d'am\u00e8rica.\nactualment disposa de quatre ambaixades a brussel\u00b7les (b\u00e8lgica), par\u00eds (fran\u00e7a), madrid (espanya i marroc) i londres (regne unit) i la missi\u00f3 permanent a les nacions unides a nova york tamb\u00e9 serveix com ambaixada als estats units i canad\u00e0. al pa\u00eds tenen ambaixades fran\u00e7a, espanya i portugal. su\u00efssa hi t\u00e9 un consolat general.tamb\u00e9 t\u00e9 delegacions o missions permanents a la uni\u00f3 europea, a la unesco, al consell d'europa, a l'omc, a les nacions unides a ginebra i l'osce.\n\n\n=== drets humans ===\nalgunes associacions han denunciat l'actual normativa sobre revisions m\u00e8diques que es realitzen a immigrants, que estableix que es denegar\u00e0 l'autoritzaci\u00f3 de treball a aquelles persones que pateixin alcoholisme o altres toxicomanies, malalties susceptibles de quarantena definides al reglament sanitari internacional de l'organitzaci\u00f3 mundial de la salut, alteracions psicomentals greus que representin un perill per a l'ordre o seguretat p\u00fabliques, malalties infeccioses que representin un perill per a la salut p\u00fablica com hepatitis o sida, malalties cr\u00f2niques que evolucionin a una incapacitat laboral com a sordesa o incapacitats f\u00edsiques o ps\u00edquiques per al tipus de treball sol\u00b7licitat. la prostituci\u00f3 \u00e9s il\u00b7legal. el comit\u00e8 de drets socials europeu ha alertat en m\u00e9s d'un informe de la violaci\u00f3 de drets dels infants, dels discapacitats, d'estereotips racistes, de no combatre la prostituci\u00f3 i pornografia infantil, a m\u00e9s d'estimar que el salari m\u00ednim \u00e9s massa baix i dubtar de les condicions, que els informes qualifiquen indignes, de l'habitatge a andorra.\n\nles plataformes sindicals tamb\u00e9 porten des de fa ja uns anys reclamant drets laborals al sector privat. a andorra s'ha treballat sense un contracte de treball durant m\u00e9s de quatre d\u00e8cades. els sindicats es queixen de manca de lleis efectives que permetin la no repres\u00e0lia per part patronal. tamb\u00e9 es queixen de falta d'un marc legal que permeti realment al sindicat mobilitzar-se. el 2014 el pa\u00eds encara no havia regularitzat les vagues i l'onu va haver d'avisar a l'executiu i legislatiu andorrans per la seva inacci\u00f3. la crisi de les subprimes que tamb\u00e9 va afectar el pa\u00eds, va motivar el govern a retallar, sobretot en la sanitat p\u00fablica. retallades que van motivar vagues al sector p\u00fablic, per\u00f2 els sindicats denuncien que les vagues les fan els que tenen les millors condicions. dins del sector privat hi ha por a la repres\u00e0lia, segons asseguren.\n\nels drets de la dona s\u00f3n respectats i existeix un equip sanitari que protegeix contra la viol\u00e8ncia masclista. per\u00f2 els drets de la dona a andorra no han estat f\u00e0cils d'aconseguir. nom\u00e9s s'ha assolit una igualtat legal cap als anys 1970. l'avortament \u00e9s il\u00b7legal en tots els sup\u00f2sits. aix\u00ed i tot, el govern andorr\u00e0 resol perseguir pol\u00edticament associacions de defensa contra la viol\u00e8ncia masclista a la d\u00e8cada dels 2020. l'observatori per a la protecci\u00f3 dels defensors dels drets humans va mostrar preocupaci\u00f3 per la persecuci\u00f3 pol\u00edtica envers vanessa mendoza, activista i membre de l'associaci\u00f3 stop viol\u00e8ncies. l'executiu andorr\u00e0 no ratifica totes les convencions que signa a nivell internacional.\n\nel matrimoni entre persones del mateix sexe no est\u00e0 reconegut per\u00f2 existeix el reconeixement d'uni\u00f3 estable de parella des de l'aprovaci\u00f3 de la llei 4 del 2005. des del 2010 els homosexuals poden donar sang.la constituci\u00f3 garanteix l'expressi\u00f3 lliure i d'informaci\u00f3 per\u00f2 reporters sense fronteres alerten que el pa\u00eds es troba a la l\u00ednia groga en quant a la llibertat d'expressi\u00f3 i condemna les pressions a peri\u00f2dics. l'executiu andorr\u00e0 ha fer m\u00e0nigues per reformar la llei de protecci\u00f3 a la intimitat per tal de poder perseguir periodistes. andorra es troba l'any 2020 a la 37a posici\u00f3 en quant a llibertat de premsa, la qual cosa la situa dins l'\u00e0rea dels balcans, la uni\u00f3 europea i per sota de xipre, els pa\u00efsos catalans, espanya, pa\u00eds basc, fran\u00e7a o regne unit, a m\u00e9s de trinitat i tobago. el pa\u00eds es troba a deu l\u00ednies d'\u00e9sser en n\u00fameros taronges. les principals cap\u00e7aleres del pa\u00eds s\u00f3n de dreta i no existeix premsa de tend\u00e8ncia esquerrana. el mateix govern posseeix accions majorit\u00e0ries a la cap\u00e7alera refer\u00e8ncia, el diari d'andorra. rtva ha estat assenyalada m\u00e9s d'un cop per un \u00fas partidista de la televisi\u00f3 p\u00fablica. en contrapartida, el pa\u00eds t\u00e9 acc\u00e9s no restringit a la premsa francesa, catalana, espanyola i andorrana. pot accedir de franc als canals de televisi\u00f3 hisp\u00e0nics, catalans, francesos i portuguesos, per b\u00e9 que el darrer en versi\u00f3 internacional. accedeix igualment a la cnn i bbc news a les seves versions europees.d'altra banda, el govern andorr\u00e0 fa negocis amb dictadures com ara la xina, els emirats units o r\u00fassia. finalment, membres del govern andorr\u00e0 han participat en el tr\u00e0fic de diamants de lib\u00e8ria.malgrat les reiterades evid\u00e8ncies de vulneraci\u00f3 de drets humans, els caps d'estat andorrans, el bisbe de la seu d'urgell, representant del vatic\u00e0 i, d'altra banda, el president de la rep\u00fablica francesa, no han actuat contra l'executiu andorr\u00e0. ans al contrari, el vatic\u00e0 impedeix el matrimoni homosexual i la rep\u00fablica francesa no permet l'avortament i afegeix que \"andorra \u00e9s una democr\u00e0cia exemplar\". en aquest sentit, els caps d'estat no han treballat per garantir la protecci\u00f3 dels drets ling\u00fc\u00edstics dels ciutadans andorrans, tot el contrari, treballen per la introducci\u00f3 de les lleng\u00fces dels seus respectius imperis. l'executiu andorr\u00e0 ha col\u00b7laborat en aquest segon assumpte amb els governs de par\u00eds i madrid. el cap d'estat de la banda francesa, tampoc es preocupa pels drets humans aliens i negocia amb dictadures africanes i asi\u00e0tiques la venda d'armes a canvi de petroli. \u00e9s el cas d'ar\u00e0bia saudita pel costat afric\u00e0, la xina pel costat asi\u00e0tic.\n\n\n=== organitzaci\u00f3 territorial ===\n\n\n==== parr\u00f2quies ====\nandorra est\u00e0 formada per set parr\u00f2quies, tant eclesi\u00e0sticament com civilment. civilment, les parr\u00f2quies s\u00f3n el primer i \u00fanic nivell administratiu per sota el govern d'andorra, tot i que algunes d'elles tenen organitzacions menors com els quarts (a canillo, ordino, la massana i sant juli\u00e0 de l\u00f2ria) o els ve\u00efnats (a canillo). el govern que gestiona la parr\u00f2quia \u00e9s anomenat com\u00fa, format pels consellers comunals (c\u00e0rrec electe equivalent al regidor) i els que encap\u00e7alen el govern comunal el c\u00f2nsol major (equivalent a l'alcalde) i el c\u00f2nsol menor.\nescaldes-engordany \u00e9s una parr\u00f2quia que es va crear l'any 1978 despr\u00e9s de segregar-se d'andorra la vella, sent l'\u00fanica no tradicional i actualment \u00e9s la segona ciutat per poblaci\u00f3.les parr\u00f2quies prenen el nom de la seva capital i l'ordre protocol\u00b7lari \u00e9s el seg\u00fcent:\n\ncanillo,\nencamp,\nordino,\nla massana,\nandorra la vella,\nsant juli\u00e0 de l\u00f2ria,\nescaldes-engordany.popularment les parr\u00f2quies de les valls de la valira d'orient i de la valira del nord, \u00e9s a dir les parr\u00f2quies d'encamp, canillo, la massana i ordino, s'han conegut com les parr\u00f2quies altes. per contraposici\u00f3 a la resta de parr\u00f2quies se les anomena, per\u00f2 no tan sovint, parr\u00f2quies baixes. tot i aix\u00f2 tamb\u00e9 es pot trobar la denominaci\u00f3 de parr\u00f2quies centrals per a les d'andorra la vella i escaldes-engordany.\n\n\n==== quarts (ve\u00efnats) ====\n\na m\u00e9s de les parr\u00f2quies, a andorra hi ha quarts (ve\u00efnats, a canillo) que s\u00f3n fonamentalment grups de poblaci\u00f3, tot i que els problemes administratius varien de parr\u00f2quia a parr\u00f2quia.\n\n\n=== s\u00edmbols ===\n\n\n==== escut ====\n\nl'escut d'armes del principat d'andorra, el lema en llat\u00ed del qual \u00e9s \"virtus unita fortior\", est\u00e0 format per quatre quarters (dos per cada copr\u00edncep).\nprimer quarter (superior esquerra): de gules, una mitra i bast\u00f3 d'or (bisbat d'urgell).\nsegon quarter (superior dret): d'or, tres pals de gules (del comtat de foix).\ntercer quarter (inferior esquerra): d'or, quatre pals de gules (de catalunya).\nquart quarter (inferior dret): d'or, dos bous de gules posats en pal (del vescomtat de bearn).\n\n\n==== bandera ====\n\nla bandera d'andorra es va adoptar oficialment el 1866 i \u00e9s tricolor vertical, blau, groc i vermell. la franja groga \u00e9s lleugerament m\u00e9s gran que les altres dues i al centre es mostra l'escut d'andorra. la bandera sense escut tamb\u00e9 \u00e9s oficial, tot i ser igual que les banderes de mold\u00e0via, el txad i romania.\n\n\n==== himne ====\n\nla lletra de l'himne, titulat el gran carlemany, la va escriure joan benlloch i viv\u00f3 i la m\u00fasica va ser composta per enric marfany. l'himne es va adoptar oficialment el 1914 i es va interpretar per primera vegada el 8 de setembre de 1921.\n\n\n== economia ==\n\ntradicionalment andorra ha estat un pa\u00eds agr\u00edcola i ramader encara que, des de la d\u00e8cada dels 50, el sector primari ha anat perdent import\u00e0ncia. la producci\u00f3 agr\u00edcola est\u00e0 limitada, ja que nom\u00e9s el 2% de la terra \u00e9s cultivable, plantant-se tabac en bona part del terreny, i la principal activitat ramadera \u00e9s la crian\u00e7a bovina i equina, basades en un sistema d'explotaci\u00f3 extensiu. al sector secundari predominen les ind\u00fastries de transformaci\u00f3 (cigarrets, puros i mobles) i ind\u00fastries prim\u00e0ries.pel que fa a les exportacions i importacions el 60% de les importacions i el 70% de les exportacions provenen o tenen dest\u00ed el mercat espanyol. a finals del segle xx el principal subministrador era fran\u00e7a fins al 1999 que ha baixat any rere any fins al 19% actual, es creu que el motiu n'\u00e9s el cultural, la pres\u00e8ncia de molts empresaris d'origen espanyol, la facilitat m\u00e9s gran de transport amb el sud i el preu m\u00e9s econ\u00f2mic dels productes manufacturats d'espanya.actualment el sector terciari representa, segons estimacions, el 80% del pib andorr\u00e0, sent el turisme el sosteniment principal de l'economia andorrana. nou milions de persones la visiten anualment, atretes per la seva condici\u00f3 de parad\u00eds fiscal, les seves estacions d'esqu\u00ed i el diferencial de preus al comer\u00e7 respecte dels pa\u00efsos ve\u00efns, encara que aquest \u00faltim s'ha erosionat recentment mentre les economies francesa i espanyola s'han obert, proporcionant una disponibilitat m\u00e9s \u00e0mplia de b\u00e9ns i tarifes m\u00e9s baixes. l'any 2005, el pa\u00eds va rebre 11.049.490 visitants, dels quals el 57,2% eren espanyols, el 39,8% francesos i nom\u00e9s un 3,0% venien d'altres estats.el sector financer, constitu\u00eft per 5 entitats banc\u00e0ries pertanyents a l'associaci\u00f3 de bancs andorrans que, al seu torn, \u00e9s membre de la federaci\u00f3 banc\u00e0ria de la uni\u00f3 europea, tamb\u00e9 contribueix substancialment a l'economia.\nels agents socials s\u00f3n els seg\u00fcents:\n\norganitzacions sindicals. el desembre de 2008, el nombre d'assalariats era de 40.694:sindicat andorr\u00e0 de treballadors (sat), creat el 1990.\nuni\u00f3 sindical d'andorra (usda), creat el 2001.\ndiversos sindicats sectorials com el sindicat de l'ensenyament p\u00fablic d'andorra (sep), el sindicat del personal adscrit a l'administraci\u00f3 general (sipaag), el col\u00b7lectiu de funcionaris de la policia (cfpa) i el sindicat de funcionaris de duana (sfd).\norganitzacions empresarials:\nconfederaci\u00f3 empresarial andorrana (cea),\nassociaci\u00f3 de la micro, petita i mitjana empresa d'andorra (pime).andorra no \u00e9s un membre de ple dret a la uni\u00f3 europea per\u00f2, des de 1990, gaudeix d'una relaci\u00f3 especial i \u00e9s tractat com si fos part d'ella per al comer\u00e7 en b\u00e9ns manufacturats (exonerats d'impostos) i com no membre de la ue per als productes agr\u00edcoles.\n\n\n=== pol\u00edtica impositiva i banc\u00e0ria ===\ntradicionalment andorra ha estat un parad\u00eds fiscal, tant per l'abs\u00e8ncia de certs impostos com per l'exist\u00e8ncia de la protecci\u00f3 legal del secret bancari per\u00f2 amb un control molt estricte sobre el blanqueig de diners procedent del crim organitzat.actualment andorra no apareix a la llista grisa de pa\u00efsos no cooperants de l'ocde, perqu\u00e8 el 10 de mar\u00e7 de 2009, el govern andorr\u00e0 va firmar la declaraci\u00f3 de par\u00eds amb fran\u00e7a, en la cimera londinenca del g-20, per a deixar de ser considerat parad\u00eds fiscal per l'ocde, ja que nicolas sarkozy havia amena\u00e7at de dimitir com a cap d'estat andorr\u00e0. a causa d'aquestes pressions, andorra ha firmat tractats d'intercanvi d'informaci\u00f3 fiscal amb \u00e0ustria, m\u00f2naco, liechtenstein, san marino, fran\u00e7a, b\u00e8lgica, argentina, pa\u00efsos baixos, portugal i espanya.per a les autoritats espanyoles, per exemple, andorra va deixar de ser considerat un parad\u00eds fiscal el 10 de febrer del 2011 en entrar en vigor l'acord d'intercanvi d'informaci\u00f3 fiscal firmat l'any 2009 entre ambd\u00f3s pa\u00efsos.amb el pas del temps andorra ha augmentat la pressi\u00f3 impositiva en crear els impostos de mercaderies (imi), de serveis (isi), de producci\u00f3 interna (ipi), activitats comercials (iac) i societats, a m\u00e9s dels projectes impositius de creaci\u00f3 d'un iva (4,5% i redu\u00eft d'1%) i impostos de la renda per a treballadors no residents al pa\u00eds.\n\n\n=== moneda ===\n\nencara que el principat no disposa de moneda oficial, des de l'1 de gener de 2002 s'utilitza l'euro com a moneda de facto. anteriorment a l'entrada de la moneda \u00fanica europea, els pressuposts estatals s'elaboraven en pessetes, encara que comercialment tamb\u00e9 s'usava el franc franc\u00e8s. excepcionalment s'ha em\u00e8s una moneda pr\u00f2pia sense valor legal, el diner.com passa en altres petits estats europeus que utilitzen l'euro, andorra ha em\u00e8s els seus propis euros des del setembre de 2014, com a colof\u00f3 a un proc\u00e9s negociador entre el pa\u00eds dels pirineus i la ue que es va iniciar el 2004. l'any 2010 es van aturar moment\u00e0niament les negociacions, ja que hauria d'adaptar la normativa a l'europea, que entre d'altres inclouria la conversi\u00f3 de l'institut nacional andorr\u00e0 de finances en un banc central, permetre la instal\u00b7laci\u00f3 de bancs europeus a andorra, etc. l'any 2011 el govern de bartomeu va arribar a un acord amb la uni\u00f3 europea i posteriorment va ser ratificat pel nou govern de mart\u00ed. la setmana del 19 de setembre del 2014 es van comen\u00e7ar a distribuir en el mercat els primers euros andorrans. cada ciutad\u00e0 va poder adquirir una mostra de c\u00e8ntims i euros de 2 i 1 per 3,88 \u20ac (que \u00e9s el valor total del pac de monedes) com a col\u00b7lecci\u00f3. les monedes ja havien d'haver estat posades en circulaci\u00f3 al mes de maig, per\u00f2 per evitar que la massa monet\u00e0ria qued\u00e9s reclusa \u00fanicament al col\u00b7leccionisme, fet que afectava la posada en circulaci\u00f3 (situaci\u00f3 que nom\u00e9s passa en petits pa\u00efsos; el fet d'aconseguir moneda d'un petit pa\u00eds augmenta el valor en el mercat col\u00b7leccionista perqu\u00e8 normalment un petit pa\u00eds no t\u00e9 moneda pr\u00f2pia), es va retardar la sortida.\n\n\n=== infraestructura ===\n\n\n==== transports ====\n\nandorra es comunica amb l'exterior per via terrestre, a part dels camins rurals, nom\u00e9s hi ha tres carreteres per sortir del principat. la via duanera de la farga de moles n-145/cg-1, la via duanera del pas de la casa cg-2/n-22 i la cg-6 per anar a os de civ\u00eds, un periclavament urgellenc, ja que no est\u00e0 connectat per carretera amb la xarxa vi\u00e0ria catalana.actualment estan en curs diverses obres en infraestructures vi\u00e0ries com, per exemple, l'ampliaci\u00f3 de carrils a les carreteres principals, la supressi\u00f3 de punts negres a la xarxa vi\u00e0ria i la construcci\u00f3 de diversos t\u00fanels, dels quals s'ha inaugurat l'any 2012 el t\u00fanel de les dues valires per connectar les parr\u00f2quies altes. pel que fa a transport p\u00fablic, disposa tant de serveis d'autobusos urbans com interurbans que connecten amb la seu d'urgell, barcelona ciutat i els aeroports catalans (el prat, reus, girona i lleida) per una banda, i amb poblacions franceses per una altra, com tolosa de llenguadoc.\nandorra no disposa de xarxa ferrovi\u00e0ria ni instal\u00b7lacions d'aviaci\u00f3 comercial, per\u00f2 si d'heliports. l'aeroport m\u00e9s proper \u00e9s l'aeroport de la seu d'urgell, d'aviaci\u00f3 esportiva, i els de lleida-alguaire, tolosa de llenguadoc i barcelona \u2013 el prat. pel que fa a ferrocarril, a l'ospitalet, a deu quil\u00f2metres de la frontera francesa es troba l'estaci\u00f3 recentment reformada gare internationale andorre-l'hospitalet i existeixen connexions d'autob\u00fas amb l'estaci\u00f3 d'alta velocitat (ave) de lleida pirineus. el pa\u00eds t\u00e9 un parc automobil\u00edstic de 78.158 vehicles.\n\n\n==== telefonia i internet ====\nel prove\u00efdor de telefonia fixa, m\u00f2bil i internet \u00e9s andorra telecom, que tamb\u00e9 gestiona el domini de primer nivell territorial (cctld) .ad. la xarxa telef\u00f2nica est\u00e0 composta per connexions de rel\u00e8s de radi amb microones entre centrals per a les connexions locals, i circuits terrestres cap a espanya i fran\u00e7a per a les comunicacions internacionals.\n\n\n==== correu postal ====\nel servei de correu \u00e9s at\u00e8s per les companyies p\u00fabliques espanyoles i franceses, correos (sociedad estatal correos y tel\u00e9grafos) des de 1928 i la poste des de 1931.el 2004 es van introduir els codis postals segons l'ordre protocol\u00b7lari de les parr\u00f2quies:\n\ncanillo: ad100;\nencamp: ad200;\nordino: ad300;\nla massana: ad400;\nandorra la vella: ad500;\nsant juli\u00e0 de l\u00f2ria: ad600;\nescaldes-engordany: ad700.\n\n\n== geografia humana i societat ==\n\n\n=== demografia ===\n\nla poblaci\u00f3 d'andorra a 31 de desembre de 2022 era de 81.588 habitants, dels quals 38.867 eren andorrans, 20.216 espanyols, 8.777 portuguesos, 3.665 francesos i 10.063 d'altres nacionalitats. des del 1963 (primera data que es disposa de registres per nacionalitat) fins a l'any 2004 la primera nacionalitat del pa\u00eds era l'espanyola, sent la nacionalitat andorrana la segona. des de l'any 2005 l'andorrana \u00e9s la primera nacionalitat, seguida de prop de l'espanyola. aquest fet s'ha produ\u00eft arran de la flexibilitzaci\u00f3 de forma parcial la pol\u00edtica restrictiva de l'adquisici\u00f3 de la nacionalitat andorrana per preservar \"els usos i costums de les valls d'andorra\".en conjunt, els ciutadans que no disposen de la nacionalitat andorrana s\u00f3n majoritaris per\u00f2 no tenen dret a vot en les eleccions comunals, ni tampoc poden ser presidents o posseir m\u00e9s del 33% del capital social d'una empresa.quant a les parr\u00f2quies, la m\u00e9s poblada \u00e9s andorra la vella amb una poblaci\u00f3 de 23.324 habitants el 2022, seguida d'escaldes-engordany amb 14.917, encamp amb 12.155, la massana 11.113, sant juli\u00e0 de l\u00f2ria amb 9.694, canillo 5.160 i ordino amb nom\u00e9s 5.225 habitants. per poblacions, hi ha 13 nuclis amb m\u00e9s de 1.000 habitants:\nandorra havia estat un pa\u00eds petit i poc poblat de muntanya, per\u00f2 durant la segona meitat del segle xx ha conegut una explosi\u00f3 demogr\u00e0fica extraordin\u00e0ria que ha provocat una intensa urbanitzaci\u00f3 del territori sense precedents.\n\nla taxa de creixement demogr\u00e0fic \u00e9s m\u00e9s alta que les de la majoria dels estats europeus; el 2008 s'estimava l'1,8% anual. aquesta taxa de creixement demogr\u00e0fic \u00e9s deguda a una taxa de natalitat, estimada el 2008, de 10,60 per cada 1.000 habitants, una taxa de mortalitat de 5,60 per cada 1.000 habitants, i una alt\u00edssima taxa neta de migraci\u00f3 de 14 migrants per cada 1.000 habitants. la taxa de creixement anual havia arribat a un m\u00e0xim hist\u00f2ric del 7,7% el 2003, seguida del 6,4% el 2004, sent canillo la parr\u00f2quia amb la taxa m\u00e9s elevada. l'esperan\u00e7a de vida dels andorrans \u00e9s la segona m\u00e9s alta del m\u00f3n, estimada en 82,8 anys (80,8 per als homes i 85,4 per a les dones). la taxa de fertilitat s\u00f3n d'1,43 fills per dona. quant a la pir\u00e0mide d'edats, el 15,5% dels andorrans el 2008 tenien menys de 14 anys, el 72,5% entre 15 i 64 anys, i el 12% tenien 65 o m\u00e9s anys. la mitjana d'edat dels residents andorrans \u00e9s de 38,8 anys.\n\n\n=== lleng\u00fces ===\n\nla llengua pr\u00f2pia, nacional i oficial d'andorra \u00e9s el catal\u00e0. a m\u00e9s a m\u00e9s \u00e9s l'\u00fanic territori on el catal\u00e0 \u00e9s l'\u00fanic idioma oficial i \u00e9s l'\u00fanic estat del m\u00f3n que el t\u00e9 com idioma oficial. la realitat ling\u00fc\u00edstica d'andorra \u00e9s el resultat de la gran transformaci\u00f3 demogr\u00e0fica que ha viscut el pa\u00eds des de la segona meitat del segle xx: el 1940 les persones estrangeres residents al pa\u00eds representaven nom\u00e9s el 17%; el 1989 representaven el 75,7% \u2014m\u00e0xima hist\u00f2rica\u2014 i el 2007 eren al voltant del 65%. a causa d'aquest fenomen, tot i que el catal\u00e0 \u00e9s la llengua oficial, el castell\u00e0 i el franc\u00e8s s\u00f3n lleng\u00fces d'\u00fas habitual en moltes interaccions comercials, i m\u00e9s recentment, la poblaci\u00f3 de parla portuguesa s'ha incrementat significativament.d'acord amb el centre de recerca sociol\u00f2gica de l'institut d'estudis andorrans, el catal\u00e0 \u00e9s la llengua materna del 38,8% de la poblaci\u00f3, seguida pel castell\u00e0 amb un 35,4% i a certa dist\u00e0ncia del portugu\u00e8s (15%) i franc\u00e8s (5,4%). si nom\u00e9s es t\u00e9 en compte la gent de nacionalitat andorrana, el percentatge de persones que tenen la llengua catalana com a materna ascendeix fins al 64%. dels residents espanyols a andorra un 56% tenen com a llengua pr\u00f2pia el castell\u00e0 i el 36% el catal\u00e0. la proporci\u00f3 de persones que tenen com a llengua materna el catal\u00e0, \u00e9s m\u00e9s elevada entre els majors de 55 anys (un 58%), mentre que els m\u00e9s joves diuen en major proporci\u00f3 que el castell\u00e0 \u00e9s la seva llengua materna (un 48% dels que tenen entre 18 i 24 anys).pel que fa a la llengua habitual, el catal\u00e0 \u00e9s la m\u00e9s utilitzada amb el 58,3%, seguida del castell\u00e0 amb el 37,3%. tot i aix\u00f2 l'\u00fas de la llengua no t\u00e9 correlaci\u00f3 amb les creences, ja que el 69% de la poblaci\u00f3 pensa que el castell\u00e0 \u00e9s la llengua m\u00e9s parlada a andorra, i el 80% creu que el catal\u00e0 \u00e9s necessari per integrar-se a andorra. quant a l'alfabetitzaci\u00f3, el 100% dels ciutadans saben llegir i escriure.segons l'observatori del centre de recerca sociol\u00f2gica de l'institut d'estudis andorrans, els usos ling\u00fc\u00edstics a andorra s\u00f3n els seg\u00fcents:\n\n\n==== pres\u00e8ncia internacional del catal\u00e0 ====\nl'oficialitat del catal\u00e0 en un estat independent li permet una certa pres\u00e8ncia en l'\u00e0mbit internacional. l'ingr\u00e9s d'andorra a l'organitzaci\u00f3 de les nacions unides, celebrat el 28 de juliol de 1993, va permetre per primera vegada en la hist\u00f2ria l'\u00fas del catal\u00e0 en una assemblea d'aquesta organitzaci\u00f3. tamb\u00e9 andorra va portar per primera vegada la llengua catalana al festival de la can\u00e7\u00f3 d'eurovisi\u00f3 el 2004 amb marta roure i la can\u00e7\u00f3 \u00abjugarem a estimar-nos\u00bb.\n\n\n=== religi\u00f3 ===\nla constituci\u00f3 d'andorra estableix la llibertat religiosa. tot i que no hi ha cap religi\u00f3 oficial de l'estat, la constituci\u00f3 fa una menci\u00f3 expl\u00edcita de l'esgl\u00e9sia cat\u00f2lica romana a la qual garanteix \"l'exercici lliure i p\u00fablic de les seves activitats i el manteniment de les relacions de col\u00b7laboraci\u00f3 especial amb l'estat, d'acord amb la tradici\u00f3 andorrana\".cal fer notar tamb\u00e9 que l'un dels copr\u00ednceps andorrans \u00e9s un bisbe cat\u00f2lic, el de la seu d'urgell, i que la celebraci\u00f3 religiosa del 8 de setembre, de la mare de d\u00e9u de meritxell \u00e9s festa nacional. altres religions que es practiquen s\u00f3n l'islam \u2013pels 2.000 immigrants nord-africans que s'hi han establert\u2013, l'hinduisme, el protestantisme, el mormonisme i d'altres.\n\n\n=== educaci\u00f3 ===\n\n\n==== sistemes educatius ====\n\na andorra conviuen tres sistemes educatius amb centres d'educaci\u00f3 prim\u00e0ria, secund\u00e0ria i formaci\u00f3 professional:\nandorr\u00e0. dependent del ministeri d'educaci\u00f3, cultura i joventut.\nespanyol. dependent del ministeri d'educaci\u00f3, cultura i esports d'espanya, amb centres laics i congregacionals (col\u00b7legi sant ermengol, sagrada fam\u00edlia i mare janer).\nfranc\u00e8s. dependent del ministeri d'educaci\u00f3 nacional de fran\u00e7a.tots aquests tres sistemes s\u00f3n gratu\u00efts fins al final de l'educaci\u00f3 secund\u00e0ria (generalment fins als setze anys). tamb\u00e9 hi ha un sistema angl\u00e8s, si b\u00e9 aquests \u00e9s completament privat.\nels sistemes educatius m\u00e9s utilitzats a andorra s\u00f3n (per aquest ordre) el franc\u00e8s i l'andorr\u00e0, suposant tots dos gaireb\u00e9 dos ter\u00e7os del total.\nal curs 2009 es repartien els alumnes de la seg\u00fcent manera: 4.122 a l'andorr\u00e0, 3.285 a l'espanyol i 3.430 al franc\u00e8s.\n\n\n===== estudis superiors =====\nels andorrans poden accedir a la universitat andorrana amb el batxillerat andorr\u00e0, la prova d'acc\u00e9s per a m\u00e9s grans de 25 anys, el diploma professional avan\u00e7at, o amb els t\u00edtols de sistemes educatius diferents de l'andorr\u00e0 que hagin obtingut l'acc\u00e9s a l'ensenyament superior per part del govern d'andorra. a m\u00e9s, el baccalaur\u00e9at (batxillerat franc\u00e8s, sovint designat amb el diminutiu bac) els dona tamb\u00e9 l'entrada a les universitats franceses, com les proves d'acc\u00e9s a la universitat d'espanya per a les universitats espanyoles.\nl'ensenyament superior existeix a andorra des del 1988, amb l'inici de les primeres escoles universit\u00e0ries. el 1997 es van fusionar per fundar la universitat d'andorra, de car\u00e0cter p\u00fablic i que t\u00e9 firmats convenis de col\u00b7laboraci\u00f3 amb universitats espanyoles, franceses i de tot el m\u00f3n. durant els mesos d'estiu organitza l'aula d'estiu.els centres s\u00f3n les unitats organitzatives i de gesti\u00f3 en l'\u00e0mbit de les quals s'imparteixen els ensenyaments necessaris per obtenir els t\u00edtols estatals o els propis de la universitat. la universitat d'andorra la integren el centre de ci\u00e8ncies de la salut i de l'educaci\u00f3, el centre d'estudis empresarials i tecnol\u00f2gics, i el centre d'estudis virtuals i d'extensi\u00f3 universit\u00e0ria.el 2008 es va autoritzar la creaci\u00f3 la universitat de les valls, de tipus privat, ara desapareguda, que va crear la facultat de ci\u00e8ncies odontol\u00f2giques de les valls per a estudis odontol\u00f2gics i va tenir la seu a andorra la vella. posteriorment l'any 2010 es va aprovar la llei que permet la creaci\u00f3 d'una tercera universitat, aquesta de tipus virtual i privada de la fundaci\u00f3 la salle, la universitat oberta la salle.\n\n\n=== sanitat ===\nla sanitat al pa\u00eds forma part de la xarxa p\u00fablica i s'hi accedeix a trav\u00e9s de l'afiliaci\u00f3 a la seguretat social anomenada caixa andorrana de seguretat social (cass). hi ha nom\u00e9s un hospital, l'hospital nostra senyora de meritxell, a escaldes-engordany i onze centres de salut repartits per les principals poblacions, gestionats pel servei andorr\u00e0 d'atenci\u00f3 sanit\u00e0ria.andorra t\u00e9 convenis amb la generalitat de catalunya en mat\u00e8ria sanit\u00e0ria. l'any 2010 es va firmar un nou acord per compartir serveis sanitaris, d'emerg\u00e8ncies i hist\u00f2ries cl\u00edniques per coordinar la derivaci\u00f3 de pacients de l'alt urgell al principat i pacients d'andorra a catalunya. a m\u00e9s l'acord tamb\u00e9 permet accedir als andorrans a la targeta sanit\u00e0ria europea i al banc de sang i teixits de catalunya.\n\n\n== cultura i lleure ==\n\nla biblioteca nacional i els arxius nacionals van ser creats el 1974 i 1975 respectivament, i es troben a l'capital. a m\u00e9s existeixen diversos museus: casa rull a sispony, la farga rossell a la massana, i el centre d'interpretaci\u00f3 andorra rom\u00e0nica a pal, el museu viladomat, el museu de maquetes d'art rom\u00e0nic i el museu del perfum a escaldes-engordany, el museu de miniatures de nicola\u00ef siadristy, la casa d'areny-plandolit i el museu postal d'andorra a ordino, el museu nacional de l'autom\u00f2bil a encamp, a la casa de la vall hi ha una secci\u00f3 dedicada a la filat\u00e8lia i numism\u00e0tica, a andorra la vella i el museu del tabac a sant juli\u00e0 de l\u00f2ria. durant el 2010 els museus andorrans van rebre un total de 72.083 visites.el principat ha tingut, al llarg de la hist\u00f2ria, una afinitat molt forta amb catalunya, la qual cosa s'ha vist reflectida en el desenvolupament cultural del pa\u00eds. no nom\u00e9s \u00e9s el catal\u00e0 la llengua pr\u00f2pia i oficial d'andorra, ans les institucions de govern estan basades en el dret catal\u00e0, i un gran percentatge dels immigrants espanyols o llurs descendents s\u00f3n catalans. andorra va participar en la fira del llibre de frankfurt el 2007, que homenatjava la cultura i llengua catalanes.\nel com\u00fa d'andorra la vella organitza des de l'any 2001 biennalment el festival internacional de pallasses sent un dels festivals de refer\u00e8ncia de la comicitat femenina. el comer\u00e7 tant tur\u00edstic com d'oci \u00e9s un sector destacat amb l'eix comercial de les avingudes de meritxell i carlemany d'andorra la vella i escaldes-engordany i els diversos centres comercials (pyr\u00e9n\u00e9es, punt de trobada, andorra 2000, etc.).\n\n\n=== cultura popular ===\nla cultura popular presenta semblances amb la de les regions ve\u00efnes, en especial la catalana, i les festes i tradicions coincideixen amb celebracions religioses o amb cicles naturals de la terra com les danses folkl\u00f2riques del contrap\u00e0s i la marratxa, que sobreviuen a andorra la vella i sant juli\u00e0 de l\u00f2ria, les falles de sant joan, les celebracions de sant antoni abat amb les calderades com la de la seu d'urgell. altres danses populars s\u00f3n el ball de santa anna (escaldes-engordany), el ball de la tarda (sant juli\u00e0 de l\u00f2ria) i la sardana. la m\u00fasica folkl\u00f2rica andorrana mostra similituds amb la dels seus ve\u00efns, en especial catalunya, i en les danses com la sardana. el 2014 es va fundar la colla dels castellers d'andorra.\naltres festes i tradicions destacades s\u00f3n l'aplec de can\u00f2lic al maig, el roser d'ordino al juliol, la diada de meritxell, la fira d'andorra la vella, la diada de sant jordi, la fira de santa ll\u00facia, la festa de la candelera a canillo, el carnaval d'encamp, la cantada de caramelles, la festa de sant esteve i la festa del poble.les llegendes andorranes m\u00e9s conegudes s\u00f3n la llegenda de carlemany, segons la qual aquest rei franc hauria fundat el pa\u00eds, la dama blanca d'auviny\u00e0, la llegenda de l'estany d'engolasters i la de la mare de d\u00e9u de meritxell.\n\n\n==== gastronomia ====\n\nla gastronomia andorrana \u00e9s principalment catalana, tot i que ha adoptat tamb\u00e9 altres elements de les cuines francesa i italiana entre els menjars t\u00edpics andorrans hi ha l'all-i-oli de codony, l'\u00e0nec amb pera d'hivern, el cabrit al forn amb picada de fruits secs, civet de porc fer, la coca massegada, l'escarola amb pedrers d'\u00e0nec confitat i bolets, l'escudella de pag\u00e8s o barrejada, els espinacs amb panses i pinyons, la melmelada de m\u00f3res, les murgues farcides amb carn de porc, i el m\u00e9s conegut i preuat, la truita de riu a l'andorrana; per a beure, el vi calent i cremat; alguns dels plats s\u00f3n ben habituals a comarques de muntanya de catalunya, com el trinxat, els cargols a la llauna, l'arr\u00f2s amb bolets, i el brossat.\n\n\n=== arts ===\n\n\n==== arquitectura ====\n\na m\u00e9s de les construccions d'estil rom\u00e0nic (esgl\u00e9sies i ponts) destaca el santuari de meritxell, una de les esgl\u00e9sies m\u00e9s conegudes, dedicada a la patrona d'andorra. tot i aix\u00f2 el santuari \u00e9s una obra moderna de ricard bofill, ja que l'antiga capella de santa maria va ser destru\u00efda per un incendi, posteriorment el 1994 la capella va ser rehabilitada. la casa rull i la casa d'areny-plandolit s\u00f3n dues cases t\u00edpiques andorranes de fam\u00edlies benestants (segle xvii xix). altres construccions interessants s\u00f3n la casa de la vall, edifici del segle xvi que allotja el parlament andorr\u00e0 i l'antiga f\u00e0brica reig de tabacs reig.pel que fa a edificis i estructures modernes, cal esmentar l'edifici de vidre del centre termal caldea a escaldes-engordany i els ponts de madrid i par\u00eds de la parr\u00f2quia d'andorra la vella.\n\n\n===== art rom\u00e0nic andorr\u00e0 =====\n\nl'art prerom\u00e0nic i rom\u00e0nic s\u00f3n de les manifestacions art\u00edstiques m\u00e9s importants i caracter\u00edstiques del principat. el rom\u00e0nic permet con\u00e8ixer la formaci\u00f3 de les comunitats parroquials i les relacions de poder. hi ha un total de quaranta esgl\u00e9sies d'estil rom\u00e0nic que destaquen per ser petites construccions d'ornamentaci\u00f3 austera.d'entre les 40 esgl\u00e9sies i capelles rom\u00e0niques les m\u00e9s conegudes o destacades s\u00f3n:\nsant serni de nagol (segle xi);\nsant climent de pal (segles xi\u2013xii);\nsant miquel d'engolasters (segle xii);\nsant rom\u00e0 de les bons (segles xi\u2013xiii), d'estil llombard, la nau \u00e9s rectangular coberta amb volta de can\u00f3 acabada amb absis de planta semicircular i campanar d'espadanya;\nsant joan de caselles (segles xi\u2013xii), de nau rectangular amb coberta de fusta, absis semicircular i campanar llombard;\nsant mart\u00ed de la cortinada (segle xii);\nsanta coloma (segles ix\u2013x), edifici prerom\u00e0nic de nau de planta rectangular coberta amb encavallades de fusta i un absis rectangular; el campanar del segle xii \u00e9s d'estil llombard i de planta circular, el model probablement va ser el de sant serni de tav\u00e8rnoles, i \u00e9s similar al de sant vicen\u00e7 d'enclar.el conjunt hist\u00f2ric de les bons, situat a les bons d'encamp, est\u00e0 format, a m\u00e9s de per l'esmentada esgl\u00e9sia de sant rom\u00e0, per una torre de defensa del segle xiii de quatre pisos, un dip\u00f2sit d'aigua amb un circuit d'irrigaci\u00f3 excavat a la roca, una casa del segle xiii i dos colomers d'\u00e8poca romana.a les valls d'andorra hi destaquen altres obres rom\u00e0niques com el pont de la margineda, el m\u00e9s gran i esvelt de tots els ponts medievals del principat, i el pont d'engordany, endut per una riuada i que fou reconstru\u00eft posteriorment.\n\n\n==== literatura ====\nla literatura andorrana t\u00e9 els seus or\u00edgens el segle xviii. antoni fiter i rossell va escriure un llibre sobre la hist\u00f2ria, el govern i els usos i costums d'andorra anomenat manual digest de les valls neutres d'andorra el 1748. aquesta obra tamb\u00e9 cont\u00e9 els documents de carlemany i llu\u00eds i el piet\u00f3s. actualment l'original es conserva a la casa fiter-riba, d'ordino, encara que existeix una c\u00f2pia a l'armari de les set claus de la casa de la vall i una altra als arxius del bisbat de la seu d'urgell. posteriorment, el 1763, el rector moss\u00e8n antoni puig va escriure el politar andorr\u00e0, obra on es descriuen els privilegis del principat i les atribucions de les autoritats. el poeta catal\u00e0 jacint verdaguer es va inspirar, en part, en la vall de set\u00faria per a la seva obra canig\u00f3, publicada el 1886.\nd'entre els autors de literatura contempor\u00e0nia cal citar antoni morell i mora, albert salvad\u00f3 i miras, teresa colom i pich i albert villar\u00f3 i boix; alguns d'aquests escriptors participaren en l'edici\u00f3 del 2007 de la fira del llibre de frankfurt. aix\u00ed mateix, el govern andorr\u00e0, conjuntament amb editorials catalanes, convoca anualment el premi carlemany i, des del 2007, el premi ramon llull.\n\n\n==== m\u00fasica ====\n\nl'esdeveniment musical m\u00e9s important andorr\u00e0 \u00e9s el festival internacional de jazz d'escaldes-engordany, celebrat durant el mes de juliol, on han participat int\u00e8rprets com miles davis, fats domino i b.b. king. a l'auditori nacional d'andorra, ubicat a ordino, se celebra el festival internacional narciso yepes, dedicat a la m\u00fasica cl\u00e0ssica i al jazz. a la capital, durant les nits dels dijous de juliol i agost, tamb\u00e9 es realitza el dijous de rock, on grups locals i, puntualment, espanyols, ofereixen concerts al p\u00fablic assistent. l'associaci\u00f3 centre de la cultura catalana organitza, des de 1999, el premi carles sabater nomenant la millor can\u00e7\u00f3 en catal\u00e0 de l'any.l'orquestra nacional de cambra d'andorra, dirigida i fundada el 1992 pel violinista gerard claret, celebra un certamen de cant amb fama internacional, avalat per montserrat caball\u00e9, a m\u00e9s d'haver ofert concerts a espanya, fran\u00e7a i b\u00e8lgica i participar regularment en els cicles del palau de la m\u00fasica catalana.\nel 2004, andorra va participar, per primera vegada, al festival d'eurovisi\u00f3 representada per marta roure. aquest fet va atreure l'atenci\u00f3 dels mitjans de comunicaci\u00f3 de catalunya, ja que va ser la primera can\u00e7\u00f3 entonada en catal\u00e0 al festival. la can\u00e7\u00f3 va ser eliminada a la semifinal, aix\u00ed com les composicions del 2005 (interpretada per marian van de wal), 2006 (interpretada per jenny), 2007 (interpretada per anonymous), 2008 (interpretada per gisela) i 2009 (interpretada per la cantant danesa susanne georgi).\n\n\n==== andorrans c\u00e8lebres ====\n\nenric marfany i gosset (1877\u20131957), organista.\nesteve albert i corp (1914\u20131995), poeta, autor teatral i promotor cultural.\nmanuel anglada i ferran (1918\u20131998), estudi\u00f3s de la cultura popular catalana d'andorra.\nrossend marsol clua (1922\u20132006), escriptor.\n\u00f2scar ribas i reig (1936-2020), cap de govern d'andorra. sota el seu mandat, el 1994, andorra va esdevenir membre de les nacions unides.\nantoni morell i mora (1941), escriptor.\njosep enric daller\u00e8s (1949), escriptor.\nalbert salvad\u00f3 i miras (1951), escriptor.\nllu\u00eds claret i serra (1951), violoncel\u00b7lista.\nmaria reig i moles (1951), empres\u00e0ria i pol\u00edtica. va participar en la redacci\u00f3 de la constituci\u00f3 d'andorra.\njoan peruga guerrero (1954), escriptor.\nmarc cartes i ivern (1970), actor.\nst\u00e9phanie jim\u00e9nez (1974), corredora de muntanya.\nalbert celades i l\u00f3pez (1975), futbolista.\nroger casamajor (1976), actor.\nmarc bernaus cano (1977), futbolista.\n\u00e0lex antor i seignourel (1979), esquiador.\nmarta roure i besol\u00ed (1981), cantant.\nnicki francesca, m\u00e9s conegut com a nick gain (1989), cantant.\nisak f\u00e9rriz (1979), actor.\n\n\n=== mitjans de comunicaci\u00f3 ===\n\n\n==== r\u00e0dio i televisi\u00f3 ====\n\nla primera emissora de r\u00e0dio comercial en emetre des d'andorra va ser r\u00e0dio andorra que va estar en actiu des de 1939 fins a 1981. el 12 d'octubre de 1989, el consell general va establir la r\u00e0dio i la televisi\u00f3 com serveis p\u00fablics essencials en crear l'entitat gestora orta convertint-se, el 13 d'abril de 2000, en la societat p\u00fablica r\u00e0dio i televisi\u00f3 d'andorra, sa.\nel 1990 es va fundar la r\u00e0dio p\u00fablica r\u00e0dio nacional d'andorra. el 1998, operaven 15 emissores fm i el nombre d'aparells de r\u00e0dio el 1997 era de 16.000.\ncom a canal de televisi\u00f3 aut\u00f2cton \u00fanicament existeix la cadena p\u00fablica nacional andorra televisi\u00f3, creada el 1995, encara que el govern promou l'emissi\u00f3 de canals internacionals dins del principat. les primeres emissions anal\u00f2giques de televisi\u00f3 van ser amb les cadenes espanyoles la 1, la 2, la cadena catalana tv3 i les franceses tf1, france 2 i france 3 encara que en anys posteriors, i fins i tot emetent en anal\u00f2gic, es van anar introduint el canal catal\u00e0 canal 33, la cadena espanyola antena 3 i la francesa m6. amb l'arribada de la tdt, el 25 de setembre de 2007, l'oferta televisiva es va ampliar amb cadenes espanyoles com cuatro, telecinco, lasexta, el canal catal\u00e0 3/24, el canal franc\u00e8s nrj12, la portuguesa rtp, la nord-americana cnn international, la brit\u00e0nica bbc world i el francoalemany arte.el 2010 el govern d'andorra i la generalitat de catalunya van signar un acord perqu\u00e8 andorra televisi\u00f3 (atv) es pogu\u00e9s veure a les comarques de l'alt pirineu catal\u00e0 i es normalitzessin les emissions dels canals de televisi\u00f3 de catalunya (tv3, 33, 3/24, canal super3, canal 3xl i esport 3).\n\n\n==== publicacions ====\n\nexisteixen tres diaris andorrans: bondia (de l'empresa editora la veu del poble, surt de dilluns a divendres), diari d'andorra (grup premsa andorrana, de dilluns a diumenges), i el peri\u00f2dic d'andorra (avui d'andorrana de publicacions, abans vinculat al grupo zeta; de dilluns a dissabtes). el principat disposa d'una ag\u00e8ncia de not\u00edcies, ana, a m\u00e9s del butllet\u00ed oficial de l'estat, bopa, i del parlament, butllet\u00ed del consell general. algunes d'aquestes publicacions tamb\u00e9 es reparteixen i/o es venen a la comarca de l'alt urgell i a andorra es pot adquirir un ampli ventall de premsa principalment catalana, espanyola i francesa. en alguns d'ells s'hi inclouen not\u00edcies andorranes com el diari lleidat\u00e0 segre. hi ha un total de 112 publicacions nacionals i internacionals en sis idiomes, de les quals un 82% s\u00f3n en catal\u00e0, un 8,3% en castell\u00e0, un 8% en franc\u00e8s, un 1,4% en angl\u00e8s i un 0,7% en portugu\u00e8s i gallec. la hist\u00f2ria de la premsa andorrana comen\u00e7a en el per\u00edode entre 1917 i 1937 amb l'aparici\u00f3 de diverses publicacions fetes per andorrans des de barcelona, a la d\u00e8cada de 1950 es comen\u00e7a a publicar al principat, per\u00f2 no \u00e9s fins al 1974 que apareix el poble andorr\u00e0 el primer diari d'andorra, que, a m\u00e9s, fou l'\u00fanic diari en catal\u00e0 durant dos anys fins a l'aparici\u00f3 de l'avui a catalunya.altres publicacions destacades s\u00f3n el setmanari 7 dies (grup premsa andorrana), l'art de viure andorra, butllet\u00ed mensual de conjuntura, casa andorra internacional, menairons i diverses publicacions oficials comunals entre d'altres.\n\n\n=== esports ===\n\n\n==== jocs ol\u00edmpics ====\n\nandorra \u00e9s membre del coi des que va crear el comit\u00e8 ol\u00edmpic d'andorra el 1975 i participa en els jocs ol\u00edmpics d'estiu i als d'hivern des de 1976, que van tenir lloc a mont-real amb una delegaci\u00f3 de dos tiradors i un boxejador i a innsbruck amb cinc esquiadors alpins.el 2002, la capital, andorra la vella, va intentar ser seu dels jocs ol\u00edmpics d'hivern de 2010, per\u00f2 no es va classificar. el 2008 es va estudiar formar part d'una candidatura conjunta amb saragossa pel 2018. posteriorment, tot i la proposta informal que andorra pogu\u00e9s col\u00b7laborar amb la candidatura barcelona-pirineus 2022, l'ajuntament de barcelona va declarar que no era possible presentar una candidatura de dos comit\u00e8s ol\u00edmpics.\n\n\n==== jocs dels petits estats d'europa ====\n\nandorra va ser seu, el 1991 i el 2005 dels jocs dels petits estats d'europa, competici\u00f3 que a l'empara del coi s'organitza per a pa\u00efsos europeus amb menys d'1 mili\u00f3 d'habitants.\n\n\n==== b\u00e0squet i ciclisme ====\na la temporada 1991-92, el b\u00e0squet club andorra va aconseguir l'ascens a la lliga acb, de la m\u00e0 de l'entrenador edu torres. l'equip de b\u00e0squet va aconseguir el patrocini de l'empresa rellotgera festina, i va passar a denominar-se festina andorra.el 1993, l'equip de ciclisme festina va canviar el seu domicili social al principat i fins al 2001, any de la seva desaparici\u00f3, va participar en diverses edicions del tour de fran\u00e7a, giro d'it\u00e0lia i volta ciclista a espanya.\nmelcior mauri va impulsar l'equip andorra-grandvalira.\n\n\n==== esports d'hivern ====\nl'esqu\u00ed sovint \u00e9s considerat com l'esport nacional, i a andorra hi ha dos dominis esquiables formats per la uni\u00f3 de diverses estacions d'esqu\u00ed, i un complex destinat al lleure on es pot practicar esqu\u00ed de fons:\ngrandvalira: estaci\u00f3 d'esqu\u00ed alp\u00ed formada per les antigues estacions de pas de la casa \u2013 grau roig i soldeu el tarter;\nnaturlandia: estaci\u00f3 d'esqu\u00ed de fons formada per l'antic camp de neu de la rabassa i que actualment \u00e9s un centre de lleure i multiactivitats per diversificar l'oferta tur\u00edstica, iniciativa del com\u00fa de sant juli\u00e0 de l\u00f2ria;\nvallnord: estaci\u00f3 d'esqu\u00ed alp\u00ed formada per les antigues estacions de pal-arinsal i ordino-arcal\u00eds.les dues \u00faltimes s\u00f3n propietat de tres comuns andorrans: naturlandia del com\u00fa de sant juli\u00e0 de l\u00f2ria i vallnord dels comuns de la massana i ordino.el principat tamb\u00e9 acull etapes de pirena, una competici\u00f3 de m\u00faixing iniciada el 1990.\n\n\n==== futbol i futbol sala ====\nla federaci\u00f3 andorrana de futbol organitza la lliga de futbol al principat amb primera i segona divisi\u00f3, aix\u00ed com la copa constituci\u00f3 i la supercopa, on s'enfronten el campi\u00f3 de lliga i el de copa. el guanyador de primera juga la ronda pr\u00e8via de la uefa champions league. els partits es juguen a l'estadi comunal d'aixovall.la selecci\u00f3 de futbol participa en competicions oficials, encara que mai no ha estat en cap mundial ni eurocopa i la seva primera i \u00fanica vict\u00f2ria oficial va ser contra maced\u00f2nia, per 1-0 amb gol de marc bernaus al minut 60, en un partit disputat a l'estadi comunal d'aixovall.\nel futbol club andorra, deg\u00e0 del futbol andorr\u00e0, juga a la segona divisi\u00f3 b espanyola de futbol masculina en estar inscrit a la reial federaci\u00f3 espanyola de futbol. el club tenia una secci\u00f3 de futbol sala de l'any 1986 al 2013, l'equip de la qual era el butagaz andorra, que militava en la divisi\u00f3 de plata espanyola. l'equip es va dissoldre al juliol de 2013 degut a la mala situaci\u00f3 financiera i a la manda de suport privat.\n\n\n=== festes oficials ===\ngeneralment, els dies festius s\u00f3n de compliment obligatori, retribu\u00efts i no recuperables per a les ind\u00fastries en general, oficines, establiments bancaris, perruqueries, transport i distribuci\u00f3 de mercaderies i serveis no relacionats directament amb el turisme. el 14 de mar\u00e7 de 2009 ha coincidit amb dissabte i el govern andorr\u00e0, a petici\u00f3 d'alguns sectors de la patronal, ha perm\u00e8s obrir les empreses dedicades al comer\u00e7, originant un debat en la societat andorrana i protestes per part del com\u00fa d'andorra la vella, sindicats i associacions.la diada de meritxell el 8 de setembre \u00e9s la diada nacional d'andorra en honor de la patrona, la mare de d\u00e9u de meritxell, declarada l'any 1873. entre d'altres, els actes m\u00e9s destacats s\u00f3n la vetlla de santa maria de meritxell, la vig\u00edlia amb una process\u00f3 de torxes que va fins al santuari, la missa celebrada per tots els sacerdots d'andorra i la peregrinaci\u00f3 al santuari de meritxell.\n\n\n== refer\u00e8ncies ==\n\n\n== vegeu tamb\u00e9 ==\n\nllista de copr\u00ednceps d'andorra\nnomencl\u00e0tor d'andorra\nsistema educatiu d'andorra\ncultura d'andorra\nandorrans\n\n\n== enlla\u00e7os externs ==\ngovern d'andorra\nandorra turisme\n\u00abandorra\u00bb. gran enciclop\u00e8dia catalana.  barcelona:  grup enciclop\u00e8dia catalana.\nhistory of andorra: primary documents d'eurodocs (angl\u00e8s)\na new path for andorra - presentaci\u00f3 de diapositives de the new york times (angl\u00e8s)"