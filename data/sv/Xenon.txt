"xenon \u00e4r ett icke-metalliskt grund\u00e4mne med atomnummer 54 och kemiskt tecken xe. det \u00e4r en tung, f\u00e4rg- och luktl\u00f6s \u00e4delgas som f\u00f6rekommer i mindre m\u00e4ngder i jordens atmosf\u00e4r. \u00e4ven om gasen s\u00e4llan reagerar med andra \u00e4mnen s\u00e5 kan xenon genomg\u00e5 ett f\u00e5tal kemiska reaktioner som exempelvis bildandet av xenonhexafluorplatinat (ptf6xe), den f\u00f6rsta \u00e4delgasf\u00f6reningen som framst\u00e4llts.naturligt f\u00f6rekommande xenon best\u00e5r av nio stabila isotoper, men det finns \u00e4ven ett 40-tal instabila isotoper som genomg\u00e5r radioaktivt s\u00f6nderfall. proportionerna av olika xenonisotoper \u00e4r ett viktigt verktyg vid studiet av solsystemets tidiga historia. xenon-135 bildas som ett resultat av fission och agerar som neutronabsorbent i k\u00e4rnreaktorer.xenon anv\u00e4nds i blixtlampor och i b\u00e5glampor, och som ett generellt anestetikum. den f\u00f6rsta excimerlasern anv\u00e4nde xenondimermolekylen (xe2) som sitt aktiva lasermedium och i de tidigaste lasrarna anv\u00e4ndes xenonblixtlampor som laserpumpar. xenon anv\u00e4nds \u00e4ven i s\u00f6kandet efter hypotetiska svagt interagerande tunga partiklar, och som driv\u00e4mne f\u00f6r jonmotorer i rymdfarkoster.\n\n\n== historia ==\nxenon uppt\u00e4cktes i england av william ramsay och morris travers den 12 juli 1898, en kort tid efter deras uppt\u00e4ckt av grund\u00e4mnena krypton och neon.  med en maskin som kunde framst\u00e4lla flytande luft f\u00f6rs\u00f6kte de tv\u00e5 forskarna extrahera en tyngre gas med fraktionerad destillation ur flytande krypton. ramsay f\u00f6reslog namnet xenon f\u00f6r gasen utifr\u00e5n det grekiska ordet \u03be\u03ad\u03bd\u03bf\u03bd [xenon], neutrum-singular-formen av \u03be\u03ad\u03bd\u03bf\u03c2 [xenos], vilket betyder fr\u00e4mmande, annorlunda, eller g\u00e4st. 1902 uppskattade ramsay proportionen xenon i jordens atmosf\u00e4r till en p\u00e5 20 miljoner.under 1930-talet b\u00f6rjade ingenj\u00f6ren harold edgerton att unders\u00f6ka stroboskoptekniken f\u00f6r h\u00f6ghastighetsfotografier. detta fick honom att uppfinna xenonblixtlampan. i xenonblixtlampan alstras ljus genom att man s\u00e4nder en hastig elektrisk str\u00f6m genom ett glasr\u00f6r fyllt med xenongas. 1934 kunde edgerton generera korta blixtar (cirka en mikrosekund) med hj\u00e4lp av metoden.albert r. behnke jr. b\u00f6rjade 1939 utforska orsakerna till \"berusningen\" hos djuphavsdykarna i den amerikanska flottan. han unders\u00f6kte effekterna av olika inandningsblandningar p\u00e5 sina testpersoner, och uppt\u00e4ckte att detta ledde till att dykarna k\u00e4nde av en f\u00f6r\u00e4ndring av djupet de befann sig p\u00e5, trots att de i sj\u00e4lv verket befann sig p\u00e5 samma djup som tidigare. fr\u00e5n dessa resultat drog han slutsatsen att xenongas kunde tj\u00e4na som ett generellt anestetikum. trots att lazharev, i ryssland, ska ha studerat xenonanestetikum redan 1941 publicerades inte den f\u00f6rsta vetenskapliga rapporten om xenons anestetiska effekt f\u00f6rr\u00e4n 1946, och d\u00e5 av j.h. lawrence, som hade utf\u00f6rt experiment p\u00e5 m\u00f6ss. 1951 anv\u00e4ndes xenon f\u00f6r f\u00f6rsta g\u00e5ngen som ett kirurgiskt anestetikum av stuart c. cullen, som framg\u00e5ngsrikt opererade tv\u00e5 patienter med denna bed\u00f6vningsmetod.1960 uppt\u00e4ckte den amerikanska fysikern john reynolds att vissa meteoriter inneh\u00f6ll en isotopisk avvikelse i form av ett \u00f6verfl\u00f6d av xenon-129. han kom fram till att detta var en s\u00f6nderfallsprodukt av radioaktiva jod-129. eftersom halveringstiden f\u00f6r 129i \u00e4r 16 miljoner \u00e5r p\u00e5visade detta att meteoriterna hade bildats under solsystemets tidiga historia, eftersom 129i-isotopen troligtvis blev till innan solsystemet antagit sin form.man trodde under l\u00e5ng tid att xenon och andra \u00e4delgaser inte kunde bilda n\u00e5gra som helst former av kemiska f\u00f6reningar. men under den tid d\u00e5 neil bartlett undervisade p\u00e5 university of british columbia uppt\u00e4ckte han att gasen platinahexafluorid (ptf6), som \u00e4r ett kraftigt oxiderande \u00e4mne, kunde oxidera syrgas (o2) till att bilda dioxygenylhexafluorplatinat (o2+[ptf6]\u2212). eftersom o2 och xenon har n\u00e4st intill samma f\u00f6rsta jonisationspotential ins\u00e5g bartlett att platinahexafluorid kanske \u00e4ven kan oxidera xenon. den 23 mars 1962 blandade han de tv\u00e5 gaserna och producerade den f\u00f6rsta k\u00e4nda \u00e4delgasf\u00f6reningen, xenonhexafluorplatinat. bartell trodde att f\u00f6reningens sammans\u00e4ttning var xe+[ptf6]\u2212, \u00e4ven om senare studier har p\u00e5visat att det f\u00f6rmodligen r\u00f6rde sig om en blandning inneh\u00e5llande flera xenonsalter. sedan dess har m\u00e5nga andra xenonf\u00f6reningar uppt\u00e4ckts, och vissa f\u00f6reningar av \u00e4delgaserna argon, krypton och radon har \u00e4ven identifierats, d\u00e4ribland argonfluorhydrid (harf), kryptondifluorid (krf2), och radonfluorid.\n\n\n== f\u00f6rekomst ==\nxenon \u00e4r en sp\u00e5rgas i jordens atmosf\u00e4r, och f\u00f6rekommer i cirka 0,087\u00b10,001 miljontedelar (ppm eller \u03bcl/l). den \u00e5terfinns \u00e4ven bland de gaser som avges fr\u00e5n naturliga vattenk\u00e4llor. vissa radioaktiva varianter av xenon, exempelvis 133xe och 135xe, bildas genom neutronbestr\u00e5lning av klyvbart material i k\u00e4rnreaktorer.kommersiellt framst\u00e4lls xenon som en biprodukt till separationen av luft till syrgas och kv\u00e4vgas. efter separationen, som vanligen utf\u00f6rs genom fraktionsdestillation i en dubbelkolonnsanl\u00e4ggning, kommer det flytande syret som producerats att inneh\u00e5lla en liten m\u00e4ngd krypton och xenon. genom ytterligare steg i fraktionsdestillationen kan det flytande syret anrikas s\u00e5 att det inneh\u00e5ller 0,1\u20130,2 % krypton-/xenonblandning, vilket utvinns antingen genom adsorption till kiselsyragel eller genom destillation. slutligen kan krypton-/xenonblandningen separeras till krypton och xenon genom destillation. extraktionen av en liter xenon fr\u00e5n atmosf\u00e4ren kr\u00e4ver cirka 220 wattimmar energi. v\u00e4rldsproduktionen av xenon 1998 uppskattdes till mellan 5 000 och 7 000 m3. p\u00e5 grund av den l\u00e5ga tillg\u00e5ngen till xenon s\u00e5 \u00e4r gasen betydligt dyrare \u00e4n de l\u00e4ttare \u00e4delgaserna \u2013 det uppskattade priset p\u00e5 k\u00f6p av mindre kvantiteter xenon i europa 1999 l\u00e5g p\u00e5 10 \u20ac/l f\u00f6r xenon, 1 \u20ac/l f\u00f6r krypton, och 0,20 \u20ac/l f\u00f6r neon.xenon \u00e4r relativt ovanlig i solens atmosf\u00e4r, p\u00e5 jorden, och i asteroider och kometer. mars atmosf\u00e4r p\u00e5visar ungef\u00e4r samma halt xenon som jordens: 0,08 ppm. emellertid p\u00e5visar mars en h\u00f6gre halt 129xe \u00e4n p\u00e5 jorden och solen. eftersom den h\u00e4r isotopen blir till genom radioaktivt s\u00f6nderfall, indikerar m\u00e4tresultaten att mars f\u00f6rlorade st\u00f6rre delen av sin ursprungliga atmosf\u00e4r, f\u00f6rmodligen inom de f\u00f6rsta 100 miljoner \u00e5ren efter att planeten blev till. som kontrast har planeten jupiter en ovanligt h\u00f6g halt xenon i sin atmosf\u00e4r, cirka 2,6 g\u00e5nger s\u00e5 mycket som p\u00e5 solen. man har \u00e4nnu inte funnit n\u00e5gon f\u00f6rklaring till de h\u00f6ga halterna, men det kan ha berott p\u00e5 en tidig och snabb uppbyggnad av planetesimaler \u2013 sm\u00e5, subplanet\u00e4ra himlakroppar \u2013 innan solnebulosan b\u00f6rjade hettas upp. (annars hade inte xenon ha kunnat f\u00e5ngats upp i planetesimalernas isar). inom solsystemet \u00e4r m\u00e4ngden xenon (i alla dess isotoper) 1,56 \u00d7 10\u22128, eller en p\u00e5 64 miljoner av den totala massan. problemet med den l\u00e5ga halten jordn\u00e4ra xenon kan delvis besvaras med xenons kovalenta bindningar till syret i kvarts, vilket reducerar m\u00e4ngden xenon i atmosf\u00e4ren.till skillnad mot de l\u00e4ttare \u00e4delgaserna bildas inte xenon vid stell\u00e4r k\u00e4rnsyntes i stj\u00e4rnor. grund\u00e4mnen tyngre \u00e4n j\u00e4rn-56 har en nettoenergikostnad f\u00f6r att produceras genom fusion, s\u00e5 en stj\u00e4rna tj\u00e4nar ingen energi p\u00e5 att skapa xenon. ist\u00e4llet bildas m\u00e5nga xenonisotoper genom supernovaexplosioner.\n\n\n== k\u00e4nnetecken ==\nxenon \u00e4r definierat som en atom med 54 protoner i k\u00e4rnan. vid standardtryck och -temperatur har ren xenongas en densitet p\u00e5 5,761 kg/m3, cirka 4,5 g\u00e5nger h\u00f6gre \u00e4n ytdensiteten i jordens atmosf\u00e4r, 1,217 kg/m3. som v\u00e4tska har xenon en densitet p\u00e5 upp till 3,1 g/ml, med den h\u00f6gsta densiteten vid trippelpunkten. under samma f\u00f6rh\u00e5llanden \u00e4r fast xenons densitet, 3,640 g/cm3, h\u00f6gre \u00e4n genomsnittsdensiteten f\u00f6r granit, 2,75 g/cm3. under tryck p\u00e5 cirka en gigapascal har man lyckats tvinga in xenon i en metallisk fas.xenon tillh\u00f6r den grupp grund\u00e4mnen som saknar valenselektroner, de s\u00e5 kallade \u00e4delgaserna. den reagerar og\u00e4rna i de flesta kemiska reaktioner (som exempelvis f\u00f6rbr\u00e4nning) eftersom det yttre elektronskalet redan inneh\u00e5ller \u00e5tta elektroner. detta skapar en stabil l\u00e5genergikonfiguration i vilken de yttre elektronerna \u00e4r starkt sammanbundna. gasen kan dock oxideras med hj\u00e4lp av kraftigt oxiderande \u00e4mnen, och m\u00e5nga xenonf\u00f6reningar har framst\u00e4llt genom denna typ av reaktion.\ni ett avlastningsr\u00f6r avger xenon ett bl\u00e5tt eller lavendelf\u00e4rgat sken d\u00e5 gasen exciteras genom elektrisk urladdning. xenon avger \u00e4ven ett band av spektrallinjer som sp\u00e4nner sig \u00f6ver det synliga spektrumet,\nmen det mest intensiva linjerna framkommer i det bl\u00e5 spektrumet, vilket ger f\u00e4rgen.\n\n\n== isotoper ==\nnaturligt f\u00f6rekommande xenon best\u00e5r nio stabila isotoper. isotoperna 124xe, 134xe och 136xe antas genomg\u00e5 dubbelt betas\u00f6nderfall, men detta har aldrig observerats s\u00e5 de anses vara stabila. f\u00f6rutom dessa stabila former finns det \u00f6ver 40 instabila isotoper som har studerats. 129xe bildas under betas\u00f6nderfall av 129i, som har en halveringstid p\u00e5 16 miljoner \u00e5r, medan 131mxe, 133xe, 133mxe, och 135xe \u00e4r produkter av fission av b\u00e5de 235u och 239pu, och d\u00e4rf\u00f6r anv\u00e4nds de som indikatorer vid atomexplosioner. de olika xenonisotoperna blir till genom supernovaexplosioner, r\u00f6da j\u00e4ttar som har f\u00f6rverkat v\u00e4tet i sina k\u00e4rnor och g\u00e5tt in i den asymptotiska j\u00e4ttegrenen, klassiska novaexplosioner och det radioaktiva s\u00f6nderfallet av grund\u00e4mnen s\u00e5som jod, uran och plutonium.den artificiella isotopen 135xe \u00e4r av h\u00f6g betydelse i driften av k\u00e4rnkraftsreaktorer. 135xe har avsev\u00e4rt tv\u00e4rsnitt f\u00f6r termiska neutroner, 2,6 \u00d7106 barn, p\u00e5 s\u00e5 vis fungerar det som neutronabsorbent och kan d\u00e4rigenom sakta ner eller stoppa kedjereaktionen efter en viss period i driften. detta uppt\u00e4cktes i de tidigaste k\u00e4rnkraftsreaktorerna som byggdes av det amerikanska manhattanprojektet f\u00f6r plutoniumproduktion. lyckligtvis hade konstrukt\u00f6rerna vidtagit \u00e5tg\u00e4rder i utformningen f\u00f6r att \u00f6ka reaktorns reaktivitet (antalet neutroner per fission som forts\u00e4tter dela atomer i k\u00e4rnbr\u00e4nslet). 135xe absorberande f\u00f6rm\u00e5ga spelade en viktig roll i tjernobylolyckan.under d\u00e5liga f\u00f6rh\u00e5llanden kan relativt h\u00f6ga halter xenon observeras l\u00e4cka ut fr\u00e5n k\u00e4rnkraftsreaktorer p\u00e5 grund av utsl\u00e4ppen av fissionsprodukter fr\u00e5n spruckna br\u00e4nslestavar, eller klyvning av uran i avkylningsvatten.eftersom xenon \u00e4r ett sp\u00e5r\u00e4mne f\u00f6r tv\u00e5 f\u00f6r\u00e4ldraisotoper s\u00e5 \u00e4r dess halter i meteoriter ett viktigt verktyg f\u00f6r att studera solsystemets uppkomst och utveckling. jod-xenon-metoden f\u00f6r radiometrisk datering ger den tid som f\u00f6rflutit mellan nukleosyntes och komprimeringen av ett fast objekt fr\u00e5n solnebulosan. xenons olika isotophalter som exempelvis 129xe/130xe och 136xe/130xe \u00e4r \u00e4ven ett viktigt verktyg f\u00f6r att f\u00f6rst\u00e5 jorddifferentiering och tidiga gasutsl\u00e4pp. \u00f6verskotts-129xe som hittats tillsammans med koldioxid i k\u00e4llgaser i new mexico antas komma fr\u00e5n s\u00f6nderfall av gaser med sitt ursprung i jordmanteln strax efter jordens bildande.\n\n\n== kemiska f\u00f6reningar ==\nse \u00e4ven: kategori:xenonf\u00f6reningarxenonhexafluorplatinat var den f\u00f6rsta kemiska f\u00f6reningen med xenon, framst\u00e4lld 1962. efter detta har ytterligare m\u00e5nga f\u00f6reningar med xenon uppt\u00e4ckts och framst\u00e4llts. n\u00e5gra exempel p\u00e5 s\u00e5dana f\u00f6reningar \u00e4r xenondifluorid (xef2), xenontetrafluorid (xef4), xenonhexafluorid (xef6), xenontetroxid (xeo4), och natriumperxenat (na4xeo6). en h\u00f6gexplosiv f\u00f6rening, xenontrioxid (xeo3), har ocks\u00e5 skapats. de flesta av de \u00f6ver 80 xenonf\u00f6reningar som man hittat s\u00e5 h\u00e4r l\u00e5ngt inneh\u00e5ller elektronegativa fluor- eller syreatomer. n\u00e4r andra atomer binds (exempelvis v\u00e4te eller kol) \u00e4r de oftast en del av en molekyl som inneh\u00e5ller fluor eller syre. vissa xenonf\u00f6reningar \u00e4r f\u00e4rgade, men de flesta \u00e4r f\u00e4rgl\u00f6sa.1995 tillk\u00e4nnagav ett forskarlag vid helsingfors universitet i finland (m. r\u00e4s\u00e4nen et al.) att de lyckats framst\u00e4lla xenondihydrid (hxeh), och senare xenonhydridhydroxid (hxeoh), hydroxenonacetylen (hxecch), och en rad andra xenoninneh\u00e5llande molekyler. deutererade molekyler som hxeod och dxeoh har \u00e4ven framst\u00e4llts.\nprecis som f\u00f6reningar d\u00e4r xenon bildar kemiska bindningar s\u00e5 kan det \u00e4ven bildas klatratsubstanser d\u00e4r xenonatomer insluts i en annan f\u00f6renings kristallstruktur. ett exempel \u00e4r xenonhydrat (xe\u00b75,75 h2o), d\u00e4r xenonatomer upptar h\u00e5lrummen i vattenmolekyler. den deutererade varianten av detta hydrat har \u00e4ven framst\u00e4llts. s\u00e5dana klatrathydrater kan f\u00f6rekomma naturligt vid f\u00f6rh\u00e5llanden med h\u00f6gt tryck, som exempelvis i vostoksj\u00f6n under antarktis ist\u00e4cke. klatratformation kan anv\u00e4ndas f\u00f6r att destillera mindre m\u00e4ngder xenon, argon och krypton. xenon kan \u00e4ven bilda endohedrala fullerenf\u00f6reningar, d\u00e4r en xenonatom f\u00e5ngas in i en fullerenmolekyl. den xenonatom som f\u00e5ngats inuti fullurenet kan \u00f6vervakas genom 129xe-k\u00e4rnmagnetisk resonansspektroskopi. med hj\u00e4lp av den h\u00e4r tekniken kan kemiska reaktioner p\u00e5 fullurenmolekyler analyseras tack vare k\u00e4nsligheten i det kemiska skiftet f\u00f6r xenonatomen till dess omgivning. emellertid har xenonatomen \u00e4ven en elektrisk p\u00e5verkan p\u00e5 reaktiviteten hos fulleren.\n\n\n== anv\u00e4ndningsomr\u00e5den ==\ntrots att xenon \u00e4r ovanligt och relativt dyrt att framst\u00e4lla fr\u00e5n jordens atmosf\u00e4r, s\u00e5 har \u00e4mnet fortfarande ett antal anv\u00e4ndningsomr\u00e5den.\n\n\n=== gasurladdningslampor ===\nxenon anv\u00e4nds i ljusemitterande s\u00e5 kallade xenonblixtlampor, som anv\u00e4nds i fotoblixtar och stroboskoplampor; f\u00f6r att excitera det aktiva mediet i lasrar vilka sedan genererar koherent ljus; och, ibland, bactericidiska lampor. den f\u00f6rsta halvledarlasern, uppfunnen 1960, pumpades av en xenonblixtlampa, och lasrar som anv\u00e4nder sig av fusion genom tr\u00f6ghetsinneslutning pumpas \u00e4ven de med hj\u00e4lp av xenonblixtlampor.\nfortl\u00f6pande, kortb\u00e5gade, h\u00f6gtrycksxenonb\u00e5glampor har en vitbalans som n\u00e4ra \u00f6verensst\u00e4mmer med solljuset mitt p\u00e5 dagen, och de anv\u00e4nds d\u00e4rf\u00f6r i solsimulatorer. kromaticiteten hos dessa lampor st\u00e4mmer n\u00e4stan \u00f6verens med den hos ett upphettat svartkroppselement med en temperatur n\u00e4ra solens. strax efter att dessa lampor introducerades under 1940-talet s\u00e5 b\u00f6rjade de ers\u00e4tta kolb\u00e5glampor i filmprojektorer. de anv\u00e4nds i typiska 35 mm- och imax-filmprojektionssystem, sj\u00e4lvg\u00e5ende urladdningslampor i bilstr\u00e5lkastare och andra specialiserade anv\u00e4ndningsomr\u00e5den. dessa b\u00e5glampor \u00e4r en utm\u00e4rkt k\u00e4lla f\u00f6r kortv\u00e5gig ultraviolett str\u00e5lning och de har intensiv utstr\u00e5lning n\u00e4ra det infrar\u00f6da, vilket anv\u00e4nds i vissa m\u00f6rkerseendesystem.\nde individuella cellerna i en plasmask\u00e4rm inneh\u00e5ller en blandning av xenon och neon som omvandlas till ett plasma med hj\u00e4lp av elektroder. samspelet mellan plasmat och elektroderna skapar ultravioletta fotoner, som sedan exciterar fosforbel\u00e4ggningen p\u00e5 sk\u00e4rmens framsida.xenon anv\u00e4nds som \"initieringsgas\" i h\u00f6gtrycksnatriumlampor. det har den l\u00e4gsta v\u00e4rmeledningsf\u00f6rm\u00e5gan och den l\u00e4gsta jonisationspotentialen av alla icke-radioaktiva \u00e4delgaser. i egenskap av \u00e4delgas s\u00e5 st\u00f6r den inte de kemiska reaktionerna i lampan. den l\u00e5ga v\u00e4rmeledningsf\u00f6rm\u00e5gan minimerar v\u00e4rmef\u00f6rluster i lampan n\u00e4r den \u00f6verg\u00e5tt till driftstadiet, vilket g\u00f6r att lampan har enklare att komma ig\u00e5ng.\n\n\n=== lasrar ===\nunder 1962 uppt\u00e4ckte en grupp forskare vid bell laboratories laserverkan hos xenon, och senare att lasereffekten f\u00f6rb\u00e4ttrades ytterligare genom att tills\u00e4tta helium till lasermediet. den f\u00f6rsta excimerlasern anv\u00e4nde en xenondimermolekyl (xe2) som stimulerats av en elektronstr\u00e5le f\u00f6r att producera stimulerad emission vid en ultraviolett v\u00e5gl\u00e4ngd p\u00e5 176 nm. xenonklorid och xenonfluorid har \u00e4ven de anv\u00e4nts i excimerlasrar. xenonkloridlasern har till exempel anv\u00e4nts inom viss dermatologi.\n\n\n=== anestesi ===\nxenon har anv\u00e4nts som ett generellt anestetikum, men det \u00e4r dyrt. trots detta s\u00e5 b\u00f6rjar anestesimaskiner som kan erbjuda xenon att komma ut p\u00e5 europeiska marknaden. det har f\u00f6reslagits tv\u00e5 mekanismer f\u00f6r xenonanestesi. den f\u00f6rsta innefattar h\u00e4mmande av kalcium-atpas-pumpen \u2013 den mekanism som cellerna anv\u00e4nder f\u00f6r att f\u00f6ra bort kalcium (ca2+) \u2013 i cellmembranet hos synapser. detta sker p\u00e5 grund av en konformations\u00e4ndring d\u00e5 xenonet binder till opol\u00e4ra omr\u00e5den inuti proteinet. den andra mekanismen fokuserar p\u00e5 den ickespecifika v\u00e4xelverkan mellan anestetika och lipidmembranet.xenon har ett mac-v\u00e4rde (minimum alveolar concentration) p\u00e5 0,63, vilket inneb\u00e4r att xenon \u00e4r 50 % mer kraftfull \u00e4n n2o som ett anestetikum. s\u00e5ledes kan det anv\u00e4ndas tillsammans med h\u00f6gre halter syrgas vilket minskar risken f\u00f6r hypoxi. till skillnad mot lustgas (n2o) \u00e4r xenon inte en v\u00e4xthusgas, vilket g\u00f6r att den betraktas som ett milj\u00f6v\u00e4nligare val. p\u00e5 grund av det h\u00f6ga priset p\u00e5 xenon kommer det ekonomiska anv\u00e4ndandet att kr\u00e4va ett slutet system s\u00e5 att gasen kan \u00e5teranv\u00e4ndas genom att filtreras ordentligt mellan anv\u00e4ndningarna.\n\n\n=== nervskyddande ===\nxenon har hittat till\u00e4mpningar f\u00f6r att behandla hj\u00e4rnskador, d\u00e5 det \u00e4r en antagonist till n-metyl-d-aspartate receptorer (nmda receptorer). \ndessa receptorer f\u00f6rv\u00e4rrar skador av syrebrist och xenon fungerar b\u00e4ttre som skydd f\u00f6r nerver \u00e4n ketamin eller dikv\u00e4veoxid (lustgas), som har o\u00f6nskade bieffekter.\nxenon lades till som ingrediens i ventilatorblandningen f\u00f6r en nyf\u00f6dd bebis p\u00e5 st. michael's hospital, bristol, storbritannien, vars livschanser annars var \u00e4ventyrade, och var framg\u00e5ngsrik, som ledde till tillst\u00e5nd f\u00f6r klinisk pr\u00f6vning f\u00f6r liknande fall.\nbehandlingen g\u00f6rs samtidigt med att kroppen kyls (hypotermi) till en kroppstemperatur p\u00e5 33.5 \u00b0c.\n\n\n=== dopingmedel ===\ninhalering av xenongas stimulerar kroppens egen produktion i njurarna av hormonet erytropoetin (epo), som har en funktion vid regleringen av erytrocytproduktionen. konstgjord tillf\u00f6rsel av epo \u00e4r en av de mest effektiva dopningsformerna och f\u00f6rbjuden enligt world anti-doping agencys g\u00e4llande regelverk, men i dag finns inga tester som kan bevisa fusk utf\u00f6rt med stimulering genom xenongas. det har gjorts djurf\u00f6rs\u00f6k med xenon och under loppet av ett dygn \u00f6kade epo-produktionen med en faktor p\u00e5 1,6.\n\n\n=== \u00f6vrigt ===\ninom vissa anv\u00e4ndningsomr\u00e5den av atomenergi anv\u00e4nds xenon bland annat i bubbelkammare, sonder, och i andra omr\u00e5den d\u00e4r h\u00f6g formelmassa och l\u00e5greagent milj\u00f6 efterstr\u00e4vas.\n\nflytande xenon anv\u00e4nds som ett s\u00e4tt att uppt\u00e4cka hypotetiska svagt interagerande tunga partiklar, eller \"wimps\". d\u00e5 en wimp kolliderar med en xenonk\u00e4rna borde den, rent hypotetiskt, tappa en elektron och bilda en prim\u00e4r scintillation. med hj\u00e4lp av xenon kan det h\u00e4r energiutbrottet sedan l\u00e4tt urskiljas fr\u00e5n liknande fall som orsakats av andra partiklar som exempelvis kosmisk str\u00e5lning. emellertid s\u00e5 har xenon-experimentet vid laboratori nazionali del gran sasso i italien \u00e4nnu inte lyckats att hitta n\u00e5gra bekr\u00e4ftade wimp:s.\nxenon \u00e4r det f\u00f6redragna br\u00e4nslet f\u00f6r jonmotorer p\u00e5 rymdfarkoster p\u00e5 grund av sin l\u00e5ga jonisationspotential per massenhet, m\u00f6jligheten att kunna f\u00f6rvara \u00e4mnet i flytande form n\u00e4ra rumstemperatur (men under h\u00f6gt tryck) samtidigt som det enkelt omvandlas tillbaka till en gas som kan driva motorn. eftersom xenon og\u00e4rna reagerar s\u00e5 \u00e4r det v\u00e4nligt mot omgivningen och mindre t\u00e4rande p\u00e5 jonmotorn \u00e4n andra br\u00e4nslen som exempelvis kvicksilver eller cesium. xenon anv\u00e4ndes f\u00f6rst i satellitjonmotorer under 1970-talet. det kom senare att anv\u00e4ndas som ett drivmedel f\u00f6r europas smart-1-rymdfarkost. och f\u00f6r de tre jonmotorerna i nasas dawn-rymdsond.kemiskt sett anv\u00e4nds perxenatf\u00f6reningar som oxidationsmedel inom analytisk kemi. xenondifluorid anv\u00e4nds som ett etsningsmedel f\u00f6r kisel, och d\u00e5 s\u00e4rskilt inom produktionen av mikroelektromekaniska system (mems).  anticancermedicinen 5-fluorouracil kan framst\u00e4llas genom att l\u00e5ta xenondifluorid reagera med uracil. xenon anv\u00e4nds \u00e4ven inom proteinkristallografi. applicerad till en proteinkristall under tryck mellan 0,5 och 5 mpa (5 till 50 atm) binder xenonatomer i framf\u00f6rallt proteinernas hydrofoba h\u00e5ligheter, vilket ofta skapar ett isomorft tungatomsderivat av h\u00f6g kvalitet som kan anv\u00e4ndas f\u00f6r att l\u00f6sa fasproblem.\n\n\n== s\u00e4kerhets\u00e5tg\u00e4rder ==\nxenon kan f\u00f6rvaras s\u00e4kert i vanliga f\u00f6rseglade glas- eller metallbeh\u00e5llare vid standardtryck och -temperatur. emellertid s\u00e5 l\u00f6ser det sig g\u00e4rna i m\u00e5nga plaster och gummi, och kommer d\u00e4rf\u00f6r gradvis att f\u00f6rsvinna ur beh\u00e5llare som f\u00f6rslutits med s\u00e5dana material. xenon \u00e4r ogiftig, \u00e4ven om det l\u00f6ser sig i blod och tillh\u00f6r en liten grupp av \u00e4mnen som kan penetrera blod-hj\u00e4rnbarri\u00e4ren vilket leder till mild eller fullst\u00e4ndig kirurgisk bed\u00f6vning d\u00e5 den inhaleras tillsammans med h\u00f6ga koncentrationer syrgas (se underrubriken anestesi ovan). m\u00e5nga xenonf\u00f6reningar \u00e4r explosiva och giftiga p\u00e5 grund av sina starkt oxiderande egenskaper.ljudets hastighet i xenon \u00e4r cirka 169 m/s, det vill s\u00e4ga avsev\u00e4rt l\u00e4gre \u00e4n i luft. (p\u00e5 grund av den l\u00e4gre medelhastigheten hos de tunga xenonatomerna j\u00e4mf\u00f6rt med de betydligt l\u00e4ttare kv\u00e4ve- och syremolekylerna), s\u00e5 xenon s\u00e4nker d\u00e4rmed resonansfrekvensen hos st\u00e4mbanden d\u00e5 gasen inhaleras. detta skapar en karakt\u00e4ristisk l\u00e4gre r\u00f6st, till skillnad mot den h\u00f6gre r\u00f6st man f\u00e5r om man andas in helium. likt helium s\u00e5 tillgodoser inte xenon kroppens behov av syre och kan d\u00e4rf\u00f6r l\u00e4tt leda till kv\u00e4vning; p\u00e5 grund av detta till\u00e5ter m\u00e5nga universitet inte l\u00e4ngre det h\u00e4r tricket som en allm\u00e4n kemisk demonstration. eftersom xenon \u00e4r dyrt s\u00e5 anv\u00e4nds gasen svavelhexafluorid, som har ungef\u00e4r samma formelmassa (146 mot 131), vanligtvis f\u00f6r den h\u00e4r typen av demonstrationer, \u00e4ven om ocks\u00e5 den h\u00e4r gasen kan kv\u00e4va.det \u00e4r m\u00f6jligt att p\u00e5 ett s\u00e4kert s\u00e4tt andas in tunga gaser som xenon eller svavelhexafluorid n\u00e4r de \u00e4r utblandade med 20 % syre (\u00e4ven om xenon i den h\u00e4r koncentration visserligen skulle leda till medvetsl\u00f6shet p\u00e5 grund av sin egenskap som ett generellt anestetikum). lungorna blandar gaserna v\u00e4ldigt effektivt och snabbt, s\u00e5 att de tunga gaserna rensas bort med syret s\u00e5 att det inte ansamlas i botten av lungorna. det finns \u00e5 andra sidan en fara som f\u00f6rknippas med alla tunga gaser i st\u00f6rre m\u00e4ngder: om en person kommer in i en beh\u00e5llare som inneh\u00e5ller stora m\u00e4ngder av en tung gas s\u00e5 kan han eller hon omedvetet andas in den osynliga, luktfria gasen utan att vara medveten om det. xenon anv\u00e4nds s\u00e4llan i tillr\u00e4ckligt stora m\u00e4ngder f\u00f6r att detta ska bli ett problem, men den potentiella faran finns varje g\u00e5ng som en tank eller beh\u00e5llare med xenon fraktas eller lagras p\u00e5 en oventilerad plats.\n\n\n== se \u00e4ven ==\nanestesi\ngasurladdningslampa\nxenonlampa\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia.\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r xenon.\n wiktionary har ett uppslag om xenon.\nwebelements.com \u2013 xenon\nusgs periodic table - xenon\nenvironmentalchemistry.com \u2013 xenon\nxenon som ett anestetikum"