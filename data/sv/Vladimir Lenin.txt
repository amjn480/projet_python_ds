"vladimir iljitj lenin, egentligen vladimir iljitj uljanov\u2009, f\u00f6dd 22 april (10 april enligt gamla stilen) 1870 i simbirsk i kejsard\u00f6met ryssland, d\u00f6d 21 januari 1924 i gorki (utanf\u00f6r moskva) i sovjetunionen (i nuvarande ryssland), var en rysk (sovjetisk) politiker och marxistisk teoretiker, revolutionsledare samt grundare av leninismen. han var ledare f\u00f6r bolsjevikpartiet och kom efter oktoberrevolutionen att bli ordf\u00f6rande i folkkommissariernas r\u00e5d i ryska sfsr 1917\u20131924, som tillsammans med tre andra sovjetrepubliker bildade en socialistisk union av enpartistater 1922; sovjetunionen. lenin lade grunden f\u00f6r den sovjetiska enpartidiktaturen.\"lenin\" var ett revolution\u00e4rt t\u00e4cknamn (mannen fr\u00e5n floden lena) i ryssland dit han var f\u00f6rvisad under viss tid. en annan uppgift \u00e4r att det skulle vara en kortform av jelena, en kvinna lenin korresponderade med.\n\n\n== biografi ==\n\n\n=== uppv\u00e4xt ===\nvladimir iljitj uljanov (lenin) f\u00f6ddes i ett v\u00e4lb\u00e4rgat borgerligt hem i simbirsk (nuvarande uljanovsk), som son till folkskoleinspekt\u00f6ren ilja nikolaevitj uljanov, som f\u00f6rv\u00e4rvat \u00e4rftlig adelstitel genom att n\u00e5 statsr\u00e5ds rang, och maria aleksandrovna blank. lenins farfar var ryss och hans farmor kalmuck. hans mormor var tysk och morfadern var jude och hette israel blank. dennes mor var av svensk b\u00f6rd.. lenin sj\u00e4lv d\u00f6ptes i den rysk-ortodoxa kyrkan men blev ateist vid ca 16 \u00e5rs \u00e5lder.n\u00e4r vladimir var barn f\u00f6ljde han med sin far ut p\u00e5 landsbygden, d\u00e4r han s\u00e5g den r\u00e5dande missv\u00e4xten och fattigdomen ute i ryssland. han avvisade dock sin moders f\u00f6rslag att \u00e4gna sig \u00e5t jordbruk.\n\n\n=== tidig karri\u00e4r ===\nhan utm\u00e4rkte sig i skolans h\u00f6gre \u00e5rskurser och s\u00e4rskilt under sina studier i latin och grekiska. den intelligentsia som han tillh\u00f6rde var, i all sin m\u00e5ngfald av t\u00e4nkare, genomsyrad av tron p\u00e5 revolutionen. en av dess tidigare representanter var nikolaj tjernysjevskij vars polemiska roman vad b\u00f6r g\u00f6ras? blev en central skrift f\u00f6r radikaler i ryssland och andra l\u00e4nder. tjernysjevskij tillbringade 25 \u00e5r av sitt liv i straffkolonier; han blev en f\u00f6rebild f\u00f6r m\u00e5nga ryska radikaler, d\u00e4ribland lenin, som senare (men innan han sj\u00e4lv upplevt revolutionen 1917) skrev att dennes verk f\u00f6r\u00e4ndrat hans liv och att det var hos honom man fick l\u00e4ra sig \"hur en revolution\u00e4r b\u00f6r verka, vilka regler han b\u00f6r f\u00f6lja och vilka medel han b\u00f6r anv\u00e4nda\". lenin uppkallade en av sina egna b\u00f6cker efter tjernysjevskijs roman.en annan av lenins f\u00f6rebilder var hans \u00e4ldre bror aleksandr uljanov som var medlem i terrororganisationen narodnaja volja. narodnaja volja stod bakom mordet p\u00e5 tsar alexander ii \u00e5r 1881. n\u00e4r narodnaja volja 1887 genomf\u00f6rde ett misslyckat attentat mot den d\u00e5varande tsaren alexander iii arresterades brodern tillsammans med ett par kamrater.\naleksander uppmanades under f\u00f6rh\u00f6r att namnge de attentatsm\u00e4n som inte hade gripits, i utbyte mot att friges. om han v\u00e4grade skulle han avr\u00e4ttas. alexander v\u00e4grade f\u00f6rr\u00e5da de \u00f6vriga i gruppen och blev avr\u00e4ttad. detta hade en stor p\u00e5verkan p\u00e5 vladimir, som senare samma \u00e5r blev arresterad och relegerad fr\u00e5n kazanuniversitetet, efter att ha deltagit i studentdemonstrationer. han fortsatte dock med studierna p\u00e5 egen hand. det var nu som den unge lenin p\u00e5b\u00f6rjade sina studier i marxism. lenin l\u00e4ste \u00e4ven juridik p\u00e5 distans och fick 1891 ett avg\u00e5ngsdiplom i detta \u00e4mne. under n\u00e5gra veckor arbetade han som advokat, en syssels\u00e4ttning han avskydde, och han kom d\u00e4refter aldrig att ha n\u00e5got avl\u00f6nat f\u00f6rv\u00e4rvsarbete i vanlig mening. \u00e5r 1893 fick han \u00e5ter tillst\u00e5nd att bos\u00e4tta sig i sankt petersburg.\nist\u00e4llet f\u00f6r att satsa p\u00e5 en juridisk karri\u00e4r blev lenin alltmer involverad i politisk verksamhet inspirerad av karl marx och friedrich engels teorier, vilka i sig s\u00e5gs som samh\u00e4llsfientliga av den tsaristiska regimen. han grundade tillsammans med n\u00e5gra andra unga marxister kampf\u00f6rbundet f\u00f6r arbetarklassens befrielse 1895; bland de medverkande m\u00e4rktes den senare mensjeviken julyj martov, en blivande partikamrat inom det ryska socialdemokratiska partiet och senare en rival. i april 1895 reste lenin till schweiz, paris och berlin, d\u00e4r han tr\u00e4ffade landsflyktiga ryska marxister, bland andra georgij plechanov i schweiz. den 7 december 1895, \u00e5ter i ryssland, blev han gripen och h\u00f6lls f\u00e5ngen i en isoleringscell av myndigheterna under ett \u00e5r. i februari 1897 f\u00f6rvisades han till byn sjusjenskoje i s\u00f6dra sibirien.\n\n\n=== \u00e5ren i exil ===\nunder sin tid i exil gifte han sig 1898 med den socialistiska aktivisten nadezjda krupskaja. i april 1899 publicerade han boken kapitalismens utveckling i ryssland. under tiden i exil fortsatte han ocks\u00e5 sina studier och tillbringade dagarna fr\u00e4mst med att l\u00e4sa eller vandra i naturen kring floden jenisej. n\u00e4r han sl\u00e4pptes fr\u00e5n f\u00e5ngenskapen \u00e5r 1900 reste han f\u00f6rst till st. petersburg d\u00e4r han var bannlyst. han blev dock ertappad av ochranan. n\u00e4r han frigavs kort d\u00e4refter reste han till ufa, dit hans fru krupskaja f\u00f6rvisats, och d\u00e4refter till centraleuropa d\u00e4r han fortsatte sitt politiska arbete. han gav bland annat ut tidningen iskra, tidskriften zarja och andra revolution\u00e4ra skrifter som sedan smugglades in i ryssland.\nlenin var medlem i rysslands socialdemokratiska arbetareparti och var en stor beundrare av den marxistiske teoretikern karl kautsky och tysklands socialdemokratiska parti, vilket han ans\u00e5g skulle leda den socialistiska revolutionen i europa. i samband med den andra partikongressen i london 1903 splittrades partiet i tv\u00e5 fraktioner, i h\u00f6g grad genom lenins och trotskijs insatser; bolsjevikerna som leddes av lenin och mensjevikerna som leddes av julij martov. 1906 valdes lenin till partiordf\u00f6rande f\u00f6r den bolsjevikiska fraktionen. 1907 flyttade han till finland av s\u00e4kerhetssk\u00e4l.\nden socialdemokratiska andra internationalen hade beslutat att inga av dess medlemspartier skulle till\u00e5ta att ett krig mellan de europeiska staterna skulle bryta ut. n\u00e4r f\u00f6rsta v\u00e4rldskriget br\u00f6t ut i augusti 1914 f\u00f6rv\u00e4ntade sig lenin att den europeiska socialdemokratin skulle motarbeta kriget med strejkvapnet. d\u00e4rf\u00f6r blev det en stor chock f\u00f6r lenin n\u00e4r han l\u00e4ste i vorw\u00e4rts att st\u00f6rre delen av de socialdemokratiska ledam\u00f6terna i tyska riksdagen hade r\u00f6stat f\u00f6r krigskrediter.\nhan fortsatte att resa genom europa och deltog i m\u00e5nga socialistiska m\u00f6ten och aktiviteter, d\u00e4ribland zimmerwaldkonferensen 1915. 1914 flyttade lenin och nadja till bern och 1916 tog de sig \u00f6ver till z\u00fcrich d\u00e4r de i mars 1917 helt ov\u00e4ntat fick beskedet att revolutionen brutit ut i petrograd.\n\n\n=== februarirevolutionen ===\nefter att den ryske tsaren nikolaj ii st\u00f6rtats genom februarirevolutionen 1917, \u00f6nskade lenin genast \u00e5terv\u00e4nda till ryssland f\u00f6r att ta del i ryska revolutionen; bolsjevikernas aktiva roll i februarirevolutionen hade varit f\u00f6rsumbar. lenin fick tillst\u00e5nd (av berlin, inte av petrograd) att resa genom det krigf\u00f6rande tyskland i ett plomberat t\u00e5g, och fortsatte sedan genom det neutrala sverige. plomberingen bestod i att tv\u00e5 tyska soldater f\u00f6ljde med i en egen kup\u00e9 och vakade \u00f6ver att resen\u00e4rerna inte kunde kontakta n\u00e5gon p\u00e5 v\u00e4gen genom landet. lenin hade sj\u00e4lv kr\u00e4vt att han vid ankomsten till hemlandet skulle kunna visa upp detta eftersom han annars skulle kunna uppfattas som tysk agent. trots detta r\u00e5der det inget tvivel om att resan f\u00f6retogs med tyska utrikesdepartementets och rikskanslerns uttryckliga st\u00f6d, och enligt m\u00e5nga forskare (till exempel george katkov, michael pearson och alexander solzjenitsyn) fick lenin betydande ekonomiskt st\u00f6d av tyskarna under hela \u00e5r 1917, \u00e4ven efter att hans parti gripit makten. exakt p\u00e5 vilka v\u00e4gar detta st\u00f6d f\u00f6rmedlades och vilka belopp det handlade om \u00e4r oklart, \u00e4ven om det \u00e4r troligt att jakob f\u00fcrstenberg var en nyckelperson i \u00f6verf\u00f6ringen. en hemlig tysk ud-rapport till kejsar wilhelm ii vintern 1918 talar om \"en st\u00e4ndig str\u00f6m av penningmedel\" till revolution\u00e4ra grupper i ryssland, och inget annat parti tycks ha mottagit n\u00e5got betydande tyskt st\u00f6d. pearson anser dessutom att mycket tyder p\u00e5 att lenin hade underr\u00e4ttelsekanaler till berlin och d\u00e4rmed kunde f\u00e5 f\u00f6rvarning om tyska offensiver p\u00e5 \u00f6stfronten.\n\n\n=== lenin i sverige ===\nlenin och hans f\u00f6lje l\u00e4mnade tyska kejsard\u00f6met med t\u00e5gf\u00e4rjelinjen trelleborg-sassnitz p\u00e5 torsdag den 12 april 1917 under eftermiddagen. med p\u00e5 t\u00e5get var 32 personer, inkluderande lenins hustru nadezjda krupskaja. de ankom till trelleborg (inte direkt till stockholm som ibland h\u00e4vdas) den 12 april 1917 fram\u00e5t kv\u00e4llen. de togs emot av bl.a. trelleborgs borgm\u00e4stare och v\u00e4nstersocialisten och kommande tidningsmannen otto grimlund. \nt\u00e5get fortsatte mot malm\u00f6. ett sm\u00f6rg\u00e5sbord intogs p\u00e5 hotell savoy, varefter s\u00e4llskapet fortsatte med natt\u00e5g till stockholm. klockan 09.23 den 13 april anl\u00e4nde lenin till huvudstaden och togs emot av borgm\u00e4stare carl lindhagen, redakt\u00f6r ture nerman och riksdagsman fredrik str\u00f6m. s\u00e4llskapet spatserade raskt \u00f6ver vasagatan till hotell regina. h\u00e4r intogs frukost. \ndet rapporterades \u00e4ven att lenin k\u00f6pt en kostym och skor p\u00e5 varuhuset pub i stockholm. lenin och hans f\u00f6lje avreste 18.37 samma dag till torne\u00e5 i finland, som d\u00e5 var ryskt.lenins t\u00e5gresa genom sverige genomf\u00f6rdes l\u00e5ng tid efter sammanbrottet mellan de demokratiska socialisterna och kommunisterna. konflikten blev snabbt mycket djup i sverige. s\u00e5 att socialdemokraten erik palmstierna ringde till sin socialdemokratiske kollega och partiledare hjalmar branting och f\u00f6reslog att lenin skulle skjutas eller f\u00e4ngslas. men branting avf\u00e4rdade f\u00f6rslaget.\n\n\n=== lenins ingripande i ryska revolutionen ===\nlenin fortsatte t\u00e5gresan genom finland. han anl\u00e4nde den 16 april 1917 till finl\u00e4ndska bang\u00e5rden, en av petrograds j\u00e4rnv\u00e4gsstationer och h\u00f6ll d\u00e5 ett politiskt tal f\u00f6r dem som kommit f\u00f6r att m\u00f6ta honom. hans ankomst radikaliserade bolsjevikernas politik gentemot den provisoriska regeringen; lenin insk\u00e4rpte att inte ens ett delm\u00e5l kunde anses uppn\u00e5tt f\u00f6r att monarkin nu upph\u00f6rt och att arbetare och b\u00f6nder inte, enligt hans mening, hade n\u00e5gon anledning att f\u00f6rlita sig p\u00e5 en borgerlig republik. detta stred inte bara mot vad m\u00e5nga socialdemokrater ans\u00e5g utan ocks\u00e5 mot det lenin skrivit i sin v\u00e4steuropeiska exil. den 17 april publicerade lenin i pravda sina \"aprilteser\" d\u00e4r han bland annat f\u00f6respr\u00e5kade uppr\u00e4ttandet av en sovjetrepublik. efter det misslyckade revolutionsf\u00f6rs\u00f6ket i juli, lyckades lenin fly till finland. vid denna tid r\u00e4knade inte m\u00e5nga med att bolsjevikerna och deras ledare skulle kunna ut\u00f6va n\u00e5got st\u00f6rre politiskt inflytande, men under v\u00e5ren b\u00f6rjade partiet n\u00e5 ut bland soldaterna och pravda och andra publikationer fick \u2013 troligen med st\u00f6d av de tyska pengarna \u2013 allt st\u00f6rre upplaga.den provisoriska regeringen oroade sig akut i f\u00f6rsta hand f\u00f6r kuppf\u00f6rs\u00f6k fr\u00e5n h\u00f6geroppositionen, som ville \u00e5terins\u00e4tta tsaren. lavr kornilov genomf\u00f6rde i september ett f\u00f6rs\u00f6k till statskupp som aleksandr kerenskij antogs st\u00e5 bakom. efterhand blev det allt tydligare att regeringen inte hade kontroll \u00f6ver landet och deserteringar bland trupperna blev allt vanligare. i det h\u00e4r l\u00e4get fick lenins paroll om fred till varje pris ett allt st\u00f6rre geh\u00f6r. lenin stod vid denna tid ocks\u00e5 inf\u00f6r hotet att bli kallad till f\u00f6rh\u00f6r och kanske h\u00e4ktad i och med att den provisoriska regeringen hade kommit \u00f6ver sp\u00e5r av hans subsidier fr\u00e5n tyska utrikesdepartementet. detta var i en f\u00f6r lenin synnerligen k\u00e4nslig punkt eftersom man fortfarande var i krig med tyskland.under tiden i finland skrev lenin staten och revolutionen. han \u00e5terv\u00e4nde i oktober och h\u00f6ll sig dold, eftersom han fortfarande var efterlyst. han lyckades under stora sv\u00e5righeter vid ett m\u00f6te den 23 oktober, tv\u00e5 veckor innan den kritiska dagen, \u00f6vertyga sitt parti om att satsa p\u00e5 en v\u00e4pnad revolt (se oktoberrevolutionen) mot den sittande provisoriska regeringen. i staten och revolutionen hade lenin redogjort f\u00f6r hur den nya staten ska se ut, baserad p\u00e5 ett slags arbetarr\u00e5d (sovjeter) och omdefinierade klarare \u00e4n tidigare termen \"proletariatets diktatur\". den hade funnits redan hos karl marx men f\u00e5r h\u00e4r inneb\u00f6rden att elitpartiet som f\u00f6rtrupp ska kontrollera alla samh\u00e4llets centrala funktioner f\u00f6r att driva igenom revolutionen och sl\u00e5 ner motst\u00e5nd.\nden socialistiske f\u00f6rfattaren maksim gorkij skrev ett \u00e5r senare, i oktober 1918:\n\n\"lenin, trotskij och deras partikamrater \u00e4r redan infekterade av maktens gift; det visar deras sk\u00e4ndliga inst\u00e4llning till den personliga friheten och yttrandefriheten och till alla de r\u00e4ttigheter som demokratin k\u00e4mpade f\u00f6r att f\u00f6ra fram till seger...\"men \u00e4ven lev kamenjev och grigorij zinovjev, som tillh\u00f6rde partiets innersta k\u00e4rna, var inf\u00f6r oktoberrevolutionen tveksamma till lenins insisterande p\u00e5 att gripa makten med milit\u00e4ra medel (st\u00f6d av matroserna). de uttalade sig till och med f\u00f6rklenande om dessa planer, f\u00f6rst p\u00e5 m\u00f6tet med partiets centralkommitt\u00e9 den 23 oktober och d\u00e4rp\u00e5 i en offentlig proklamation tv\u00e5 dagar senare. vid det senare tillf\u00e4llet avsl\u00f6jade de att planerna f\u00f6r ett uppror var p\u00e5 g\u00e5ng och antydde dessutom att partiet var oenigt. det var en direkt utmaning och ett prov p\u00e5 illojalitet som v\u00e4ckte lenins raseri.\n\n\n=== sovjetunionens ledare ===\n\n\n==== f\u00f6rsamlingar och krigsslut ====\nden 7\u20138 november 1917 skapade bolsjevikdelegaterna sovjetstaten under ledning av \"folkkommissariernas r\u00e5d\" i vilken lenin uts\u00e5g sig till ordf\u00f6rande. bland de f\u00f6rsta regeringsbesluten var inf\u00f6rande av f\u00f6retagsr\u00e5d p\u00e5 fabrikerna, vilket gav arbetarna inflytande, samt ett godk\u00e4nnande av att b\u00f6nderna \u00f6vertagit godsens egendomar. i praktiken hade m\u00e5nga b\u00f6nder redan tidigare tagit \u00f6ver adelsgodsens jord, och nu kom en bekr\u00e4ftelse p\u00e5 detta.den 19 januari 1918 avslog duman lenins f\u00f6rslag var att makten skulle ges till sovjeterna. majoriteten i f\u00f6rsamlingen menade att man f\u00f6rst borde skapa en demokratisk f\u00f6rfattning. detta ogillades dock av sovjetregeringen som uppl\u00f6ste f\u00f6rsamlingen. d\u00e4refter arresterades de olikt\u00e4nkande deputerade, varav ett antal kom att m\u00f6rdas.under hotet av en tysk invasion ville lenin omedelbart teckna fredsavtal i avvaktan p\u00e5 den revolution i v\u00e4stl\u00e4nderna som han trodde var snart f\u00f6rest\u00e5ende, medan andra bolsjevikledare menade att man skulle forts\u00e4tta kriget f\u00f6r att p\u00e5 s\u00e5 s\u00e4tt n\u00e5 revolution ocks\u00e5 i tyskland. trotskij, som ledde f\u00f6rhandlingarna, intog en slags mellanposition och menade att ett fredsf\u00f6rdrag endast kunde undertecknas under f\u00f6ruts\u00e4ttningen att inga landomr\u00e5den f\u00f6rlorades. sedan trotskij avbrutit f\u00f6rhandlingarna med tyskland den 10 februari 1918 \u00e5terupptog tyskarna fientligheterna. lenin gav nu upp och accepterade de tyska kraven ryssland skrev den 3 mars 1918 under freden i brest-litovsk, som innebar att ryssland erk\u00e4nde tysklands krav p\u00e5 sj\u00e4lvst\u00e4ndighet f\u00f6r finland, polen och ukraina. vidare blev sovjet tvunget att avst\u00e5 kontrollen i baltikum.\n\n\n==== utrensningar och attentat ====\nomedelbart efter statskuppen l\u00e4t lenin uppr\u00e4tta en hemlig polis, tjekan, under ledning av felix dzerzjinskij som b\u00f6rjade rensa ut motst\u00e5ndare och d\u00f6ma dem till d\u00f6den, kasta dem i f\u00e4ngelse eller f\u00f6rvisa dem till sibirien. f\u00f6r detta kr\u00e4vdes inte att man gjort sig skyldig till n\u00e5got som st\u00e4mplades som brott. det r\u00e4ckte med att man var klassfiende. i januari 1918 undertecknade lenin en ukas som innebar att den skadliga \"ohyran\" p\u00e5 landsbygden skulle utrotas. alexander solzjenitsyn har r\u00e4knat upp vilka som innefattades i denna beteckning: tidigare medlemmar av byr\u00e5den, hus\u00e4gare, l\u00e4roverksl\u00e4rare, pr\u00e4ster, munkar och nunnor, pacifistiska tolstojaner osv.den 30 augusti 1918 blev lenin, efter att ha talat vid ett m\u00f6te, attackerad av den ryska socialisten fanny kaplan. n\u00e4r lenin var p\u00e5 v\u00e4g till sin bil blev han beskjuten med tre skott, av vilka ett tr\u00e4ffade axeln och ett gick genom lungan. lenin f\u00f6rdes till sin privata bostad i kreml och v\u00e4grade att l\u00e5ta sig f\u00f6ras till sjukhus, eftersom han var r\u00e4dd att fler l\u00f6nnm\u00f6rdare v\u00e4ntade d\u00e4r. l\u00e4kare sammankallades, men man beslutade att det var alltf\u00f6r riskfyllt att f\u00f6rs\u00f6ka ta bort kulorna. lenin tillfrisknade snart, men h\u00e4lsan blev d\u00e4refter allt s\u00e4mre, och det anses troligt att h\u00e4ndelsen bidrog till hans senare slaganfall.\nefter attentatet mot lenin kom terrorn i sovjet att bli mer systematisk. mellan \u00e5ren 1919 till 1920 \u00f6kade antalet insp\u00e4rrade i arbetsl\u00e4ger och koncentrationsl\u00e4ger fr\u00e5n 16 000 till 70 000 personer. \u00e5r 1918 skapas de f\u00f6rsta koncentrationsl\u00e4gren f\u00f6r att d\u00e4r h\u00e5lla dem som regimen ans\u00e5g som sina fiender. p\u00e5 initiativ av lenin, trotskij och dzerzjinskij togs f\u00f6rsta stegen att \u00e5teruppr\u00e4tta de s\u00e5 kallade \"katorgas\" som anv\u00e4nts under tsarryssland mot politiska f\u00e5ngar och brottslingar, d\u00e4r man d\u00f6mdes till straffarbete. i sovjetryssland ben\u00e4mnde man systemet gulag.\nmedan det i tsarens hemliga polis, ochrana, fanns 15 000 tj\u00e4nstem\u00e4n ingick i slutet av 1920 250 000 man i tjekans led. under tsarv\u00e4ldets sista \u00e5r utf\u00e4rdades i medeltal 17 d\u00f6dsdomar \u00e5rligen; 1918\u20131919 r\u00f6rde det sig om 1 000 m\u00e4nniskor per m\u00e5nad.redan i december 1917 hade den nya regeringen utpekat kosackerna som \"klassfiender\". i januari 1919 i en resolution hos bolsjevikernas centralkommitt\u00e9 talades det om att detta folkslag borde \u201dutrotas och likvideras till sista man\u201d.kommunisterna l\u00e4t rasera kosackernas samh\u00e4llen, massavr\u00e4ttningar genomf\u00f6rdes och de \u00f6verlevande s\u00e4ndes iv\u00e4g. mellan b\u00f6rjan av f\u00f6rsta v\u00e4rldskriget fram till slutet av ryska inb\u00f6rdeskriget s\u00e5 ut av en befolkning p\u00e5 max tre miljoner kom 300 000 till 500 000 m\u00e4nniskor att d\u00f6, antingen i strid mot centralmakterna eller i strid f\u00f6r de vita mot de r\u00f6da under inb\u00f6rdeskriget eller som h\u00e4mndaktioner av de r\u00f6da. i mars 1919 tr\u00e4ffades lenin och bolsjevikerna med revolution\u00e4ra socialistledare fr\u00e5n andra l\u00e4nder f\u00f6r att bilda den kommunistiska internationalen (komintern). medlemmarna i komintern skilde sig fr\u00e5n den bredare internationella socialistr\u00f6relsen, och blev d\u00e4refter k\u00e4nda som kommunister. i ryssland bytte bolsjevikpartiet namn till allryska kommunistpartiet, vilket senare blev sovjetunionens kommunistiska parti.\n\n\n==== lenin under inb\u00f6rdeskriget ====\nsamtidigt h\u00e4rjade det ryska inb\u00f6rdeskriget. det kan ses som ett antal olika inb\u00f6rdeskrig, framkallat av det kaos som r\u00e5dde, nationella str\u00e4vanden i icke-ryska omr\u00e5den och de r\u00f6das h\u00e5rdf\u00f6ra politik. m\u00e5nga politiska grupperingar och dess anh\u00e4ngare tog till vapen f\u00f6r att f\u00f6rsvara eller st\u00f6rta det sovjetiska styret. \u00e4ven om m\u00e5nga mindre fraktioner deltog i inb\u00f6rdeskriget, var de tv\u00e5 huvudfienderna r\u00f6da arm\u00e9n (kommunister) och vita arm\u00e9n (sammanslutning av frivilliga och gamla kejserliga arm\u00e9n). utl\u00e4ndska stormakter som frankrike, storbritannien, usa och japan ingrep ocks\u00e5 i kriget till st\u00f6d f\u00f6r vita arm\u00e9n. 1920 besegrade den r\u00f6da arm\u00e9n slutligen den vita arm\u00e9n och dess allierade. att vita arm\u00e9n utnyttjade hj\u00e4lp fr\u00e5n utlandet minskade st\u00f6det f\u00f6r dem.\nlenin ledde personligen terrorn under inb\u00f6rdeskriget. ett instruktionsbrev till kommunistledarna i penzaomr\u00e5det 11 augusti 1918 lyder:\n\n\n==== krig mot polen ====\nunder slutet av 1919 blev lenin alltmer \u00f6vertygad om att tiden var mogen att sprida revolutionen v\u00e4sterut, med v\u00e5ld om n\u00f6dv\u00e4ndigt, fr\u00e4mst inspirerad av framg\u00e5ngarna i inb\u00f6rdeskriget.[k\u00e4lla beh\u00f6vs] den 14 april uttalade sig lenin i en tidningsintervju att eftersom v\u00e4rldsrevolutionen uteblivit vill nu kommunisterna bygga socialismen i ett land, det vill s\u00e4ga sovjetstaten. det nyss sj\u00e4lvst\u00e4ndiga polen stod under starkt inflytande under den polske statsmannen j\u00f3zef pi\u0142sudski. han ville bilda en federation mellan polen, lettland, v\u00e4stra ukraina och andra central- och \u00f6steuropeiska stater ur ruinerna av de gamla imperierna efter f\u00f6rsta v\u00e4rldskriget. m\u00e5let var att skapa en enhet som skulle kunna f\u00f6rsvara sig mot angrepp fr\u00e5n b\u00e5de ryssland och tyskland. n\u00e4r polen b\u00f6rjade s\u00e4kra sina \u00f6stra territorier som annekterats av ryssland under slutet av 1700-talet, samtidigt som den tyska revolutionen kom av sig, s\u00e5g lenin detta som sitt tillf\u00e4lle att \"utforska europa med den r\u00f6da arm\u00e9ns bajonetter\".\ndet polsk-sovjetiska kriget startade 1919. med r\u00f6da arm\u00e9n h\u00e5rt pressad i inb\u00f6rdeskriget n\u00e5dde polackerna kiev och minsk 1920. sovjetarm\u00e9n gick dock till motanfall och n\u00e4rmade sig snabbt warszawa. lenin s\u00e5g polen som den bro som r\u00f6da arm\u00e9n beh\u00f6vde korsa f\u00f6r att l\u00e4nka den ryska revolutionen till kommunisterna i den tyska revolutionen och f\u00f6r att bist\u00e5 andra kommunistr\u00f6relser i v\u00e4steuropa. de planerna omintetgjordes dock n\u00e4r r\u00f6da arm\u00e9n led ett f\u00f6rkrossande nederlag i slaget om warszawa. fredsf\u00f6rdraget med polen sl\u00f6ts i riga den 18 mars 1921.\n\n\n==== efter krigen ====\nefter de l\u00e5nga och sv\u00e5ra krigs\u00e5ren l\u00e5g nu stora delar av ryssland i ruiner. hungersn\u00f6den var stor under \u00e5ren 1921\u201322 d\u00e5 4\u20135 miljoner m\u00e4nniskor svalt ihj\u00e4l i sovjetstaten. p\u00e5 partikongressen i mars 1921 efter kronstadt-matrosernas andra uppror r\u00e5dde delade meningar om orsaken till de ekonomiska problemen. den krigskommunistiska politiken hade inte fungerat, och motst\u00e5ndet fr\u00e4mst bland b\u00f6nderna, men \u00e4ven bland arbetare p\u00e5 grund av livsmedelsbristen hade lett till v\u00e5ldsamma uppror. de flesta ville bygga ut det penningsl\u00f6sa samh\u00e4llet, men lenin drev en annan linje och lyckades f\u00e5 majoriteten med sig. krigsekonomin ersattes nu av en viss ekonomisk liberalisering \u2013 nep.lenin omv\u00e4rderade nu sin syn p\u00e5 krigskommunismen med orden \"staten och partiet m\u00e5ste l\u00e4ra sig handla\"\n\n\n=== de sista \u00e5ren av sjukdom ===\nlenin var tr\u00f6tt och utarbetad och klagade allt oftare p\u00e5 s\u00f6mnl\u00f6shet och huvudv\u00e4rk. han bad flera g\u00e5nger om ledigt. en natt i maj 1922 insjuknade lenin med illam\u00e5ende och kr\u00e4kningar. man misst\u00e4nkte f\u00f6rst att en fiskr\u00e4tt han \u00e4tit dagen innan hade varit d\u00e5lig. d\u00e5 hans l\u00e4kare anl\u00e4nde m\u00e4rkte han att lenin sluddrade n\u00e5got. han hade ocks\u00e5 f\u00e5tt en l\u00e4tt f\u00f6rlamning i den h\u00f6gra kroppshalvan. l\u00e4karna konstaterade ett lindrigt slaganfall. lenin for till gorki s\u00f6der om moskva, d\u00e4r han tillbringade fyra m\u00e5nader vid sin datja. han hade ordinerats att helt avst\u00e5 fr\u00e5n arbete och politik, vilket tvingade honom till en helt ny livsf\u00f6ring. gradvis, om \u00e4n ofrivilligt, gled han ifr\u00e5n arbetet.\n\nden 23 december 1922 kallade lenin till sig en av sina maskinskriverskor, och b\u00f6rjade diktera sitt politiska testamente.\np\u00e5 grund av lenins h\u00e4lsotillst\u00e5nd hade josef stalin l\u00e4mnat sina befattningar inom sovjetregeringen f\u00f6r att \u00f6verta posten som partiets generalsekreterare. \"efter att ha blivit generalsekreterare har kamrat stalin i sin hand koncentrerat en gr\u00e4nsl\u00f6s makt\" skrev lenin till kongressen \"och jag \u00e4r inte s\u00e4ker p\u00e5 att han alltid kommer att tillr\u00e4ckligt varsamt kunna utnyttja denna makt\". lenin hade under sina sista \u00e5r ett antal allvarliga konflikter med stalin. stalin hade f\u00e5tt reda p\u00e5 lenins st\u00e4llningstagande om stalin och l\u00e4t sitt raseri g\u00e5 ut \u00f6ver krupskaja genom telefon. lenin hade f\u00e5tt k\u00e4nnedom om stalins utsk\u00e4llning och kr\u00e4vde en urs\u00e4kt, annars skulle han bryta f\u00f6rbindelserna med stalin. den 4 januari skrev lenin ett brev till kongressen d\u00e4r han f\u00f6reslog att stalin om m\u00f6jligt skulle avs\u00e4ttas.\nlenin blev allt sjukare, hans kapacitet begr\u00e4nsades och han kunde bara l\u00e4sa med hj\u00e4lp av ett st\u00f6d. den 6 mars 1923 dikterade lenin sitt sista brev. den 9 mars drabbades han av ett tredje slaganfall som gjorde att han tappade talf\u00f6rm\u00e5gan.\nmen n\u00e4r lenin senare flyttade till gorki, tillfrisknade han snabbt. i juli b\u00f6rjade han kunna ta sig fram med stapplande steg, i augusti b\u00f6rjade han \u00e5terf\u00e5 talf\u00f6rm\u00e5gan och i september kunde han g\u00e5 nedf\u00f6r en trappa. trots offentliga f\u00f6rs\u00e4kringar om att lenin kunde botas, var hans situation ohj\u00e4lplig. det var en l\u00e5ngt g\u00e5ngen skleros som st\u00e4ngde blodtillf\u00f6rseln till hj\u00e4rnan. den 21 januari 1924 klockan 18, steg lenins temperatur hastigt. han drabbades av en sv\u00e5r attack av sjukdomen, fick h\u00e4ftiga muskelspasmer i hela kroppen och f\u00f6rlorade medvetandet. han dog klockan 18.50.\nden 23 januari f\u00f6rdes lenins kropp med specialt\u00e5g till moskva. den \u00f6ppna kistan st\u00e4lldes i sovjeternas hus. i fyra dagar k\u00f6ade hundratusentals m\u00e4nniskor f\u00f6r att defilera f\u00f6rbi den \u00f6ppna kistan. trots att lenin sj\u00e4lv uttalat motst\u00e5nd till att uppr\u00e4tta n\u00e5gra som helst monument eller statyer \u00f6ver honom bevarades allts\u00e5 lenins kropp samtidigt som det upprestes monument till hans minne i m\u00e5nga sovjetiska st\u00e4der. hans kropp \u00e4r bevarad p\u00e5 leninmausoleet p\u00e5 r\u00f6da torget i moskva.\n\n\n== efterm\u00e4le ==\ndet finns olika s\u00e4tt att se p\u00e5 lenins g\u00e4rning beroende p\u00e5 vilket perspektiv man intar. nationalencyklopedin talar om skiftande syns\u00e4tt som \u2013 ledstj\u00e4rnan f\u00f6r en framtid utan f\u00f6rtryck och materiell n\u00f6d till hans insatser som sj\u00e4lva grunden f\u00f6r alla totalitarismens fasor. oavsett vilken syn man har p\u00e5 lenin \u00e4r de flesta \u00f6verens om att lenins liv och g\u00e4rning var av avg\u00f6rande betydelse f\u00f6r v\u00e4rldshistorien.n\u00e4r vjatjeslav molotov i en intervju 1985 fick fr\u00e5gan om lenin skulle ha lett sovjetunionen i en mer human riktning ifall han f\u00e5tt leva, svarade han ironiskt: \"s\u00e4kert inte, lenin var ju str\u00e4ngare \u00e4n stalin\".staden petrograd (numera sankt petersburg) omd\u00f6ptes efter lenins d\u00f6d till leningrad.leninpriset har varit aktuellt fr\u00e5n 1925 i sovjetunionen (1939\u201356 kallat stalinpriset). fr\u00e5n 1949 utdelades ett globalt fredspris vid namn leninfredspriset.\n\n\n== bibliografi ==\n(1902) vad b\u00f6r g\u00f6ras? (\u00e4ven kallad varmed skall man b\u00f6rja?)\n(1904) ett steg fram\u00e5t, tv\u00e5 steg tillbaka (krisen i v\u00e5rt parti)\n(1909) materialismen och empiriokriticismen\n(1916) imperialismen som kapitalismens h\u00f6gsta stadium\n(1917) staten och revolutionen (revolutionen och staten)\n(1918) den prolet\u00e4ra revolutionen och renegaten kautsky\n(1919) det stora initiativet (svensk \u00f6vers\u00e4ttning 1926\n(1920) radikalismen \u2013 kommunismens barnsjukdom\n\n\n=== samlingar ===\n(1956) valda verk i tv\u00e5 band\n(1965) om religionen\n(1971) om kvinnans frig\u00f6relse\n(1977) om nationernas sj\u00e4lvbest\u00e4mmander\u00e4tt\n(1977) om ungdomen\n(1978) om kaderskolning\n(1983) om partiet och fackf\u00f6reningarna\n\n\n=== litteratur om lenin ===\nlindgren, stefan (1999). lenin. fischer & co. isbn 91-7054-875-7 \nkolakowski, leszek and falla, p. s. (2005). main currents of marxism. w. w. norton & company. isbn 0-393-06054-3 \npayne, robert (1964, 2000). the life and death of lenin. isbn 978-0-671-41640-9 \npipes, richard (1999). the unknown lenin: from the secret archive. yale university press. isbn 0-300-07662-2 \nservice, robert (2000). lenin: a biography. basingstoke. isbn 978-0-330-49139-6 \ntrotsky, leon (1971). on lenin: notes towards a biography. harrap publishing. isbn 0-245-50302-1 \nvolkogonov, dmitri (2006). lenin: a new biography. free press. isbn 0-02-933435-7 \ncarr\u00e8re d'encausse, h\u00e9l\u00e8ne (2008). lenin. ersatz. isbn 978-91-88858-34-4 \n\n\n== se \u00e4ven ==\nleninism\nkommunism\nryska revolutionen\nrysslands historia\nr\u00f6d terror\nsovjetunionen\ngulag\nlenins h\u00e4ngningsorder\n\n\n== referenser ==\n\n\n=== kommentarer ===\n\n\n=== noter ===\n\n\n=== tryckta k\u00e4llor ===\npierre vidal-naquet: \"atlas \u00f6ver m\u00e4nsklighetens historia bonnier/fakta\" eskilstuna 1991. isbn 91-34-51102-4\nhirsh, jr. \u00f6rnberg, kett med flera: \"vad varje svensk b\u00f6r veta, bonnier/alba\" bor\u00e5s 1995. isbn 91-34-51725-1\npoulsen, henning: \"bra b\u00f6ckers v\u00e4rldshistoria\". bokf\u00f6rlaget bra b\u00f6cker, band 13, fr\u00e5n krig till krig. 1982. isbn 91-86102-95-8\npedersen kai: \"forums \u2013 n\u00e4r h\u00e4nde vad?\". stockholm, 1983 isbn 91-37-08214-0\nkinder h, hilgemann w: \"tidens v\u00e4rldshistoria\". stockholm, 1987 isbn 91-550-3319-9\ns\u00f6derberg margareta m.fl., \"bonniers \u2013 kr\u00f6nika \u00f6ver 20:e \u00e5rhundradet\" stockholm, 1988. isbn 91-34-50930-5\nalm martin m.fl., \"brott mot m\u00e4nskligheten under kommunistiska regimer\" stockholm, 2008. isbn 978-91-977117-5-3\nbladh mats: \"ekonomisk historia \u2013 studentlitteratur\" lund, sverige 1995. tryckt \u00e5r 2000 isbn 91-44-47241-2\ntorbacke jarl, bj\u00f6l erling: \"bonniers \u2013 v\u00e4rldshistoria band 16 \u2013 den stora katastrofen\" otava, finland 1986. isbn 91-34-50105-3\nprismas nya uppslagsbok, bokf\u00f6rlaget prisma isbn 91-518-2823-5, otava finland 1995.\nlilla focus, lexikon i fickformat, stockholm\nnationalencyklopedin: \"artonde bandet\", 1995. isbn 91-7024-619-x\nstefan lindgren: lenin. stockholm, 1999 fischer & co. isbn 91-7054-875-7\n\n\n== externa l\u00e4nkar ==\n\n wikimedia commons har media som r\u00f6r vladimir lenin.\nlenin internet archive \u2013 en omfattande sida med lenins skrifter, biografi och fotografier.\nn. k. krupskaya's reminiscences of lenin (n. k. krupskayas minnen av lenin)\nimpressions of soviet russia \u2013 av john dewey h\u00e4mtat fr\u00e5n the wayback machine (arkiverat 30 augusti 2004).\nbiografi fr\u00e5n spartacus educational\nvladimir lenin i libris"