"drezno (niem. dresden, g\u00f3rno\u0142u\u017c. drje\u017ed\u017aany, cz. dr\u00e1\u017e\u010fany, dawniej drezdno) \u2013 miasto we wschodnich niemczech, na pog\u00f3rzu zachodniosudeckim, po\u0142o\u017cone nad \u0142ab\u0105, stolica kraju zwi\u0105zkowego saksonia. aglomeracja drezde\u0144ska liczy ok. 1,036 mln mieszka\u0144c\u00f3w (2004).\nanaliza \u015blad\u00f3w archeologicznych wskazuje na to, \u017ce zasiedlenie obszaru, na kt\u00f3rym powsta\u0142o miasto, nast\u0105pi\u0142o ju\u017c w epoce kamienia. w dokumentach zachowanych z 1206 nadmieniono po raz pierwszy istnienie drezna, kt\u00f3re nast\u0119pnie awansowa\u0142o do rangi miasta-rezydencji elektor\u00f3w rzeszy, kr\u00f3la polski, a nast\u0119pnie kr\u00f3la saksonii.\ndrezno pe\u0142ni rol\u0119 gospodarczego i kulturalnego centrum saksonii. stanowi du\u017cy w\u0119ze\u0142 komunikacyjny (lotnisko mi\u0119dzynarodowe), z o\u015brodkami przemys\u0142u maszynowego, produkcji klisz fotograficznych, przemys\u0142u chemicznego i farmaceutycznego. miasto jest o\u015brodkiem turystycznym, zwanym \u201emiastem baroku\u201d lub \u201eflorencj\u0105 p\u00f3\u0142nocy\u201d, znajduje si\u0119 tu wiele zabytk\u00f3w i muze\u00f3w, s\u0142ynna jest galeria obraz\u00f3w (gem\u00e4ldegalerie alte meister). znajduje si\u0119 tu r\u00f3wnie\u017c fabryka samochod\u00f3w volkswagen. drezno jest obok lipska centralnym miastem obszaru metropolitalnego centralnych niemiec, w sk\u0142ad kt\u00f3rego wchodzi te\u017c dziesi\u0119\u0107 innych miast z kraj\u00f3w zwi\u0105zkowych saksonii, saksonii-anhalt i turyngii.\n\n\n== nazwa ==\nnazwa miejscowo\u015bci wywodzi si\u0119 od osady za\u0142o\u017conej w tym miejscu przez s\u0142owian po\u0142abskich o nazwie drezdno \u2013 st\u0105d u\u017cywa si\u0119 odmiany w formie przymiotnikowej \u201edrezde\u0144ski\u201d. wed\u0142ug j\u0119zykoznawc\u00f3w bezpo\u015brednio pochodzi ona od s\u0142owia\u0144skiego s\u0142owa \u201edrezga\u201d (pol. \u201edrzazga\u201d). \u201edre\u017ed\u2019ane\u201d oznacza osad\u0119 ludzi mieszkaj\u0105cych w lesie b\u0105d\u017a \u201ele\u015bnych ludzi\u201d. niemiecka nazwa dresden jest zgermanizowan\u0105 g\u00f3rno\u0142u\u017cyck\u0105 nazw\u0105 miejscowo\u015bci drje\u017ed\u017aany (pol. dr\u0119\u017cd\u017cany). podaje si\u0119 r\u00f3wnie\u017c inne znaczenie, wywodz\u0105c nazw\u0119 od staro\u0142u\u017cyckiego dre\u017e\u010fany, oznaczaj\u0105cego \u201emieszka\u0144c\u00f3w mokrade\u0142\u201d.\n\n\n== klimat ==\n\n\n== historia ==\n\n\n=== \u015bredniowiecze ===\nju\u017c we wczesnej epoce kamienia powsta\u0142y w okolicach dzisiejszego drezna pierwsze osady. wybudowany w v w. p.n.e. rondel drezno-nickern jest przyk\u0142adem pierwszych monumentalnych budowli na tym obszarze.\nwe wczesnym \u015bredniowieczu powsta\u0142 br\u00f3d prowadz\u0105cy przez \u0142ab\u0119 na wysoko\u015bci dzisiejszego starego miasta. jednak s\u0142owia\u0144ska osada, mimo korzystnego po\u0142o\u017cenia nad \u0142ab\u0105 i \u017cyznych ziem, nie mog\u0142a si\u0119 rozwija\u0107 z powodu otaczaj\u0105cego j\u0105 g\u0119stego lasu. osiedle nale\u017ca\u0142o w tym czasie do marchii mi\u015bnie\u0144skiej, kt\u00f3ra w przybli\u017ceniu obejmowa\u0142a w latach 986\u20131423 obszar dzisiejszej saksonii (bez milska). w 1002 obszar dzisiejszego drezna wraz z mi\u015bni\u0105 by\u0142 we w\u0142adaniu boles\u0142awa chrobrego.\npierwsza udokumentowana wzmianka o dre\u017anie znalaz\u0142a si\u0119 w pi\u015bmie \u201eacta sunt hec dresdene\u201d z 1206 roku. u\u017cyte w dokumencie okre\u015blenie \u201edresdene\u201d pochodzi przypuszczalnie od staro\u0142u\u017cyckiego s\u0142owa dre\u017e\u010fany (mieszka\u0144cy bagien), kt\u00f3rym wcze\u015bniej nazywano mieszka\u0144c\u00f3w s\u0142owia\u0144skiej, rybacko-rolniczej osady, ulokowanej na prawym brzegu \u0142aby, w najszerszym miejscu kotliny drezde\u0144skiej. na lewym brzegu powsta\u0142 z kolei gr\u00f3d, strzeg\u0105cy brodu na \u0142abie, kt\u00f3rym przekracza\u0142 rzek\u0119 ruchliwy trakt handlowy, biegn\u0105cy przedg\u00f3rzami rudaw na \u015bl\u0105sk. w dokumencie \u201eacta sunt hec in civitate nostra dresdene\u201d z 21 stycznia 1216 okre\u015bla si\u0119 ju\u017c drezno jako miasto. po \u015bmierci margrabiego henryka iii dostojnego w 1288 roku drezno przesz\u0142o we w\u0142adanie czech, a nast\u0119pnie w 1316 marchii brandenburskiej, by powr\u00f3ci\u0107 w granice marchii mi\u015bnie\u0144skiej w 1319 roku. do dzisiaj nie odnaleziono dokumentu przyznania praw miejskich, jednak od 1350 roku nazywa si\u0119 ju\u017c samodzieln\u0105 osad\u0119 na prawym brzegu \u0142aby starym dreznem \u2013 \u201eantiqua dressin\u201d, a w 1403 roku landgraf wilhelm i uzna\u0142 t\u0119 osad\u0119 oficjalnie za miasto.\nprzez d\u0142ugi okres od xii do xv w. o rozwoju miasta decydowa\u0142a jego funkcja komunikacyjno-handlowa. jednak prawie r\u00f3wnie wa\u017cnym by\u0142 rozw\u00f3j rzemios\u0142a. s\u0105siednie rudawy by\u0142y od czas\u00f3w wczesnohistorycznych jednym z g\u0142\u00f3wnych europejskich centr\u00f3w wydobycia rud miedzi i \u017celaza. od p\u00f3\u017anego \u015bredniowiecza kopano w nich srebro, cyn\u0119, o\u0142\u00f3w i inne metale. ksi\u0119gi miejskie z 1378 r. wykazywa\u0142y istnienie 12 m\u0142yn\u00f3w, kt\u00f3re nie tylko me\u0142\u0142y zbo\u017ce na m\u0105k\u0119, ale nap\u0119dza\u0142y urz\u0105dzenia s\u0142u\u017c\u0105ce do obr\u00f3bki metali, wyrobu papieru, szlifowania drogich kamieni, a p\u00f3\u017aniej \u2013 tak\u017ce wyrobu prochu. wszystkie te m\u0142yny funkcjonowa\u0142y na rzece wei\u00dferitz, p\u0142yn\u0105cej ku miastu i \u0142abie od po\u0142udniowego zachodu, wartkiej i zasobnej w wod\u0119.\n\n\n=== drezno miastem elektorskim ===\npodczas wprowadzania w xv w. prawa sk\u0142adu drezno by\u0142o jeszcze ma\u0142o znacz\u0105cym miastem, ale ju\u017c pod koniec wieku miasto awansowa\u0142o do rangi stolicy elektoratu saksonii. w xv w. rozpocz\u0119\u0142a si\u0119 recesja w g\u00f3rnictwie w rudawach, spowodowana konkurencj\u0105 miedzi i srebra z g\u00f3rnych w\u0119gier, a nast\u0119pnie nap\u0142ywem zamorskiego srebra i cyny. cho\u0107 w dre\u017anie straci\u0142y na znaczeniu funkcje produkcyjno-handlowe, wkr\u00f3tce przyby\u0142a nowa \u2013 rezydencjalna, a miasto zacz\u0119\u0142o rozwija\u0107 si\u0119 dzi\u0119ki jej obs\u0142udze. rozwin\u0119\u0142y dzia\u0142alno\u015b\u0107 cechy murarzy, cie\u015bli, stolarzy, malarzy czy poz\u0142otnik\u00f3w. liczne warsztaty zacz\u0119\u0142y pracowa\u0107 na potrzeby dworu, specjalizuj\u0105c si\u0119 w rozmaitych dobrach luksusowych, wyrobach precyzyjnych, jubilerstwie itp. w tym czasie wzniesiono te\u017c wa\u017cne plac\u00f3wki kulturalne, kt\u00f3re a\u017c do czas\u00f3w dzisiejszych nadaj\u0105 miastu szczeg\u00f3ln\u0105 warto\u015b\u0107. w 1548 roku decyzj\u0105 elektora maurycego powsta\u0142a kapela dworska, b\u0119d\u0105ca wsp\u00f3\u0142cze\u015bnie jedn\u0105 z najstarszych orkiestr \u015bwiata. 29 marca 1549, pod panowaniem elektora maurycego, og\u0142oszono po\u0142\u0105czenie cz\u0119\u015bci le\u017c\u0105cych z prawej i lewej strony \u0142aby w jedno miasto. w 1560 ksi\u0105\u017c\u0119 august w drezde\u0144skim zamku utworzy\u0142 gabinet osobliwo\u015bci, zapocz\u0105tkowuj\u0105c histori\u0119 drezde\u0144skiego muzealnictwa.\nmiasto nie zosta\u0142o zniszczone czy spl\u0105drowane podczas wojny trzydziestoletniej, ale ucierpia\u0142o przez epidemi\u0119 d\u017cumy, g\u0142\u00f3d oraz og\u00f3ln\u0105 stagnacj\u0119 gospodarcz\u0105.\nw 1685 stare drezno zosta\u0142o doszcz\u0119tnie spalone. po tym incydencie odbudowywano je przez kilka dekad i dopiero w 1732 zako\u0144czono prace przedstawiaj\u0105c je jako \u201enowe kr\u00f3lewskie miasto\u201d. dlatego w\u0142a\u015bnie cz\u0119\u015b\u0107 drezna nazywana jest teraz \u201eneustadt\u201d \u2013 nowe miasto.\n\n\n=== drezno kr\u00f3lewsko-polskim miastem rezydencjonalnym ===\nw 1697 kr\u00f3lem polski zosta\u0142 august ii mocny. drezno sta\u0142o si\u0119 kr\u00f3lewsko-polskim miastem rezydencjonalnym oraz jednym z dw\u00f3ch (obok warszawy) miast rezydencjonalnych jego kr\u00f3lewskiej mo\u015bci. za panowania augusta ii mocnego miastu nadano znaczenie kulturowe utrzymuj\u0105ce si\u0119 do dzisiaj. w 1705 przy zamku pojawi\u0142o si\u0119 pierwsze sta\u0142e o\u015bwietlenie uliczne w mie\u015bcie, pozosta\u0142a cz\u0119\u015b\u0107 starego drezna zosta\u0142a o\u015bwietlona w 1728 roku. w 1708 w budynku wielkiego teatru dworskiego otworzono pierwsz\u0105 od czas\u00f3w reformacji kaplic\u0119 katolick\u0105 w dre\u017anie. w 1709 nakazem kr\u00f3la powsta\u0142a katolicka szko\u0142a \u0142aci\u0144ska, dzi\u015b znana jako gimnazjum \u015bw. benona (st. benno-gymnasium). w latach 1711\u20131728 zbudowano now\u0105 rezydencj\u0119 kr\u00f3lewsk\u0105 zwinger. o roli zwingeru przypominaj\u0105 liczne kartusze z herbem polski, zdobi\u0105ce poszczeg\u00f3lne pawilony, oraz korona kr\u00f3lewska z czterema polskimi or\u0142ami, wie\u0144cz\u0105ce bram\u0119 koronn\u0105. w 1717 kr\u00f3l za\u0142o\u017cy\u0142 muzeum porcelany. w latach 1718\u20131719 wybudowano nowy gmach teatru. we wrze\u015bniu 1719 w dre\u017anie odby\u0142y si\u0119 huczne uroczysto\u015bci weselne po \u015blubie kr\u00f3lewicza polskiego fryderyka augusta z mari\u0105 j\u00f3zef\u0105, ciesz\u0105ce si\u0119 opini\u0105 jednej z najwspanialszych barokowych imprez europy. drezno zosta\u0142o po\u0142\u0105czone traktami pocztowymi z warszaw\u0105, wroc\u0142awiem, poznaniem i toruniem. na mocy dekretu kr\u00f3la augusta ii (kt\u00f3ry by\u0142 z wyznania katolikiem) z 1720 roku za\u0142o\u017cono cmentarz katolicki na potrzeby dworu, a nast\u0119pnie wszystkich drezde\u0144skich katolik\u00f3w, w\u015br\u00f3d kt\u00f3rych w xviii i xix wieku by\u0142o wielu polak\u00f3w. do 1870 roku na cmentarzu spocz\u0119\u0142o oko\u0142o 150 znanych polak\u00f3w. tak\u017ce w 1720 decyzj\u0105 kr\u00f3la utworzono nowe zbiory muzealne drezna: zielone sklepienie, zbiory rze\u017ab, gabinet miedzioryt\u00f3w. w latach 1726\u20131743 decyzj\u0105 rady miejskiej zosta\u0142 wzniesiony na potrzeby luteran, kt\u00f3rzy stanowili wi\u0119kszo\u015b\u0107 mieszka\u0144c\u00f3w drezna, barokowy ko\u015bci\u00f3\u0142 marii panny. w tym czasie kr\u00f3l august ii, z powodu braku \u015bwi\u0105tyni katolickiej z prawdziwego zdarzenia i dla wprowadzenia r\u00f3wnowagi pomi\u0119dzy protestantami a katolikami, zarz\u0105dzi\u0142 budow\u0119 ko\u015bcio\u0142a dworskiego. ko\u015bci\u00f3\u0142 zosta\u0142 zbudowany za panowania augusta iii sasa (tak\u017ce katolika) w latach 1739\u20131751. spoczywaj\u0105 w nim ostatnia kr\u00f3lowa polski maria j\u00f3zefa i kr\u00f3l august iii oraz polscy kr\u00f3lewicze i kr\u00f3lewny. z\u0142o\u017cone zosta\u0142o tu tak\u017ce serce kr\u00f3la augusta ii, spoczywaj\u0105cego na wawelu.\n\nspo\u015br\u00f3d innych s\u0142ynnych budowli drezna za panowania kr\u00f3l\u00f3w augusta ii i augusta iii wzniesiono m.in. pa\u0142ace japo\u0144ski, taschenberg, cosela, kurlandzki, br\u00fchla-marcoliniego oraz niezachowane ju\u017c pa\u0142ace br\u00fchla, moszy\u0144skiej i ksi\u0119cia maksymiliana. powsta\u0142y tak\u017ce pa\u0142ace w \u00f3wczesnych poddrezde\u0144skich miejscowo\u015bciach \u00fcbigau i pillnitz.\nna mocy decyzji kr\u00f3la augusta ii z 1729 r. za\u0142o\u017cono w dre\u017anie kompani\u0119 grandmuszkieter\u00f3w, b\u0119d\u0105c\u0105 pierwsz\u0105 polsk\u0105 szko\u0142\u0105 oficersk\u0105. jej komendantem zosta\u0142 aleksander jakub lubomirski. w 1730 zosta\u0142a przeniesiona do warszawy.\nw 1736 roku w dre\u017anie odby\u0142y si\u0119 imprezy z okazji przyjazdu kr\u00f3la augusta iii po sejmie pacyfikacyjnym. w listopadzie 1736 roku, w przesz\u0142o trzy lata po \u015bmierci kr\u00f3la augusta ii, na rynku nowomiejskim zosta\u0142 ods\u0142oni\u0119ty jego pomnik \u2013 tzw. z\u0142oty je\u017adziec. w 1747 otwarto galeri\u0119 drezde\u0144sk\u0105, a w 1748 decyzj\u0105 augusta iii powsta\u0142a pierwsza szko\u0142a medyczna w dre\u017anie.\n\nw latach 1697\u20131756 drezde\u0144ska kapela dworska wyst\u0119powa\u0142a jako elektorsko-saska i kr\u00f3lewsko-polska kapela (kurf\u00fcrstlich-s\u00e4chsische und k\u00f6niglich-polnische kapelle). mennica w dre\u017anie bi\u0142a polsk\u0105 srebrn\u0105 monet\u0119.\n25 grudnia 1745 w dre\u017anie podpisano traktat pokojowy ko\u0144cz\u0105cy ii wojn\u0119 \u015bl\u0105sk\u0105.\nw grudniu 1745 drezno zosta\u0142o pierwszy raz w historii podbite przez prusy podczas wojny sukcesyjnej. po odnowieniu zniszczonego miasta zosta\u0142o ono ponownie zaj\u0119te przez prusy w czasie wojny siedmioletniej w 1756 r. podczas zbli\u017cania si\u0119 wojsk austriackich wydano nakaz cz\u0119\u015bciowego spalenia miasta. w 1760 dosz\u0142o do kolejnego pruskiego obl\u0119\u017cenia miasta i ostrzelania \u015br\u00f3dmie\u015bcia, a co za tym idzie jego zrujnowania.\n\nherb rzeczypospolitej na zabytkach drezna (przyk\u0142ady):\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== ostatnie lata elektoratu, czasy napoleo\u0144skie i kr\u00f3lestwo saksonii ===\nw 1764 otwarto drezde\u0144sk\u0105 akademi\u0119 sztuk pi\u0119knych.\nw roku 1785 friedrich schiller napisa\u0142 \u201eod\u0119 do rado\u015bci\u201d, liryczny wz\u00f3r dla hymnu unii europejskiej, przeznaczon\u0105 do umieszczenia na tablicy w lo\u017cy wolnomularskiej w dre\u017anie.\nwiosn\u0105 1791 roku podpisano w pobliskiej miejscowo\u015bci pillnitz deklaracj\u0119 z pillnitz \u2013 akt trwaj\u0105cej ponad 150 lat niemiecko-francuskiej wrogo\u015bci. w ten spos\u00f3b niemieccy mo\u017cni nawo\u0142ywali do bojkotu narzuconych porz\u0105dk\u00f3w rewolucji francuskiej.\n\nw 1806 r. drezno zosta\u0142o stolic\u0105 kr\u00f3lestwa saksonii, kt\u00f3re w latach 1807\u20131815 by\u0142o zwi\u0105zane poprzez osob\u0119 fryderyka augusta i uni\u0105 z ksi\u0119stwem warszawskim oraz do 1813 by\u0142o cz\u0119\u015bci\u0105 zale\u017cnego od cesarstwa francuskiego zwi\u0105zku re\u0144skiego. 22 lipca 1807 roku w dre\u017anie nadano konstytucj\u0119 ksi\u0119stwa warszawskiego. w maju 1811 napoleon bonaparte podj\u0105\u0142 tu decyzj\u0119 o odtworzeniu kr\u00f3lestwa polskiego w przypadku zwyci\u0119stwa w wojnie z rosj\u0105. 26\u201327 sierpnia 1813 francuzi pod wodz\u0105 napoleona bonaparte zwyci\u0119\u017cyli pod dreznem po\u0142\u0105czone si\u0142y austriacko-prusko-rosyjskie.\nw 1828 r. w dre\u017anie za\u0142o\u017cono kr\u00f3lewsko-sakso\u0144ski instytut techniczny, podniesiony w 1871 do rangi politechniki. w 1835 do miasta przy\u0142\u0105czono friedrichstadt, a w 1836 radeberger vorstadt. w 1848 r. w jednej z drezde\u0144skich odlewni metali ruszy\u0142a pierwsza w mie\u015bcie maszyna parowa. z uwagi na d\u0105\u017cenia kolejnych w\u0142adz saksonii do utrzymania reprezentacyjnego, rezydencjonalnego charakteru stolicy, rozwijaj\u0105cy si\u0119 przemys\u0142 wciska\u0142 si\u0119 na dziedzi\u0144ce pa\u0142ac\u00f3w i podw\u00f3rza kamienic, a nowe manufaktury i fabryki zajmowa\u0142y tereny na obrze\u017cach miasta.\npodczas powstania majowego w dre\u017anie w roku 1849 kr\u00f3l saksonii fryderyk august ii zosta\u0142 zmuszony do opuszczenia kraju. jego ponowne odzyskanie uda\u0142o si\u0119 mu dopiero z pomoc\u0105 prus. znanymi cz\u0142onkami tego powstania byli m.in. richard wagner i gottfried semper, obaj musieli z tego powodu uda\u0107 si\u0119 na emigracj\u0119.\nw 1870 r. zosta\u0142a za\u0142o\u017cona filharmonia drezde\u0144ska.\n\n\n=== w granicach niemiec ===\nw 1871 r. drezno wraz z saksoni\u0105 znalaz\u0142o si\u0119 w granicach zjednoczonych niemiec. w 1900 roku drezno by\u0142o sz\u00f3stym najwi\u0119kszym miastem niemiec i drugim saksonii (po lipsku). w 1903 znacz\u0105co poszerzono obszar miasta poprzez przy\u0142\u0105czenie do niego miejscowo\u015bci cotta, kaditz, l\u00f6btau, mickten, nau\u00dflitz, plauen, trachau, \u00fcbigau i w\u00f6lfnitz. w  1909 r. dzia\u0142a\u0142o w mie\u015bcie 45 000 r\u00f3\u017cnych podmiot\u00f3w produkcyjnych, jednak w ogromnej wi\u0119kszo\u015bci by\u0142y to \u015brednie i ma\u0142e fabryczki oraz warsztaty rzemie\u015blnicze. spo\u015br\u00f3d nich tylko 179 zak\u0142ad\u00f3w przemys\u0142owych zatrudnia\u0142o powy\u017cej 100 pracownik\u00f3w.\npo rewolucji listopadowej w 1918 roku drezno zosta\u0142o stolic\u0105 (pierwszego) wolnego kraju saksonii. nale\u017ca\u0142o ono do pierwszej dziesi\u0105tki najwi\u0119kszych miast niemiec i by\u0142o kulturalnym i gospodarczym centrum republiki weimarskiej. zaraz po i wojnie \u015bwiatowej zacz\u0105\u0142 w dre\u017anie dzia\u0142a\u0107 malarz i grafik otto dix. zosta\u0142o tak\u017ce za\u0142o\u017conych wiele szk\u00f3\u0142 wy\u017cszych o profilu artystycznym. w 1921 dokonano ponownego znacznego rozszerzenia granic miasta. przy\u0142\u0105czono w\u00f3wczas blasewitz, briesnitz, b\u00fchlau z quohren, cosch\u00fctz, dobritz, gostritz, kaitz, kemnitz, kleinpestitz, kleinzschachwitz, laubegast, leuben, leutewitz, loschwitz, mockritz, niedergorbitz, obergorbitz, rochwitz, stetzsch, wei\u00dfer hirsch, leubnitz-neuostra, prohlis i torna.\n\npo 1933 roku rozpocz\u0119to nagonk\u0119 na ponad 5000 obywateli o pochodzeniu \u017cydowskim. antysemityzm w dre\u017anie ukazany zosta\u0142 przede wszystkim w dziennikach victora klemperera. po ii wojnie \u015bwiatowej \u017cy\u0142o w dre\u017anie ju\u017c tylko 41 \u017cyd\u00f3w. mi\u0119dzy 1939 a 1945 rokiem internowano do drezna wi\u0119\u017ani\u00f3w oboz\u00f3w koncentracyjnych auschwitz i flossenb\u00fcrg do pracy w przemy\u015ble zbrojeniowym.\n13\u201314 lutego 1945 roku lotnictwo brytyjskie i ameryka\u0144skie przeprowadzi\u0142o bombardowanie dywanowe miasta, kt\u00f3re wcze\u015bniej nie by\u0142o obiektem takiego ataku. w nalotach, skoncentrowanych na starym mie\u015bcie, u\u017cyto przede wszystkim bomb zapalaj\u0105cych. ich masowe u\u017cycie wywo\u0142a\u0142o burz\u0119 ogniow\u0105, kt\u00f3ra ca\u0142kowicie zniszczy\u0142a ok. 39 km\u00b2 miasta. po\u017car miasta trwa\u0142 5 nocy i 5 dni. straty ludzkie szacowane s\u0105 na ok. 22 700 do 25 000 zabitych. specjalna komisja powo\u0142ana przez w\u0142adze saksonii do ustalenia dok\u0142adnej liczby ofiar bombardowania zako\u0144czy\u0142a prac\u0119 w roku 2011, og\u0142aszaj\u0105c, \u017ce ostatecznie ustalona liczba ofiar nie przekroczy\u0142a 25 000. z 35 470 dom\u00f3w mieszkalnych ocala\u0142o tylko 7 421, z 220 000 mieszka\u0144 pozosta\u0142o nieuszkodzonych jedynie ok. 45 000. na skutek znacznego zag\u0119szczenia \u015br\u00f3dmie\u015bcia dach nad g\u0142ow\u0105 straci\u0142o ok. \u0107wier\u0107 miliona ludzi. w ci\u0105gu nast\u0119pnych kilku tygodni ludno\u015b\u0107 miasta, liczona jeszcze niedawno na 700 000, zmniejszy\u0142a si\u0119 o po\u0142ow\u0119.\nod 22 do 27 kwietnia 1945 toczy\u0142y si\u0119 walki o drezno pomi\u0119dzy si\u0142ami polsko-radzieckimi a niemieckimi.\n\nw rezultacie ii wojny \u015bwiatowej zrujnowane drezno trafi\u0142o w 1945 r. do radzieckiej strefy okupacyjnej niemiec, z kt\u00f3rej w 1949 utworzono niemieck\u0105 republik\u0119 demokratyczn\u0105. w czasie trwania ustroju socjalistycznego wyburzono lub rozebrano wiele warto\u015bciowych pozosta\u0142o\u015bci zbombardowanego miasta, jak np. ko\u015bci\u00f3\u0142 pw. \u015bw. zofii czy historyczn\u0105 miejsk\u0105 zabudow\u0119. tymi zabiegami zlikwidowano ca\u0142e zabudowanie historycznego centrum miasta.\nodnowiono lub ca\u0142kowicie zrekonstruowano przede wszystkim dzisiejsz\u0105 siedzib\u0119 s\u0105du (1946), most augusta (1949), ko\u015bci\u00f3\u0142 krzy\u017ca (do 1955), zwinger (do 1963), katedr\u0119 \u015bwi\u0119tej tr\u00f3jcy (do 1965), semperoper (do 1985), pa\u0142ac japo\u0144ski (do 1987) i obydwa dworce kolejowe. niekt\u00f3re z prac ci\u0105gn\u0119\u0142y si\u0119 dekadami z powodu z\u0142ej sytuacji gospodarczej nrd, kt\u00f3ra zmusza\u0142a do wielokrotnego przerywania renowacji.\npodczas gdy place theater- i schlossplatz odnowiono, kieruj\u0105c si\u0119 historycznym uk\u0142adem budynk\u00f3w, zostawiono nowy rynek (neumarkt) ca\u0142kowicie pustym, a stary rynek (altmarkt) zabudowano na styl socjalistyczny (np. pa\u0142ac kultury \u2013 kulturpalast). po 1945 roku umieszczono w dre\u017anie i wok\u00f3\u0142 niego 1 gwardi\u0119 pancern\u0105 zsrr oraz 7 dywizj\u0119 narodowej armii ludowej. nigdy wcze\u015bniej w czasach pokoju nie stacjonowa\u0142o w dre\u017anie tyle oddzia\u0142\u00f3w co mi\u0119dzy 1945 a 1990. w latach 1949\u20131950 po raz kolejny znacz\u0105co rozszerzono granice miasta, przy\u0142\u0105czaj\u0105c szereg wsi, podmiejskie obszary le\u015bne oraz miasteczko klotzsche.\njesieni\u0105 1989 r. rozpocz\u0119\u0142y si\u0119 wiece i demonstracje opowiadaj\u0105ce si\u0119 za zjednoczeniem niemiec, a 19 grudnia 1989 helmut kohl wyg\u0142osi\u0142 mow\u0119 na neumarkt, przed ruin\u0105 ko\u015bcio\u0142a marii panny. po przemianach politycznych w 1990 roku drezno znowu zosta\u0142o stolic\u0105 wolnego kraju saksonii.\nw sierpniu 2002 drezno zosta\u0142o dotkni\u0119te przez \u201epow\u00f3d\u017a stulecia\u201d. poziom \u0142aby podni\u00f3s\u0142 si\u0119 wtedy, przewy\u017cszaj\u0105c najwy\u017cszy jak dot\u0105d wynik z 1845 roku. kolejne powodzie nawiedzi\u0142y drezno w 2005, 2006 i 2013 roku.\n5 czerwca 2009 drezno odwiedzi\u0142 prezydent stan\u00f3w zjednoczonych barack obama, by spotka\u0107 si\u0119 z kanclerz niemiec angel\u0105 merkel oraz zwiedzi\u0107 ko\u015bci\u00f3\u0142 marii panny.\n\n\n== podzia\u0142 administracyjny ==\ndrezno dzieli si\u0119 na dziesi\u0119\u0107 dzielnic (ortsamtsbereich) oraz dziewi\u0119\u0107 miejscowo\u015bci (ortschaft), kt\u00f3re le\u017c\u0105 w granicach administracyjnych miasta.\ndzielnice (ortsamtsbereich) i ich osiedla:\n\naltstadt: friedrichstadt, innere altstadt, johannstadt-nord, johannstadt-s\u00fcd, pirnaische vorstadt, seevorstadt-ost/gro\u00dfer garten ze strehlen-nordwest, wilsdruffer vorstadt/seevorstadt-west\nblasewitz: blasewitz z neugruna, gruna ze strehlen-nordost, seidnitz/dobritz, striesen-ost, striesen-s\u00fcd z johannstadt-s\u00fcdost, striesen-west, tolkewitz/seidnitz-nord\ncotta: briesnitz ze stetzsch, cotta z friedrichstadt-s\u00fcdwest, d\u00f6lzschen i niedergorbitz, gorbitz-nord/neuomsewitz, gorbitz-ost, gorbitz-s\u00fcd, kemnitz, leutewitz i altomsewitz, l\u00f6btau-nord, l\u00f6btau-s\u00fcd, nau\u00dflitz z w\u00f6lfnitz, ro\u00dfthal\nklotzsche: flughafen dresden/industriegebiet klotzsche, hellerau/wilschdorf z r\u00e4hnitz, hellerberge, klotzsche\nleuben: gro\u00dfzschachwitz ze sporbitz, kleinzschachwitz z meu\u00dflitz i zschieren, laubegast z alttolkewitz, leuben z dobritz-s\u00fcd i niedersedlitz-nord\nloschwitz: b\u00fchlau/wei\u00dfer hirsch z rochwitz i loschwitz-nordost, dresdner heide, hosterwitz/pillnitz z niederpoyritz, loschwitz/wachwitz, oberpoyritz i s\u00f6brigen\nneustadt: albertstadt, \u00e4u\u00dfere neustadt, innere neustadt, leipziger vorstadt, radeberger vorstadt\npieschen: kaditz, mickten z trachau-s\u00fcd, pieschen-nord/trachenberge z leipziger vorstadt-nordwest, pieschen-s\u00fcd z leipziger vorstadt-west (neudorf), trachau, \u00fcbigau z kaditz-s\u00fcd\nplauen: cosch\u00fctz/gittersee, kleinpestitz/mockritz z kaitz i gostritz, plauen, r\u00e4cknitz/zschertnitz ze strehlen-s\u00fcdwest, s\u00fcdvorstadt-ost, s\u00fcdvorstadt-west\nprohlis: leubnitz-neuostra z torna i mockritz-ost, lockwitz z kauscha, niedersedlitz, nickern i luga, prohlis-nord, prohlis-s\u00fcd, reick, strehlen z reick-nordwestdzielnice (ortschaft) i ich osiedla:\n\naltfranken: gompitz/altfranken\ncossebaude: cossebaude/mobschatz/oberwartha\ngompitz: gompitz/altfranken\nlangebr\u00fcck: langebr\u00fcck/sch\u00f6nborn\nmobschatz: cossebaude/mobschatz/oberwartha\noberwartha: cossebaude/mobschatz/oberwartha\nsch\u00f6nborn: langebr\u00fcck/sch\u00f6nborn\nsch\u00f6nfeld-wei\u00dfig: g\u00f6nnsdorf/pappritz, sch\u00f6nfeld/schullwitz, wei\u00dfig\nweixdorf: weixdorf\n\n\n== otoczenie ==\nz dreznem granicz\u0105 miasta radeberg, pirna, heidenau, dohna, freital, wilsdruff, radebeul i radeburg.\n\n\n== demografia ==\nzmiany populacji drezna od 1450 do 2014 roku:\nnajwy\u017csz\u0105 populacj\u0119 miasto osi\u0105gn\u0119\u0142o w 1933 roku \u2013 649 252 mieszka\u0144c\u00f3w.\nw xviii i xix wieku drezno zamieszkiwa\u0142a liczna spo\u0142eczno\u015b\u0107 polska. w drugiej po\u0142owie xix wieku w mie\u015bcie osiedlali si\u0119 tak\u017ce anglicy i rosjanie. wed\u0142ug niemieckich danych w 2014 r. mieszka\u0142o tu 1450 os\u00f3b urodzonych w polsce. liczniejsze grupy obejmuj\u0105 imigrant\u00f3w z rosji (2204), chin (2077), wietnamu (1667) i ukrainy (1531). mniej liczne grupy (od 600 do 900 os\u00f3b) stanowi\u0105 przybysze z czech, w\u0142och, indii, turcji, syrii, w\u0119gier, bu\u0142garii, rumunii i hiszpanii.\n\n\n== zabytki ==\n\npanorama historycznego centrum miasta(niekt\u00f3re obiekty s\u0105 opisane w oddzielnych artyku\u0142ach. nale\u017cy klikn\u0105\u0107 mysz\u0105 w wybrany obiekt)\ndoszcz\u0119tnie zniszczone w czasie ii wojny \u015bwiatowej i odbudowane tylko cz\u0119\u015bciowo miasto posiada, pomimo swojej d\u0142ugiej i bogatej historii, niewielk\u0105 cz\u0119\u015b\u0107 dawnej historycznej zabudowy. do najwa\u017cniejszych odbudowanych zabytk\u00f3w nale\u017c\u0105:\n\nzamek \u2013 g\u0142\u00f3wna drezde\u0144ska rezydencja wettyn\u00f3w, w tym kr\u00f3l\u00f3w polski augusta ii i augusta iii\nzwinger \u2013 rokokowy zesp\u00f3\u0142 pa\u0142acowy, wzniesiony jako kr\u00f3lewska rezydencja augusta ii\nkatedra \u015bwi\u0119tej tr\u00f3jcy, dawniej ko\u015bci\u00f3\u0142 dworski (hofkirche) \u2013 g\u0142\u00f3wna katolicka \u015bwi\u0105tynia miasta oraz miejsce spoczynku przedostatniego kr\u00f3la polski augusta iii i ostatniej kr\u00f3lowej marii j\u00f3zefy\nko\u015bci\u00f3\u0142 marii panny (frauenkirche) \u2013 monumentalny ko\u015bci\u00f3\u0142 barokowy na nowym rynku\nko\u015bci\u00f3\u0142 \u015bwi\u0119tego krzy\u017ca (kreuzkirche) \u2013 najwi\u0119kszy ko\u015bci\u00f3\u0142 drezna i saksonii\npa\u0142ac japo\u0144ski \u2013 barokowy pa\u0142ac wzniesiony jako rezydencja jakuba flemminga, zakupiony i rozbudowany przez kr\u00f3la augusta ii w celu gromadzenia kolekcji porcelany japo\u0144skiej\ngro\u00dfer garten \u2013 park barokowy wraz z pa\u0142acem, najwi\u0119kszy park w mie\u015bcie\npa\u0142ac taschenberg \u2013 barokowy pa\u0142ac wzniesiony na zlecenie kr\u00f3la augusta ii jako rezydencja hrabiny anny konstancji cosel\npa\u0142ac kurlandzki \u2013 rokokowy pa\u0142ac, dawna posiad\u0142o\u015b\u0107 kr\u00f3lewicza polskiego i ksi\u0119cia kurlandzkiego karola krystiana wettyna\nalbertinum \u2013 gmach dawnej zbrojowni, przebudowany w xix w. na muzeum\npa\u0142ac cosela\nopera sempera \u2013 nazw\u0119 wzi\u0119\u0142a od nazwiska architekta, mia\u0142y tu swoje premiery dzie\u0142a wagnera czy straussa.\nmalowid\u0142o \u015bcienne \u201eorszak ksi\u0105\u017c\u0119cy\u201d (f\u00fcrstenzug) \u2013 olbrzymia mozaika z kafelk\u00f3w mi\u015bnie\u0144skiej porcelany wykonana w xix wieku przez wilhelma walthera.\ntarasy br\u00fchla \u2013 promenada w miejscu gdzie niegdy\u015b sta\u0142 pa\u0142ac ministra augusta iii sasa henryka br\u00fchla.\npa\u0142ac beichlingena\nodwach staromiejski\nsekundogenitur\nyenidze\nsynagoga w dre\u017anie-johannstadt\njohanneum\nko\u015bci\u00f3\u0142 trzech kr\u00f3li\nko\u015bci\u00f3\u0142 \u015bw. anny\nsukiennice ze studni\u0105 dinglingera\nko\u015bci\u00f3\u0142 w loschwitz\nnowy ratusz\nlandhaus\nmost augusta\nko\u015bci\u00f3\u0142 \u015bw. mateusza\nh\u00f4tel de saxe\nstaatsschauspiel dresden \u2013 gmach teatru krajowego\ns\u00e4chsisches st\u00e4ndehaus \u2013 dawny gmach landtagu saksonii\n\n\n=== obiekty niezachowane ===\npa\u0142ac flemminga-su\u0142kowskiego\npa\u0142ac moszy\u0144skiej\npa\u0142ac ksi\u0119cia maksymiliana\npa\u0142ac wackerbartha\npa\u0142ac br\u00fchla przy ul. augusta\npa\u0142ac sekundogenitury\nratusz nowomiejski\nh\u00f4tel de pologne\nh\u00f4tel de france\nstara synagoga\n\n\n=== zabytki poza centrum miasta ===\npa\u0142ac w pillnitz \u2013 pa\u0142ac, si\u0119gaj\u0105cy xiv w., przebudowany w xviii w. w stylu barokowym na zlecenie kr\u00f3la augusta ii, letnia rezydencja fryderyka augusta i\nko\u015bci\u00f3\u0142 ducha \u015bwi\u0119tego w pillnitz \u2013 przypa\u0142acowy ko\u015bci\u00f3\u0142 barokowy, wzniesiony w latach 1723\u20131725 na zlecenie kr\u00f3la augusta ii\npa\u0142ac w \u00fcbigau \u2013 dawna posiad\u0142o\u015b\u0107 m.in. kr\u00f3l\u00f3w polski augusta ii i augusta iii oraz urz\u0119dnik\u00f3w kr\u00f3lewskich jakuba flemminga i aleksandra su\u0142kowskiego\nzamek wodny w sch\u00f6nfeld \u2013 renesansowy zamek z xvi w.\nzamek w nickern\nzamek w ro\u00dfthal\npa\u0142ac albrechtsberg\nmost blaues wunder\nratusze w blasewitz, cotta, leuben, niedersedlitz, pieschen i plauen\nteatr festiwalowy hellerau\n\n\n== muzea i galerie sztuki ==\nmuzeum kraszewskiego w dre\u017anie w domu pisarza\npa\u0144stwowe zbiory sztuki w dre\u017anie\ngabinet miedzioryt\u00f3w w dre\u017anie w zamku w dre\u017anie\ngaleria nowych mistrz\u00f3w w albertinum\ngaleria obraz\u00f3w starych mistrz\u00f3w w dre\u017anie w zwingerze\ngr\u00fcnes gew\u00f6lbe w zamku w dre\u017anie \u2013 galeria sztuki i skarbiec\nr\u00fcstkammer w zwingerze \u2013 zbrojownia, kt\u00f3ra jest zbiorem r\u00f3\u017cnych historycznych broni; w jej zbiorach znajduj\u0105 si\u0119 tak\u017ce insygnia augusta ii mocnego\nkomnata turecka\nmuzeum wojskowo-historyczne bundeswehry\nniemieckie muzeum higieny\nmuzeum policji\n\n\n== gospodarka ==\nw dre\u017anie znajduje si\u0119 fabryka koncernu volkswagen \u2013 gl\u00e4serne manufaktur (szklana manufaktura), w kt\u00f3rej od 2001 roku montuje si\u0119 samochody marki volkswagen phaeton. jest to jedyne miejsce, w kt\u00f3rym produkuje si\u0119 takie samochody. od 1950 roku swoj\u0105 siedzib\u0119 ma tu te\u017c przedsi\u0119biorstwo melkus, kt\u00f3re w czasach nrd produkowa\u0142o m.in. samoch\u00f3d sportowy melkus rs 1000.\n\n\n== transport ==\n\n\n=== transport drogowy ===\nprzez miasto przechodz\u0105 autostrady a4, a13 i a17, drogi krajowe b6, b97, b170, b172, b173 oraz drogi regionalne.\n\n\n=== transport kolejowy ===\nlinie kolejowe (m.in.):\n\nlinia kolejowa g\u00f6rlitz \u2013 dresden-neustadt\nlinia kolejowa berlin \u2013 dreznostacje i przystanki kolejowe w mie\u015bcie (m.in.):\n\nsie\u0107 kolei miejskiej \u015bwiadcz\u0105cej przewozy pasa\u017cerskie poci\u0105gami podmiejskimi w dre\u017anie i okolicy:\n\ns-bahn w dre\u017anie\n\n\n=== komunikacja miejska ===\noperatorem  transportu zbiorowego jest sp\u00f3\u0142ka dresdner verkehrsbetriebe ag (dvb), partner zwi\u0105zku verkehrsverbund oberelbe (vvo).\nobecnie istnieje: 12 linii tramwajowych, 6 promowych, jedna kolejka podwieszana, jedna kolejka linowo-terenowa oraz 28 linii miejskich (dodatkowo ponad 300 linii podmiejskich).\nw sk\u0142ad komunikacji miejskiej wchodz\u0105:\n\nautobusy\ntramwaje\npromy rzeczne\nstandseilbahn dresden \u2013 kolejka linowo-terenowa\nschwebebahn dresden \u2013 kolejka podwieszana\n\n\n==== autobusy ====\nman\nsolaris\nmercedes-benz\n\n\n==== tramwaje ====\nbombardier ngt6dd\nbombardier ngtd12dd\ntatra t4d\nbombardier ngtd8dd\nbombardier ngt8dd\n\n\n=== transport lotniczy ===\nw mie\u015bcie znajduje si\u0119 mi\u0119dzynarodowe lotnisko dresden flughafen (drs), kt\u00f3re obs\u0142uguje loty linii lotniczych germanwings, air berlin, aeroflot, lufthansa oraz wiele czarterowych.\n\n\n== szkolnictwo ==\nuniwersytet techniczny (technische universit\u00e4t)\nakademia sztuk pi\u0119knych\nwy\u017csza szko\u0142a techniczno-ekonomiczna\nakademia muzyczna im. c.m. webera\nwy\u017csza szko\u0142a muzyki ko\u015bcielnej\n\n\n== sport ==\ndresdner sc \u2013 klub pi\u0142ki siatkowej kobiet\ndynamo drezno \u2013 klub pi\u0142karski\nrajd drezno \u2013 wroc\u0142aww dre\u017anie dzia\u0142a r\u00f3wnie\u017c klub kajakowy, kt\u00f3rego wychowankiem jest niemiecki kajakarz, mistrz olimpijski z rio- tom liebscher.\n\n\n== osoby ==\n\n\n=== urodzeni w dre\u017anie ===\n1650, johann friedrich karcher, architekt\n1670, august ii mocny, kr\u00f3l polski, elektor saksonii\n1687, adam fryderyk flemming, szambelan kr\u00f3la augusta ii\n1690, carl friedrich trier, kr\u00f3lewsko-polski i elektorsko-saski radca dworu, burmistrz lipska\n1694, karl heinrich von hoym, kr\u00f3lewsko-polski i elektorsko-saski dyplomata i minister\n1696, august iii sas, kr\u00f3l polski, elektor saksonii\n1701, piotr pawe\u0142 sapieha, stolnik wielki litewski\n1722, fryderyk krystian wettyn, kr\u00f3lewicz polski, elektor saksonii\n1724, maria amalia wettyn, kr\u00f3lewna polska, kr\u00f3lowa hiszpanii\n1728, maria anna wettyn, kr\u00f3lewna polska, ksi\u0119\u017cniczka saska\n1729, august kazimierz su\u0142kowski, genera\u0142 dywizji wojsk koronnych, wojewoda gnie\u017anie\u0144ski, kaliski i pozna\u0144ski, ksi\u0105\u017c\u0119 bielski\n1730, franciszek ksawery wettyn, kr\u00f3lewicz polski\n1731, august fryderyk moszy\u0144ski, polski architekt\n1731, maria j\u00f3zefa wettyn, kr\u00f3lewna polska, delfina francji\n1733, karol krystian wettyn, kr\u00f3lewicz polski, ksi\u0105\u017c\u0119 kurlandii i semigalii (lenna polski)\n1738, fryderyk j\u00f3zef moszy\u0144ski, polski urz\u0119dnik, sekretarz wielki litewski, marsza\u0142ek wielki koronny\n1739, alojzy fryderyk br\u00fchl, cze\u015bnik koronny, genera\u0142 artylerii koronnej, dyplomata i pisarz polski\n1740, karol de perth\u00e9es, polski kartograf\n1741, karol sch\u00fctz, polski architekt\n1750, fryderyk august i, ksi\u0105\u017c\u0119 warszawski, elektor i kr\u00f3l saksonii\n1752, jan chrystian szuch, polski architekt i ogrodnik\n1752, jan henryk j\u00f3zef jerzy flemming, miecznik wielki koronny\n1753, jan chrystian kamsetzer, polski architekt i dekorator wn\u0119trz\n1759, christian leberecht vogel, malarz\n1767, fryderyk albert lessel, polski architekt\n1782, maria augusta wettyn, infantka polska, ksi\u0119\u017cniczka saska\n1783, alexander von oppeln-bronikowski, oficer i pisarz, major wojska polskiego kr\u00f3lestwa kongresowego\n1783, jan micha\u0142 d\u0105browski, tytularny genera\u0142 brygady armii ksi\u0119stwa warszawskiego\n1801, jan wettyn, kr\u00f3l saksonii\n1805, jan sikorski, polski malarz\n1828, jerzy konstanty czartoryski, ksi\u0105\u017c\u0119, pose\u0142 do rady pa\u0144stwa i sejmu krajowego galicji\n1830, hans von b\u00fclow, dyrygent\n1830, jan petersilge, polski drukarz i wydawca prasy\n1832 (w pillnitz), jerzy i wettyn, kr\u00f3l saksonii\n1844, ernst windisch, niemiecki j\u0119zykoznawca\n1847, edward aleksander raczy\u0144ski, polski kolekcjoner sztuki\n1861, woldemar lippert, historyk\n1862, piotr sto\u0142ypin, premier rosji\n1864, micha\u0142 rostworowski, polski profesor, prawnik i politolog\n1865, fryderyk august iii wettyn, kr\u00f3l saksonii\n1876, paula modersohn-becker, malarka\n1887, hans oster, oficer\n1889, ludwig renn, pisarz\n1890, max immelmann, pilot\n1899, erich k\u00e4stner, pisarz\n1900, joachim jeremias, niemiecki teolog\n1900, robert siodmak, niemiecki re\u017cyser polskiego pochodzenia\n1902, martin noth, protestancki teolog\n1902, curt siodmak, ameryka\u0144ski pisarz, re\u017cyser i producent\n1906, herbert wehner, niemiecki polityk\n1907, zdzis\u0142awa wojciechowska, polska wiolonczelistka\n1914, j\u00f3zef raczy\u0144ski, historyk sztuki i bibliotekarz\n1915, helmut sch\u00f6n, trener pi\u0142karski\n1917, marianne sch\u00f6nfelder, ofiara hitlerowskiej eutanazji\n1967, matthias sammer, niemiecki pi\u0142karz, trener\n1979, natalija \u017cukowa, ukrai\u0144ska szachistka\n1974, hardy hard (w\u0142a\u015bc. kay lippert), niemiecki dj i producent muzyki techno/breakbeat\n1993 tom liebscher, niemiecki kajakarz, mistrz olimpijski z 2016 roku w konkurencji k4 1000m. m\u0119\u017cczyzn.\n\n\n=== zwi\u0105zani z miastem ===\nwilhelm friedemann bach, kompozytor, organista\nbernardo bellotto zwany canaletto, malarz drezna i warszawy, nadworny malarz kr\u00f3la stanis\u0142awa augusta poniatowskiego\njan nepomucen bobrowicz, polski kompozytor, powstaniec listopadowy, ksi\u0119garz drezde\u0144ski\ngiacomo casanova, w\u0142oski pisarz i awanturnik\nwawrzyniec benzelstjerna engestr\u00f6m, polski artystokrata, poeta, dzia\u0142acz spo\u0142eczny, wydawca notatek drezde\u0144skich\nfriedrich gerst\u00e4cker, pisarz\nkarl adolph gjellerup, pisarz\nj\u00f3zef maria grassi, malarz, profesor akademii sztuk pi\u0119knych\nmaximilian karl friedrich wilhelm gr\u00e4vell, prawnik\nhans hartung, niemiecko-francuski malarz i grafik wsp\u00f3\u0142czesny\njohann adolf hasse, kompozytor, kr\u00f3lewsko-polski i elektorsko-saski kapelmistrz\nkarol boromeusz hoffman, polski pisarz polityczny, historyk\nheinrich von kleist, poeta i pisarz\nvictor klemperer, pisarz i literaturoznawca\nj\u00f3zef ignacy kraszewski, polski pisarz\naleksander jakub lubomirski, polski wojskowy\nkarl may, pisarz\nfriedrich paulus, niemiecki feldmarsza\u0142ek (zmar\u0142 w dre\u017anie)\nmatth\u00e4us daniel p\u00f6ppelmann, barokowy architekt\ngottfried semper, architekt\nmarcella sembrich-kocha\u0144ska, polska \u015bpiewaczka operowa\nwilhelmine schr\u00f6der-devrient, \u015bpiewaczka operowa\nheinrich sch\u00fctz, kompozytor, organista\npiotr ulatowski, powstaniec listopadowy i styczniowy\nkurt vonnegut, pisarz\njohann vierdanck, kompozytor, organista\nrichard wagner, kompozytor\ncarl maria von weber, kompozytor\nfriedrich wieck, muzyk\njan dismas zelenka, kompozytor\n\n\n== polacy w dre\u017anie ==\nw drugiej po\u0142owie xviii wieku drezno sta\u0142o si\u0119 o\u015brodkiem konfederat\u00f3w barskich, a nast\u0119pnie terenem przygotowa\u0144 do insurekcji ko\u015bciuszkowskiej, prowadzonych przez polsk\u0105 emigracj\u0119 trzeciomajow\u0105 z hugonem ko\u0142\u0142\u0105tajem na czele. po zaj\u0119ciu przez wojska rosyjskie jasnej g\u00f3ry r\u00f3wnie\u017c kazimierz pu\u0142aski ze \u015bl\u0105ska pod\u0105\u017cy\u0142 do drezna, gdzie przez kilka tygodni przebywa\u0142 na dworze kr\u00f3lewicza karola, syna augusta iii sasa.\nju\u017c w\u00f3wczas zamieszkiwali na sta\u0142e w saksonii przedstawiciele niekt\u00f3rych rod\u00f3w magnackich, np. genera\u0142 aleksander jakub lubomirski, j\u00f3zef aleksander jab\u0142onowski, ksi\u0119\u017cna genowefa z ogi\u0144skich brzostowska oraz liczna grupa oficer\u00f3w w s\u0142u\u017cbie saskiej. od 1771 w stopniu podchor\u0105\u017cego w wojsku saskim odbywa\u0142 s\u0142u\u017cb\u0119 jan henryk d\u0105browski, uczestnik insurekcji ko\u015bciuszkowskiej, tw\u00f3rca legion\u00f3w polskich we w\u0142oszech.\npo wstrzymaniu dzia\u0142a\u0144 przeciwko armii rosyjskiej w 1792 wi\u0119kszo\u015b\u0107 dzia\u0142aczy politycznych opu\u015bci\u0142a kraj, wyje\u017cd\u017caj\u0105c g\u0142\u00f3wnie do saksonii, tam bowiem w lipsku i dre\u017anie powstawa\u0142 o\u015brodek emigracyjny przeciwnik\u00f3w konfederacji targowickiej.\npo st\u0142umieniu przez rosjan powstania listopadowego miasto sta\u0142o si\u0119 miejscem schronienia polskich emigrant\u00f3w.\nw 1831 go\u015bci\u0142 w dre\u017anie, do 25 lipca, juliusz s\u0142owacki, w mie\u015bcie, kt\u00f3re poeta zna\u0142 dobrze, \u201ea kt\u00f3re wspomina\u0142 tym milej, \u017ce w nim w 1831 spotyka\u0142 si\u0119 ze sw\u0105 przysz\u0142\u0105 dr\u0119czycielk\u0105\u201d. w dre\u017anie powstaje te\u017c 2. pie\u015b\u0144 poematu \u201e\u017cmija\u201d\nw 1832 uda\u0142 si\u0119 te\u017c do drezna adam mickiewicz, kt\u00f3ry przy\u0142\u0105czy\u0142 si\u0119 w wielkopolsce do szereg\u00f3w polskiej emigracji. towarzyszyli mu stefan garczy\u0144ski i ignacy domejko. w dre\u017anie powsta\u0142 opr\u00f3cz drobniejszych jego utwor\u00f3w r\u00f3wnie\u017c r\u0119kopis iii cz\u0119\u015bci \u201edziad\u00f3w\u201d. przez dwie zimy, 1835 i 1836, w dre\u017anie odbywa\u0142y si\u0119 d\u0142ugie rozmowy towia\u0144skiego z ody\u0144cem o mickiewiczu. w 1835 w dre\u017anie go\u015bci\u0142 fryderyk chopin. tu pozna\u0142 mari\u0119 wodzi\u0144sk\u0105, z kt\u00f3r\u0105 si\u0119 zar\u0119czy\u0142 w kolejnym roku. wizyt\u0119 kompozytora upami\u0119tnia tablica przy ul. schlo\u00dfstra\u00dfe.\n\nw dre\u017anie przez ponad 20 lat mieszka\u0142 i tworzy\u0142 j\u00f3zef ignacy kraszewski (od 3 lutego 1863 \u2013 do maja 1884), wydalony przez margrabiego wielopolskiego z kr\u00f3lestwa. w dre\u017anie powsta\u0142y jego najwi\u0119ksze powie\u015bci rzym za nerona (1866), poprzedniczka quo vadis, stara ba\u015b\u0144 (1873) i trylogia saska (1874\u20131877) b\u0119d\u0105ca krytyk\u0105 rz\u0105d\u00f3w kr\u00f3l\u00f3w polskich i elektor\u00f3w saskich w ich dziedzicznej saksonii. w 1960 roku rada narodowa drezna utworzy\u0142a w dworku, w kt\u00f3rym mieszka\u0142 pisarz, muzeum kraszewskiego (niem. kraszewski-museum, stadtmuseum dresden, dawniej kraszewski-haus) przy nordstrasse 28, gromadz\u0105c wiele pami\u0105tek. w 2003 muzeum to zosta\u0142o gruntownie odnowione i jest jedyn\u0105 polsk\u0105 plac\u00f3wk\u0105 muzealn\u0105 na terenie niemiec.\ninnymi polskimi pisarzami zamieszka\u0142ymi w dre\u017anie byli klementyna hoffmanowa, antoni edward odyniec, leon potocki, teofil lenartowicz, roman zmorski, j\u00f3zef narzymski oraz wawrzyniec benzelstjerna engestr\u00f6m, kt\u00f3ry zorganizowa\u0142 tu ko\u0142o polak\u00f3w i wydawa\u0142 notatki drezde\u0144skie.\nniedaleko drezna w tharandt istnia\u0142a od 1811 akademia le\u015bna, kt\u00f3r\u0105 w okresie 1860\u20131918 uko\u0144czy\u0142o 385 polak\u00f3w. na politechnice w dre\u017anie specjalizowali si\u0119 profesorowie politechniki warszawskiej bohdan stefanowski (termodynamika), stanis\u0142aw \u0142ukaszewicz (urz\u0105dzenia transportowe), rudolf swierzy\u0144ski (projektowanie wsi), ignacy szyszy\u0142owicz (botanik), zygmunt librowicz (chemia) i elektotechnik henryk krauze. w 1914 drezde\u0144sk\u0105 politechnik\u0119 uko\u0144czy\u0142 w\u0142adys\u0142aw heller.\nw 1918 roku akademi\u0119 sztuk pi\u0119knych w dre\u017anie uko\u0144czy\u0142 wac\u0142aw szczeblewski. jego obrazy wystawiane by\u0142y m.in. w drezde\u0144skiej galerii sztuki oraz w warszawskiej \u201ezach\u0119cie\u201d. w drezde\u0144skiej akademii specjalizowa\u0142 si\u0119 r\u00f3wnie\u017c historyk sztuki julian pagaczewski.\npami\u0105tk\u0105 po uchod\u017acach z okresu wielkiej emigracji jest m.in. polska kwatera na starym cmentarzu katolickim w dre\u017anie.\nw 1942 w dre\u017anie niemcy zg\u0142adzili tzw. pozna\u0144sk\u0105 pi\u0105tk\u0119, beatyfikowan\u0105 przez papie\u017ca jana paw\u0142a ii w 1999 roku.\n\n\n== wsp\u00f3\u0142praca ==\n brazzaville, kongo (od 1975)\n br\u00fchl, badenia-wirtembergia (kontakty utrzymuje dzielnica wixdorf)\n columbus, stany zjednoczone (od 1992)\n coventry, wielka brytania (od 1959)\n florencja, w\u0142ochy (od 1978)\n gosty\u0144, polska (od 1976)\n hamburg (od 1987)\n hangzhou, chi\u0144ska republika ludowa (od 2009)\n ostrawa, czechy (od 1971)\n petersburg, rosja (od 1961)\n rotterdam, holandia (od 1988)\n salzburg, austria (od 1991)\n skopje, macedonia p\u00f3\u0142nocna (od 1967)\n strasburg, francja (od 1990)\n weinsberg, badenia-wirtembergia (kontakty utrzymuje dzielnica cossebaude)\n wroc\u0142aw, polska (od 1959)\n\n\n== zobacz te\u017c ==\nnowa synagoga (neue synagoge)\ndrezde\u0144ska bia\u0142a flota (s\u00e4chsische dampfschiffahrt)\n\n\n== przypisy ==\n\n\n== linki zewn\u0119trzne ==\npanorama miasta. dresden-26-gigapixels.com. [zarchiwizowane z tego adresu (2009-12-21)].\ngaleria zdj\u0119\u0107\nleksykon drezna\ndresden.info\npolska strona o dre\u017anie\nkamery. panorama.dresden.de. [zarchiwizowane z tego adresu (2018-06-28)]."