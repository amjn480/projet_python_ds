"yerba mate, herba mate, mate, tak\u017ce znany jako chimarr\u00e3o (\u0283ima\u02c8\u0281\u0250\u0303w\u0303), erva mate, india\u0144skie ca\u00e1 mati, ca\u00e1 mate \u2013 wysuszone, zmielone li\u015bcie oraz patyczki ostrokrzewu paragwajskiego, niekiedy r\u00f3wnie\u017c \u015bwie\u017ce, przygotowane do robienia naparu popularnego g\u0142\u00f3wnie w krajach ameryki po\u0142udniowej (argentynie, paragwaju, urugwaju, brazylii), a tak\u017ce w niekt\u00f3rych krajach bliskiego wschodu, g\u0142\u00f3wnie w syrii i libanie. zyskuje popularno\u015b\u0107 tak\u017ce w europie.\nnazwa yerba mate, wymy\u015blona najprawdopodobniej przez jezuit\u00f3w, pochodzi od przekszta\u0142conego \u0142aci\u0144skiego s\u0142owa herba \u2013 ziele i mati, co w j\u0119zyku keczua oznacza tykw\u0119, w kt\u00f3rej parzy si\u0119 ziele. india\u0144ska nazwa naparu to ca\u00e1.\nyerba mate zawiera ksantyny: kofein\u0119, teobromin\u0119 i teofilin\u0119. ich zawarto\u015b\u0107 jest zmienna w zale\u017cno\u015bci od pory roku w kt\u00f3rej dokonano zbior\u00f3w.\n\n\n== historia ==\nhistoria popularno\u015bci napoju si\u0119ga po\u0142owy xvii wieku, kiedy to w zamieszkane przez plemi\u0119 guarani dorzecza parany dotarli misjonarze jezuiccy. odkryli oni, \u017ce ulubion\u0105 u\u017cywk\u0105 miejscowych by\u0142y li\u015bcie pewnego gatunku wiecznie zielonego krzewu nazwanego p\u00f3\u017aniej ostrokrzewem paragwajskim. ich \u017cucie likwidowa\u0142o zm\u0119czenie, rozja\u015bnia\u0142o umys\u0142 i \u0142agodzi\u0142o uczucie g\u0142odu. napary z ziela doprawiane by\u0142y niekiedy poprzez dodawanie s\u0142odkich li\u015bci stewii.\njezuici doceniwszy zalety napoju przyrz\u0105dzonego ze sproszkowanych li\u015bci i p\u0119d\u00f3w, rozpropagowali go w europie jako alternatyw\u0119 sprowadzanej z azji herbaty. za\u0142o\u017cone przez nich plantacje by\u0142y g\u0142\u00f3wnym \u017ar\u00f3d\u0142em dochodu redukcji misyjnych a\u017c do kasaty zakonu w 1773 roku. po tym wydarzeniu plantacje odesz\u0142y w niepami\u0119\u0107, a\u017c do roku 1892, kiedy to pierwsz\u0105 swoj\u0105 hodowl\u0119 za\u0142o\u017cy\u0142 w paragwaju frederico neumann. ponownie rozpowszechni\u0142 on yerba mate tak, \u017ce sta\u0142a si\u0119 ona narodowym napojem paragwaju, argentyny, urugwaju i brazylii.\nlegenda g\u0142osi, \u017ce boginie ksi\u0119\u017cyca i chmury przyby\u0142y zwiedzi\u0107 ziemi\u0119. znalaz\u0142y tam jaguara, kt\u00f3ry chcia\u0142 je zaatakowa\u0107. zosta\u0142y jednak uratowane przez starca, kt\u00f3ry w podzi\u0119ce dosta\u0142 nowy rodzaj ro\u015bliny, z kt\u00f3rego mo\u017ce przygotowa\u0107 \u201enapar przyja\u017ani\u201d.\nw polsce yerba mate d\u0142ugo pozostawa\u0142a ma\u0142o znana, jednak sami polacy maj\u0105 sw\u00f3j wk\u0142ad w produkcj\u0119 i popularyzacj\u0119 tego napoju. w xix wieku polscy emigranci dotarli do argentyny i brazylii, gdzie wi\u0119kszo\u015b\u0107 z nich zaj\u0119\u0142a si\u0119 plantacj\u0105 w\u0142a\u015bnie ostrokrzewu paragwajskiego. r\u00f3wnie interesuj\u0105ca jest historia tego, jak popularne w ameryce \u0142aci\u0144skiej ziele, trafi\u0142o do polski. pierwsza pr\u00f3ba sprowadzenia yerby zosta\u0142a podj\u0119ta w roku 1882. by\u0142 to okres zabor\u00f3w. jako pierwszy, na import yerby zdecydowa\u0142 si\u0119 teofil rudzki przy wsp\u00f3\u0142pracy z edmundem saporskim, pionierem polskiego osadnictwa w brazylii. kiedy nap\u00f3j zacz\u0105\u0142 zdobywa\u0107 zainteresowanie w\u015br\u00f3d kupc\u00f3w i klient\u00f3w, okaza\u0142o si\u0119, \u017ce zauwa\u017cyli to r\u00f3wnie\u017c kupcy rosyjscy, kt\u00f3rzy zacz\u0119li postrzega\u0107 yerb\u0119 jako zagro\u017cenie dla herbaty, kt\u00f3r\u0105 sprowadzali z chin. uruchomili swoje kontakty, aby zablokowa\u0107 mo\u017cliwo\u015bci sprowadzania suszu, nak\u0142oniwszy w\u0142adze do na\u0142o\u017cenia wysokiego c\u0142a na ostrokrzew paragwajski, co uczyni\u0142o jego import nieop\u0142acalnym. decyzja ta ostatecznie zniech\u0119ci\u0142a rudzkiego do wprowadzenia na rynek yerby.\npocz\u0105tek lat 90. xx w. w polsce to moment olbrzymich zmian, rozwoju, jak r\u00f3wnie\u017c powrot\u00f3w do polski emigrant\u00f3w z ca\u0142ego \u015bwiata, kt\u00f3rzy do wolnej polski chcieli przynie\u015b\u0107 my\u015bl techniczn\u0105 i produkty, dot\u0105d w polsce nieobecne. dzi\u0119ki temu w kraju pojawi\u0142a si\u0119 te\u017c yerba mate. zapocz\u0105tkowa\u0142 to leopoldo buderacky, kt\u00f3ry postanowi\u0142 wr\u00f3ci\u0107 do ojczyzny z wieloletniej emigracji w ameryce po\u0142udniowej. leopold przywi\u00f3z\u0142 ze sob\u0105 do kraju r\u00f3wnie\u017c zwyczaj picia swego ulubionego napoju, a jego firma o nazwie argentyna limited, za\u0142o\u017cona w 1990 roku, sta\u0142a si\u0119 pierwszym przedsi\u0119biorstwem sprowadzaj\u0105cym do polski yerba mate. na pocz\u0105tku skromnie importowano ma\u0142e ilo\u015bci egzotycznego towaru. w kraju, w kt\u00f3rym do niedawna brakowa\u0142o nawet podstawowych produkt\u00f3w, ci\u0119\u017cko by\u0142o przekona\u0107 ludzi do kupowania nieznanych zi\u00f3\u0142, wi\u0119c droga do popularno\u015bci bieg\u0142a przez grono przyjaci\u00f3\u0142 zataczaj\u0105c coraz szersze kr\u0119gi.\n\n\n== spos\u00f3b przygotowania i podania ==\nyerba jest podawana w naczynkach zwanych matero oraz guampa dla terer\u00e9. matero mo\u017ce by\u0107 wykonane z tykwy, ceramiki lub z drewna \u2013 np. palo santo. guampa jest naczyniem zrobionym z rogu bawolego lub cz\u0119\u015bciej krowiej racicy.\ntradycyjne naczynia przeznaczone do spo\u017cywania yerba mate nale\u017cy wpierw odpowiednio przygotowa\u0107 (tzw. curado):.\ncurado naczynia z tykwy, maj\u0105ce na celu usuni\u0119cie resztek mi\u0105\u017cszu oraz jego zapachu:\n\nwykorzystanie fus\u00f3w po yerba mate,\nprze\u0142o\u017cenie fus\u00f3w do tykwy tak, by zajmowa\u0142y one 3/4 jej obj\u0119to\u015bci,\nzalanie naczynia wod\u0105 o temperaturze 75 \u00b0c,\nzostawienie na minimum 12 godzin lub na ca\u0142\u0105 noc,\nwyp\u0142ukanie fus\u00f3w zimn\u0105 wod\u0105,\nwyskrobanie z wn\u0119trza naczynia fus\u00f3w oraz rozmi\u0119k\u0142ych dzi\u0119ki namaczaniu resztek mi\u0105\u017cszu owocu tykwy, najlepiej za pomoc\u0105 \u0142y\u017ceczki do herbaty (pozostawienie w tykwie mi\u0105\u017cszu wp\u0142ywa negatywnie na smak naparu),\nwsypanie yerba mate do tykwy tak, by wype\u0142ni\u0107 3/4 jej obj\u0119to\u015bci,\nzalanie suszu wod\u0105 o temperaturze 75 \u00b0c i odstawienie na 24 h, dzi\u0119ki czemu nasi\u0105knie ono esencj\u0105 yerba mate,\nzgodnie z indywidualnymi oczekiwaniami, nas\u0105czanie z u\u017cyciem \u015bwie\u017cego suszu mo\u017cna powtarza\u0107 nawet 3 lub 4 razy \u2013 w\u00f3wczas fusy nale\u017cy zostawi\u0107 w naczyniu na noc i opr\u00f3\u017cnia\u0107 tykw\u0119 dopiero przed jej ponownym wype\u0142nieniem \u015bwie\u017cym suszem.misy oraz inne akcesoria wykonane z algarrobo oraz drewna cytrynowego, wystarczy zala\u0107 ciep\u0142\u0105 wod\u0105 i odstawi\u0107 na kilka godzin. nale\u017cy pami\u0119ta\u0107 o przetrzymywaniu naczy\u0144 w wilgotnych warunkach.\ncurado naczynia z drewna palo santo, maj\u0105ce na celu impregnacj\u0119 drewna i zapobieganie p\u0119kni\u0119ciu pod wp\u0142ywem wilgoci:\n\nwyp\u0142ukanie naczynia wod\u0105,\nodstawienie palo santo do ca\u0142kowitego wyschni\u0119cia,\nwysmarowanie wn\u0119trza naczynia t\u0142uszczem \u2013 w tym celu sprawdza si\u0119 mas\u0142o oraz oliwa,\npozostawienie t\u0142uszczu we wn\u0119trzu palo santo na dwie doby,\nwyp\u0142ukanie naczynia i przyrz\u0105dzenie w nim napoju yerba mate.susz wsypuje si\u0119 w ilo\u015bci od 1/4 do 3/4 obj\u0119to\u015bci naczynia, a nast\u0119pnie wykonuje si\u0119 szereg czynno\u015bci maj\u0105cych na celu odpowiednie u\u0142o\u017cenie zmielonych li\u015bci i \u0142ody\u017cek. w tym celu naczynie przykrywa si\u0119 d\u0142oni\u0105 i odwraca do g\u00f3ry dnem, a nast\u0119pnie par\u0119 razy potrz\u0105sa. ma to na celu przesuni\u0119cie najdrobniejszych listk\u00f3w oraz py\u0142u w stron\u0119 d\u0142oni tak aby nie zatka\u0142 sitka w bombilli (czyt. bombija, bombiji). kolejnym krokiem jest delikatne odwr\u00f3cenie matero w pozycj\u0119 wyj\u015bciow\u0105 tak, aby susz zgrupowa\u0142 si\u0119 po jednej stronie naczynka, tworz\u0105c skos. po odpowiednim przygotowaniu naczynia mo\u017cna umie\u015bci\u0107 w nim rurk\u0119 bombill\u0119 \u2013 s\u0142u\u017c\u0105c\u0105 do picia, cz\u0119sto posrebrzan\u0105 lub poz\u0142acan\u0105 metalow\u0105 rurk\u0119 (s\u0142omk\u0119) zako\u0144czon\u0105 filtrem (sitkiem lub spr\u0119\u017cynk\u0105). niewskazane jest mieszanie yerba mate za pomoc\u0105 bombilli. nast\u0119puje zalanie wod\u0105. musi by\u0107 to koniecznie woda ostudzona (65\u201384 \u00b0c, optymalna temperatura zale\u017cna jest od marki mate, stosowna informacja najcz\u0119\u015bciej znajduje si\u0119 na opakowaniu). aby otrzyma\u0107 ostudzony wrz\u0105tek nale\u017cy odczeka\u0107 po zagotowaniu wody 4\u201310 minut w zale\u017cno\u015bci od materia\u0142u, z kt\u00f3rego wykonany jest pojemnik na wod\u0119 (np. szybciej ostygnie woda w metalowym rondelku ni\u017c kamionkowym kubku). dobrym pomys\u0142em jest zakup termometru do wody oferowanego w wielu sklepach posiadaj\u0105cych yerba mate w asortymencie. pierwsze zalanie wykonuje si\u0119 ma\u0142\u0105 ilo\u015bci\u0105 wody \u2013 aby ca\u0142y susz j\u0105 wch\u0142on\u0105\u0142. po pewnym czasie wod\u0119 dolewa si\u0119 do pe\u0142na. napar mo\u017cna uzupe\u0142nia\u0107 od kilku do nawet kilkunastu razy (zale\u017cnie od jako\u015bci suszu), dop\u00f3ki nie straci swojej mocy i smaku (kiedy yerba jest zu\u017cyta po zalaniu listki nie p\u0142ywaj\u0105, lecz opadaj\u0105 na dno, na powierzchni zostaje jedynie kilka patyczk\u00f3w). s\u0105 r\u00f3\u017cne sposoby przygotowywania yerby np. argenty\u0144ski i urugwajski \u2013 r\u00f3\u017cni\u0105 si\u0119 rodzajem u\u017cytego naczynka i bombilli oraz sposobem jej wsadzania w susz.\npopularnym sposobem przyrz\u0105dzania mate jest terer\u00e9 \u2013 popularny w paragwaju. r\u00f3\u017cnica polega na tym, \u017ce od drugiego zalania zalewany jest bardzo zimn\u0105 wod\u0105 (do 5 \u00b0c), zamiast gor\u0105cej; podawany cz\u0119sto z cytryn\u0105 lub innym owocem cytrusowym oraz mi\u0119t\u0105; dobrze orze\u017awia. r\u00f3wnie dobr\u0105 metod\u0105 przyrz\u0105dzenia terer\u00e9 jest zasypanie suszu kostkami lodu, kt\u00f3re topi\u0105c si\u0119 wsi\u0105kaj\u0105 w susz, oddaj\u0105c aromat i smak.\nszczeg\u00f3lnie interesuj\u0105ce jest przyrz\u0105dzanie brazylijskiej mate, nazywanej chimarr\u00e3o. yerba ma posta\u0107 drobno zmielonego suszu, kt\u00f3rego 70% stanowi\u0105 li\u015bcie, a 30% \u0142ody\u017cki. brazylijczycy okre\u015blaj\u0105 te\u017c napar jako erva mate. podobnie jak w przypadku argenty\u0144skiego, paragwajskiego czy urugwajskiego sposobu przyrz\u0105dzania yerba mate, w pierwszej kolejno\u015bci naczynie nale\u017cy zape\u0142ni\u0107 suszem do 2/3 wysoko\u015bci. konieczne jest tak\u017ce zakrycie wlotu tykwy za pomoc\u0105 p\u0142askiej podstawki, a nast\u0119pnie przesypanie mate na jedn\u0105 stron\u0119. warto pami\u0119ta\u0107, \u017ce do momentu wlania wody naczynie powinno by\u0107 przechylone pod k\u0105tem ok. 45 stopni w stron\u0119, po kt\u00f3rej znajduje si\u0119 susz. cz\u0119sto praktykowan\u0105 metod\u0105 jest umieszczenie tykwy w drucianym koszyku. zgodnie z tradycyjnymi sposobami przyrz\u0105dzania naparu, wod\u0119 nale\u017cy wlewa\u0107 w woln\u0105 przestrze\u0144 tykwy. dopuszcza si\u0119 u\u017cycie zar\u00f3wno wody zimnej lub ciep\u0142ej, kt\u00f3rej temperatura wynosi\u0107 powinna 75 \u00b0c. w celu uzyskania najlepszych walor\u00f3w smakowych yerba mate, nale\u017cy poczeka\u0107 a\u017c w pe\u0142ni si\u0119 zaparzy, najcz\u0119\u015bciej od 3 do 5 minut.\nwk\u0142adanie bombilli w przypadku brazylijskiej mate wymaga wi\u0119kszej uwagi. napar ma posta\u0107 zielonego mia\u0142u ro\u015blinnego z patyczkami, szczeg\u00f3lnie wi\u0119c istotne jest odpowiednie u\u0142o\u017cenie bombilli, aby zapobiega\u0107 jej zatkaniu. w tym celu naj\u0142atwiej jest w\u0142o\u017cy\u0107 susz w wolne miejsce \u2013 cz\u0119sto zdarza si\u0119, niekt\u00f3re osoby przekr\u0119caj\u0105 naczynie, dzi\u0119ki czemu przechyla si\u0119 ono bok, a li\u015bcie mate dotykaj\u0105 cz\u0119\u015bciowo sitka. wskazane jest, by przed przekr\u0119ceniem naczynia zatka\u0107 jego ustnik oraz by dolna strona sitka skierowana by\u0142y w stron\u0119 \u201eg\u00f3rki\u201d suszu. nast\u0119pnie wystarczy dola\u0107 ciep\u0142ej wody. idealna temperatura wody, kt\u00f3r\u0105 nale\u017cy wla\u0107 przed umieszczeniem bomby, to 75 \u00b0c.\ninna odmiana yerba mate zwana jest mate russo, od pij\u0105cych j\u0105 na pocz\u0105tku xx wieku przybysz\u00f3w z rosji do brazylii, kt\u00f3rzy dolewali do niej du\u017ce ilo\u015bci soku, np. pomara\u0144czowego.\npicie mate jest swoistym rytua\u0142em. w ameryce po\u0142udniowej wita si\u0119 ni\u0105 nawet nieznanego przybysza. yerba mate pite jest podczas spotka\u0144 rodzinnych lub w gronie przyjaci\u00f3\u0142. jedna z os\u00f3b podejmuje si\u0119 serwowania (cebador), nape\u0142nia matero i przekazuje j\u0105 kolejnej osobie. ta wypija ca\u0142y napar i oddaje gospodarzowi, \u017ceby uzupe\u0142ni\u0142 naczynie i poda\u0142 dalej.\nindia\u0144ska tradycja nakazuje \u201eodda\u0107\u201d pierwsze zalanie \u015bw. tomaszowi (susz wci\u0105ga wod\u0119, co wygl\u0105da jakby niewidzialny osobnik wypi\u0142 pierwsze zalanie), a zu\u017cyt\u0105 yerb\u0119 wysypa\u0107 na ziemi\u0119 lub spali\u0107 \u2013 \u201ezwr\u00f3ci\u0107\u201d pachamamie (inkaska bogini, dos\u0142ownie \u201ematka ziemia\u201d).\n\n\n== wp\u0142yw na zdrowie ==\nyerba mate jest \u017ar\u00f3d\u0142em du\u017cej ilo\u015bci kofeiny.\nbadania sfinansowane przez argenty\u0144ski narodowy instytut yerba mate (inym) dowodz\u0105, \u017ce napar z yerba mate jest wa\u017cnym \u017ar\u00f3d\u0142em polifenoli (g\u0142\u00f3wnie kwasu chlorogenowego, kt\u00f3rego zawiera przeci\u0119tnie 92mg na gram suszonych li\u015bci) kt\u00f3re s\u0105 substancjami o w\u0142a\u015bciwo\u015bciach przeciwutleniaj\u0105cych (antyoksydanty), podobne wyniki przynios\u0142y te\u017c polskie badania.\nw 2008 r. opublikowano wyniki badania wp\u0142ywu wodnych ekstrakt\u00f3w yerba mate na myszy, u kt\u00f3rych nie stwierdzono genotoksycznego wp\u0142ywu yerba mate na w\u0105trob\u0119, nerki i p\u0119cherz moczowy. badanie wykaza\u0142o, i\u017c regularne przyjmowanie yerba mate poprawia odporno\u015b\u0107 dna na uszkodzenia wywo\u0142ane nadtlenkiem wodoru oraz napraw\u0119 dna po ekspozycji kom\u00f3rek w\u0105troby na nadtlenek wodoru, niezale\u017cnie od dawki yerba mate.\nwykazano, i\u017c yerba mate ma dzia\u0142anie obni\u017caj\u0105ce poziom cholesterolu, ochronne wobec kom\u00f3rek w\u0105troby, stymuluj\u0105ce o\u015brodkowy uk\u0142ad nerwowy, moczop\u0119dne i korzystne wobec uk\u0142adu kr\u0105\u017cenia. stosowanie yerba mate sugeruje si\u0119 w leczeniu oty\u0142o\u015bci. yerba mate chroni dna przed oksydacj\u0105 i wywo\u0142an\u0105 in vitro lipoperoksydacj\u0105 cz\u0105steczek ldl oraz ma silne zdolno\u015bci antyoksydacyjne. w badaniu na szczurach wykazano ochronny wp\u0142yw yerba mate przed oty\u0142o\u015bci\u0105 indukowan\u0105 wysokot\u0142uszczow\u0105 diet\u0105.\nw badaniach przeprowadzanych w krajach o znacznie wi\u0119kszej ni\u017c przeci\u0119tna konsumpcji napoju yerba mate przygotowywanego w tradycyjny spos\u00f3b picie yerba mate zosta\u0142o statystycznie powi\u0105zane ze zwi\u0119kszon\u0105 zapadalno\u015bci\u0105 na raka jamy ustnej, gard\u0142a, prze\u0142yku i p\u0119cherza moczowego. rozpoznano jednak r\u00f3wnie\u017c inne na\u0142ogi, takie jak palenie tytoniu i spo\u017cywanie alkoholu, kt\u00f3re to na\u0142ogi s\u0105 \u015bci\u015ble powi\u0105zane z kultur\u0105 tych region\u00f3w, jako czynniki maj\u0105ce znacz\u0105cy wp\u0142yw na wyniki tych bada\u0144. statystyczny zwi\u0105zek spo\u017cycia yerba mate z podwy\u017cszonym ryzykiem raka p\u0142uc stwierdzono w badaniu na grupie urugwajskich m\u0119\u017cczyzn, kt\u00f3re wykaza\u0142o zale\u017cno\u015b\u0107 mi\u0119dzy wzrostem ryzyka zachorowania a dawk\u0105 yerba mate z gruczolakorakiem p\u0142uc. wiele z bada\u0144 z ameryki po\u0142udniowej wykaza\u0142o zwi\u0105zek mi\u0119dzy wzrostem ryzyka zachorowania na nowotwory a ilo\u015bci\u0105 wypijanego napoju, mi\u0119dzy innymi udowodniono, \u017ce spo\u017cywanie wi\u0119cej ni\u017c litr yerba mate dziennie mo\u017ce zwi\u0119kszy\u0107 ryzyko nowotwor\u00f3w g\u0142owy i szyi od 3 do 5 razy. badania te wykaza\u0142y r\u00f3wnie\u017c, \u017ce picie mocnej, bardzo gor\u0105cej herbaty zwi\u0119ksza ryzyko wyst\u0105pienia nowotworu ust, jak i fakt, \u017ce spo\u017cywanie gor\u0105cych napoj\u00f3w \u2013 kawy, zielonej herbaty \u2013 r\u00f3wnie\u017c zwi\u0119ksza to ryzyko od 2 do 4 razy. nale\u017cy zwr\u00f3ci\u0107 uwag\u0119, \u017ce wiele z analizowanych populacji cechowa\u0142o si\u0119 jednoczesnym u\u017cywaniem alkoholu i wyrob\u00f3w tytoniowych, co komplikuje wp\u0142yw mate jako niezale\u017cnego czynnika ryzyka. w badaniach z argentyny i paragwaju wykazano zwi\u0105zek mi\u0119dzy zwi\u0119kszon\u0105 zapadalno\u015bci\u0105 na raka prze\u0142yku u os\u00f3b u\u017cywaj\u0105cych alkoholu, tytoniu i gor\u0105cej lub bardzo gor\u0105cej (ale nie zimnej) mate. fakt ten mo\u017ce zosta\u0107 wyt\u0142umaczony wp\u0142ywem temperatury napoju na u\u0142atwione wch\u0142anianie czynnik\u00f3w kancerogennych zawartych w dymie tytoniowym.\nw badaniu wp\u0142ywu wodnych roztwor\u00f3w yerba mate na kom\u00f3rki bakteryjne z 2000 r. wykazano efekt mutagenny i genotoksyczny okre\u015blonych st\u0119\u017ce\u0144 yerba mate wobec kom\u00f3rek bakteryjnych, a tak\u017ce wobec ludzkich limfocyt\u00f3w. autorzy badania w konkluzji podkre\u015blaj\u0105, \u017ce du\u017ca ilo\u015b\u0107 wypijanej yerba mate mo\u017ce by\u0107 dodatkowym czynnikiem ryzyka je\u017celi chodzi o nowotwory gard\u0142a \u015brodkowego i prze\u0142yku.\nw zwi\u0105zku z nowotworem p\u0119cherza, badania naukowe przeprowadzone w urugwaju wykaza\u0142y wyst\u0119powanie zwi\u0105zku mate z nowotworem p\u0119cherza u os\u00f3b pal\u0105cych i w pewnym stopniu tak\u017ce u os\u00f3b niepal\u0105cych, lecz mniej wyra\u017anego. w tych samych badaniach wykazano r\u00f3wnie\u017c, \u017ce osoby spo\u017cywaj\u0105ce czarn\u0105 herbat\u0119 i kaw\u0119 mia\u0142y zwi\u0119kszone ryzyko nowotworu p\u0119cherza. badania epidemiologiczne przeprowadzone w argentynie wykaza\u0142y zwi\u0119kszone ryzyko nowotworu p\u0119cherza u pij\u0105cych mate i pal\u0105cych, lecz nie u niepal\u0105cych. czy to zwi\u0119kszone ryzyko jest spowodowane wy\u0142\u0105cznie dzia\u0142aniem mate, tylko paleniem, czy kombinacj\u0105 tych dw\u00f3ch czynnik\u00f3w, czy te\u017c zgo\u0142a innego czynnika, pozostaje niejasne. powinno si\u0119 tak\u017ce zwr\u00f3ci\u0107 uwag\u0119, \u017ce badania wp\u0142ywu mate na zwi\u0119kszone ryzyko wyst\u0105pienia nowotwor\u00f3w uwzgl\u0119dniaj\u0105 osoby, kt\u00f3re spo\u017cywaj\u0105 czarny tyto\u0144 i wino. de stefani stwierdzi\u0142 (1988), \u017ce istnieje zwi\u0105zek mi\u0119dzy zwi\u0119kszonym ryzykiem nowotwor\u00f3w ust a osobami spo\u017cywaj\u0105cymi jednocze\u015bnie wino, mate i pal\u0105cymi. wi\u0119ksze ryzyko zaobserwowano tak\u017ce u os\u00f3b pal\u0105cych tyto\u0144 czarny ni\u017c u pal\u0105cych tyto\u0144 jasny. zn\u00f3w nie jest jasne, kt\u00f3ry z tych czynnik\u00f3w ma wi\u0119kszy wp\u0142yw na zwi\u0119kszenie ryzyka nowotworu. z powodu tych dezorientuj\u0105cych czynnik\u00f3w, mate nie musi by\u0107 rakotw\u00f3rcza sama w sobie, lecz z powodu wysokiej temperatury przy spo\u017cyciu mo\u017ce by\u0107 przyczyn\u0105 zwi\u0119kszonego wch\u0142aniania kancerogen\u00f3w z dymu papierosowego oraz innych zanieczyszcze\u0144 ze \u015brodowiska b\u0119d\u0105cych kancerogenami lub promotorami raka.\nw jednym z bada\u0144, kt\u00f3rego wyniki opublikowano w 2008 r., wykazano, \u017ce w napoju yerba mate przyrz\u0105dzanym w tradycyjny, po\u0142udniowoameryka\u0144ski spos\u00f3b i pitym w ilo\u015bciach, kt\u00f3re zwykle spo\u017cywa si\u0119 w ameryce po\u0142udniowej, wyst\u0119puje dawka silnie rakotw\u00f3rczych policyklicznych w\u0119glowodor\u00f3w aromatycznych (pwa) por\u00f3wnywalna z dawk\u0105 dostarczan\u0105 organizmowi przez osob\u0119 pal\u0105c\u0105 paczk\u0119 papieros\u00f3w dziennie. tradycyjny spos\u00f3b przyrz\u0105dzania napoju wi\u0105\u017ce si\u0119 z zalewaniem wod\u0105 tej samej porcji li\u015bci kilkana\u015bcie razy i wypijaniem wszystkich otrzymanych porcji napoju. nie wykazano, by okazjonalne wypicie fili\u017canki yerba mate przygotowanej z jednorazowo u\u017cytej porcji li\u015bci nara\u017ca\u0142o konsumenta na wi\u0119ksz\u0105 ilo\u015b\u0107 policyklicznych w\u0119glowodor\u00f3w aromatycznych ni\u017c ilo\u015bci znajdowane w produktach stosowanych w zwyczajnej diecie.\nbadania wykaza\u0142y powi\u0105zanie pomi\u0119dzy ilo\u015bci\u0105 spo\u017cytej yerba mate a zawarto\u015bci\u0105 policyklicznych w\u0119glowodor\u00f3w aromatycznych w ludzkim ciele. wiadomo jest, \u017ce pwa, w szczeg\u00f3lno\u015bci benzopireny, maj\u0105 w\u0142a\u015bciwo\u015bci rakotw\u00f3rcze; co najmniej 15 zwi\u0105zk\u00f3w pwa zosta\u0142o znalezionych w r\u00f3\u017cnych odmianach yerba mate. zwi\u0105zki te zosta\u0142y wyizolowane i zidentyfikowane za pomoc\u0105 ekstrakcji sorpcyjnym mieszade\u0142kiem magnetycznym (stir bar sorptive extraction \u2013 sbse) oraz hplc z detekcj\u0105 fluorescencyjn\u0105 (hplc-fld). ca\u0142kowita ilo\u015b\u0107 pwa znalezionych w r\u00f3\u017cnych pr\u00f3bkach brazylijskiej yerba mate waha\u0142a si\u0119 mi\u0119dzy 600-2300 ng/l, przy czym najwi\u0119cej by\u0142o naftalenu, acenaftenu i fenantrenu. tabela 1 pokazuje zwi\u0105zki pwa zidentyfikowane w yerba mate i ich \u015bredni\u0105 zawarto\u015b\u0107 w pr\u00f3bkach yerba mate. dla por\u00f3wnania, w badaniach przeprowadzonych na wielu odmianach kaw wykazano, \u017ce sumaryczna zawarto\u015b\u0107 19 pwa w kawie waha si\u0119 pomi\u0119dzy 5,35 a 18,19 \u03bcg/kg, co daje \u015brednio o jeden rz\u0105d wielko\u015bci wi\u0119cej ni\u017c w yerba mate.\n\nnara\u017cenie na pwa poprzez dym tytoniowy oraz inne \u017ar\u00f3d\u0142a mo\u017ce zwi\u0119kszy\u0107 ryzyko raka kolczystokom\u00f3rkowego prze\u0142yku (esophageal squamous cell carcinoma, escc). fagundes przebada\u0142 200 zdrowych konsument\u00f3w yerba mate, 100 m\u0119\u017cczyzn i 100 kobiet, z czego po\u0142ow\u0119 pal\u0105cych, drug\u0105 po\u0142ow\u0119 niepal\u0105cych, by okre\u015bli\u0107 zawarto\u015b\u0107 glukuronidu 1-hydroksypirenu (1-ohpg), metabolitu pwa, kt\u00f3rego obecno\u015b\u0107 w moczu jest \u015bwiadectwem ekspozycji na pwa. badania te wykaza\u0142y bezpo\u015bredni\u0105, dodatni\u0105 korelacj\u0119 pomi\u0119dzy ilo\u015bci\u0105 spo\u017cywanej yerba mate a zawarto\u015bci\u0105 pwa w moczu.\n\njednak\u017ce poza zwi\u0119kszonym spo\u017cyciem wy\u0142\u0105cznie yerba mate, wy\u017csze st\u0119\u017cenie 1-ohpg mo\u017ce by\u0107 r\u00f3wnie\u017c powi\u0105zane z kombinacj\u0105 palenia tytoniu i picia yerba mate. przy tej kombinacji st\u0119\u017cenie 1-ohpg jest znacz\u0105co wi\u0119ksze. w analizie diety populacji miasta campinas w brazylii i ich spo\u017cycia kawy i yerba mate, pwa wykryto we wszystkich przebadanych produktach, a ich poziom waha\u0142 si\u0119 od 10,12 \u03bcg/kg dla kawy oraz 0,70 \u03bcg/kg dla yerba mate. \u015brednie dzienne spo\u017cycie yerba mate na jedn\u0105 osob\u0119 w brazylii wynosi ok. 70 g, co odpowiada spo\u017cyciu ok. 0,05 \u03bcg pwa.\npomimo \u017ce nie dowiedziono powi\u0105zania spo\u017cywania ekstraktu yerba mate i powstawania nowotwor\u00f3w u szczur\u00f3w, przyczyn\u0105 zachorowa\u0144 mo\u017ce by\u0107 ska\u017cenie pwa (policyklicznymi w\u0119glowodorami aromatycznymi) yerba mate podczas jej obr\u00f3bki, gdy\u017c jest ona zazwyczaj suszona nad dymem z ogniska.\nw badaniu z 2008 r. wykazano, \u017ce ekstrakt yerba mate przyspiesza angiogenez\u0119. zwi\u0119kszona angiogeneza mo\u017ce sprzyja\u0107 rozwojowi nowotwor\u00f3w w organizmie, lecz tak\u017ce ma wp\u0142yw na gojenie si\u0119 ran, regeneracj\u0119 endometrium u kobiet oraz reguluje metabolizm jon\u00f3w.\n\n\n== wp\u0142yw na oty\u0142o\u015b\u0107 i kontrol\u0119 wagi ==\noty\u0142o\u015b\u0107 staje si\u0119 coraz wi\u0119kszym problemem w wielu krajach, przez co przeprowadza si\u0119 obecnie badania maj\u0105ce na celu powstrzymanie tej epidemii. w kwestii chudni\u0119cia i kontroli wagi wykazano potencjalny efekt mate, co popar\u0142y bie\u017c\u0105ce badania. otyli m\u0119\u017cczy\u017ani i kobiety spo\u017cywaj\u0105cy yerba mate wykazali obni\u017cony wsp\u00f3\u0142czynnik oddechowy (respiratory quotient, rq), wskazuj\u0105c na zwi\u0119kszenie poziomu utleniania t\u0142uszcz\u00f3w. zio\u0142owy napar z yerba mate, guarany i damiany wykaza\u0142 drastyczne spowolnienie opr\u00f3\u017cniania \u017co\u0142\u0105dka, jak i zmniejszenie czasu potrzebnego do osi\u0105gni\u0119cia poczucia syto\u015bci. po 45 dniach nast\u0119powa\u0142o znacz\u0105ce obni\u017cenie wagi u pacjent\u00f3w z nadwag\u0105. yerba mate wykaza\u0142a sw\u00f3j potencja\u0142 przy odchudzaniu i rozwa\u017ca si\u0119 jej u\u017cycie jako suplementu diety. dodawanie sk\u0142adnik\u00f3w takich, jak yerba mate, guarana i damiana do suplement\u00f3w okaza\u0142o si\u0119 skuteczne w zmniejszaniu wagi.\nw losowej, podw\u00f3jnie \u015blepej pr\u00f3bie klinicznej z kontrol\u0105 placebo, yerba mate by\u0142a podana w formie suplementu, kt\u00f3ry zawiera\u0142 r\u00f3wnie\u017c zielon\u0105 herbat\u0119, szparagi, czarn\u0105 herbat\u0119, guaran\u0119 i wyci\u0105g z fasolki. wyniki tych bada\u0144 wykaza\u0142y zmniejszenie tkanki t\u0142uszczowej i zmian\u0119 w indeksie sk\u0142adu cia\u0142a. stwierdzono, \u017ce wp\u0142yw na utrat\u0119 wagi mate zawdzi\u0119cza zawarto\u015bci kofeiny, przyczyniaj\u0105cej si\u0119 do aktywno\u015bci lipolitycznej, b\u0105d\u017a zawarto\u015bci saponin, wp\u0142ywaj\u0105cych na metabolizm cholesterolu i op\u00f3\u017anienie wch\u0142aniania t\u0142uszcz\u00f3w spo\u017cywczych. yerba mate mo\u017ce r\u00f3wnie\u017c wp\u0142ywa\u0107 na inne aspekty metabolizmu lipid\u00f3w. potrafi wstrzyma\u0107 mia\u017cd\u017cyc\u0119 t\u0119tnic u kr\u00f3lik\u00f3w karmionych diet\u0105 wysokot\u0142uszczow\u0105 i wodnym wyci\u0105giem z yerba mate. podawanie wyci\u0105gu z yerba mate szczurom karmionym diet\u0105 wysokocholesterolow\u0105 skutkowa\u0142o obni\u017ceniem zawarto\u015bci cholesterolu i trigliceryd\u00f3w. mate okaza\u0142a si\u0119 mie\u0107 tak\u017ce potencja\u0142 jako pomoc w trawieniu ze wzgl\u0119du na efekt cholesterolowy, zwi\u0119kszaj\u0105c przep\u0142yw \u017c\u00f3\u0142ci. jedno z bada\u0144 wykaza\u0142o r\u00f3wnie\u017c, \u017ce mate potrafi rozlu\u017ani\u0107 naczynia \u0142o\u017cysk t\u0119tniczych u szczur\u00f3w. tym samym mo\u017ce ona obni\u017cy\u0107 ryzyko chor\u00f3b serca, podobnie jak czerwone wino.\n\n\n== marki yerba mate ==\nna rynku dost\u0119pnych jest wiele marek yerba mate, s\u0105 to m.in.:\n\namanda \u2013 marka pochodz\u0105ca z prowincji misiones w argentynie. firma za\u0142o\u017cona przez polskich imigrant\u00f3w szychowskich. \u015bredniej mocy yerba, przeznaczona do codziennej konsumpcji.\naguantadora \u2013 argenty\u0144ska yerba.\nbar\u00e3o de cotegipe\ncachamate\ncampesino\ncanarias\ncbse\ncolon\ncruz de malta \u2013 (cdm) \u2013 to naturalna, argenty\u0144ska yerba mate marki cruz de malta z ga\u0142\u0105zkami. produkowana od 1874 r. wed\u0142ug tej samej receptury. rodzaj despalada nie zawiera ga\u0142\u0105zek, lecz same listki, przez co ma mocniejsze dzia\u0142anie pobudzaj\u0105ce. w smaku jest do\u015b\u0107 \u0142agodna. uwa\u017cana jest za najmocniejsz\u0105 w dzia\u0142aniu.\nfd\nindega\nkraus\nkurupi \u2013 paragwajska marka produkuj\u0105ca yerba mate zawieraj\u0105c\u0105 li\u015bcie oraz drobne \u0142odygi ostrokrzewu paragwajskiego.\nla hoja\nla merced\nla rubia especial\nla tranquera\nlaranjeiras\nmate green \u2013 brazylijska, zielona, nieprzetworzona yerba mate. sk\u0142ada si\u0119 w 95% z zielonych listk\u00f3w g\u00f3rnej partii krzew\u00f3w ilex paraguariensis i 5% drobnych \u0142ody\u017cek i jest suszona wy\u0142\u0105cznie suchym powietrzem bez u\u017cycia dymu. jest prawie pozbawiona py\u0142u. w smaku jest o wiele bardziej \u0142agodna w por\u00f3wnaniu z klasycznymi gatunkami argenty\u0144skimi i paragwajskimi.\nmeta mate\nnobleza gaucha\npajarito\npipore\nplayadito\nrei verde\nromance \u2013 argenty\u0144ska yerba mate z plantacji gerula. charakteryzuje si\u0119 \u0142agodnym smakiem, dobra dla os\u00f3b nie przyzwyczajonych do ostrych smak\u00f3w. certyfikowana przez argenty\u0144skie zrzeszenie plantator\u00f3w iram. posiada wysok\u0105 zawarto\u015b\u0107 witaminy b6, b1 oraz \u017celaza.\nrosamonte\nruvicha\nsara\nselecta\ntucangua\ntaragui\nuni\u00f3n\nyacuyprodukowana jest r\u00f3wnie\u017c mate cocido, czyli yerba w torebeczkach (podobnie jak herbata ekspresowa) b\u0105d\u017a tzw. instant-rozpuszczalna.\n\n\n== przypisy =="