"un ordinador (del franc\u00e8s ordinateur) o computadora (del llat\u00ed computare, calcular) \u00e9s una m\u00e0quina electr\u00f2nica que rep i processa dades per a convertir-les en informaci\u00f3 \u00fatil.\nest\u00e0 formada per un conjunt de circuits integrats i d'altres components relacionats que pot executar amb exactitud, rapidesa i d'acord amb les instruccions que rep per part d'un usuari o d'un programa. els ordinadors s\u00f3n aparells digitals en tant que es basen en l'\u00e0lgebra de boole i el sistema binari. la principal caracter\u00edstica que el diferencia d'altres m\u00e0quines similars \u00e9s que \u00e9s una m\u00e0quina de prop\u00f2sit general, \u00e9s a dir, que pot complir diverses tasques segons les possibilitats del llenguatge de programaci\u00f3 i el maquinari. el model en qu\u00e8 es basen els ordinadors actuals \u00e9s arquitectura de von neumann, \u00e9s a dir, que utilitzen la mem\u00f2ria principal per emmagatzemar dades i instruccions alhora, caracter\u00edstica que els permet executar programes diferents, sent per tant una m\u00e0quina de prop\u00f2sit general. aix\u00f2 els diferencia d'altres aparells com les calculadores no programables.\n\n\n== etimologia ==\nla paraula 'ordinador' prov\u00e9 del franc\u00e8s 'ordinateur', que al seu torn procedeix de 'ordonnateur' (qui dona ordres). en part per q\u00fcestions de m\u00e0rqueting, ja que la descripci\u00f3 d'ibm per a la seva introducci\u00f3 a fran\u00e7a en 1954 situava les capacitats d'actuaci\u00f3 de la m\u00e0quina prop de l'*omnipot\u00e8ncia, idea equivocada que perdura avui dia en considerar que la m\u00e0quina universal de *turing \u00e9s capa\u00e7 de computar absolutament tot. el 1984, acad\u00e8mics francesos van recon\u00e8ixer en el debat \"les jeunes, la technique et nous\" que l'\u00fas d'aquest substantiu \u00e9s incorrecte, perqu\u00e8 la funci\u00f3 d'un pc \u00e9s la de processar dades, no la de donar ordres. mentre que d'altres, com el catedr\u00e0tic de filologia llatina jacques perret, coneixedors de l'origen religi\u00f3s del terme, el consideren m\u00e9s correcte que les alternatives. la utilitzaci\u00f3 de la paraula 'ordinateur' s'ha exportat a lleng\u00fces com el catal\u00e0, el castell\u00e0 i el basc. d'altres idiomes europeus com el portugu\u00e8s, l'alemany o el neerland\u00e8s, fan servir derivats del terme computadora. d'aquesta manera aconsegueixen parlar amb m\u00e9s propietat i definir correctament la funci\u00f3 dels pc's.\n\n\n== hist\u00f2ria ==\n\nels primers aparells que m\u00e9s s'assemblen als ordinadors actuals s\u00f3n de meitat del segle xx (1940-1945), encara que el concepte de computador ja existia pr\u00e8viament (vegeu \u00e0bac i altres calculadores mec\u00e0niques). \u00e9s una m\u00e0quina electr\u00f2nica que rep i processa dades per a convertir-los en informaci\u00f3 \u00fatil. un ordinador \u00e9s una col\u00b7lecci\u00f3 de circuits integrats i altres components relacionats que pot executar amb exactitud, rapidesa i d'acord amb el que li indiqui un usuari o autom\u00e0ticament un altre programa, una gran varietat de seq\u00fc\u00e8ncies o rutines d'instruccions que s\u00f3n ordenades, organitzades i sistematitzades en funci\u00f3 d'una \u00e0mplia gamma d'aplicacions pr\u00e0ctiques i precisament determinades. aquest proc\u00e9s s'ha denominat amb el nom de programaci\u00f3 i al qui el duu a terme se li diu programador. els primers ordinadors electr\u00f2nics eren de la mida d'una cambra gran, i consumien l'energia equivalent a la de centenars d'ordinadors personals (pc) actuals. els ordinadors moderns estan basats en circuits integrats min\u00fasculs i s\u00f3n molt m\u00e9s potents (milions de vegades m\u00e9s) que abans, mentre que ocupen molt menys espai. fins i tot poden ser de la mida d'un rellotge de polsera i alimentats per una pila. els ordinadors personals s\u00f3n avui dia la icona de la societat de la informaci\u00f3 i \u00e9s en aix\u00f2 pensa la majoria de gent en sentir la paraula ordinador, si b\u00e9 b\u00e9 avui dia la forma m\u00e9s comuna d'ordinadors s\u00f3n els ordinadors encastats. aquests ordinadors s\u00f3n petits i simples, i normalment s\u00f3n utilitzats per a controlar altres dispositius: des d'avions de combat, robots industrials o c\u00e0meres digitals fins a joguines infantils.\n\n\n=== generacions d'ordinadors ===\nla primera generaci\u00f3 d'ordinadors (1944-1950), anomenada tamb\u00e9 ordinadors primitius, estava constitu\u00efda per circuits amb milers de v\u00e0lvules per a processar la informaci\u00f3. com a conseq\u00fc\u00e8ncia, les seves dimensions eren de gran magnitud i, alhora, l'escalfament que produ\u00efen ocasionava avaries molt complexes i de manera freq\u00fcent. s'arrib\u00e0 a la conclusi\u00f3, doncs, que el que es necessitaven eren dispositius que fossin m\u00e9s petits, m\u00e9s r\u00e0pids i m\u00e9s freds.\nels operadors introdu\u00efen les dades i programes en un codi especial per mitj\u00e0 de targetes perforades. l'emmagatzematge intern s'aconseguia amb un tambor que girava r\u00e0pidament sobre el qual un dispositiu de lectura i escriptura col\u00b7locava marques magn\u00e8tiques.\nl'any 1948, el transistor inventat per william shockley, john bardeen i walter brattain, f\u00edsics estatunidencs, va demostrar que podia substituir les v\u00e0lvules de buit. ben aviat s'aplic\u00e0 el transistor al disseny dels ordinadors i fou d'aquesta manera com s'origin\u00e0 la segona generaci\u00f3 d'ordinadors. la mida de la segona generaci\u00f3 d'ordinadors (1950-1964) tamb\u00e9 era destacable, per\u00f2, tanmateix, eren m\u00e9s segurs, freds i r\u00e0pids que no pas els de la generaci\u00f3 anterior.\nalguns dels primers models que es van comercialitzar varen ser el txo del massachusetts institute of technology, l\u2019ibm s\u00e8rie 7000 i el leo mark 3. durant aquesta mateixa \u00e8poca, es varen introduir aven\u00e7os que van ser fonamentals en els components de maquinari auxiliar; per exemple, l'emmagatzematge en disc magn\u00e8tic, la mem\u00f2ria permanent, la modularitat dels components etc. en paral\u00b7lel, es van desenvolupar tamb\u00e9 els primers llenguatges de programaci\u00f3 d'alt nivell, com fortran, cobol, algol, entre d'altres.\nels llenguatges de programaci\u00f3 d'alt nivell que estaven basats en una l\u00f2gica, propera a la humana, van facilitar que els departaments d'inform\u00e0tica poguessin fer de manera m\u00e9s senzilla m\u00e9s aplicacions per a la seva corporaci\u00f3. algun exemple n'\u00e9s el del llenguatge cobol, amb el que es feien programes de comptabilitat a mida de l'empresa. tamb\u00e9, amb el llenguatge fortran, per exemple, es feien c\u00e0lculs cient\u00edfics especialitzats pel mon acad\u00e8mic.\nen conseq\u00fc\u00e8ncia, doncs, amb l'aparici\u00f3 dels llenguatges de programaci\u00f3 i d'aplicacions especialitzades, la necessitat de tenir coneixements inform\u00e0tics espec\u00edfics va anar disminuint notablement.\nl'any 1958, l'invent del primer circuit integrat de jack kilby, inform\u00e0tic estatunidenc, permet\u00e9 combinar en plaques de silici de dimensions redu\u00efdes circuits sencers amb tots els seus elements -transistors, resist\u00e8ncies, condensadors etc-. amb aix\u00f2, l'any 1964 s'origin\u00e0 la tercera generaci\u00f3 d'ordinadors, la qual fou anomenada, per primera vegada, miniordinadors. la s\u00e8rie m\u00e9s comercialitzada va ser la 360 de l'ibm. el circuit integrat va permetre abaratir els costos i reduir-ne les dimensions.\na principis de 1970, la t\u00e8cnica d\u2019integraci\u00f3 a gran escala va permetre integrar milers de components en un petit circuit o xip. l'any 1971 l'empresa intel invent\u00e0 el primer microprocessador. en un sol xip hi cabien totes les funcions de la unitat central de proc\u00e9s d\u2019un ordinador -cpu-. aquest, doncs, va ser el principi de la quarta generaci\u00f3 d'ordinadors.\ndes d'aleshores, la integraci\u00f3 ha avan\u00e7at de manera considerable; avui dia es poden integrar milions de components electr\u00f2nics en un sol xip. tot i que encara ens situem a l'\u00e8poca del microprocessador, des de principis de 1980 es pot distingir una cinquena generaci\u00f3 d'ordinadors -coneguda tamb\u00e9 com a fgcs-, en qu\u00e8 les t\u00e8cniques d'integraci\u00f3 a gran escala permeteren integrar desenes de milers d'elements en un mateix xip.\n\n\n== funcionament ==\nel que defineix els ordinadors antics i els diferencia de la resta de m\u00e0quines \u00e9s que aquests poden ser programats o hakejats. es pot donar una llista d'instruccions (el programa) a l'ordinador i aquest les guardar\u00e0 i les dur\u00e0 a terme en algun moment.\nen la majoria de casos, les instruccions dels ordinadors s\u00f3n simples: afegir un nombre a un altre, moure unes dades d'un lloc a un altre, enviar un missatge a un dispositiu extern, etc. aquestes instruccions es llegeixen des de la mem\u00f2ria, i en general s\u00f3n executades en el mateix ordre en qu\u00e8 han estat donades. hi ha per\u00f2 instruccions especials per a indicar a l'ordinador que ha de saltar (endavant o endarrere) cap a algun altre punt del programa, i continuar d'executar-se des d'all\u00e0. aquestes instruccions s'anomenen instruccions de salt (o branques). fins i tot es pot fer que aquestes instruccions siguin condicionals, de manera que es poden executar diverses instruccions en funci\u00f3 del resultat d'alguna operaci\u00f3 anterior, o d'algun esdeveniment extern. molts ordinadors suporten directament subrutines, donant un tipus de salt que \"recorda\" el lloc des d'on ha saltat cap a una altra instrucci\u00f3, per a retornar-hi quan la subrutina hagi acabat i continuar executant des d'aquell punt.\nl'execuci\u00f3 d'un programa es pot comparar amb llegir un llibre. malgrat que una persona normalment llegir\u00e0 cada lletra i l\u00ednia seq\u00fcencialment, tamb\u00e9 pot tirar enrere en el text, o saltar par\u00e0grafs sencers d'esc\u00e0s inter\u00e8s. de manera similar, un ordinador pot anar enrere i repetir les instruccions d'alguna secci\u00f3 del programa una vegada i una altra, fins que es compleixi alguna condici\u00f3 interna. aix\u00f2 s'anomena flux de control del programa, que \u00e9s el que permet a l'ordinador d'executar tasques repetidament sense intervenci\u00f3 humana.\ncomparativament, una persona usant una calculadora pot fer les operacions aritm\u00e8tiques b\u00e0siques com sumar dos nombres amb pocs passos. per\u00f2 sumar tots els nombres de l'1 al 1000 requeriria milers de petjades de tecla i molt de temps, amb la quasi-certesa de cometre algun error. en canvi, un ordinador es pot programar per a fer aix\u00f2 amb nom\u00e9s unes poques instruccions. per exemple:\n\nmov #0,sum; posa sum a 0\nmov #1,num; posa num a 1\nloop: add num,sum; suma num a sum\nadd #1,num; suma 1 a num\ncmp num,#1000; compara num amb 1000\nble loop; si num \u2264 1000, torna enrere a 'loop'\nhalt; fi del programa. para.\n\nquan s'indica d'executar el programa, l'ordinador fa la tasca repetitiva de sumar sense m\u00e9s intervenci\u00f3 humana. pr\u00e0cticament mai no s'equivocar\u00e0. un pc modern pot enllestir la tasca en una milion\u00e8sima de segon.\nnoteu, per\u00f2, que un ordinador no pot \"pensar\" per ell mateix, sin\u00f3 que nom\u00e9s resol els problemes exactament de la manera que ha estat programat per a fer-ho. un hum\u00e0 intel\u00b7ligent que es trob\u00e9s amb el problema de dalt aviat es podria adonar que en lloc de sumar tots els nombres un per un, pot simplement usar l'equaci\u00f3\n\n  \n    \n      \n        1\n        +\n        2\n        +\n        3\n        +\n        \u22ef\n        +\n        n\n        =\n        \n          \n            \n              n\n              (\n              n\n              +\n              1\n              )\n            \n            2\n          \n        \n      \n    \n    {\\displaystyle 1+2+3+\\cdots +n={{n(n+1)} \\over 2}}\n  i arribar a la resposta correcta (500500) sense gaire esfor\u00e7. \u00e9s a dir que no tindria en compte solucions alternatives m\u00e9s eficients. sovint es fan intents de crear programes que puguin esquivar aquesta limitaci\u00f3 fonamental de les computadores. aquest programari, que imita l'aprenentatge i l'adaptaci\u00f3 humanes, forma part de la intel\u00b7lig\u00e8ncia artificial.\nel codi anterior (mov, add, cmp) \u00e9s escrit en assemblador. \u00e9s el llenguatge en qu\u00e8 es programa la cpu, i est\u00e0 \u00edntimament lligat amb cada model i marca de cpu, encara que el m\u00e9s usual \u00e9s el x86. per simplicitat, s'han creat llenguatges d'alt nivell que permeten de programar m\u00e9s f\u00e0cilment, com el c o el c++. com que la cpu nom\u00e9s ent\u00e9n el codi assemblador, un programa compilador fa la traducci\u00f3 del llenguatge d'alt nivell a assemblador. en llenguatges m\u00e9s moderns com c# o java, el programa es compila nom\u00e9s a un codi intermediari, que posteriorment ser\u00e0 tradu\u00eft a assemblador, en temps d'execuci\u00f3, per un int\u00e8rpret o m\u00e0quina virtual.\n\n\n== arquitectura ==\nencara que les tecnologies emprades en les computadores digitals han canviat molt des que van apar\u00e8ixer els primers models en els anys quaranta, la majoria encara utilitza l'arquitectura de von neumann, publicada a principis dels anys 1940 per john von neumann, que altres autors atribueixen a john presper eckert i john william mauchly.\nl'arquitectura de von neumann descriu un ordinador amb quatre seccions principals: la unitat aritm\u00e8tic l\u00f2gica (alu per les seves sigles de l'angl\u00e8s: arithmetic logic unit), la unitat de control, la mem\u00f2ria central, i els dispositius d'entrada i sortida (e/s). aquestes parts estan interconnectades per canals de conductors anomenats busos: \nla mem\u00f2ria \u00e9s una seq\u00fc\u00e8ncia de cel\u00b7les d'emmagatzematge numerades, on cada una \u00e9s un bit o unitat d'informaci\u00f3. la instrucci\u00f3 \u00e9s la informaci\u00f3 necess\u00e0ria per fer all\u00f2 que es desitja amb el computador. les cel\u00b7les contenen dades que es necessiten per dur a terme les instruccions, amb el computador. el nombre de cel\u00b7les varien molt d'ordinador a ordinador i les tecnologies emprades per a la mem\u00f2ria han canviat for\u00e7a, van des dels rel\u00e9s electromec\u00e0nics, tubs plens de mercuri en els quals es formaven els polsos ac\u00fastics, matrius d'imants permanents, transistors individuals a circuits integrats amb milions de cel\u00b7les en un sol xip. en general, la mem\u00f2ria pot ser reescrita diversos milions de vegades (mem\u00f2ria ram); s'assembla m\u00e9s a una pissarra que a una l\u00e0pida (mem\u00f2ria rom) que nom\u00e9s es pot escriure una vegada. el processador (tamb\u00e9 anomenat unitat central de processament o cpu) consta de: \nun t\u00edpic s\u00edmbol esquem\u00e0tic per a una alu: a i b s\u00f3n operands, r \u00e9s la sortida; f \u00e9s l'entrada de la unitat de control; d \u00e9s un estat de la sortida. la unitat aritm\u00e8tic l\u00f2gica o alu \u00e9s el dispositiu dissenyat i constru\u00eft per dur a terme les operacions elementals com les operacions aritm\u00e8tiques (suma, resta\u2026), operacions l\u00f2giques (i, o, no), i operacions de comparaci\u00f3 o relacionals. en aquesta unitat \u00e9s on es fa tot el treball computacional. la unitat de control segueix la direcci\u00f3 de les posicions en mem\u00f2ria que contenen la instrucci\u00f3 que l'ordinador est\u00e0 a punt de seguir en aquell moment, recupera la informaci\u00f3 posant-la en la alu per a l'operaci\u00f3 que ha de desenvolupar. transfereix despr\u00e9s el resultat a ubicacions apropiades en la mem\u00f2ria. una vegada que passa aix\u00f2, la unitat de control va a la seg\u00fcent instrucci\u00f3 (normalment situada a la seg\u00fcent posici\u00f3, a menys que la instrucci\u00f3 sigui una instrucci\u00f3 de salt, informant a l'ordinador que la propera instrucci\u00f3 estar\u00e0 ubicada en una altra posici\u00f3 de la mem\u00f2ria). els dispositius e/s serveixen a l'ordinador per obtenir informaci\u00f3 del m\u00f3n exterior i / o comunicar els resultats generats per l'ordinador a l'exterior. hi ha una gamma molt extensa de dispositius e/s com teclats, monitors, unitats de disc flexible o c\u00e0meres web.\n\n\n=== programes ===\nel tret que defineix els ordinadors moderns que els distingeix de totes les altres m\u00e0quines \u00e9s que poden ser programats. s'ha de dir que algun tipus d'instruccions (el programa) es pot donar a l'ordinador, i comportar\u00e0 un proc\u00e9s en ells. mentre alguns ordinadors poden tenir conceptes estranys \"instruccions\" i \"imprimir\" (vegi computaci\u00f3 de quantum), els ordinadors moderns basats en l'arquitectura de von neumann, sovint tenen un codi m\u00e0quina en forma d'un llenguatge de programaci\u00f3 imperatiu.\nen termes pr\u00e0ctics, un programa inform\u00e0tic poden ser just unes quantes instruccions o estendre's a molts milions d'instruccions, per exemple com fer els programes per a processadors de textos i navegadors web. un ordinador modern t\u00edpic pot executar milers de milions d'instruccions per segon (gigaflops) i rarament comet una equivocaci\u00f3 durant molts anys de funcionament.\n\n\n== components ==\nl'ordinador est\u00e0 compost pel maquinari (hardware) i el programari (software).\n\n\n=== maquinari ===\n\nun ordinador de prop\u00f2sit general t\u00e9 quatre parts principals: la unitat aritmeticol\u00f2gica (alu), la unitat de control, la mem\u00f2ria i les entrades i sortides dels diversos dispositius (de forma abreujada, entrada/sortida). totes aquestes parts s\u00f3n interconnectades mitjan\u00e7ant busos, que normalment s\u00f3n conjunts de cables.\nel conjunt de la unitat de control, l'alu, els registres, i l'e/s b\u00e0sica \u00e9s conegut com la unitat central de proc\u00e9s (cpu) o processador. origin\u00e0riament les cpus es constru\u00efen separades, per\u00f2 des de mitjans dels 70 s'han constru\u00eft en un \u00fanic circuit integrat anomenat microprocessador.\n\n\n==== unitat de control ====\nla unitat de control (tamb\u00e9 anomenat sistema de control o controlador central) dirigeix els diferents components d'un ordinador. llegeix i interpreta (descodifica) les instruccions del programa una per una i les converteix en una s\u00e8rie de senyals de control que operen les altres parts de l'ordinador. els sistemes de control d'ordinadors avan\u00e7ats poden arribar a reordenar instruccions per tal d'optimitzar-ne l'execuci\u00f3.\nuna pe\u00e7a clau de tota cpu \u00e9s el comptador de programa, una cel\u00b7la de mem\u00f2ria (registre) especial, que mant\u00e9 l'adre\u00e7a de la mem\u00f2ria on est\u00e0 situada la seg\u00fcent instrucci\u00f3 del programa.\nla funci\u00f3 del sistema de control \u00e9s com es descriu a continuaci\u00f3. noti's que es tracta d'una versi\u00f3 simplificada, i que alguns d'aquests passos es poden executar concurrentment o en un diferent ordre depenent del tipus de cpu:\n\n1. llegeix el codi per la seg\u00fcent instrucci\u00f3 de la cel\u00b7la indicada pel comptador de programa\n2. descodifica el codi num\u00e8ric de la instrucci\u00f3 en un conjunt de comandes o senyals per cada un dels altres sistemes.\n3. incrementa el comptador de programa de forma que apunti a la seg\u00fcent instrucci\u00f3.\n4. llegeix les dades que la instrucci\u00f3 necessiti de les cel\u00b7les de mem\u00f2ria (o potser d'un dispositiu d'entrada).\nla ubicaci\u00f3 d'aquestes dades habitualment s'emmagatzema junt amb el codi de la instrucci\u00f3.\n5. proporciona les dades necess\u00e0ries a l'alu o a un registre.\n6. si la instrucci\u00f3 requereix una alu o un maquinari especialitzat, ordena al maquinari de dur a terme l'operaci\u00f3 demanada.\n7. escriu el resultat des de l'alu a una posici\u00f3 de mem\u00f2ria o a un registre, o a un dispositiu extern.\n8. es torna al punt (1) i es repeteix el procediment.\n\ncom que el comptador de programa \u00e9s (conceptualment) un conjunt com qualsevol altre de cel\u00b7les de mem\u00f2ria, pot canviar-se amb les operacions de l'alu. sumar 100 al comptador de programa faria que la seg\u00fcent instrucci\u00f3 es lleg\u00eds 100 posicions m\u00e9s endavant en el codi del programa. les instruccions que modifiquen el comptador de programa normalment es coneixen per \"salts\" i permeten fer bucles (instruccions que es repeteixen) que s\u00f3n tamb\u00e9 sovint instruccions condicionals (ambd\u00f3s, exemples de control de flux).\naix\u00ed doncs, la seq\u00fc\u00e8ncia d'operacions que la cpu du a terme per executar una instrucci\u00f3 ve a ser un altre programa en si. i de fet, en els dissenys de cpu m\u00e9s complexos hi ha una part encara m\u00e9s petita, anomenada microseq\u00fcenciador, que s'encarrega d'executar un programa de microcodi com el de dalt.\n\n\n==== unitat aritmeticol\u00f2gica ====\nla alu \u00e9s capa\u00e7 de fer dos tipus d'operacions: aritm\u00e8tiques i l\u00f2giques.\nel conjunt d'operacions aritm\u00e8tiques que una alu suporta pot estar limitada a sumar i restar, o b\u00e9 pot incloure funcions per multiplicar, dividir, funcions trigonom\u00e8triques i arrels quadrades. algunes nom\u00e9s poden operar en nombres enters (integer) mentre que d'altres usen punt flotant amb una precisi\u00f3 limitada.\ntot i aix\u00ed, qualsevol ordinador que pugui fer les operacions b\u00e0siques pot ser programat per efectuar operacions m\u00e9s complexes descomponent-les en diverses operacions simples que l'ordinador pugui executar. per tant qualsevol ordinador pot programar-se per fer qualsevol operaci\u00f3 aritm\u00e8tica, tot i que un ordinador que la suporti directament per maquinari l'executar\u00e0 m\u00e9s r\u00e0pid (en menys passos).\nel conjunt d'operacions l\u00f2giques retornen true o false (cert o fals). les comparacions entre nombres (m\u00e9s gran que, m\u00e9s petit que, igual) com ara \"64 \u00e9s m\u00e9s gran que 65?\".\no altres operacions l\u00f2giques com and, or, xor, not. que s\u00f3n \u00fatils entre altres coses per construir predicats condicionals, a partir del qual s'executaran unes instruccions si es retorna true o unes altres si es retorna false.\nels ordinadors superescalars contenen diverses alus que els permeten processar moltes instruccions alhora. algunes targetes gr\u00e0fiques i ordinadors disposen d'instruccions simd i mimd que els permeten executar operacions sobre vectors i matrius.\n\n\n==== mem\u00f2ria principal ====\n\nla mem\u00f2ria la podem imaginar com una llista de cel\u00b7les en qu\u00e8 poden llegir-se i escriure nombres. cada cel\u00b7la, numerada amb una adre\u00e7a, pot emmagatzemar un \u00fanic nombre. a aquesta mem\u00f2ria se li envien ordres de l'estil \"posa el nombre 123 a la cel\u00b7la n\u00famero 1357\" o \"afegeix el nombre que hi ha a la cel\u00b7la 1357 al nombre que hi ha a la cel\u00b7la 2468 i posa el resultat a la cel\u00b7la 1595\". la informaci\u00f3 que es guarda a la mem\u00f2ria pot representar qualsevol cosa, amb la mateixa facilitat. des de lletres a nombres, o les mateixes instruccions del programari que indiquen a l'ordinador qu\u00e8 fer. en tant que la cpu no diferencia entre els diferents tipus d'informaci\u00f3, \u00e9s responsabilitat del programari donar significat a all\u00f2 que la mem\u00f2ria tan sols veu com a nombres.\n\nen la majoria d'ordinadors moderns, cada cel\u00b7la de mem\u00f2ria guarda els nombres binaris en grups de vuit bits (anomenat byte o octet en catal\u00e0). cada octet pot representar fins a 256 nombres diferents; o b\u00e9 des de 0 a 255 o des de -128 a +127. per emmagatzemar nombres grans, es poden usar diversos octets consecutius (normalment, dos, quatre o vuit). habitualment els nombres negatius es guarden en format complement a dos. s\u00f3n possibles altres formats, per\u00f2 normalment no es veuen fora d'aplicacions especialitzades o contextos hist\u00f2rics. en definitiva, un ordinador pot emmagatzemar qualsevol informaci\u00f3 que es pugui representar d'alguna manera mitjan\u00e7ant nombres. els ordinadors moderns tenen de milers de milions a un bili\u00f3 de bytes de mem\u00f2ria.\nla cpu cont\u00e9 un conjunt especial de cel\u00b7les de mem\u00f2ria anomenats registres que es poden llegir i escriure molt m\u00e9s r\u00e0pidament que la mem\u00f2ria principal. t\u00edpicament hi ha de 2 a 100 registres depenent del tipus de cpu. aquests registres s'usen per les dades que es necessiten m\u00e9s freq\u00fcentment, per evitar haver d'accedir a la mem\u00f2ria principal, molt m\u00e9s lenta. aix\u00f2 produeix grans guanys en velocitat. la dist\u00e0ncia creixent de temps d'acc\u00e9s entre els registres i la mem\u00f2ria principal \u00e9s un problema anomenat memory wall.\nla mem\u00f2ria principal pot ser de dos tipus: mem\u00f2ria d'acc\u00e9s aleatori (ram) o read-only memory (rom) (mem\u00f2ria de nom\u00e9s lectura). la cpu pot llegir i escriure a la ram en qualsevol moment que se li ordeni, mentre que la rom ja ve carregada amb programari i dades que mai canvien i que per tant s\u00f3n de nom\u00e9s lectura. la rom t\u00edpicament s'usa per a les instruccions que l'ordinador executa en arrencar. en general, els continguts de la ram s'esborren quan es talla l'alimentaci\u00f3 el\u00e8ctrica, mentre que la rom preserva les dades indefinidament.\n\n\n==== entrada/sortida ====\nl'entrada/sortida (abreujat e/s, en angl\u00e8s i/o) \u00e9s la manera que t\u00e9 l'ordinador d'enviar i rebre informaci\u00f3 del m\u00f3n exterior. els components d'e/s s'anomenen perif\u00e8rics, i s\u00f3n de tres tipus: d'entrada, de sortida, i d'entrada i sortida:\n\nels perif\u00e8rics d'entrada t\u00edpics d'un ordinador personal s\u00f3n el teclat, el ratol\u00ed, la palanca de control (joystick), l'esc\u00e0ner, el micr\u00f2fon o la c\u00e0mera web.\nels perif\u00e8rics de sortida m\u00e9s habituals s\u00f3n el monitor, els altaveus o la impressora.\nentre els perif\u00e8rics d'entrada i sortida hi ha les xarxes inform\u00e0tiques, les pantalles t\u00e0ctils i la mem\u00f2ria secund\u00e0ria, categoria de la qual formen part tota una s\u00e8rie de dispositius d'emmagatzematge com els disquets, discs durs, cd (disc compacte), dvd, cintes, mem\u00f2ries flaix.molts dispositius d'e/s es poden considerar ordinadors en si: independents, amb la seva pr\u00f2pia mem\u00f2ria i cpu.\n\n\n==== ratol\u00ed ====\n\nel ratol\u00ed (de la traducci\u00f3 de mouse en angl\u00e8s) \u00e9s un dispositiu perif\u00e8ric d'ordinador, generalment fabricat en material pl\u00e0stic, que podem considerar, al mateix temps, com un dispositiu d'entrada de dades i de control, depenent del programari que maneja en cada moment.\nsol estar dotat de dos o tres botons de pulsaci\u00f3 que permeten activar fent-hi clic diverses accions depenent del bot\u00f3 premut (esquerre, central, dret) i de l'\u00e0rea en el que es troba la puntera. actualment la majoria de ratolins tenen una roda central que substitueix al tercer bot\u00f3, aix\u00f2 permet m\u00e9s comoditat en l'\u00fas d'algunes aplicacions (com per exemple, els processadors de text o les finestres dels navegadors d'internet) a l'integrar accions relacionades amb el moviment ascendent i descendent del contingut de la pantalla.\n\n\n==== teclat ====\nun teclat de computadora \u00e9s un dispositiu perif\u00e8ric, f\u00edsic o virtual (com, per exemple, els teclats de pantalla o t\u00e0ctils), utilitzats per a la introducci\u00f3 d'ordres i dades en una computadora. t\u00e9 el seu origen en els teletips i les m\u00e0quines d'escriure el\u00e8ctriques, que es van utilitzar com a teclats dels primers ordinadors i dispositius d'emmagatzematge (gravadors de cinta de paper i targetes perforades).\n\n\n==== impressora ====\nuna impressora \u00e9s un dispositiu perif\u00e8ric d'una computadora que permet generar una c\u00f2pia f\u00edsica de textos o gr\u00e0fics de documents guardats en format electr\u00f2nic, imprimint en paper les dades, utilitzant cartutxos de tinta o tecnologia l\u00e0ser. moltes impressores s\u00f3n utilitzades com a perif\u00e8rics, i estan permanentment unides a la computadora per un cable.\n\n\n==== multitasca ====\nmentre que un ordinador pot nom\u00e9s executar un programa, normalment \u00e9s necessari executar diversos programes alhora o si m\u00e9s no simular-ho. aix\u00f2 s'aconsegueix amb la multitasca: tot i que l'ordinador executa un sol programa a cada moment, el fet que els diferents programes es vagin succeint en ordre molt r\u00e0pidament (mitjan\u00e7ant canvis de context) provoca la sensaci\u00f3 que aquests diferents programes s'executen en paral\u00b7lel, tot i nom\u00e9s executar-se'n un en qualsevol instant donat.\naix\u00f2 s'aconsegueix amb un senyal especial anomenat interrupci\u00f3, que provoca la interrupci\u00f3 del codi actualment en execuci\u00f3 per donar pas a un altre codi. el punt del codi on s'ha interromput es desa de manera que m\u00e9s tard es pugui reprendre l'execuci\u00f3 en aquell mateix punt. quan s'executen diversos programes, hi ha interrupcions centenars de vegades per segon, per distribuir entre els diferents programes l'\u00fas del recurs limitat que \u00e9s el processador. aquest concepte de compartici\u00f3 s'anomena time-sharing.\nabans de l'era dels ordinadors barats, el principal \u00fas de la multitasca era el de permetre a diverses persones compartir el mateix ordinador.\na primera vista podria semblar que la multitasca provoca que els diferents programes s'executin molt m\u00e9s lentament - en proporcionalitat directa amb el nombre de programes que s'estan executant. per\u00f2 aix\u00f2 no es dona, ja que els programes es passen la majoria del seu temps esperant que els dispositius d'entrada/sortida (molt lents en comparaci\u00f3 amb el processador) acabin la seva tasca. si per exemple un programa est\u00e0 esperant que l'usuari cliqui amb el ratol\u00ed o premi una tecla, aleshores a aquest programa no se li assignar\u00e0 temps d'\u00fas del processador fins que el fet que s'est\u00e0 esperant s'esdevingui. aix\u00f2 allibera temps per als altres programes, de manera que es poden executar diversos programes alhora sense que l'alentiment global del sistema sigui inacceptable.\n\n\n==== multiprocessament ====\nalguns ordinadors s\u00f3n dissenyats per distribuir la seva c\u00e0rrega entre diverses cpu, una t\u00e8cnica que abans s'usava nom\u00e9s en ordinadors grans i potents, com els supercomputadors, els mainframes i els servidors. avui dia ja hi ha molts ordinadors port\u00e0tils i de sobretaula amb sistemes multiprocessador i multi-core (m\u00faltiples cpus en un sol circuit integrat).\nels supercomputadors en particular, normalment ofereixen arquitectures \u00faniques que difereixen significativament de les arquitectures b\u00e0siques de programa emmagatzemat i dels ordinadors de prop\u00f2sit general. normalment disposen de milers de cpus, interconnexions d'alta velocitat customitzades, i maquinari especialitzat. aquests dissenys per\u00f2 acostumen a ser \u00fatils nom\u00e9s per a certes tasques espec\u00edfiques, degut a la gran organitzaci\u00f3 necess\u00e0ria dels programes per aprofitar tots els recursos disponibles alhora. les supercomputadores s'acostumen a fer servir per simulacions a gran escala, renderitzaci\u00f3 de gr\u00e0fics, aplicacions criptogr\u00e0fiques, i altres tasques molt \"paral\u00b7lelitzables\".\n\n\n==== xarxes inform\u00e0tiques i internet ====\n\nels ordinadors s'han fet servir per coordinar la informaci\u00f3 de diversos llocs des dels anys 50. el sistema sage de l'ex\u00e8rcit dels estats units va ser el primer sistema a gran escala d'aquest tipus. aquest sistema va conduir al desenvolupament d'altres sistemes especialitzats d'\u00fas comercial, com sabre.\nels anys 70, inform\u00e0tics d'instituts de recerca al llarg dels estats units van comen\u00e7ar a connectar els seus ordinadors entre ells fent servir tecnologies de telecomunicacions. aquest esfor\u00e7 fou fundat per l'arpa (avui dia darpa), resultant en la xarxa inform\u00e0tica anomenada arpanet. les tecnologies que feren arpanet possible s'estengueren i evolucionaren.\namb el temps, la xarxa s'estengu\u00e9 m\u00e9s enll\u00e0 dels entorns acad\u00e8mics i militars i es convert\u00ed en internet. l'emerg\u00e8ncia de les xarxes inform\u00e0tiques van comportar la redefinici\u00f3 de la naturalesa i les fronteres de l'ordinador. els sistemes operatius i les aplicacions es van modificar per fer possible accedir a recursos ubicats en altres ordinadors de la xarxa, com ara dispositius perif\u00e8rics o informaci\u00f3 emmagatzemada, com a extensi\u00f3 dels recursos de l'ordinador. en un inici, aquestes facilitats nom\u00e9s eren disponibles per a treballadors en entorns d'alta tecnologia, per\u00f2 els anys 90, la difusi\u00f3 d'aplicacions com el correu electr\u00f2nic o la world wide web, combinat amb el desenvolupament de tecnologies de xarxa r\u00e0pides i barates com l'ethernet o l'adsl, signific\u00e0 la implantaci\u00f3 de xarxes inform\u00e0tiques d'una manera quasi ubiqua. de fet, el nombre d'ordinadors en xarxa est\u00e0 en continu creixement. una gran part dels ordinadors personals es connecten regularment a internet per comunicar i rebre informaci\u00f3. la xarxes sense fils, usant xarxes amb tecnologia wifi o xarxes de telefonia m\u00f2bil, ha significat que les xarxes inform\u00e0tiques estiguin esdevenint comunes fins i tot en entorns de computaci\u00f3 m\u00f2bil.\n\n\n=== programari ===\nes coneix com programari (programari) a l'equipament l\u00f2gic o suport l\u00f2gic d\u2019una computadora digital; compren el conjunt dels components l\u00f2gics necessaris que fan possibles tasques espec\u00edfiques, en contraposici\u00f3 als components f\u00edsics del sistema, anomenats maquinari. el programari (en angl\u00e8s software) \u00e9s la part immaterial de l'ordinador. de vegades al programari fix se l'anomena firmware (el programari dels drivers o de la bios). el primer programari en executar-se \u00e9s el de la bios, seguit pel sistema operatiu.\nel sistema operatiu \u00e9s un tipus especial de programa. essencialment serveix per oferir multitasca, repartint els recursos de l'ordinador entre les diferents aplicacions. actualment, windows \u00e9s el sistema operatiu m\u00e9s utilitzat amb un 90 % de quota. el segueixen linux i macos. les llibreries s\u00f3n col\u00b7leccions de programari que contenen funcions d'\u00fas com\u00fa, i permeten de reaprofitar codi.\n\n\n== la imatge a l'ordinador ==\ncodificar imatges en forma bin\u00e0ria no \u00e9s tan senzill com codificar n\u00fameros o textos. en qualsevol cas, com tota la informaci\u00f3 que pot manipular un ordinador, haur\u00e0 de ser convertida a forma digital i guardada per a la seva visualitzaci\u00f3 en una zona de la mem\u00f2ria vol\u00e0til, la ram, o en un dispositiu permanent.\nper a poder controlar la imatge de l'ordinador, imaginarem la pantalla dividida en files i columnes. cada intersecci\u00f3 d'aquestes s'anomena p\u00edxel (contracci\u00f3 de la locuci\u00f3 anglesa picture element).\nper poder tenir en algun lloc de l\u2019ordinador la informaci\u00f3 corresponent a una imatge cal reservar-hi una zona de la mem\u00f2ria per representar la pantalla. s'anomena mem\u00f2ria de pantalla o mem\u00f2ria de v\u00eddeo o videoram. la quantitat de mem\u00f2ria necess\u00e0ria per emmagatzemar una imatge \u00e9s for\u00e7a gran.\nper produir una visualitzaci\u00f3 a partir de la mem\u00f2ria de v\u00eddeo, uns circuits, anomenats multiplexors d'exploraci\u00f3, llegeixen la mem\u00f2ria de pantalla sincronitzats amb l'exploraci\u00f3 de trama del monitor o la corresponent en una pantalla lcd. en el cas d'un tub de raigs cat\u00f2dics, els circuits de display de v\u00eddeo modulen la intensitat dels feixos d\u2019electrons en funci\u00f3 del contingut d\u2019aquesta mem\u00f2ria de pantalla, de la mateixa manera que en un televisor ho feien a partir del senyal de v\u00eddeo compost estret del senyal d'antena.\nnaturalment, per aconseguir imatges m\u00e9s realistes necessitarem la capacitat de produir colors, o com a m\u00ednim diversos nivells de gris entre el blanc i el negre estrictes. aix\u00f2 s'aconseguir\u00e0 enviant diversos nivells de potencial del senyal que modula el feix d'electrons del tub per canviar la velocitat dels electrons i per tant la intensitat de la llum del f\u00f2sfor sobre el qual incideixen aquests electrons. naturalment, la mem\u00f2ria de v\u00eddeo haur\u00e0 de poder distingir tants valors num\u00e8rics diferents com nivells de gris es vulgui reproduir.\nper tant haurem d\u2019augmentar el nombre de bitsdedicats a cada p\u00edxel de la pantalla. cada bit que s'afegeix duplica el nombre de nivells disponibles. amb tres plans de bits podem representar a la pantalla imatges fins a 8 (23) nivells de gris. \u00e9s convenient pensar que la mem\u00f2ria est\u00e0 distribu\u00efda en plans de bits, de manera que a cada p\u00edxel li pertoca un bit de cada un dels tres plans.\n\n\n== tipus d'ordinador ==\nen baixa s'enumeren alguns dels molts tipus d'ordinadors. algunes d'aquestes distincions s\u00f3n m\u00e9s hist\u00f2riques que actuals.\nsupercomputador, s\u00f3n els ordinadors amb m\u00e9s capacitat de c\u00e0lcul i per tant els m\u00e9s cars, m\u00e9s voluminosos i escassos.\nordinador central, tamb\u00e9 anomenat mainframe: acostumen a formar part d'una xarxa amb altres ordinadors centrals, miniordinadors o microordinadors. a les empreses punteres, serveixen per als c\u00e0lculs que empren major mem\u00f2ria. aquests c\u00e0lculs acostumen a ser sol\u00b7licitats des de microordinadors pels usuaris de la xarxa.\nminiordinador: tots els usuaris es connecten al miniordinador. en des\u00fas, per la popularitzaci\u00f3 de les xarxes i l'augment de capacitat dels microordinadors.\nordinador personal, categoria en qu\u00e8 estan inclosos l'ordinador de sobretaula i l'ordinador port\u00e0til.\nmicrordinador un tipus d'ordinador personal enfocat al mercat dom\u00e8stic. eren els ordinadors m\u00e9s barats, m\u00e9s petits i m\u00e9s populars. tamb\u00e9 coneguts com a home computer, s'endollaven directament a la televisi\u00f3.\nmicrocontrolador, ordinador de poca pot\u00e8ncia i baix consum integrat en un sol xip, usat per rentadores, torradores, rellotges, etc.\nestaci\u00f3 de treball (workstation), similars que els pc's per\u00f2 amb m\u00e9s pot\u00e8ncia. per a professionals que usen aplicacions intensives com cad, renderitzaci\u00f3 3d, etc.\norganitzador personal\ntel\u00e8fon m\u00f2bil\ntauleta t\u00e0ctil\n\n\n== curiositats ==\nalguns ordinadors m\u00e9s grans es diferencien del model anterior en un aspecte important: tenen diverses cpu i unitats de control que treballen alhora. a m\u00e9s, alguns, sobretot utilitzats per a la recerca, s\u00f3n molt diferents del model anterior per\u00f2 no tenen gaires aplicacions comercials.\n\n\n== procediments anal\u00f2gics i digitals de l'ordinador ==\nels ordinadors actuals poder encabir-se en dues categories gen\u00e8riques, \"anal\u00f2gics\" i \"digitals\", en funci\u00f3 de la manera en qu\u00e8 estan representats els nombres en la m\u00e0quina que els fa servir.\n\n\n=== el procediment anal\u00f2gic ===\nen la m\u00e0quina anal\u00f2gica, cada nombre est\u00e0 representat per la quantitat f\u00edsica corresponent, el valor de la qual, mesurat en una unitat predeterminada, \u00e9s igual al nombre en q\u00fcesti\u00f3. aquesta quantitat pot ser l'angle de rotaci\u00f3 d'un disc concret, la intensitat d'un corrent o el valor d'un voltatge (relatiu), etc\u00e8tera. perqu\u00e8 la m\u00e0quina computi, \u00e9s a dir, operi amb aquests nombres segons una pauta preestablerta, cal que li proporcionem els components que puguin calcular amb aquestes quantitats representatives les operacions matem\u00e0tiques b\u00e0siques.\nles operacions b\u00e0siques convencionals\naquestes operacions b\u00e0siques se sol entendre que s\u00f3n les quatre operacions aritm\u00e8tiques: la suma (l'operaci\u00f3 x + y), la resta (x - y), la multiplicaci\u00f3 (xy) i la divisi\u00f3 (x/y).\n\u00e9s evident que no resulta dif\u00edcil sumar o restar dos corrents (ajuntant-los en direccions paral\u00b7leles o antiparal\u00b7leles). la multiplicaci\u00f3 (de dos corrents) \u00e9s m\u00e9s dif\u00edcil, per\u00f2 hi ha diversos components electr\u00f2nics que permeten aquesta operaci\u00f3. i passa el mateix amb la divisi\u00f3 (d'un corrent per un altre). (tant per a la multiplicaci\u00f3 com per la divisi\u00f3 -per\u00f2 no per a la suma i la resta- \u00e9s clar que \u00e9s rellevant la unitat en qu\u00e8 es mesura la corrent.)\noperacions b\u00e0siques poc habituals \nun tret for\u00e7a notable d'algunes m\u00e0quines anal\u00f2giques \u00e9s el seg\u00fcent: de vegades la m\u00e0quina est\u00e0 constru\u00efda sobre operacions \"b\u00e0siques\" que no s\u00f3n les quatre operacions aritm\u00e8tiques que acabem d'esmentar. per exemple, el cl\u00e0ssic \"analitzador diferencial\", que expressa els nombres mitjan\u00e7ant els angles en qu\u00e8 giren uns discs determinats, funciona aix\u00ed: en comptes de sumar, x + y, o restar, x - y, el que fa s\u00f3n operacions del tipus (x +- y) / 2 perqu\u00e8 les produeix un mecanisme f\u00e0cil de trobar i senzill, \"l'eix diferencial\" (el mateix mecanisme que es fa servir a l'eix posterior dels autom\u00f2bils). en comptes de fer multiplicacions xy, s'utilitza un m\u00e8tode molt diferent: en l'analitzador diferencial, totes les quantitats apareixen com a funcions del temps, i l'analitzador diferencial fa servir un \u00f2rgan anomenat integrador, que, per al es quantitats x(t), y(t), calcula la integral de stieltjes z(t) = lt x(t) dy(t).\naquest esquema \u00e9s important en tres sentits:\nprimer: les tres operacions anteriors, adequadament combinades, reprodueixen tres de les quatre operacions aritm\u00e8tiques b\u00e0siques habituals, \u00e9s a saber, la suma, la resta i la multiplicaci\u00f3.\nsegon: en combinaci\u00f3 amb alguns trucs de realimentaci\u00f3, tamb\u00e9 generen la quarta operaci\u00f3, la divisi\u00f3.\ntercer: i aquesta \u00e9s la justificaci\u00f3 b\u00e0sica de l'analitzador diferencial: les seves operacions b\u00e0siques, (x +- y) / 2 i integraci\u00f3 s\u00f3n, per a moltes classes de problemes, m\u00e9s econ\u00f2miques que les operacions aritm\u00e8tiques (x + y, x - y, xy, x / y). m\u00e9s en concret, qualsevol ordinador que hagi de resoldre problemes matem\u00e0tics complexos cal \"programar-lo\" perqu\u00e8 ho faci, i aix\u00f2 vol dir que la complexa operaci\u00f3 de resoldre el problema s'ha de substituir amb una combinaci\u00f3 de les operacions b\u00e0siques de la m\u00e0quina.\naix\u00f2 sol comportar una cosa encara m\u00e9s subtil: aproximar-se a aquesta operaci\u00f3 -en la mesura desitjada (prescrita)- amb combinacions d'aquesta mena. ara b\u00e9, per a una classe de problemes un conjunt d'operacions b\u00e0siques pot resultar m\u00e9s eficient, \u00e9s a dir, pot permetre l'\u00fas de combinacions m\u00e9s simples i menys extenses que un altre conjunt. aix\u00ed, per exemple, per a sistemes d'equacions diferencials ordin\u00e0ries -per a les quals es va idear l'analitzador diferencial-, les operacions b\u00e0siques s\u00f3n m\u00e9s eficients que les operacions aritm\u00e8tiques b\u00e0siques ja esmentades.\n\n\n=== el procediment digital ===\nen les m\u00e0quines digitals, cada nombre es representa de la mateixa manera que en l'escriptura o la impressi\u00f3 convencionals, o sigui, com una seq\u00fc\u00e8ncia de d\u00edgits decimals, cadascun dels quals als seu torn, est\u00e0 representat per un sistema de \"marcadors\".\nels marcadors i les seves combinacions i agrupacions\nun marcador que pugui apar\u00e8ixer de deu maneres diferents \u00e9s suficient per representar un d\u00edgit decimal. una marcador binari, o sigui, que nom\u00e9s pugui apar\u00e8ixer de dues formes diferents, s'haur\u00e0 d'utilitzar agrupant-lo amb d'altres per aconseguir un d\u00edgit decimal. (un grup de tres marcadors binaris permet formar vuit combinacions, un nombre insuficient, mentre que un grup de quatre marcadors binaris ens permet obtenir 16 combinacions, una quantitat m\u00e9s que suficient. per tant, cal fer servir grups d'un m\u00ednim de quatre marcadors per cada d\u00edgit decimal, encara que hi pugui haver raons per fer servir grups m\u00e9s nombrosos). un exemple de marcador de deu valors seria un impuls el\u00e8ctric que aparegu\u00e9s en una de deu l\u00ednies preassignades, mentre que un marcador binari seria un impuls el\u00e8ctric en una l\u00ednia preassignada, de manera que la seva pres\u00e8ncia o abs\u00e8ncia en defin\u00eds la informaci\u00f3 (el \"valor\" del marcador). un altre marcador binari possible seria un impuls el\u00e8ctric que pot tenir una polaritat positiva o negativa i, \u00e9s clar, hi ha molts altres possibles marcadors igualment v\u00e0lids.\nun altre cosa sobre els marcadors: els marcador amb deu valors diferents que acabo d'anomenar \u00e9s evident que no \u00e9s sin\u00f3 el resultat d'agrupar deu marcadors binaris, \u00e9s a dir, que \u00e9s altament redundant en el sentit que hem explicat. el grup m\u00ednim, que est\u00e0 format per quatre marcadors binaris, tamb\u00e9 quedaria enquadrat en el mateix esquema. agafem, per exemple, un sistema de quatre l\u00ednies preassignades tals que hi puguin apar\u00e8ixer impulsos el\u00e8ctrics simultanis en qualsevol combinaci\u00f3. se'n podrien formar 16, de combinacions, 10 qualsevol de les quals es podria establir que corresponguessin als d\u00edgits decimals.\nfixeu-vos que aquests marcadors, que solen ser impulsos el\u00e8ctrics (o tamb\u00e9 voltatges o corrents el\u00e8ctrics amb la durada necess\u00e0ria perqu\u00e8 siguin v\u00e0lids com a indicadors), s'han de controlar amb circuits de porta.\nclasses de m\u00e0quines digitals i els seus components b\u00e0sics\nen les diferents etapes de desenvolupament fins avui, s'han fet servir successivament rel\u00e9s electromec\u00e0nics, v\u00e0lvules, diodes, nuclis ferromagn\u00e8tics i transistors -alguns d'ells en combinaci\u00f3 amb els altres, i alguns preferentment en els \u00f2rgans de mem\u00f2ria de la m\u00e0quina, mentre que altres es feien servir preferentment fora de la mem\u00f2ria (en els \u00f2rgans \"actius\"), la qual cosa ha donat origen a les corresponents varietats de m\u00e0quines digitals.\nesquemes en s\u00e8rie i en paral\u00b7lel\ncada nombre es representa en la m\u00e0quina mitjan\u00e7ant una seq\u00fc\u00e8ncia de marcadors de deu valors diferents (o grups de marcadors), que poden estar organitzats de manera que apareguin simult\u00e0niament en diferents \u00f2rgans de la m\u00e0quina -en paral\u00b7lel- o de manera successiva en un mateix \u00f2rgan de la m\u00e0quina -en s\u00e8rie. si la m\u00e0quina est\u00e0 feta per processar, per exemple, nombres decimals de dotze xifres, amb sis d\u00edgits \"a l'esquerra\" de la coma i sis \"a la dreta\", llavors caldr\u00e0 dotar-la de dotze marcadors (o grups de marcadors) en cada canal d'informaci\u00f3 de la m\u00e0quina que hagi de processar aquests nombres.\nles operacions b\u00e0siques convencionals\nles operacions de les m\u00e0quines digitals s'han basat sempre en les quatre de l'aritm\u00e8tica. pel que fa als procediments, prou coneguts, que s'hi fan servir, conv\u00e9 dir el seg\u00fcent:\nprimer, pel que fa a la suma: contr\u00e0riament als processos f\u00edsics que donen lloc a aquesta operaci\u00f3 en les m\u00e0quines anal\u00f2giques, en aquest cas l'operaci\u00f3 se cenyeix a regles molt estrictes de car\u00e0cter l\u00f2gic, sobre com formar sumes digitals, quan es genera r\u00f2ssec i com repetir i combinar aquestes operacions. el car\u00e0cter l\u00f2gic de la suma digital resulta encara m\u00e9s evident quan es fa servir el sistema binari en comptes del decimal. de fet, la taula de la suma bin\u00e0ria (0+0= 00, 0+1= 1+0= 01, 1+1= 10) es pot definir aix\u00ed: el d\u00edgit suma \u00e9s 1 si els dos d\u00edgits sumands s\u00f3n diferents, si no, \u00e9s 0; el d\u00edgit de r\u00f2ssec \u00e9s 1 si els dos d\u00edgits sumands s\u00f3n 1, si no, \u00e9s 0. a causa de la possible pres\u00e8ncia d'un d\u00edgit de r\u00f2ssec, es fa necess\u00e0ria una taula de suma bin\u00e0ria per a tres elements (0+0+0= 00, 0+0+1=0+1+0=1+0+0= 01, 0+1+1=1+0+1=1+1+0= 10, 1+1+1=11), que es definiria aix\u00ed: el d\u00edgit suma \u00e9s 1 si el nombre d'1 entre els d\u00edgits sumands (incl\u00f2s el r\u00f2ssec) \u00e9s senar (1 o 3), si no, \u00e9s 0; el d\u00edgit de r\u00f2ssec \u00e9s 1 si els 1 entre els d\u00edgits sumands (incl\u00f2s el r\u00f2ssec) s\u00f3n majoria (2 o 3), si no, \u00e9s 0.\nen segon lloc, pel que fa a la resta: l'estructura l\u00f2gica \u00e9s molt semblant a la de la suma. fins i tot es pot reduir a una suma -i sovint es fa- amb una simple \"complementaci\u00f3\" del subtrahend.\nen tercer lloc, pel que fa a la multiplicaci\u00f3: el seu car\u00e0cter fonamentalment l\u00f2gic \u00e9s encara m\u00e9s evident -i la seva estructura est\u00e0 m\u00e9s desenvolupada- que en el cas de la suma. amb cada d\u00edgit del multiplicador es formen els productes (del multiplicand), que solen estar precalculats per a tots el d\u00edgits decimals possibles mitjan\u00e7ant diversos tipus d'addici\u00f3, i despr\u00e9s es fa la suma total, amb els despla\u00e7aments que s'escaiguin. de nou, en el sistema binari es fa encara m\u00e9s pal\u00e8s i transparent el seu car\u00e0cter l\u00f2gic. com que els \u00fanics d\u00edgits possibles s\u00f3n 0 i 1, s'omet el producte digital quan el multiplicand \u00e9s 0 i t\u00e9 el valor del mateix multiplicand quan \u00e9s 1.\ntot aix\u00f2 s'aplica al producte de factors positius. quan tots dos factors poden tenir tant signe positiu com negatius, les quatre situacions possibles estan regulades per regles l\u00f2giques addicionals.\nquart, pel que fa a la divisi\u00f3: la seva estructura l\u00f2gica \u00e9s comprable a la de la multiplicaci\u00f3, llevat que en aquest cas hi intervenen diversos procediments de subtracci\u00f3 iteratius de prova i error, amb regles l\u00f2giques espec\u00edfiques (per a la formaci\u00f3 dels d\u00edgits del quocient) en les diverses situacions alternatives que es poden produir i que cal tractar amb un esquema en s\u00e8rie repetitiu.\nen resum, totes aquestes operacions s\u00f3n radicalment diferents dels processos f\u00edsics que es fan servir en les m\u00e0quines anal\u00f2giques. s\u00f3n totes models d'accions alternatives, organitzades en seq\u00fc\u00e8ncies molt repetitives i es regeixen per regles l\u00f2giques estrictes. sobretot en els casos de la multiplicaci\u00f3 i al divisi\u00f3, aquestes regles tenen un car\u00e0cter l\u00f2gic for\u00e7a complex.\n\n\n== refer\u00e8ncies ==\n\n\n== bibliografia ==\nlavington, simon. a history of manchester computers. 2a edici\u00f3.  swindon: the british computer society, 1998. isbn 0850121558. \nstokes, jon. inside the machine: an illustrated introduction to microprocessors and computer architecture.  san francisco: no starch press, 2007. isbn 978-1-59327-104-6. \nstern, nancy. from eniac to univac: an appraisal of the eckert-mauchly computers (en angl\u00e8s).  digital press, 1981. isbn 0-932376-14-2. \n\n\n== vegeu tamb\u00e9 ==\naplicaci\u00f3 inform\u00e0tica\ncompaq portable\ninternet\nllista d'ordinadors ficticis\nmaquinari\nmarenostrum\n\n\n== enlla\u00e7os externs ==\nwarhol & the computer"