"worldcat is 'n verenigde katalogus wat die versamelings spesifiseer van 17 900 biblioteke in 123 lande en gebiede wat aan die oclc- w\u00eareldko\u00f6perasie deelneem. dit word bestuur deur oclc, inc. die lidbiblioteke hou worldcat se databasis, die w\u00eareld se grootste bibliografiese databasis, gesamentlik in stand. oclc stel worldcat gratis beskikbaar vir biblioteke, maar die katalogus is die basis vir ander subskripsie-oclc-dienste (soos hulpbrondeling en versamelingsbestuur). worldcat word deur die algemene publiek en deur bibliotekarisse gebruik vir katalogisering en navorsing. \n\n\n== geskiedenis ==\noclc is in 1967 gestig onder leiding van fred kilgour. in dieselfde jaar het oclc begin met die ontwikkeling van die verenigdekatalogustegnologie wat later na worldcat sou ontwikkel. die eerste katalogusrekords is in 1971 bygevoeg.in 2003 begin oclc met die loodsprogram \"open worldcat\", wat verkorte rekords van 'n deelversameling van worldcat beskikbaar stel vir vennootwebwerwe en boekhandelaars, om die toeganklikheid van die versamelings vir lidbiblioteke vir lidmate te verhoog.in oktober 2005 het die tegniese personeel van die oclc 'n wiki-projek, wikid, begin, waardeur lesers kommentaar en gestruktureerde veldinligting, wat verband hou met enige worldcat-rekord, kon byvoeg. wikid is later uitgefaseer, hoewel worldcat later gebruiker-gegenereerde inhoud op ander maniere opgeneem het. \nin 2006 het dit vir enigiemand moontlik geword om direk op worldcat se oop webwerf te soek en nie net deur die subskripsie-firstsearch-koppelvlak nie, waar dit meer as 'n dekade tevore op die web vir lidbiblioteke beskikbaar was. opsies vir meer gesofistikeerde soektogte op worldcat het via die firstsearch-koppelvlak beskikbaar gebly. \nin 2007 het worldcat identities begin om bladsye beskikbaar te stel vir 20 miljoen \"identiteite\", metadata oor name \u2013 hoofsaaklik outeurs en persone wat die onderwerp van gepubliseerde titels is.in 2017 is oclc se worldcat search api ge\u00efntegreer in die verwysingsinstrument van wikipedia se visualeditor, waardeur wikipedia-redakteurs maklik na bronne van worldcat kan verwys.in mei 2019 bevat worldcat meer as 450 miljoen bibliografiese rekords in 484 tale, wat meer as 2,8 miljard fisiese en digitale biblioteekbates verteenwoordig, en die dataversameling van worldcat-persone (ontgin uit worldcat) het meer as 100 miljoen mense ingesluit.\n\n\n== model ==\nworldcat bevat rekords in machine readable cataloging ( marc)-formaat wat deur biblioteekkatalogusseerders w\u00eareldwyd bygedra is wat oclc as 'n katalogiseringsinstrument gebruik, en hierdie marc-formaat kan ook afgelaai word na ander biblioteke se plaaslike katalogusstelsels. dit stel biblioteke in staat om rekords te vind en af te laai vir materiaal wat hulle besig is om by hul plaaslike katalogus voeg, sonder om die lang proses te ondergaan om vir elke nuwe item van nuuts af 'n nuwe katalogusinskrywing te skep. \nworldcat werk op 'n groepverwerkingsmodel eerder as 'n intydse model. dit wil s\u00ea dat worldcat-rekords met tussenposes van tyd tot tyd met die onderliggende biblioteekkatalogusse gesinkroniseer word in plaas van intyds of daagliks. gevolglik: \n\nworldcat wys dat 'n spesifieke item deur 'n spesifieke biblioteek besit word, maar voorsien nie die biblioteek se oproepnommer nie.\nworldcat dui nie aan of 'n item tans geleen, verlore, herstelwerk ondergaan, of buite bereik van belangstellende persone gestoor word (waardeur belangstellende persone genoodsaak word om 'n versoek vir herwinning in te dien en te wag).\nverder wys worldcat nie of 'n biblioteek meer as een kopie van 'n spesifieke titel besit nie.as alternatief laat worldcat deelnemende instellings toe om direkte skakels vanaf worldcat na hul eie katalogusinskrywings vir 'n spesifieke item toe te voeg, wat die gebruiker in staat stel om die item se intydse status te bepaal. dit vereis egter steeds dat gebruikers verskeie webbladsye moet oopmaak, wat elkeen na 'n ander aanlyn-publieke toegangskatalogus met hul eie kenmerkende gebruikerskoppelvlakontwerp wys (wat itemstatus in 'n ander deel van die webblaaierskerm plaas) totdat hulle 'n katalogusinskrywing kan opspoor wat toon dat die item  tans in 'n spesifieke biblioteek beskikbaar is. \nbiblioteekbydraes tot worldcat word gemaak via die connexion-rekenaarprogram, wat in 2001 bekendgestel is; sy voorganger, oclc passport, is in mei 2005 uitgefaseer. \n\n\n== verwysings ==\n\n\n== verdere leesstof ==\n\n\n== eksterne skakels ==\namptelike webwerf\n\"worldcat\". oclc.org. besoek op 31 desember 2018. information on the oclc website about worldcat.\n\"bibliographic formats and standards\". oclc.org. besoek op 31 desember 2018.\n\"worldcat identities\". worldcat.org. besoek op 31 desember 2018."