"egipt (arab. \u200f\u0645\u0635\u0631\u200e, mi\u1e63r; dialekt egipski m\u00e1\u1e63r, /mas\u02e4\u027e/; \u0142ac. aegyptus; stgr. \u03b1\u03af\u03b3\u03c5\u03c0\u03c4\u03bf\u03c2, a\u00edgyptos), nazwa oficjalna arabska republika egiptu (arab. \u200f\u062c\u0645\u0647\u0648\u0631\u064a\u0651\u0629 \u0645\u0635\u0631 \u0627\u0644\u0639\u0631\u0628\u064a\u0651\u0629\u200e, d\u017cumhurijjat misr al-arabijja) \u2013 pa\u0144stwo po\u0142o\u017cone w p\u00f3\u0142nocno-wschodniej afryce z p\u00f3\u0142wyspem synaj w zachodniej azji. egipt graniczy z izraelem i palestyn\u0105 (stref\u0105 gazy) na p\u00f3\u0142nocnym wschodzie, sudanem na po\u0142udniu i libi\u0105 na zachodzie. od p\u00f3\u0142nocy rozpo\u015bciera si\u0119 morze \u015br\u00f3dziemne, a na wschodzie morze czerwone.\n\n\n== etymologia ==\nstaroegipska nazwa kraju oznacza \u201eczarny l\u0105d\u201d i odnosi si\u0119 do \u017cyznych grunt\u00f3w wzd\u0142u\u017c nilu, b\u0119d\u0105cych przeciwie\u0144stwem s\u0105siaduj\u0105cej z nimi pustyni, \u201eczerwonego l\u0105du\u201d.\narabskie s\u0142owo mi\u1e63r, obecna oficjalna nazwa kraju, ma pochodzenie semickie. wed\u0142ug pierwotnego asyryjskiego rodzaju pisma s\u0142owa misir / musur s\u0105 spokrewnione z hebrajskim s\u0142owem \u05de\u05b4\u05e6\u05b0\u05e8\u05b7\u05d9\u05b4\u05dd (mitzr\u00e1yim) oznaczaj\u0105cym kraj lub pa\u0144stwo. pocz\u0105tkowe w\u0105skie znaczenie tego s\u0142owa, rozumiane jako egipt dolny (dolny kraj), zosta\u0142o rozszerzone na ca\u0142y kraj (g\u00f3rny i dolny egipt).\nnazwy europejskie egypt, \u00e4gypten, \u00e9gypte, egitto itd. pochodz\u0105 z \u0142aci\u0144skiego s\u0142owa aegyptus i pierwotnie ze starogreckiego s\u0142owa \u03b1\u03af\u03b3\u03c5\u03c0\u03c4\u03bf\u03c2 (aigyptos). koptowie utrzymuj\u0105, \u017ce s\u0105 bezpo\u015brednimi potomkami staroegipskiego spo\u0142ecze\u0144stwa z czas\u00f3w faraon\u00f3w. od ich imienia powsta\u0142o greckie s\u0142owo aigyptos, kt\u00f3re np. w j\u0119zyku niemieckim przekszta\u0142ci\u0142o si\u0119 w s\u0142owo \u00e4gypten. wed\u0142ug innych teorii s\u0142owo aigyptos stanowi kontaminacj\u0119 egipskiego wyra\u017cenia \u1e25wt-k3-pt\u1e25, co oznacza \u201esiedziba duszy boga ptah\u201d, przy czym jest to tak\u017ce nawi\u0105zanie do \u015bwi\u0105tyni ptaha w memphis.\n\n\n== geografia ==\n\n\n=== podstawowe informacje ===\nd\u0142ugo\u015b\u0107 granic: ca\u0142kowita 2689 km (w tym: strefa gazy 11 km, izrael 255 km, libia 1150 km, sudan 1273 km)\nd\u0142ugo\u015b\u0107 wybrze\u017ca: 2450 km\nnajwy\u017cszy punkt: g\u00f3ra \u015bwi\u0119tej katarzyny 2629 m n.p.m.\nnajni\u017cszy punkt: al-kattara 133 m p.p.m.\nwsp\u00f3\u0142czynnik urbanizacji: 43% (2008)\nwa\u017cne miasta: kair, aleksandria, luksor, asuan, asjut, al-mahalla al-kubra, giza, port said, szubra al-chajma, suez, fajum.\n\n\n=== klimat ===\nw egipcie przewa\u017ca klimat skrajnie suchy zwrotnikowy. roczna suma opad\u00f3w na og\u00f3\u0142 nie przekracza kilkudziesi\u0119ciu milimetr\u00f3w. z tego wzgl\u0119du wi\u0119kszo\u015b\u0107 ludno\u015bci zamieszkuje tereny w delcie i dolinie nilu. nad rzek\u0105 istnieje oaza nadrzeczna, kt\u00f3rej d\u0142ugo\u015b\u0107 wynosi nieca\u0142e 3 tys. kilometr\u00f3w. od tysi\u0105cleci w egipcie tworzono system sztucznego nawadniania, znacznie zwi\u0119kszaj\u0105c powierzchni\u0119 grunt\u00f3w uprawnych. system nawadniaj\u0105cy rozbudowano w 1970 roku, gdy w asuanie zbudowano zapor\u0119 wodn\u0105 (wielka tama), sztuczny zbiornik (jezioro nasera) i elektrowni\u0119 wodn\u0105.\n\n\n=== ochrona przyrody ===\nna terenie egiptu znajduj\u0105 si\u0119 dwa rezerwaty biosfery \u2013 rezerwat biosfery omayed oraz rezerwat biosfery wadi al-allaki.\n\n\n== historia ==\n\n\n=== staro\u017cytny egipt ===\ntereny w dolinie i delcie nilu s\u0105 kolebk\u0105 cywilizacji staro\u017cytnego egiptu. okres predynastyczny (ok. vi tysi\u0105clecie p.n.e.\u2013ok. 3350 p.n.e.) i protodynastyczny (ok. 3350\u2013ok. 3150 p.n.e.) by\u0142y okresem prze\u0142omu epipaleolitu i neolitu. na terenie egiptu rozwija\u0142y si\u0119 wtedy r\u00f3\u017cne kultury neolityczne o charakterze osiad\u0142ym i rolniczym, jednak\u017ce nie by\u0142y one jednolite w ca\u0142ym kraju. nale\u017ca\u0142y do nich, m.in. zlokalizowane w dolinie nilu, kultury tasa i badari (ok. 4500 p.n.e.), nazwane tak od miejsc, w kt\u00f3rych znaleziono ich \u015blady, oraz na po\u0142udniowym kra\u0144cu dolnego egiptu stanowiska merimde-beni-salame oraz el-omari. wczesny okres predynastyczny obejmuje ko\u0144cowe stadium rozwoju kultur fajumskiej \u2013 na p\u00f3\u0142nocy i badari \u2013 na po\u0142udniu. znacznie odmienne od nich by\u0142y kultury nagada i i ii z iv tysi\u0105clecia p.n.e., poprzedzaj\u0105ce bezpo\u015brednio historyczn\u0105 epok\u0119 dziej\u00f3w egiptu. przede wszystkim obie mia\u0142y znacznie wi\u0119kszy zasi\u0119g. w kulturze nagada i zaobserwowa\u0107 ju\u017c mo\u017cna cechy spo\u0142ecze\u0144stwa rozwarstwionego i klasowego. nagada ii to kultura o znacznie wi\u0119kszym zasi\u0119gu, bo obejmowa\u0142a ca\u0142\u0105 dolin\u0119 nilu i delt\u0119, a tak\u017ce nawi\u0105za\u0142y relacje z obcymi cywilizacjami.\n\nokres historyczny staro\u017cytnego egiptu rozpocz\u0105\u0142 si\u0119 wraz z za\u0142o\u017ceniem pierwszej dynastii z tinis. w okresie tym, zwanym przez manetona tynickim, ostatecznie ukszta\u0142towa\u0142y si\u0119 wierzenia religijne egipcjan, powstawa\u0142a technika, sztuka i pismo hieroglificzne. egipski w\u0142adca, kt\u00f3ry rezydowa\u0142 w memfis, uwa\u017cany by\u0142 za wcielenie boga horusa. pierwsi kr\u00f3lowie egiptu pr\u00f3bowali podporz\u0105dkowa\u0107 sobie s\u0105siednie krainy, nubi\u0119 i libi\u0119. stare pa\u0144stwo (dynastie od iii do vi), kt\u00f3re swoim terytorium si\u0119ga\u0142o poza pierwsz\u0105 katarakt\u0119, znane jest szczeg\u00f3lnie z monumentalnych budowli: mastab, \u015bwi\u0105ty\u0144 i piramid. pierwsza z nich to schodkowa piramida faraona d\u017cesera wybudowana w sakkarze, a zaprojektowana przez imhotepa. kolejne, budowane przez w\u0142adc\u00f3w iv dynastii w gizie, to piramidy cheopsa, chefrena i mykerinosa. religia i polityka przenika\u0142y si\u0119, ale rola kap\u0142an\u00f3w nie by\u0142a jeszcze tak wielka, jak w p\u00f3\u017aniejszych okresach. w zasadzie mo\u017cna m\u00f3wi\u0107 o podporz\u0105dkowaniu kap\u0142an\u00f3w w\u0142adzy kr\u00f3lewskiej. za czas\u00f3w v dynastii najwa\u017cniejszym z egipskich bog\u00f3w sta\u0142 si\u0119 b\u00f3g s\u0142o\u0144ca re, czczony w heliopolis. faraon zosta\u0142 uznany za syna boga re (sa re), a po \u015bmierci uosabiano go z bogiem p\u0142odno\u015bci i w\u0142adc\u0105 podziemi ozyrysem. w czasie pierwszego okresu przej\u015bciowego pozycja religijna i polityczna faraona w pa\u0144stwie ulega\u0142a os\u0142abieniu, a coraz wi\u0119ksz\u0105 rol\u0119 zacz\u0119li odgrywa\u0107 lokalni urz\u0119dnicy \u2013 nomarchowie. post\u0119puj\u0105ca decentralizacja doprowadzi\u0142a do powa\u017cnego kryzysu w\u0142adzy centralnej i w ko\u0144cu do ca\u0142kowitego za\u0142amania si\u0119 w\u0142adzy kr\u00f3lewskiej i rozpadu pa\u0144stwa na dzielnice, przy czym wyra\u017anie zaznaczy\u0142 si\u0119 podzia\u0142 sprzed zjednoczenia, na egipt g\u00f3rny i dolny.\n\npo okresie przej\u015bciowym i rozpadzie egiptu, pa\u0144stwo odtworzy\u0142 mentuhotep ii z teb, rozpoczynaj\u0105c okres \u015bredniego pa\u0144stwa, kt\u00f3re si\u0119ga\u0142o ju\u017c po drug\u0105 katarakt\u0119. w\u0142adcy xii dynastii podbili nubi\u0119 do drugiej katarakty na synaju utrzymywali tam posterunki wojskowe. faraon senuseret iii (sesostris) z xii dynastii znacznie przyczyni\u0142 si\u0119 do wzrostu pot\u0119gi egiptu na arenie mi\u0119dzynarodowej m.in. poprzez liczne kampanie nubijskie (nawet na po\u0142udnie od drugiej katarakty) i wypraw\u0119 do palestyny, kt\u00f3ra to wyprawa zapocz\u0105tkowa\u0142a silne wp\u0142ywy egiptu w tym regionie. przeprowadzi\u0142 on r\u00f3wnie\u017c reformy administracyjne i wzmocni\u0142 centraln\u0105 w\u0142adz\u0119, ograniczaj\u0105c wp\u0142ywy gubernator\u00f3w w prowincjach. w czasach \u015bredniego pa\u0144stwa znacznie rozkwit\u0142 handel z mezopotami\u0105, cyprem, kret\u0105, a rzecznikiem egipskim by\u0142o byblos we wsp\u00f3\u0142czesnym libanie, gdzie panowa\u0142a miejscowa dynastia, pos\u0142uguj\u0105ca si\u0119 egipskimi hieroglifami. u schy\u0142ku pa\u0144stwowo\u015bci drog\u0105 pokojowej migracji zacz\u0119li pojawia\u0107 si\u0119 nowi przybysze z azji, co okaza\u0142o si\u0119 zapowiedzi\u0105 obcego panowania w egipcie w tzw. drugim okresie przej\u015bciowym w okresie kt\u00f3rego egipt utraci\u0142 nubi\u0119, synaj i palestyn\u0119. w okresie tym panowali tzw. hyksosi. wywodzili si\u0119 oni prawdopodobnie z ludno\u015bci azjatyckiej, osiedlaj\u0105cej si\u0119 ju\u017c w czasach \u015bwietno\u015bci \u015bredniego pa\u0144stwa, we wschodniej delcie nilu. rz\u0105dy hyksos\u00f3w reprezentowane by\u0142y jako dwie r\u00f3wnoleg\u0142e dynastie (xv i xvi), kontroluj\u0105ce wi\u0119ksz\u0105 cz\u0119\u015b\u0107 dolnego i \u015brodkowego egiptu. w g\u00f3rnym egipcie znaczn\u0105 niezale\u017cno\u015bci\u0105 cieszyli si\u0119 teba\u0144scy w\u0142adcy z xvii dynastii i to oni w\u0142a\u015bnie toczyli liczne wojny z hyksosami. zmagania ich zwie\u0144czy\u0142 ahmose (tradycyjnie uwa\u017cany za za\u0142o\u017cyciela xviii dynastii) zdobywaj\u0105c twierdz\u0119 hyksos\u00f3w \u2013 awaris. to pierwsze panowanie obcych w\u0142adc\u00f3w w egipcie pozosta\u0142o na d\u0142ugo w pami\u0119ci przysz\u0142ych pokole\u0144. ahmose ponownie zjednoczy\u0142 kraj, kt\u00f3ry wkroczy\u0142 w tzw. okres nowego pa\u0144stwa.\n\nw okresie nowego pa\u0144stwa egipt osi\u0105gn\u0105\u0142 apogeum pot\u0119gi. egipcjanie wymusili respektowanie swoich interes\u00f3w na ludach azji: hurytach, hetytach, babilo\u0144czykach i asyryjczykach. najwa\u017cniejsi faraonowie z xviii dynastii, kt\u00f3rzy przyczynili si\u0119 do ekspansji egipskiej, to totmes i i totmes iii. jako znacz\u0105c\u0105 posta\u0107 wymieni\u0107 tak\u017ce nale\u017cy kr\u00f3low\u0105 hatszepsut, kt\u00f3ra co prawda nie ws\u0142awi\u0142a si\u0119 wyczynami militarnymi, ale po\u015bwi\u0119ci\u0142a si\u0119 g\u0142\u00f3wnie sprawom wewn\u0119trznym pa\u0144stwa wznosz\u0105c wiele budowli (m.in. \u015bwi\u0105tyni\u0119 milion\u00f3w lat w deir el-bahari), a tak\u017ce inicjuj\u0105c s\u0142ynn\u0105 wypraw\u0119 do krainy punt. w okresie nowego pa\u0144stwa najwy\u017cszym bogiem sta\u0142 si\u0119 amon, z o\u015brodkiem w tebach. jednak faraon amenhotep iv (kt\u00f3ry przyj\u0105\u0142 p\u00f3\u017aniej imi\u0119 echnatona), dokona\u0142 bezprecedensowej pr\u00f3by obalenia powszechnego w pa\u0144stwie kultu boga amona na rzecz atona, kt\u00f3rego podni\u00f3s\u0142 do rangi najwy\u017cszego b\u00f3stwa pa\u0144stwowego. za\u0142o\u017cy\u0142 on r\u00f3wnie\u017c now\u0105 stolic\u0119 pa\u0144stwa \u2013 achetaton. faraon sam sta\u0142 si\u0119 kap\u0142anem swojej religii, d\u0105\u017c\u0105cej \u2013 jak s\u0105dzi wielu uczonych \u2013 do monoteizmu, co spotka\u0142o si\u0119 z bardzo siln\u0105 opozycj\u0105 teba\u0144skich kap\u0142an\u00f3w amona, kt\u00f3rych wp\u0142ywy polityczne i maj\u0105tki by\u0142y bardzo du\u017ce. jego nast\u0119pca, tutanchamon powr\u00f3ci\u0142 do doktryny religijnej teb. po przeprowadzeniu reformy religijnej i reorganizacji pa\u0144stwa przez faraona horemheba, egipt sta\u0142 si\u0119 za xix dynastii czo\u0142ow\u0105 pot\u0119g\u0105 \u00f3wczesnego \u015bwiata. kolejny wielki w\u0142adca ramzes ii po zako\u0144czonych pokojem zmaganiach z hetytami, podj\u0105\u0142 w czasie swoich rz\u0105d\u00f3w wielki program budowlany na niespotykan\u0105 dot\u0105d skal\u0119. pomimo zewn\u0119trznej \u015bwietno\u015bci panowania ramzesa ii, pozostawi\u0142 on pa\u0144stwo w stanie os\u0142abienia, co by\u0142o szczeg\u00f3lnie niekorzystne wobec zagro\u017cenia, jakie niebawem zawis\u0142o nad egiptem pod postaci\u0105 tzw. lud\u00f3w morza. wprawdzie ostatniemu wielkiemu faraonowi nowego pa\u0144stwa ramzesowi iii uda\u0142o si\u0119 odeprze\u0107 ich atak, ale po jego \u015bmierci rozpocz\u0105\u0142 si\u0119 stopniowy upadek kr\u00f3lestwa. inwazja lud\u00f3w morza rozpocz\u0119\u0142a trzeci okres przej\u015bciowy, egipt by\u0142 w\u00f3wczas rozbity politycznie. na po\u0142udniu wok\u00f3\u0142 o\u015brodka religijnego w tebach powsta\u0142o silne, niezale\u017cne pa\u0144stwo pod w\u0142adz\u0105 kap\u0142an\u00f3w amona. w 671 p.n.e. memfis opanowali asyryjczycy, kt\u00f3rzy 8 lat p\u00f3\u017aniej zaj\u0119li r\u00f3wnie\u017c teby.\n\npocz\u0105tek tzw. epoki p\u00f3\u017anej wyznacza obj\u0119cie w\u0142adzy przez psametycha i, kt\u00f3rego panowanie (do 610 p.n.e.) zapocz\u0105tkowa\u0142o zjednoczenie egiptu, a\u017c do podboju perskiego w roku 525 p.n.e. faraonowie pr\u00f3bowali opanowa\u0107 bliski wsch\u00f3d, w czym przeszkodzili im babilo\u0144czycy. powodzeniem za to zako\u0144czy\u0142a si\u0119 wyprawa na cypr. w vi w. p.n.e. egipt sprzymierzy\u0142 si\u0119 z babiloni\u0105, lidi\u0105 i spart\u0105 przeciwko pot\u0119dze persji. jednak achemenidzi dysponuj\u0105c siln\u0105 armi\u0105 zaj\u0119li i lidi\u0119, i babiloni\u0119, a w roku 525 p.n.e. sam egipt. w roku 404 p.n.e. w\u0142adcom egipskim uda\u0142o si\u0119 odeprze\u0107 pers\u00f3w, ale nie na d\u0142ugo. w 343 p.n.e. persowie ponownie podbili egipt. jedena\u015bcie lat p\u00f3\u017aniej macedo\u0144ski w\u00f3dz aleksander wielki bez walki wkroczy\u0142 do kraju nad nilem otwieraj\u0105c jego nowy okres \u2013 tzw. egipt ptolemejski. trzy wieki pod panowaniem greckiej dynastii zapocz\u0105tkowa\u0142 jeden z dow\u00f3dc\u00f3w aleksandra wielkiego \u2013 ptolemeusz. panowanie greckie, pomimo i\u017c wywo\u0142ywa\u0142o powstania i bunty, generalnie koncentrowa\u0142o si\u0119 wok\u00f3\u0142 egiptu i w\u0142adcy dbali o jego interesy polityczne w takim samym stopniu, jak faraonowie w poprzednich wiekach, a wi\u0119c w tradycyjny spos\u00f3b d\u0105\u017cyli do powi\u0119kszenia posiad\u0142o\u015bci egipskich na bliskim wschodzie (m.in. w palestynie) oraz reprezentowali tendencje ekspansjonistyczne w nubii. w ii w. p.n.e. nast\u0105pi\u0142 okres politycznej i ekonomicznej destabilizacji pa\u0144stwa, a po\u0142udniem kraju wstrz\u0105sa\u0142y rebelie. w nast\u0119pnym wieku s\u0142abo\u015b\u0107 w\u0142adzy centralnej trwa\u0142a nadal. spowodowana by\u0142a ona przede wszystkim wewn\u0119trznymi walkami w dynastii ptolemeusz\u00f3w o w\u0142adz\u0119. bezustannie walcz\u0105cy ze swym rodze\u0144stwem o tron, kolejni w\u0142adcy nie byli w stanie przeciwstawi\u0107 si\u0119 rosn\u0105cej coraz bardziej pot\u0119dze rzymu, a co gorsza niekt\u00f3rzy z nich w walce o w\u0142adz\u0119, usi\u0142owali zdoby\u0107 poparcie rzymskiego senatu. b\u0119d\u0105c wci\u0105\u017c pot\u0119g\u0105 gospodarcz\u0105, egipt politycznie i militarnie znaczy\u0142 coraz mniej. w 30 p.n.e. kraj sta\u0142 si\u0119 cz\u0119\u015bci\u0105 imperium rzymskiego.\npo \u015bmierci kleopatry vii, ostatniej przedstawicielki dynastii lagid\u00f3w, oktawian august przy\u0142\u0105czy\u0142 de facto egipt do imperium rzymskiego. egipt rz\u0105dzony by\u0142 przez bezpo\u015bredniego przedstawiciela cesarza, namiestnika ekwickiego w najwy\u017cszej randze prefekta. w pocz\u0105tkowym okresie rz\u0105d\u00f3w rzymskich zaznaczy\u0142 si\u0119 pewien wzrost dobrobytu. kraj zachowa\u0142 podzia\u0142 na nomy, ale rola nomarch\u00f3w zosta\u0142a znacznie ograniczona na rzecz powo\u0142ywanych przez prefekta strateg\u00f3w. status egiptu niew\u0105tpliwie wyr\u00f3\u017cnia\u0142 si\u0119 spo\u015br\u00f3d innych prowincji cesarskich. z czasem zacz\u0119\u0142y si\u0119 pojawia\u0107 powa\u017cne problemy wynikaj\u0105ce z nadmiernego obci\u0105\u017cenia podatkami i chocia\u017c niekt\u00f3rzy cesarze darzyli egipt szczeg\u00f3ln\u0105 przychylno\u015bci\u0105, to jednak nie wp\u0142ywa\u0142o to na popraw\u0119 sytuacji miejscowej ludno\u015bci \u2013 zar\u00f3wno grek\u00f3w, zamieszkuj\u0105cych wi\u0119ksze o\u015brodki miejskie, jaki egipcjan. kres cywilizacji staro\u017cytnego egiptu (w jej klasycznym wymiarze i zabarwionym jeszcze greck\u0105 kultur\u0105 w p\u00f3\u017aniejszym okresie) po\u0142o\u017cy\u0142 nie rzym, ale chrze\u015bcija\u0144stwo, kt\u00f3re w zasadniczy spos\u00f3b przeobrazi\u0142o kultur\u0119 egiptu. umown\u0105 i symboliczn\u0105 dat\u0105 zako\u0144czenia epoki staro\u017cytnego egiptu jest rok 395, a wi\u0119c data podzia\u0142u pa\u0144stwa rzymskiego przez teodozjusza na dwie cz\u0119\u015bci. po roku 395 egipt, w znacznym ju\u017c stopniu chrze\u015bcija\u0144ski, wszed\u0142 w orbit\u0119 dziej\u00f3w cz\u0119\u015bci wschodniej \u2013 bizancjum, otwieraj\u0105c nowy rozdzia\u0142 swych dziej\u00f3w.\n\n\n=== \u015bredniowieczny egipt ===\negipt w okresie bizantyjskim pad\u0142 ofiar\u0105 obcych najazd\u00f3w w vii wieku. najpierw w latach 618\u2013621 kraj zosta\u0142 podbity przez persk\u0105 dynasti\u0119 sasanid\u00f3w, kt\u00f3rzy usi\u0142owali odtworzy\u0107 staro\u017cytne imperium. pers\u00f3w zdo\u0142a\u0142 pokona\u0107 cesarz bizanty\u0144ski herakliusz i w 629 roku przywr\u00f3ci\u0142 na kr\u00f3tko w\u0142adz\u0119 bizancjum nad prowincj\u0105. w 633 rozpocz\u0119\u0142y si\u0119 ataki koczownik\u00f3w arabskich, kt\u00f3rzy po zaj\u0119ciu szeregu ziem nale\u017c\u0105cych do bizancjum i iranu w 640 roku rozpocz\u0119li podb\u00f3j egiptu. w 642 roku upad\u0142a sto\u0142eczna aleksandria, a w 645 ca\u0142y egipt znalaz\u0142 si\u0119 pod panowaniem arabskim. arabski podb\u00f3j egiptu okaza\u0142 si\u0119 trwa\u0142y, a w pierwszym okresie, gdy imperium zachowywa\u0142o jedno\u015b\u0107 egipt by\u0142 tylko jedn\u0105 z wielu jego prowincji. stolic\u0105 kalifatu zosta\u0142 najpierw, za dynastii umajjad\u00f3w damaszek (661-750), a po zwyci\u0119stwie abbasyd\u00f3w zosta\u0142 ni\u0105 bardziej odleg\u0142y od egiptu bagdad (750-868). wielki rozrost terytorialny imperium arabskiego i r\u00f3\u017cnorodno\u015b\u0107 lud\u00f3w je zamieszkuj\u0105cych kry\u0142y w sobie zal\u0105\u017cki jego szybkiego rozpadu. niemniej egipt by\u0142 w tym czasie na tyle wa\u017cn\u0105 i nieperyferyjn\u0105 prowincj\u0105, \u017ce utrudnia\u0142o to jego ewentualne uniezale\u017cnienie si\u0119. w okresie tym nast\u0105pi\u0142a do\u015b\u0107 szybka islamizacja kraju. wraz z up\u0142ywem czasu w\u0142adza kalif\u00f3w w bagdadzie stawa\u0142a si\u0119 coraz s\u0142absza i zacz\u0119\u0142a ogranicza\u0107 si\u0119 do aspekt\u00f3w religijnych. w trudzie rz\u0105dzenia w cz\u0119\u015bciach ogromnego imperium zast\u0119powali kalif\u00f3w zarz\u0105dcy zwani emirami. abbasydzi obawiaj\u0105c si\u0119 ambicji arabskich mo\u017cnych na emir\u00f3w wyznaczali cz\u0119sto ludzi pochodzenia tureckiego lub ira\u0144skiego. liczyli na ich wi\u0119ksz\u0105 lojalno\u015b\u0107 wzgl\u0119dem w\u0142adc\u00f3w, kt\u00f3rym zawdzi\u0119czali ca\u0142\u0105 sw\u0105 pozycj\u0119. jednak z czasem si\u0142y od\u015brodkowe sta\u0142y si\u0119 na tyle silne, a egalitaryzm islamu na tyle niwelowa\u0142 problem pochodzenia emir\u00f3w, \u017ce umo\u017cliwi\u0142 im usamodzielnienie si\u0119 wzgl\u0119dem bagdadu. pierwszym namiestnikiem (emirem) egiptu, kt\u00f3ry zerwa\u0142 sw\u0105 zale\u017cno\u015b\u0107 wobec kalifa by\u0142 dawny gwardzista tureckiego pochodzenia, ahmad ibn tulun (868\u2013884). w\u0142adza tulunid\u00f3w obj\u0119\u0142a opr\u00f3cz egiptu tak\u017ce palestyn\u0119 i syri\u0119. jednak ich si\u0142a os\u0142ab\u0142a bardzo za panowania prawnuka ahmada ibn tuluna \u2013 haruna kt\u00f3rego rz\u0105dy sprowadza\u0142y si\u0119 do korzystania z uciech \u017cycia dworskiego. wykorzystali to abbasydzi, kt\u00f3rzy w 904 roku zaatakowali emirat. zdo\u0142ali zdoby\u0107 syri\u0119, a po zamordowaniu haruna przez jego \u017co\u0142nierzy wkroczyli do egiptu, gdzie zmusili jego nast\u0119pc\u0119 szajbana do ucieczki. jakkolwiek w\u0142adza abbasyd\u00f3w zosta\u0142a odrestaurowana, to sam problem s\u0142abo\u015bci kalif\u00f3w nie zosta\u0142 za\u017cegnany. krucha jedno\u015b\u0107 egiptu ze sto\u0142ecznym bagdadem zosta\u0142a zerwana w 935 roku, gdy kalif ar-radi zosta\u0142 zmuszony odda\u0107 faktyczn\u0105 w\u0142adz\u0119 w r\u0119ce tureckiego gwardzisty ibn raika, kt\u00f3ry otrzyma\u0142 tytu\u0142 \u201eemira emir\u00f3w\u201d.\n\nnowe pa\u0144stwo i dynasti\u0119 rz\u0105dz\u0105c\u0105 egiptem ponownie za\u0142o\u017cy\u0142 przybysz pochodzenia tureckiego, muhammad ibn tughd\u017c, kt\u00f3ry w roku 935 zerwa\u0142 z bagdadem. w odr\u00f3\u017cnieniu od tulunid\u00f3w nowy w\u0142adca zdo\u0142a\u0142 w roku 939 zdoby\u0107 uznanie swej w\u0142adzy ze strony kalifa, kt\u00f3ry nada\u0142 muhammadowi tytu\u0142 \u201eichszid\u201d (oznaczaj\u0105cy po persku \u201eksi\u0119cia\u201d). od tytu\u0142u tego ukuta zosta\u0142a nazwa dynastii. ibn tughd\u017c nie zadowoli\u0142 si\u0119 tylko panowaniem nad egiptem i wkr\u00f3tce opanowa\u0142 palestyn\u0119 i syri\u0119 oraz al-hid\u017caz. pot\u0119ga dynastii trwa\u0142a jednak kr\u00f3tko. po \u015bmierci jej za\u0142o\u017cyciela w\u0142adz\u0119 sprawowali formalnie kolejno jego synowie. w praktyce krajem rz\u0105dzi\u0142 jako regent czarnosk\u00f3ry w\u0142adca z abisynii \u2013 abu al-misk kafur. za jego rz\u0105d\u00f3w kraj musia\u0142 odpiera\u0107 ataki hamdanid\u00f3w, kt\u00f3rzy zaj\u0119li cz\u0119\u015b\u0107 syrii. po \u015bmierci kafura egipt zosta\u0142 od zachodu najechany i podbity przez nowych zdobywc\u00f3w \u2013 szyick\u0105 dynasti\u0119 fatymid\u00f3w. jakkolwiek fatymidzi byli zdobywcami, kt\u00f3rzy przybyli do egiptu z tunezji, szybko przenie\u015bli centrum swego pa\u0144stwa do egiptu. pa\u0144stwo fatymid\u00f3w by\u0142o jednym z najpot\u0119\u017cniejszych w historii \u015bredniowiecznego islamu, a sami fatymidzi za\u0142o\u017cyli konkurencyjny wobec bagdadu, szyicki kalifat. w okresie apogeum pot\u0119gi fatymidzi rz\u0105dzili ca\u0142\u0105 p\u00f3\u0142nocn\u0105 afryk\u0105, od maroka poprzez algieri\u0119, tunezj\u0119 po egipt oraz palestyn\u0105, syri\u0105 i al-hid\u017cazem. poniewa\u017c isma\u2019iliccy w\u0142adcy tego imperium byli w zdecydowanej mniejszo\u015bci, cechowa\u0142a ich daleko posuni\u0119ta tolerancja \u2013 nie tylko w stosunku do wyznawc\u00f3w pozosta\u0142ych od\u0142am\u00f3w islamu, ale r\u00f3wnie\u017c wobec chrze\u015bcijan i \u017cyd\u00f3w. fatymidzi sw\u0105 si\u0142\u0119 militarn\u0105 w egipcie oparli na armii mameluk\u00f3w \u2013 niewolnik\u00f3w kipczackich lub kaukaskich. upadek znaczenia dynastii przypiecz\u0119towa\u0142y wyprawy krzy\u017cowe i powstanie kr\u00f3lestwa jerozolimskiego w 1099 roku. sukcesy chrze\u015bcijan w palestynie podwa\u017cy\u0142y fatymidzki presti\u017c obro\u0144c\u00f3w islamu. wprawdzie sam egipt zdo\u0142a\u0142 odeprze\u0107 inwazj\u0119 wojsk chrze\u015bcija\u0144skich, jednak os\u0142abione pa\u0144stwo pad\u0142o wkr\u00f3tce ofiar\u0105 nowej pot\u0119gi w regionie \u2013 sunnickiej dynastii ajjubid\u00f3w.\n\negipt zosta\u0142 opanowany przez kurdyjsk\u0105 dynasti\u0119 ajjubid\u00f3w w czasie wypraw krzy\u017cowych i to w\u0142a\u015bnie walki i uk\u0142ady z chrze\u015bcijanami sta\u0142y si\u0119 g\u0142\u00f3wnymi problemami nowych pan\u00f3w egiptu. kair zdoby\u0142 w 1169 roku szirkuh, ale to jego bratanek, saladyn by\u0142 w\u0142a\u015bciwym za\u0142o\u017cycielem dynastii i pot\u0119gi nowego pa\u0144stwa. ajjubidzi \u2013 mimo \u017ce tytu\u0142owali si\u0119 su\u0142tanami egiptu \u2013 \u015brodek ci\u0119\u017cko\u015bci pa\u0144stwa przenie\u015bli na p\u00f3\u0142noc, do syrii. sam saladyn opr\u00f3cz egiptu kontrolowa\u0142 r\u00f3wnie\u017c trypolitani\u0119, wschodni\u0105 tunezj\u0119, al-hid\u017caz, jemen, syri\u0119 i zachodni\u0105 cz\u0119\u015b\u0107 mezopotamii. by\u0142 te\u017c zdobywc\u0105 palestyny i pogromc\u0105 chrze\u015bcija\u0144skiego kr\u00f3lestwa jerozolimy. zwyci\u0119stwo nad armi\u0105 krzy\u017cowc\u00f3w pod hattin w roku 1187 przynios\u0142o mu nie\u015bmierteln\u0105 chwa\u0142\u0119 w \u015bwiecie islamu. zdobycie jerozolimy \u015bci\u0105gn\u0119\u0142o na jego pa\u0144stwo iii wypraw\u0119 krzy\u017cow\u0105, kt\u00f3r\u0105 mimo utraty akki zdo\u0142a\u0142 odeprze\u0107. saladyn zas\u0142yn\u0105\u0142 jako polityk zr\u0119czny i przy tym umiarkowany, opiekun sztuki i nauki. po jego \u015bmierci pa\u0144stwo zosta\u0142o podzielone mi\u0119dzy jego krewnych \u2013 brata i syn\u00f3w, kt\u00f3rzy wkr\u00f3tce rozpocz\u0119li wewn\u0119trzne walki i os\u0142abili pot\u0119g\u0119 dynastii. najbardziej znanym nast\u0119pc\u0105 saladyna by\u0142 su\u0142tan al-kamil, kt\u00f3ry popiera\u0142 kontakty handlowe z miastami w\u0142oskimi. mimo tego musia\u0142 odeprze\u0107 v wypraw\u0119 krzy\u017cow\u0105, kt\u00f3rej celem by\u0142 podb\u00f3j egiptu. krzy\u017cowcy zdobyli nawet wa\u017cn\u0105 twierdz\u0119 na drodze do kairu \u2013 damiett\u0119. al-kamil zaproponowa\u0142 w\u00f3wczas krzy\u017cowcom zwrot jerozolimy w zamian za wycofanie si\u0119 z egiptu, jednak pewni zwyci\u0119stwa legaci papiescy odrzucili te propozycje. w\u00f3wczas al-kamil okr\u0105\u017cy\u0142 ich armi\u0119, kt\u00f3ra wyruszy\u0142a na kair i zmusi\u0142 do kapitulacji. w roku 1229 dosz\u0142o do traktatu pomi\u0119dzy cesarzem rzymskim fryderykiem ii a al-kamilem. su\u0142tan nie podj\u0105wszy walki z krzy\u017cowcami odda\u0142 w r\u0119ce chrze\u015bcijan miejsca \u015bwi\u0119te w palestynie z jerozolim\u0105 i betlejem na czele. by\u0142a to niezwykle humanitarna pr\u00f3ba za\u017cegnania kolejnych wypraw krzy\u017cowych i pogodzenia zwa\u015bnionych religii. mimo \u017ce nast\u0119pcy al-kamila zdo\u0142ali pokona\u0107 krzy\u017cowc\u00f3w i odebra\u0107 im ostatecznie jerozolim\u0119, to sama dynastia ajjubidzka pogr\u0105\u017cy\u0142a si\u0119 w walkach wewn\u0119trznych. wykorzystali to mamelucy \u2013 kt\u00f3rych pot\u0119ga w xiii wieku bardzo wzros\u0142a i w latach 1250\u20131258 odsun\u0119li ajjubid\u00f3w od rz\u0105d\u00f3w w egipcie. dynastia d\u0142u\u017cej przetrwa\u0142a w syrii, ale i tam wkr\u00f3tce dosi\u0119g\u0142y ich armie mameluk\u00f3w.\n\nosobn\u0105 epok\u0119 w historii muzu\u0142ma\u0144skiego egiptu stanowi\u0105 czasy mameluk\u00f3w, kt\u00f3rzy rz\u0105dzili egiptem przez ponad dwa i p\u00f3\u0142 stulecia i stworzyli najtrwalsze pa\u0144stwo w \u015bredniowiecznej historii tego kraju. mamelucy byli obcego, g\u0142\u00f3wnie kaukaskiego pochodzenia. mamelucy pokonali niezwyci\u0119\u017conych dotychczas mongo\u0142\u00f3w oraz dali w kairze schronienie ostatnim kalifom abbasydzkim, kt\u00f3rzy musieli ucieka\u0107 po zniszczeniu przez mongo\u0142\u00f3w bagdadu. epok\u0119 mameluck\u0105 tradycyjnie dzieli si\u0119 na dwa okresy, kt\u00f3rym przypisuje si\u0119 dwie umowne \u201edynastie\u201d. byli to pochodz\u0105cy ze step\u00f3w czarnomorskich kipczaccy bahryci, oraz wywodz\u0105cy si\u0119 z regionu kaukaskiego czerkiescy burd\u017cyci. nie by\u0142y to dynastie w znaczeniu rodziny, cho\u0107 niekt\u00f3rzy w\u0142adcy byli rzeczywi\u015bcie ze sob\u0105 spokrewnieni. selim i w bitwie pod mard\u017c dabik z 24 sierpnia 1516 roku ca\u0142kowicie rozbi\u0142 tradycyjn\u0105 armi\u0119 mameluck\u0105 wykorzystuj\u0105c nowoczesn\u0105 artyleri\u0119 i arkebuzy. w bitwie tej zgin\u0105\u0142 r\u00f3wnie\u017c su\u0142tan egipski, kansuh al-ghauri. dzi\u0119ki temu zwyci\u0119stwu turcy bez oporu opanowali syri\u0119, a po kolejnym zwyci\u0119stwie r\u00f3wnie\u017c palestyn\u0119. tymczasem nowy su\u0142tan egipski, tumanbaj uzbroi\u0142 kolejn\u0105 armi\u0119, w kt\u00f3rej znalaz\u0142a si\u0119 nawet niewielka liczba dzia\u0142 dostarczonych przez wenecjan. jednak s\u0142abo wyszkolone wojska egipskie ponownie uleg\u0142y przewadze tureckiej (bitwa pod ar-rajdanijj\u0105, 22 stycznia 1517). spowodowa\u0142o to wkr\u00f3tce upadek kairu (30 stycznia 1517) i ostateczn\u0105 kl\u0119sk\u0119 tumanbaja, kt\u00f3rego schwytano i stracono w kwietniu tego roku. upadek pa\u0144stwa mameluckiego ko\u0144czy umownie histori\u0119 \u015bredniowiecznego egiptu. inwazja turecka otwiera jednocze\u015bnie prawie 300-letni okres w historii tego kraju, w kt\u00f3rym egipt mniej lub bardziej podleg\u0142\u0105 prowincj\u0105 imperium osma\u0144skiego.\n\npod koniec xviii wieku egipt okre\u015blany by\u0142 jako egipt mameluk\u00f3w, kt\u00f3ry teoretycznie nadal stanowi\u0142 cz\u0119\u015b\u0107 imperium osma\u0144skiego, ale faktycznie by\u0142 pod ca\u0142kowit\u0105 w\u0142adz\u0105 mameluk\u00f3w. po 1797 roku, gdy trwa\u0142a jeszcze wojna francji z monarchi\u0105 brytyjsk\u0105, napoleon bonaparte by zmusi\u0107 wielk\u0105 brytani\u0119 do kapitulacji, ruszy\u0142 wi\u0119c na egipt mameluk\u00f3w, maj\u0105cy by\u0107 przysz\u0142\u0105 baz\u0105 wypadow\u0105 pod inwazj\u0119 na indie b\u0119d\u0105ce koloni\u0105 wielkiej brytanii. wyprawa egipska dosz\u0142a do skutku w maju 1798 roku. wzi\u0119\u0142o w niej udzia\u0142 38 tysi\u0119cy marynarzy i \u017co\u0142nierzy oraz 175 uczonych i artyst\u00f3w, kt\u00f3rzy mieli bada\u0107 kultur\u0119 i histori\u0119 egiptu. po sukcesach, sprowadzaj\u0105cych si\u0119 do zaj\u0119cia malty i dolnego egiptu z aleksandri\u0105 i kairem, wojska ekspedycyjne spotyka\u0142y same niepowodzenia: upiorny klimat, choroby tropikalne, zniszczenie floty francuskiej przez eskadr\u0119 angielskich okr\u0119t\u00f3w admira\u0142a nelsona u uj\u015bcia nilu (mylnie zwana przez histori\u0119 bitw\u0105 pod abukirem), powstanie ludno\u015bci w kairze, ingerencja wojsk tureckich, zaj\u0119cie malty przez anglik\u00f3w. ostatecznie francuzi zmuszeni zostali przez si\u0142y turecko-angielskie do kapitulacji w 1801 roku. ekspedycja egipska napoleona uda\u0142a si\u0119 wi\u0119c tylko w swej cz\u0119\u015bci naukowo-badawczej. mi\u0119dzy innymi znaleziono w\u00f3wczas w czasie wykopalisk tzw. \u201ekamie\u0144 z rosetty\u201d.\nw 1808 mamelukom odebrano ziemi\u0119 i ca\u0142kowicie odebrano w\u0142adz\u0119, a nast\u0119pnie w 1811 zostali oni wyniszczeni przez tureckiego pasz\u0119 muhammada alego. w 1804 roku turcy utworzyli wicekr\u00f3lestwo egiptu. panowanie tureckie formalnie trwa\u0142o do 1914 roku, jednak de facto zako\u0144czy\u0142o si\u0119 w 1881 roku, kontrol\u0119 nad egiptem przej\u0119li w\u00f3wczas brytyjczycy, kt\u00f3rzy zamienili egipt w terytorium podporz\u0105dkowane. zwierzchnictwo brytyjskie nad egiptem umo\u017cliwione zosta\u0142o w przeci\u0105gu xix wieku, gdy brytyjczycy stale powi\u0119kszali swoje wp\u0142ywy na pa\u0144stwo. w 1914 roku egipt og\u0142oszono protektoratem brytyjskim pod nazw\u0105 su\u0142tanat egiptu. w okresie i wojny \u015bwiatowej na terytorium egiptu i tureckiej palestyny mia\u0142a miejsce kampania przeciw imperium osma\u0144skiemu.\n\n\n=== egipt wsp\u00f3\u0142czesny ===\nstan z 1914 utrzymywa\u0142 si\u0119 do 28 lutego 1922, gdy egipt oficjalnie og\u0142osi\u0142 niepodleg\u0142o\u015b\u0107 od wielkiej brytanii. panuj\u0105cy w\u00f3wczas ju\u017c 5 lat drugi su\u0142tan fu\u2019ad i zosta\u0142 pierwszym nowo\u017cytnym kr\u00f3lem egiptu. pomimo formalnej niepodleg\u0142o\u015bci, egipt wci\u0105\u017c znajdowa\u0142 si\u0119 pod rzeczywistymi wp\u0142ywami brytyjskimi (by\u0142 pa\u0144stwem zale\u017cnym). pocz\u0105tkowo przewag\u0119 w systemie politycznym zdoby\u0142y partie wafd i liberalna-konstytucjonalna. obie partie zmienia\u0142y swoje rz\u0105dy naprzemiennie. premierem z wafd kilkukrotnie zostawa\u0142 mustafa an-nahhas. wafd deklarowa\u0142a bronienie konstytucji przed kr\u00f3lem. w okresie jej rz\u0105d\u00f3w w kraju miejsce mia\u0142a modernizacja kraju, wdro\u017cenie reformy rolnej i zorganizowanie gie\u0142dy kairskiej. rz\u0105d podj\u0105\u0142 si\u0119 z wielk\u0105 brytani\u0105 rozm\u00f3w w sprawie zadeklarowania statusu egiptu, ostatecznie jednak negocjacje zawieszono z powodu r\u00f3\u017cnych stanowisk w sprawie sudanu. w 1929 roku na skutek globalnego kryzysu, pogorszy\u0142a si\u0119 sytuacja gospodarcza egiptu. fu\u2019ad na skutek rozczarowania rz\u0105dami wafd rozwi\u0105za\u0142 parlament i mianowa\u0142 nowym premierem wywodz\u0105cego si\u0119 z partii liberalno-konstytucjonalnej ismaila sidkiego, oczekuj\u0105c, \u017ce jego rz\u0105d przygotuje grunt pod autorytarne rz\u0105dy samego monarchy. na skutek autorytarnych przemian liberalnych konstytucjonalist\u00f3w dosz\u0142o do szeregu protest\u00f3w kt\u00f3re zosta\u0142y st\u0142umione. 27 pa\u017adziernika 1930 premier og\u0142osi\u0142 now\u0105 konstytucj\u0119, znacz\u0105co poszerzaj\u0105c\u0105 uprawnienia kr\u00f3la i rz\u0105du. spotka\u0142a si\u0119 ona z gwa\u0142town\u0105 krytyk\u0105 prasy i partii opozycyjnych. rozpocz\u0119\u0142a si\u0119 kampania wyborcza do nowego parlamentu, w czasie kt\u00f3rej zabroniono zgromadze\u0144, a wyst\u0105pienia polityk\u00f3w opozycyjnych by\u0142y niemal\u017ce uniemo\u017cliwiane. ostatecznie partia liberalno-konstytucyjna i wafd zbojkotowa\u0142y elekcj\u0119 i zwyci\u0119stwo odnios\u0142a nowa partia rz\u0105dowa, powo\u0142any przez sidkiego lud. dzia\u0142alno\u015b\u0107 organizacji politycznych nieprzychylnych rz\u0105dowi maksymalnie ograniczono, sidki konsolidowa\u0142 swoj\u0105 w\u0142adz\u0119 za pomoc\u0105 represji. z czasem otwarcie zacz\u0105\u0142 d\u0105\u017cy\u0107 do skupienia pe\u0142ni kontroli nad krajem we w\u0142asnych r\u0119kach. z coraz raz wi\u0119ksz\u0105 niech\u0119ci\u0105 poczynania sidkiego obserwowa\u0142 kr\u00f3l, kt\u00f3ry ostatecznie zdymisjonowa\u0142 sidkiego we wrze\u015bniu 1933. wafd powr\u00f3ci\u0142 do w\u0142adzy w 1936 roku. premierem zosta\u0142 ponownie an-nahhasa w tym czasie tron obj\u0105\u0142 faruk i, w imieniu kt\u00f3rego obowi\u0105zki monarchy wype\u0142nia\u0142a rada regencyjna. umo\u017cliwi\u0142o to wprowadzenie programu reform i og\u0142oszenie amnestii dla uczestnik\u00f3w protest\u00f3w politycznych. premier kontynuowa\u0142 rozmowy z brytyjczykami, kt\u00f3re zako\u0144czy\u0142y si\u0119 podpisaniem traktatu egipsko-brytyjskiego. gwarantowa\u0142 on stopniowe wycofanie wojsk brytyjskich z egiptu w ci\u0105gu dziesi\u0119ciu lat, likwidacj\u0119 brytyjskiego garnizonu w stolicy (przy zachowaniu oddzia\u0142\u00f3w brytyjskich na kanale sueskim i w aleksandrii), jak r\u00f3wnie\u017c przywr\u00f3cenie brytyjsko-egipskiego kondominium w sudanie. po podpisaniu traktatu kraj w 1937 wszed\u0142 w sk\u0142ad ligi narod\u00f3w, co de facto czyni\u0142o kraj ca\u0142kowicie niezale\u017cnym pa\u0144stwem. wp\u0142ywy brytyjskie pozostawa\u0142y jednak w kraju silne, tote\u017c traktat sta\u0142 si\u0119 przedmiotem kontrowersji, tak\u017ce w partii rz\u0105dz\u0105cej. 28 listopada 1937 nieudanego zamachu na an-nahhasa dokona\u0142 cz\u0142onek paramilitarnego oddzia\u0142u zwi\u0105zanego z parti\u0105 m\u0142ody egipt. w ko\u0144cu tego samego roku kr\u00f3l faruk zdymisjonowa\u0142 rz\u0105d an-nahhasa. pod koniec lat 30. premierem zosta\u0142 muhammad mahmud szybko zast\u0105piony przez ali mahira.\n\npo zako\u0144czeniu ii wojny \u015bwiatowej relacje egipsko-brytyjskie ponownie sta\u0142y si\u0119 napi\u0119te. brak kompetencji egipskich elit politycznych i zwi\u0105zany z ni\u0105 brak pe\u0142nej suwerenno\u015bci przyczynia\u0142y si\u0119 do powstawania antyrz\u0105dowych nastroj\u00f3w. dodatkowym czynnikiem generuj\u0105cym napi\u0119cie by\u0142y dysproporcje maj\u0105tkowe mi\u0119dzy warstw\u0105 najzamo\u017cniejszych posiadaczy ziemskich (w 1952 4 tys. rodzin \u2013 1% mieszka\u0144c\u00f3w kraju \u2013 by\u0142o w\u0142a\u015bcicielami 70% ziemi ornej) a reszt\u0105 spo\u0142ecze\u0144stwa. po ii wojnie \u015bwiatowej proces koncentracji w\u0142asno\u015bci grunt\u00f3w narasta\u0142. rz\u0105dz\u0105ca partia wafd, podobnie zreszt\u0105 jak pozosta\u0142e ugrupowania, by\u0142a zwi\u0105zana z posiadaczami i dlatego nie podejmowa\u0142a \u017cadnych krok\u00f3w na rzecz poprawy sytuacji ubogiego ch\u0142opstwa. niepopularny w spo\u0142ecze\u0144stwie by\u0142 kr\u00f3l faruk i powszechnie obarczany win\u0105 za kl\u0119sk\u0119 w wojnie izraelsko-arabskiej. rodzina kr\u00f3lewska tak\u017ce posiada\u0142a znaczny maj\u0105tek ziemski, a wystawny styl \u017cycia w\u0142adcy razi\u0142 ubogich egipcjan. nastroje opozycyjne by\u0142y silne zw\u0142aszcza w najwi\u0119kszych miastach po\u015br\u00f3d student\u00f3w i biedoty. coraz popularniejsze stawa\u0142y si\u0119 organizacje o radykalnym programie. do ko\u0144ca lat 40. p\u00f3\u0142 miliona cz\u0142onk\u00f3w zgromadzi\u0142o stowarzyszenie braci muzu\u0142man\u00f3w, odwo\u0142uj\u0105ce si\u0119 do islamu, hase\u0142 antykolonialnych, krytykuj\u0105ce kr\u00f3la za kl\u0119sk\u0119 w wojnie z izraelem i domagaj\u0105ce si\u0119 pa\u0144stwowego wsparcia dla ubogich. stowarzyszenie od 1937 posiada\u0142o w\u0142asne formacje paramilitarne (bataliony stronnik\u00f3w boga), kt\u00f3re dokonywa\u0142y atak\u00f3w na pa\u0144stwowych urz\u0119dnik\u00f3w o szczeg\u00f3lnie probrytyjskim lub negatywnym wobec organizacji nastawieniu, jak r\u00f3wnie\u017c na spo\u0142eczno\u015b\u0107 \u017cydowsk\u0105. w\u0142adze zwalcza\u0142y bractwo; w 1948 zosta\u0142o ono zdelegalizowane, a setki jego cz\u0142onk\u00f3w znalaz\u0142y si\u0119 w wi\u0119zieniach. kilka miesi\u0119cy p\u00f3\u017aniej premier mahmud fahni an-nukraszi zosta\u0142 zabity przez cz\u0142onka bractwa. odpowiedzi\u0105 by\u0142a nowa fala aresztowa\u0144, jak r\u00f3wnie\u017c zab\u00f3jstwo za\u0142o\u017cyciela stowarzyszenia hassana al-banny. w 1949 roku z kolei powsta\u0142 opozycyjny ruch wolnych oficer\u00f3w. w 1951 rz\u0105d egipski wypowiedzia\u0142 uk\u0142ad z wielk\u0105 brytani\u0105 z 1936. krok ten z jednej strony zosta\u0142 przychylnie przyj\u0119ty przez spo\u0142ecze\u0144stwo, z drugiej za\u015b zach\u0119ci\u0142 radykalne organizacje do nowych wyst\u0105pie\u0144 antybrytyjskich. jednostki brytyjskie stacjonuj\u0105ce nad kana\u0142em sueskim sta\u0142y si\u0119 przedmiotem atak\u00f3w. 26 stycznia 1952 w kairze mia\u0142a miejsce masowa demonstracja, w czasie kt\u00f3rej domagano si\u0119 odej\u015bcia dotychczasowych elit z powodu ich moralnego upadku i zarzucenia zasad islamu. wydarzenie to, okre\u015blane nast\u0119pnie jako czarna sobota, by\u0142o sygna\u0142em pogarszania si\u0119 sytuacji spo\u0142ecznej. kolejne rz\u0105dy (od stycznia do lipca 1952 rz\u0105d zmienia\u0142 si\u0119 czterokrotnie) nie by\u0142y w stanie jej uspokoi\u0107.\n\nnapi\u0119ta sytuacja doprowadzi\u0142a do rewolucji w 1952 (tzw. rewolucja wolnych oficer\u00f3w). by\u0142 to przewr\u00f3t wojskowy przeprowadzony w przez wolnych oficer\u00f3w, jak r\u00f3wnie\u017c rewolucja spo\u0142eczna, jaka po nim nast\u0105pi\u0142a. wyst\u0105pienie wojskowych obali\u0142o skompromitowan\u0105 i niepopularn\u0105 monarchi\u0119, a w\u0142adza przesz\u0142a w r\u0119ce rady rewolucyjnych dow\u00f3dc\u00f3w. przeprowadzili oni reform\u0119 roln\u0105, kt\u00f3ra zlikwidowa\u0142a w egipcie wielk\u0105 w\u0142asno\u015b\u0107 ziemsk\u0105, doprowadzili do utraty politycznych wp\u0142yw\u00f3w przez dominuj\u0105c\u0105 dot\u0105d w \u017cyciu politycznym warstw\u0119 ziemia\u0144sk\u0105 i wprowadzili pa\u0144stwow\u0105 kontrol\u0119 gospodarki, do 1956 jednak do\u015b\u0107 ograniczon\u0105. zawieszona zosta\u0142a egipska konstytucja, a partie polityczne zdelegalizowane. szczeg\u00f3lnym represjom poddano organizacje skrajnej lewicy i prawicy: egipskich komunist\u00f3w oraz braci muzu\u0142ma\u0144skich. do znacz\u0105cych zmian dosz\u0142o w egipskiej polityce zagranicznej. egipt d\u0105\u017c\u0105c do dominacji w \u015bwiecie arabskim i rywalizuj\u0105c o ni\u0105 z irakiem, pozosta\u0142 w napi\u0119tych stosunkach z izraelem, przyj\u0105\u0142 orientacj\u0119 proradzieck\u0105 i pomoc wojskow\u0105 zsrr. w rezultacie walki o w\u0142adz\u0119 w obozie zwyci\u0119skich oficer\u00f3w w\u0142adz\u0119 autorytarn\u0105 zdoby\u0142 w kraju najbardziej popularny z przyw\u00f3dc\u00f3w wojskowych \u2013 gamal abdel naser.18 czerwca 1953 rada regencyjna zosta\u0142a rozwi\u0105zana, a egipt sta\u0142 si\u0119 republik\u0105. jej pierwszym prezydentem zosta\u0142 muhammad nad\u017cib, kt\u00f3ry r\u00f3wnocze\u015bnie pozosta\u0142 premierem i przewodnicz\u0105cym rady rewolucyjnych dow\u00f3dc\u00f3w. prezydent sprzeciwia\u0142 si\u0119 represjom wobec braci muzu\u0142man\u00f3w oraz wobec komunist\u00f3w, by\u0142 popierany przez cz\u0119\u015b\u0107 oficer\u00f3w, kt\u00f3rzy pami\u0119tali jego postaw\u0119 po aresztowaniach zwolennik\u00f3w skrajnej lewicy w sierpniu 1952. opowiada\u0142 si\u0119 za wprowadzeniu demokratycznych zasad rz\u0105d\u00f3w i za uchwaleniem nowej konstytucji. w radzie rewolucyjnych dow\u00f3dc\u00f3w wi\u0119ksze poparcie mia\u0142 jednak naser popieraj\u0105cy twardszy kurs. 23 lutego 1954 rada zmusi\u0142a prezydenta do ust\u0105pienia. 25 lutego zosta\u0142 ponownie prezydentem, podczas gdy urz\u0105d premiera powierzono na trzy miesi\u0105ce chaledowi muhjiemu ad-dinowi. po kolejnej pr\u00f3bie aresztowania nagiba na ulicach kairu wybuch\u0142y masowe demonstracje, za\u015b premier 27 lutego wyprowadzi\u0142 na ulice wojska pancerne, w kt\u00f3rych posiada\u0142 znaczne wp\u0142ywy. naser obj\u0105\u0142 stanowisko premiera, musia\u0142 jednak zgodzi\u0107 si\u0119, by prezydentem pozosta\u0142 nagib. rywalizacja nasera i nagiba poci\u0105gn\u0119\u0142a za sob\u0105 dalsze uderzenia w braci muzu\u0142man\u00f3w, kt\u00f3rzy poparli prezydenta. 11 stycznia 1954 stowarzyszenie zorganizowa\u0142o w kairze demonstracj\u0119 studenck\u0105. dwa dni p\u00f3\u017aniej rada rewolucyjnych dow\u00f3dc\u00f3w zdelegalizowa\u0142a organizacj\u0119 i aresztowa\u0142a 450 os\u00f3b, przeprowadzi\u0142a r\u00f3wnie\u017c wymierzon\u0105 w ni\u0105 kampani\u0119 propagandow\u0105. stowarzyszenie nie zaprzesta\u0142o ca\u0142kowicie dzia\u0142alno\u015bci. wyst\u0105pi\u0142o po stronie nagiba w czasie demonstracji w ko\u0144cu lutego 1954, co poci\u0105gn\u0119\u0142o za sob\u0105 kolejne aresztowania islamskich dzia\u0142aczy. analogiczne kroki represyjne zosta\u0142y podj\u0119te w odniesieniu do komunist\u00f3w, polityk\u00f3w wafd i m\u0142odego egiptu. swoje wp\u0142ywy w wojsku, zwi\u0105zkach zawodowych, mediach i s\u0142u\u017cbach bezpiecze\u0144stwa, jak r\u00f3wnie\u017c w\u015br\u00f3d m\u0142odzie\u017cy umocni\u0142 naser. r\u00f3wnie\u017c dyplomacja ameryka\u0144ska sceptycznie odnosi\u0142a si\u0119 do postawy nagiba, kt\u00f3ry w ocenie amerykan\u00f3w pozostawa\u0142 pod szkodliwym wp\u0142ywem komunist\u00f3w. 5 marca 1954 rada rewolucyjnych dow\u00f3dc\u00f3w og\u0142osi\u0142a porozumienie z prezydentem, zapowiedzia\u0142a ponowne wprowadzenie pe\u0142ni swob\u00f3d demokratycznych, uwolnienie wi\u0119\u017ani\u00f3w politycznych i zapewnienie partiom swobody dzia\u0142ania. opowiedzia\u0142a si\u0119 tak\u017ce za zwo\u0142aniem zgromadzenia konstytucyjnego i uchwaleniem nowej ustawy zasadniczej. rada pozostawi\u0142a urz\u0119dy prezydenta i premiera w r\u0119kach nagiba. sukces prezydenta by\u0142 jednak pozorny, gdy\u017c to jego rywal naser dysponowa\u0142 ju\u017c wi\u0119kszymi wp\u0142ywami. sytuacja w kraju pozostawa\u0142a niestabilna. od 19 marca w miastach egipskich trwa\u0142y zamieszki. 25 marca rada rewolucyjnych dow\u00f3dc\u00f3w zapowiedzia\u0142a swoje samorozwi\u0105zanie i potwierdzi\u0142a zamiar ponownej legalizacji partii politycznych. dwa dni p\u00f3\u017aniej zwolennicy nasera wyszli na ulice pod has\u0142em \u201enie dla partii i parlamentu, gamal nie abdykuj!\u201d. pod ich naciskiem 30 marca rada wycofa\u0142a si\u0119 ze swoich wcze\u015bniejszych decyzji i oznajmi\u0142a, \u017ce b\u0119dzie zarz\u0105dza\u0107 krajem a\u017c do wycofania si\u0119 z egiptu ostatnich si\u0142 brytyjskich. pozbawi\u0142a r\u00f3wnie\u017c nagiba wszystkich stanowisk poza urz\u0119dem prezydenckim, kt\u00f3ry nie dawa\u0142 mu \u017cadnej faktycznej w\u0142adzy. w 1954 roku mia\u0142a miejsce tzw. afera lawona \u2013 szpiedzy izraelscy pod\u0142o\u017cyli bomby pod szereg budynk\u00f3w nale\u017c\u0105cych do usa i wielkiej brytanii. rz\u0105d izraela dokona\u0142 zamach\u00f3w maj\u0105c nadziej\u0119, \u017ce win\u0105 za eksplozje zostanie obarczone bractwo muzu\u0142ma\u0144skie, komuni\u015bci lub nacjonali\u015bci.\npodpisanie przez nasera uk\u0142adu z wielk\u0105 brytani\u0105 w pa\u017adzierniku 1954 sprawi\u0142o, \u017ce bracia muzu\u0142manie uznali go za zdrajc\u0119 arab\u00f3w. sekcja specjalna organizacji rozpocz\u0119\u0142a przygotowania do jego zg\u0142adzenia, na co przyzwoli\u0142 przewodnicz\u0105cy bractwa. do pr\u00f3by zamachu dosz\u0142o w czasie wiecu w aleksandrii 26 pa\u017adziernika 1954, gdy naser przemawia\u0142 do dziesi\u0119ciotysi\u0119cznego t\u0142umu. zamachowiec, mahmud abd al-latif, o\u015bmiokrotnie niecelnie wystrzeli\u0142 do premiera, po czym zosta\u0142 schwytany. konsekwencj\u0105 nieudanego zamachu by\u0142a kolejna fala aresztowa\u0144 dzia\u0142aczy muzu\u0142ma\u0144skich. wp\u0142ywy braci muzu\u0142man\u00f3w zosta\u0142y ostatecznie z\u0142amane, struktura organizacji zniszczona. w czasie procesu wykryto r\u00f3wnie\u017c kontakty mi\u0119dzy stowarzyszeniem a nagibem, kt\u00f3ry trafi\u0142 do aresztu domowego. walka o w\u0142adz\u0119 w egipcie zako\u0144czy\u0142a si\u0119 ca\u0142kowitym sukcesem nasera, kt\u00f3ry uzyska\u0142 ogromn\u0105 popularno\u015b\u0107 w spo\u0142ecze\u0144stwie, a zatem faktycznie obj\u0105\u0142 rz\u0105dy nad pa\u0144stwem. w kwietniu 1955 naser stwierdzi\u0142, \u017ce celem rewolucji egipskiej jest budowa spo\u0142ecze\u0144stwa socjalistycznego bez podzia\u0142u na klasy spo\u0142eczne. wyrazem przemian w pa\u0144stwie by\u0142a nowa konstytucja, przyj\u0119ta 16 stycznia 1956 i nadaj\u0105ca prezydentowi pe\u0142ni\u0119 w\u0142adzy w pa\u0144stwie \u2013 mia\u0142 on \u0142\u0105czy\u0107 stanowiska premiera, g\u0142\u00f3wnodowodz\u0105cego si\u0142 zbrojnych, kierowa\u0107 polityk\u0105 zagraniczn\u0105 oraz powo\u0142ywa\u0107 i odwo\u0142ywa\u0107 ministr\u00f3w. kompetencje ustawodawcze pozostawiono w r\u0119kach zgromadzenia narodowego, wybieranego w wyborach powszechnych. w tym samym roku naser uzyska\u0142 w wyborach prezydenckich 99,1% g\u0142os\u00f3w.\n\nw polityce zagranicznej naser g\u0142osi\u0142 program panarabski, z akcentami panislamskimi, nie wyrzekaj\u0105c si\u0119 zarazem nacjonalizmu egipskiego. sprzeciwia\u0142 si\u0119 powstaniu paktu bagdadzkiego, gdy\u017c prowadzi\u0142 on do nadmiernego wzrostu znaczenia g\u0142\u00f3wnego konkurenta egiptu do przyw\u00f3dztwa w \u015bwiecie arabskim \u2013 iraku. egipt sta\u0142 si\u0119 te\u017c jednym z przyw\u00f3dc\u00f3w ruchu pa\u0144stw niezaanga\u017cowanych. 26 lipca 1956 prezydent egiptu og\u0142osi\u0142 nacjonalizacj\u0119 towarzystwa kana\u0142u sueskiego, kt\u00f3rego akcje nale\u017ca\u0142y do francuz\u00f3w i brytyjczyk\u00f3w. rezultatem by\u0142 wybuch kryzysu sueskiego \u2013 wojny egiptu z koalicj\u0105 izraelsko-brytyjsko-francusk\u0105. wojna ta okaza\u0142a si\u0119 militarn\u0105 kl\u0119sk\u0105 egiptu. egipskie si\u0142y zbrojne mimo przeprowadzanych w poprzednich latach zbroje\u0144 zosta\u0142y pokonane przez si\u0142y koalicji. egipt zyska\u0142 jednak na forum onz poparcie zar\u00f3wno ameryka\u0144skie, jak i radzieckie; rada bezpiecze\u0144stwa onz wypowiedzia\u0142a si\u0119 przeciwko interwencji. zmusi\u0142o to wielk\u0105 brytani\u0119 i francj\u0119 do wycofania swoich wojsk z rejonu kana\u0142u sueskiego, tak\u017ce izrael opu\u015bci\u0142 terytoria zaj\u0119te po 1956 w zamian za wprowadzenie na lini\u0119 demarkacyjn\u0105 z egiptem si\u0142 pokojowych onz.\n\n29 stycznia 1959 powsta\u0142a kr\u00f3tkotrwa\u0142a zjednoczona republika arabska, proklamowana po blisko rocznych przygotowaniach. jednoczy\u0142a ona egipt i syri\u0119, docelowo jednak mia\u0142a by\u0107 jedynie pierwszym krokiem na drodze do jedno\u015bci arab\u00f3w. w 1961 roku syria wycofa\u0142a si\u0119 z unii, natomiast egipt zachowa\u0142 nazw\u0119 zjednoczonej republiki arabskiej a\u017c do 1971. w 1967 roku rozegra\u0142a si\u0119 wojna sze\u015bciodniowa stoczona pomi\u0119dzy izraelem a egiptem, jordani\u0105 i syri\u0105 w 1967 roku. w wojn\u0119 zaanga\u017cowa\u0142y si\u0119 tak\u017ce inne arabskie pa\u0144stwa. w 1967 wybuch\u0142a r\u00f3wnie\u017c trwaj\u0105ca do 1970 wojna na wyczerpanie mi\u0119dzy egiptem a izraelem.\n\npo \u015bmierci nasera w\u0142adz\u0119 obj\u0105\u0142 bardziej liberalny, anwar as-sadat. nowy prezydent doprowadzi\u0142 do usuni\u0119cia zwolennik\u00f3w lewicy z wy\u017cszych uczelni, medi\u00f3w i partii rz\u0105dz\u0105cej. w egipcie dosz\u0142o do otwarcia na prywatne inwestycje przedsi\u0119biorc\u00f3w krajowych i zagranicznych, a niekt\u00f3re przedsi\u0119biorstwa sprywatyzowano. w pierwszej po\u0142owie lat 70. xx wieku gospodarka egipska zacz\u0119\u0142a rozwija\u0107 si\u0119 szybciej ni\u017c w czasach nasera, jednak wzrost dotyczy\u0142 przede wszystkim sektora us\u0142ugowego, a nie przemys\u0142u. problemem sta\u0142a si\u0119 inflacja. w 1974 egipt wyszed\u0142 z ekonomicznej stagnacji cechuj\u0105cej schy\u0142ek poprzedniej dekady. od 1975 do 1981 pkb kraju wzrasta\u0142o o 8% rocznie, co wynika\u0142o tak\u017ce z dobrej koniunktury mi\u0119dzynarodowej. wbrew za\u0142o\u017ceniom prezydenta, wdra\u017canie gospodarki wolnorynkowej doprowadzi\u0142o do powstania i pog\u0142\u0119biania si\u0119 nier\u00f3wno\u015bci spo\u0142ecznych, w tym wykszta\u0142cenia si\u0119 nowej elity. kluczow\u0105 rol\u0119 w elitach odgrywali byli wojskowi i oficerowie wywiadu, jak r\u00f3wnie\u017c potomkowie rodzin arystokratycznych, kt\u00f3rzy zdo\u0142ali ocali\u0107 za granic\u0105 cz\u0119\u015b\u0107 maj\u0105tku po rewolucji r. 1952, a po \u015bmierci nasera wr\u00f3cili do egiptu.\n\nw 1973 roku rozegra\u0142a si\u0119 wojna jom kipur. wojna rozpocz\u0119\u0142a od uderzenia po\u0142\u0105czonych si\u0142 egiptu i syrii. wojska arabskie zaatakowa\u0142y p\u00f3\u0142wysep synaj i wzg\u00f3rza golan, kt\u00f3re pozostawa\u0142y pod kontrol\u0105 izraela od czasu wojny sze\u015bciodniowej. egipcjanie i syryjczycy posuwali si\u0119 naprz\u00f3d przez pierwsze 2-3 dni, p\u00f3\u017aniej jednak szala przechyli\u0142a si\u0119 na korzy\u015b\u0107 izraela. syryjczycy zostali wyparci z ca\u0142ego terytorium wzg\u00f3rz golan. na synaju izraelczycy uderzyli w przerw\u0119 pomi\u0119dzy dwiema armiami, kt\u00f3re przekroczy\u0142y kana\u0142 sueski (dawn\u0105 lini\u0119 przerwania ognia). w wyniku tego egipska trzecia armia zosta\u0142a odci\u0119ta. manewr ten zmusi\u0142 egipt do przyj\u0119cia warunk\u00f3w zawieszenia broni. w 1978 roku egipt zako\u0144czy\u0142 sp\u00f3r z izraelem na pomocy porozumienia zawartego w camp david. w lipcu 1977 roku rozegra\u0142 si\u0119 natomiast konflikt graniczny mi\u0119dzy libi\u0105 i egiptem. relacje mi\u0119dzy egiptem a libi\u0105 pozostawa\u0142y szczeg\u00f3lnie wrogie po tym gdy w 1976 roku rz\u0105d egiptu stwierdzi\u0142, \u017ce odkry\u0142 libijski spisek maj\u0105cy na celu obalenie rz\u0105du.\n\npo zab\u00f3jstwie as-sadata przez radyka\u0142\u00f3w islamskich niech\u0119tnych zbytniej uleg\u0142o\u015bci prezydenta wobec izraela, 6 pa\u017adziernika 1981 jego nast\u0119pc\u0105 zosta\u0142 husni mubarak, kt\u00f3ry przeprowadzi\u0142 nowe reformy gospodarcze i dokona\u0142 dalszej prywatyzacji. zrezygnowa\u0142 jednak z politycznej tre\u015bci polityki poprzednika, czyli zapowiedzi stopniowej demokratyzacji pa\u0144stwa. mubarak zachowa\u0142 styl rz\u0105dzenia swojego poprzednika i podstawowe za\u0142o\u017cenia polityki wewn\u0119trznej i zagranicznej. jeszcze bardziej liberalne ekonomicznie zmiany nie da\u0142y spodziewanych efekt\u00f3w. wzrost pkb by\u0142 znacznie wolniejszy ni\u017c w ostatnich latach rz\u0105d\u00f3w as-sadata, a najwa\u017cniejsze dochody pa\u0144stwa pochodzi\u0142y z op\u0142at za korzystanie z kana\u0142u sueskiego oraz z eksportu ropy naftowej. za\u0142amanie si\u0119 koniunktury naftowej w 1986 by\u0142o powa\u017cnym ciosem dla krajowej gospodarki. w polityce spo\u0142ecznej mubarak wycofywa\u0142 si\u0119 stopniowo z program\u00f3w pomocy socjalnej. wobec utrzymywania si\u0119 trudno\u015bci gospodarczych, mubarak na pocz\u0105tku lat 90. rozpocz\u0105\u0142 szeroko zakrojon\u0105 reform\u0119 ekonomiczn\u0105. egipt ca\u0142kowicie uwolni\u0142 ceny, radykalnie zmniejszy\u0142 wydatki publiczne, sprywatyzowa\u0142 ponad 300 zak\u0142ad\u00f3w, zni\u00f3s\u0142 ograniczenia w handlu mi\u0119dzynarodowym. w zamian bank \u015bwiatowy zgodzi\u0142 si\u0119 umorzy\u0107 po\u0142ow\u0119 zad\u0142u\u017cenia kraju. rezultatem by\u0142a poprawa wska\u017anik\u00f3w makroekonomicznych przy r\u00f3wnoczesnym zubo\u017ceniu spo\u0142ecze\u0144stwa. fakt, i\u017c 23% mieszka\u0144c\u00f3w egiptu \u017cy\u0142o w ub\u00f3stwie, a po\u0142owa obywateli pozostawa\u0142a w biedzie, sprzyja\u0142 destabilizacji spo\u0142ecznej i wzmo\u017ceniu si\u0119 agitacji radykalnych ugrupowa\u0144 muzu\u0142ma\u0144skich, kt\u00f3re do tej pory zyskiwa\u0142y sympatyk\u00f3w przede wszystkim na uniwersytetach, nie ciesz\u0105c si\u0119 zbytni\u0105 popularno\u015bci\u0105 w skali ca\u0142ego kraju.odmawiaj\u0105c zwi\u0119kszenia roli religii w \u017cyciu politycznym, mubarak jednocze\u015bnie krytykowa\u0142 niekt\u00f3re partie opozycyjne za brak przywi\u0105zania do islamu, rz\u0105d finansowa\u0142 uroczysto\u015bci religijne, a prezydencka partia wydawa\u0142a pismo o profilu umiarkowanie muzu\u0142ma\u0144skim. pragn\u0105c da\u0107 dow\u00f3d gotowo\u015bci do dialogu nawet z radykalnymi muzu\u0142manami, w 1987 mubarak amnestionowa\u0142 kilkuset wi\u0119\u017ani\u00f3w skazanych po zamachu na anwara as-sadata za przynale\u017cno\u015b\u0107 do ekstremistycznych organizacji islamskich. w lipcu 1993 mubarak uzyska\u0142 w egipskim parlamencie reelekcj\u0119. w referendum jego pozostanie na urz\u0119dzie prezydenta popar\u0142o 96% g\u0142osuj\u0105cych przy niskiej frekwencji. wbrew nadziejom opozycji, kt\u00f3ra apelowa\u0142a do mubaraka o demokratyzacj\u0119 systemu w\u0142adzy, po rozpocz\u0119ciu swojej trzeciej kadencji prezydent zapowiedzia\u0142 jedynie \u201eszeroki dialog narodowy\u201d, do kt\u00f3rego zaprosi\u0142 wszystkie partie wyrzekaj\u0105ce si\u0119 terrorystycznych metod dzia\u0142ania. w grudniu 1993 na jego apel odpowiedzia\u0142o pozytywnie dziesi\u0119\u0107 legalnie dzia\u0142aj\u0105cych ugrupowa\u0144, jak r\u00f3wnie\u017c p\u00f3\u0142legalni bracia muzu\u0142ma\u0144scy oraz komuni\u015bci. 25 czerwca 1994 rozpocz\u0119\u0142a si\u0119 konferencja dialogu narodowego, zdominowana przez przedstawicieli partii prezydenckiej \u2013 debata o przysz\u0142o\u015bci pa\u0144stwa zosta\u0142a sprowadzona do kwestii walki z terroryzmem i problem\u00f3w gospodarczych. na pocz\u0105tku lat 90. mubarak zgadza\u0142 si\u0119 na tworzenie nowych partii politycznych, zak\u0142ada\u0142 jednak, \u017ce wzrost ich liczby przyczyni si\u0119 do rozproszenia si\u0142 opozycji.po kolejnych wyborach parlamentarnych w 1996 powo\u0142any przez mubaraka rz\u0105d kamala al-d\u017canzuriego skupia\u0142 si\u0119 na gospodarczych problemach kraju. kontynuowa\u0142 tak\u017ce zwalczanie islamskiego fundamentalizmu i terroryzmu. poniewa\u017c mimo represji wymierzonych w radykalnych muzu\u0142man\u00f3w ataki terrorystyczne powtarza\u0142y si\u0119 i mia\u0142y negatywny wp\u0142yw na dochody kraju z turystyki. mubarak utrzymywa\u0142 bardzo dobre stosunki ze stanach zjednoczonymi. kraj ten \u017cyczy\u0142 sobie, by egipt zachowa\u0142 status regionalnego mocarstwa. w 1999 usa i egipt podpisa\u0142y umow\u0119, na mocy kt\u00f3rej kair nadal otrzymywa\u0142 z waszyngtonu wielomilionow\u0105 pomoc ekonomiczn\u0105 oraz 1,3 miliarda dolar\u00f3w na szkolenie i uzbrojenie armii.\nw styczniu 2011 roku przeciwko rz\u0105dom prezydenta mubaraka i og\u00f3lnej sytuacji polityczno-gospodarczej w kraju wybuch\u0142y masowe protesty spo\u0142eczne, kt\u00f3re doprowadzi\u0142y do \u015bmierci ponad 300 os\u00f3b. w ich wyniku prezydent mubarak powo\u0142a\u0142 nowy rz\u0105d z ahmadem szafikiem na czele, mianowa\u0142 umara sulajmana na stanowisko wiceprezydenta oraz zadeklarowa\u0142 nieubieganie si\u0119 o kolejn\u0105 kadencj\u0119 w wyborach prezydenckich we wrze\u015bniu 2011. nie spe\u0142ni\u0142o to jednak oczekiwa\u0144 demonstruj\u0105cych, kt\u00f3rych g\u0142\u00f3wnym postulatem by\u0142a natychmiastowa rezygnacja prezydenta. 10 lutego 2011 mubarak poinformowa\u0142 o przekazaniu cz\u0119\u015bci uprawnie\u0144 wiceprezydentowi sulajmanowi. 11 lutego 2011 wiceprezydent og\u0142osi\u0142 ust\u0105pienie mubaraka z urz\u0119du i przej\u0119cie w\u0142adzy w pa\u0144stwie przez najwy\u017csz\u0105 rad\u0119 si\u0142 zbrojnych na czele z ministrem obrony i szefem si\u0142 zbrojnych, marsza\u0142kiem muhammadem husajnem tantawim.\n\n\n== ustr\u00f3j polityczny ==\nustr\u00f3j polityczny: republika semiprezydencka\ng\u0142\u00f3wne partie polityczne: partia wolnych egipcjan, al-wafd, republika\u0144ska partia ludowa, al-nour\nparlament: izba reprezentant\u00f3w sk\u0142ada si\u0119 z 450 deputowanych wybieranych co 5 lat\nkonstytucja z 18 stycznia 2014\nsystem prawny: oparty na prawie anglosaskim, prawie islamskim i kodeksie napoleo\u0144skim; s\u0105downiczy organ rewizyjny \u2013 s\u0105d najwy\u017cszy i rada stanu (nadzoruje s\u0142uszno\u015b\u0107 decyzji administracyjnych); egipt zaakceptowa\u0142 z zastrze\u017ceniami zwierzchnictwo mi\u0119dzynarodowego trybuna\u0142u sprawiedliwo\u015bci\n\u015bwi\u0119to narodowe: rocznica rewolucji \u2013 23 lipca\n\n\n=== podzia\u0142 administracyjny ===\negipt podzielony jest na 27 muhafaz. prowincje dziel\u0105 si\u0119 dalej na okr\u0119gi, miasta i wsie.\n\n\n== ludno\u015b\u0107 ==\nludno\u015b\u0107 egiptu jest niemal wy\u0142\u0105cznie arabskoj\u0119zyczna. oko\u0142o 90% populacji stanowi\u0105 muzu\u0142manie, g\u0142\u00f3wnie sunnici. opr\u00f3cz nich w egipcie \u017cyje ok. 8 mln (ok. 10%) chrze\u015bcijan, g\u0142\u00f3wnie kopt\u00f3w, czyli wiernych wyznania dominuj\u0105cego w egipcie przed podbojami arabskimi. ich cech\u0105 charakterystyczn\u0105 jest wytatuowany \u2013 zazwyczaj na r\u0119ce \u2013 krzy\u017c. za za\u0142o\u017cyciela wsp\u00f3lnoty uwa\u017ca si\u0119 \u015bw. marka ewangelist\u0119. mimo pos\u0142ugiwania si\u0119 obecnie j\u0119zykiem arabskim cz\u0119\u015b\u0107 z nich nie uwa\u017ca si\u0119 za arab\u00f3w. na obszarze pustyni zachodniej wyst\u0119puj\u0105 plemiona berber\u00f3w, w dolinie g\u00f3rnego nilu pojedyncze osady ludno\u015bci negroidalnej.\nw miastach zamieszkuje oko\u0142o 47% ludno\u015bci. przyrost naturalny w 2005 wyni\u00f3s\u0142 1,78%. m\u0119\u017cczy\u017ani \u017cyj\u0105 przeci\u0119tnie 68 lat, a kobiety 74 lata (2005).\negipt jest najludniejszym krajem arabskim i trzecim pod wzgl\u0119dem liczby mieszka\u0144c\u00f3w pa\u0144stwem afryki. \u015brednia g\u0119sto\u015b\u0107 zaludnienia jest niewielka, a rozmieszczenie ludno\u015bci bardzo nier\u00f3wnomierne. wi\u0119kszo\u015b\u0107 kraju jest niemal bezludna, a g\u0119sto\u015b\u0107 zaludnienia na terenach rolniczych (dolina nilu i delta nilu) nale\u017cy do najwi\u0119kszych na \u015bwiecie. kair, stolica kraju i najwi\u0119ksze miasto afryki, wraz z s\u0105siaduj\u0105cymi miejscowo\u015bciami, liczy ponad 17 mln mieszka\u0144c\u00f3w, co stanowi ponad 20% ludno\u015bci pa\u0144stwa.\n\n\n== gospodarka ==\n\n\n=== rolnictwo ===\nwsp\u00f3\u0142czesne rolnictwo egipskie nie jest w stanie zaspokoi\u0107 wewn\u0119trznych potrzeb kraju. sektor rolniczy i przemys\u0142 przetw\u00f3rstwa spo\u017cywczego s\u0105 jednymi z lepiej rozwijaj\u0105cych si\u0119 ga\u0142\u0119zi gospodarki w tym kraju.\nw egipskim klimacie mo\u017cliwe s\u0105 nawet trzy zbiory plon\u00f3w w ci\u0105gu roku. najwi\u0119cej grunt\u00f3w zajmuje uprawa bawe\u0142ny \u2013 g\u0142\u00f3wnego produktu eksportowego. z ro\u015blin spo\u017cywczych najwa\u017cniejsze s\u0105: ry\u017c, kukurydza, pszenica i sorgo dwubarwne, z kt\u00f3rego otrzymuje si\u0119 kasz\u0119 i m\u0105k\u0119. uprawia si\u0119 r\u00f3wnie\u017c trzcin\u0119 cukrow\u0105, palm\u0119 daktylow\u0105, drzewa cytrusowe i warzywa. hodowla zwierz\u0105t odgrywa w egipcie drugorz\u0119dn\u0105 rol\u0119 ze wzgl\u0119du na brak pastwisk. rybo\u0142\u00f3wstwo \u2013 morskie i \u015br\u00f3dl\u0105dowe, jest r\u00f3wnie\u017c wa\u017cn\u0105 ga\u0142\u0119zi\u0105 gospodarki.\nw latach 70 xx w. wybudowano wysok\u0105 tam\u0119 asua\u0144sk\u0105 na nilu. powsta\u0142o przez to jedno z najwi\u0119kszych sztucznych jezior \u015bwiata \u2013 jezioro nasera. jego utworzenie pozwoli\u0142o uregulowa\u0107 bieg nilu, zapobiega\u0107 powodziom, rozwin\u0105\u0107 \u017ceglug\u0119 i rybo\u0142\u00f3wstwo, produkcj\u0119 energii elektrycznej oraz zyska\u0107 pola uprawne na dawnych terenach pustynnych. w efekcie nil przesta\u0142 wylewa\u0107, wi\u0119c ro\u015bliny mo\u017cna uprawia\u0107 tylko na terenach sztucznie nawadnianych.\nw latach 90 xx wieku rozpocz\u0119to wielkie projekty irygacyjne \u2013 doprowadzenie wody z nilu (jeziora nasera) kana\u0142em szajcha zajida (z najwi\u0119ksz\u0105 na \u015bwiecie stacj\u0105 pomp mubarak pumping station) do oazy charga i innych w okolicach jezior toszka.\n\n\n=== przemys\u0142 ===\ndobrze rozwini\u0119ty jest przemys\u0142 chemiczny \u2013 szczeg\u00f3lnie produkcja nawoz\u00f3w sztucznych, w\u0142\u00f3kien syntetycznych, farmaceutyk\u00f3w \u2013 a tak\u017ce przemys\u0142 w\u0142\u00f3kienniczy i odzie\u017cowy, daj\u0105cy obecnie ok. 1/4 warto\u015bci og\u00f3lnej produkcji przemys\u0142owej.\n\nz bogactw mineralnych egiptu najwi\u0119ksze znaczenie maj\u0105 ropa naftowa i fosforyty. ropa naftowa pochodzi ze z\u0142\u00f3\u017c na zachodzie p\u00f3\u0142wyspu synaj oraz z nowych pok\u0142ad\u00f3w w szelfie zatoki sueskiej, wzd\u0142u\u017c wybrze\u017ca \u015br\u00f3dziemnomorskiego, a tak\u017ce z obszaru pustyni zachodniej, przy granicy z libi\u0105. fosforyty, ruda \u017celaza, mangan wydobywane s\u0105 w okolicach asuanu i na zachodzie p\u00f3\u0142wyspu synaj. gaz ziemny wydobywa si\u0119 g\u0142\u00f3wnie w delcie nilu i ze z\u0142\u00f3\u017c podmorskich.\nprzemys\u0142 przetw\u00f3rczy widoczny jest w miastach po\u0142o\u017conych w delcie nilu, nad kana\u0142em sueskim i w heluanie, gdzie istnieje wielki kombinat metalurgiczno-koksowniczy. natomiast w asuanie istniej\u0105 huty \u017celaza i aluminium. zak\u0142ady metalurgiczne znajduj\u0105 si\u0119 w kafr ad-dawwar. najlepiej rozwini\u0119ty jest przemys\u0142 w\u0142\u00f3kienniczy, do\u015b\u0107 dobrze \u2013 chemiczny, elektromaszynowy, petrochemiczny i sk\u00f3rzano-obuwniczy. du\u017ce o\u015brodki przemys\u0142u petrochemicznego rozwin\u0119\u0142y si\u0119 w aleksandrii, kairze, suezie, tanta i asjut. poza tym w kraju istniej\u0105 liczne zak\u0142ady przetw\u00f3rcze surowc\u00f3w i materia\u0142\u00f3w budowlanych \u2013 g\u0142\u00f3wnie wapieni wykorzystywanych w przemy\u015ble cementowym.\nw egipcie znajduje si\u0119 kilka montowni zagranicznych koncern\u00f3w motoryzacyjnych. istniej\u0105 r\u00f3wnie\u017c zak\u0142ady produkuj\u0105cy sprz\u0119t transportu kolejowego, elektromaszynowego i elektrotechnicznego. przemys\u0142 energetyczny posiada elektrownie j\u0105drowe w al-dabaa, o mocy 2000 mw, a na wysokiej tamie na nilu przy zbiorniku nesera zlokalizowana jest hydroelektrownia.\nwa\u017cn\u0105 rol\u0119 w gospodarce egiptu odgrywa kana\u0142 sueski \u0142\u0105cz\u0105cy morze \u015br\u00f3dziemne z morzem czerwonym. przep\u0142ywaj\u0105 nim mi\u0119dzy innymi tankowce przewo\u017c\u0105ce rop\u0119 naftow\u0105 z kraj\u00f3w bliskiego wschodu do europy oraz ropoci\u0105g sumed.\n\n\n=== turystyka ===\nturystyka jest jednym z g\u0142\u00f3wnych \u017ar\u00f3de\u0142 dochodu egiptu i stanowi ok. 10% pkb. w roku 2010 przyby\u0142o do egiptu ponad 14,8 mln turyst\u00f3w (ok. 12,7 miliard\u00f3w dolar\u00f3w przychod\u00f3w). egipt najcz\u0119\u015bciej odwiedzali tury\u015bci z rosji, niemiec, wielkiej brytanii, w\u0142och, francji i polski (rocznie ok. 600 tysi\u0119cy). szczeg\u00f3lnie stare egipskie zabytki s\u0105 magnesem przyci\u0105gaj\u0105cym zagranicznych go\u015bci. obok gizy i kairu tury\u015bci ch\u0119tnie odwiedzaj\u0105 aleksandri\u0119 i luksor, sk\u0105d mi\u0119dzy innymi mo\u017cna dotrze\u0107 do doliny kr\u00f3l\u00f3w. luksor jest tak\u017ce punktem startowym dla podr\u00f3\u017cy przez nil do asuanu. z tego miejsca oferowane s\u0105 tak\u017ce loty i wycieczki autokarowe do abu simbel na pustyni nubijskiej i innych obiekt\u00f3w sakralnych wok\u00f3\u0142 jeziora nasera. wi\u0119kszo\u015b\u0107 operator\u00f3w podr\u00f3\u017cy oferuje lot do kairu, a po jego zwiedzeniu urlop wypoczynkowy i k\u0105piele w hurghadzie lub szarm el-szejk nad morzem czerwonym.\n\nnowoczesny kurort turystyczny szarm el-szejk na po\u0142udniowym kra\u0144cu p\u00f3\u0142wyspu synaj jest szczeg\u00f3lnie lubiany przez sympatyk\u00f3w nurkowania ze wzgl\u0119du na liczne rafy koralowe. jest to r\u00f3wnie\u017c punkt wypadowy na g\u00f3r\u0119 synaj, gdzie jahwe mia\u0142 przekaza\u0107 moj\u017ceszowi dziesi\u0119\u0107 przykaza\u0144 oraz do prawos\u0142awnego klasztoru \u015bw. katarzyny, na skalist\u0105 pustyni\u0119 wy\u017cyny synajskiej, a tak\u017ce do ziemi \u015bwi\u0119tej. przy kurorcie znajduje si\u0119 pierwszy egipski podwodny park narodowy ras muhammad. wok\u00f3\u0142 raf koralowych po\u0142udniowego synaju, gdzie wyst\u0119puje ponad 250 r\u00f3\u017cnych raf koralowych i 1000 gatunk\u00f3w ryb, w ciep\u0142ych wodach morskich spoczywaj\u0105 liczne wraki statk\u00f3w, kt\u00f3re s\u0105 ch\u0119tnie odwiedzane przez nurk\u00f3w. w ostatnich latach wiele entuzjast\u00f3w sport\u00f3w podwodnych wybiera si\u0119 r\u00f3wnie\u017c, do po\u0142o\u017conych bardziej na p\u00f3\u0142noc: zatoki akaby, dahabu, nuwajby i taby.\nze wzgl\u0119du na wzrastaj\u0105ce zainteresowanie turystyk\u0105 nurkow\u0105 udost\u0119pniono tak\u017ce miejscowo\u015bci na po\u0142udnie od hurghady wzd\u0142u\u017c zachodniego wybrze\u017ca morza czerwonego: safad\u017ca, al-kusajma, marsa alam i bir szalatin. przewiduje si\u0119, \u017ce niebawem otworzy si\u0119 granica do tr\u00f3jk\u0105ta hala\u2019ib. 30 km od granicy z sudanem, 20\u201325 km w g\u0142\u0105b kraju znajduje si\u0119 park narodowy, kt\u00f3ry jest kolejn\u0105 atrakcj\u0105 dla turyst\u00f3w. popularne s\u0105 tak\u017ce wyprawy z tych o\u015brodk\u00f3w turystycznych na pustyni\u0119 wschodni\u0105 i g\u00f3ry atbaj. egipt jest ciekawym miejscem r\u00f3wnie\u017c dla amator\u00f3w nurkowania nieposiadaj\u0105cych uprawnie\u0144 \u2013 bardzo popularn\u0105 rozrywk\u0105 dla turyst\u00f3w s\u0105 tak zwane intro \u2013 na niewielk\u0105 g\u0142\u0119boko\u015b\u0107 mo\u017cna zej\u015b\u0107 z profesjonalnym instruktorem i obejrze\u0107 bogactwo tamtejszych raf koralowych morza czerwonego. pod wzgl\u0119dem podwodnej fauny, tamtejsze rafy s\u0105 bardziej zr\u00f3\u017cnicowane od raf w morzu \u015br\u00f3dziemnym.\nwszystkie te kurorty turystyczne po\u0142o\u017cone s\u0105 na riwierze morza czerwonego.\n\ndla turyst\u00f3w s\u0105 r\u00f3wnie\u017c dost\u0119pne egipskie oazy:\n\nna saharze,\nna pustyni libijskiej (pustynia zachodnia):\nsiwa,\nfajum,\nal-bahrijja,\nal-bawiti,\nad-dachila,\nal-farafira,\ncharga,\nna synaju:\nwadi fajran,\najn hudra,\nujun musa.w aleksandrii znajduje si\u0119 bibliotheca alexandrina, a wok\u00f3\u0142 wybrze\u017ca morza \u015br\u00f3dziemnego liczne wraki statk\u00f3w z okresu ii wojny \u015bwiatowej.\nw egipcie znajduje si\u0119 te\u017c wiele stanowisk archeologicznych, z kt\u00f3rych wi\u0119kszo\u015b\u0107 jest otwarta dla zwiedzaj\u0105cych.\nturystyka mocno ucierpia\u0142a w wyniku napad\u00f3w terrorystycznych na cele turystyczne w latach 90. xx w. i pierwszej dekadzie xxi w. (luksor 1997, synaj 2004, szarm el-szejk 2005, dahab 2006). 23 lipca 2005 roku nieznani sprawcy pod\u0142o\u017cyli w trzech miejscach (licznie odwiedzane przez turyst\u00f3w miejsca k\u0105pieliskowe w szarm el szejk na p\u00f3\u0142wyspie synaj) w sumie 400 kilogram\u00f3w materia\u0142\u00f3w wybuchowych. 64 osoby zgin\u0119\u0142y a ponad 200 zosta\u0142o rannych. do zamach\u00f3w obok al-ka\u2019idy przyzna\u0142y si\u0119 brygady abdullaha assamy, kt\u00f3re tak\u017ce odnotowano jako odpowiedzialne za napady z pa\u017adziernika 2004 roku w tabie. nad bezpiecze\u0144stwem turyst\u00f3w czuwa specjalnie powo\u0142ana w tym celu policja turystyczna, kt\u00f3rej funkcjonariusze znaj\u0105 g\u0142\u00f3wne j\u0119zyki obce (obowi\u0105zkowo angielski) i s\u0105 przeszkoleni do niesienia im pomocy. zorganizowane wycieczki do niekt\u00f3rych miejsc s\u0105 obowi\u0105zkowo przez nich eskortowane. funkcjonariusze towarzysz\u0105 tak\u017ce turystom w autokarach. okolice wszystkich atrakcji turystycznych, a tak\u017ce dworce i punkty kontrolne, s\u0105 strze\u017cone przez uzbrojone si\u0142y bezpiecze\u0144stwa. nieumundurowani agenci kontroluj\u0105 punkty handlowo-rozrywkowo-gastronomiczne.\n\n\n=== polskie przedsi\u0119biorstwa w egipcie ===\nw egipcie dzia\u0142aj\u0105 44 polskie przedsi\u0119biorstwa. wed\u0142ug egipskiego ministerstwa inwestycji w ci\u0105gu ostatnich pi\u0119ciu lat polskie przedsi\u0119biorstwa zainwestowa\u0142y w egipcie 10,6 mln dolar\u00f3w (142. miejsce w tym kraju). wed\u0142ug polskiej agencji informacji i inwestycji zagranicznych (paiiiz) w egipcie dzia\u0142a 10 du\u017cych przedsi\u0119biorstw z udzia\u0142em polskiego kapita\u0142u \u2013 w sektorze wydobycia ropy i gazu, transportu morskiego, turystycznym. najwi\u0119kszym przedsi\u0119biorstwem jest polskie g\u00f3rnictwo naftowe i gazownictwo.\n\n\n== si\u0142y zbrojne ==\nwojska egipskie licz\u0105 450 tys. \u017co\u0142nierzy zawodowych oraz 480 tys. rezerwist\u00f3w. rodzajami wojsk egipskich s\u0105: wojska l\u0105dowe, marynarka wojenna oraz si\u0142y powietrzne. wed\u0142ug rankingu global firepower (2021) egipskie si\u0142y zbrojne stanowi\u0105 13. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 10 mld dolar\u00f3w (usd).\n\n\n== kultura i sztuka ==\nnad\u017cib mahfuz \u2013 laureat literackiej nagrody nobla z roku 1988\nmuhammad el-baradei \u2013 laureat pokojowej nagrody nobla z roku 2005\n\n\n== religia ==\negipt jest krajem muzu\u0142ma\u0144skim, z powa\u017cnym wp\u0142ywem religii na codzienne \u017cycie mieszka\u0144c\u00f3w. wed\u0142ug danych pa\u0144stwowych muzu\u0142manie, przewa\u017cnie sunnici, stanowi\u0105 90% ludno\u015bci kraju. pozosta\u0142e 10% stanowi\u0105 chrze\u015bcijanie, z czego 9% to koptowie (g\u0142\u00f3wnie koptyjski ko\u015bci\u00f3\u0142 ortodoksyjny). istniej\u0105 znacz\u0105ce rozbie\u017cno\u015bci w tej kwestii pomi\u0119dzy danymi pa\u0144stwowymi i ko\u015bcielnymi. dane ko\u015bcielne m\u00f3wi\u0105 o 10-18% chrze\u015bcijan w\u015br\u00f3d populacji egiptu. wed\u0142ug komisji ds. mi\u0119dzynarodowej wolno\u015bci religijnej w sprawozdaniu za rok 2010, egipt zajmuje drugie miejsce w rankingu w\u015br\u00f3d kraj\u00f3w, kt\u00f3re naruszaj\u0105 wolno\u015b\u0107 religijn\u0105. dyskryminacja i \u0142amanie praw cz\u0142owieka dotyka g\u0142\u00f3wnie: koptyjskich chrze\u015bcijan, bahaist\u00f3w, szyickich muzu\u0142man\u00f3w, \u017cyd\u00f3w, \u015bwiadk\u00f3w jehowy i cz\u0142onk\u00f3w sekty islamu koranicznego quraniyoon. wed\u0142ug raportu z 2011 roku ameryka\u0144skiej komisji ds. mi\u0119dzynarodowej wolno\u015bci religijnej (uscirf) egipt znalaz\u0142 si\u0119 w\u015br\u00f3d 14 kraj\u00f3w jako najgorszy na \u015bwiecie kraj \u0142ami\u0105cy wolno\u015b\u0107 religijn\u0105 i \u0142ami\u0105cy prawa cz\u0142owieka.\nkonstytucja egiptu czyni z islamu religi\u0119 pa\u0144stwow\u0105. gwarantuje wprawdzie wszystkim obywatelom wolno\u015b\u0107 wyznania, ale w praktyce jest ona mocno ograniczona. na dowodach osobistych umieszczana jest informacja o przynale\u017cno\u015bci religijnej, przy czym dozwolony jest wyb\u00f3r mi\u0119dzy trzema oficjalnie uznanymi religiami: islamem, chrze\u015bcija\u0144stwem i judaizmem. wyznawcy innych religii nie uzyskuj\u0105 dowod\u00f3w osobistych, co oznacza rezygnacj\u0119 z praw. to samo dotyczy muzu\u0142man\u00f3w, kt\u00f3rzy przeszli na chrze\u015bcija\u0144stwo.\nstruktura religijna kraju:\n\nislam \u2013 90%,\nchrze\u015bcija\u0144stwo (g\u0142\u00f3wnie koptyjski ko\u015bci\u00f3\u0142 ortodoksyjny) \u2013 10%.\n\n\n=== muzu\u0142manie ===\nszariat jest g\u0142\u00f3wnym \u017ar\u00f3d\u0142em ustawodawstwa. z jednej strony wyk\u0142adnia islamu jest w egipcie przewa\u017cnie nowoczesna i post\u0119powa \u2013 w szczeg\u00f3lno\u015bci przez przoduj\u0105cy w muzu\u0142ma\u0144skim \u015bwiecie uniwersytet al-azhar. z drugiej strony egipt jest od wiek\u00f3w, obok arabii saudyjskiej, centrum islamskiego fundamentalizmu.\n\n\n=== chrze\u015bcijanie ===\nchrze\u015bcija\u0144stwo rozwija\u0142o si\u0119 w egipcie r\u00f3wnolegle jak na innych ziemiach cesarstwa rzymskiego. zgodnie z ewangeli\u0105 mateusza w egipcie przebywa\u0142a \u015bwi\u0119ta rodzina z ma\u0142ym jezusem, uciekaj\u0105c przed zarz\u0105dzon\u0105 przez heroda rzezi\u0105 niewini\u0105tek (mt 2,13-21). istniej\u0105 przypuszczenia, \u017ce ewangelista marek przybywa\u0142 tutaj na misje ju\u017c w ok. 50 roku n.e. w okresie bizantyjskim wi\u0119kszo\u015b\u0107 ludno\u015bci zamieszkuj\u0105cej egipt by\u0142o chrze\u015bcijanami. sytuacja uleg\u0142a zmianie w wyniku islamskiej inwazji w vii wieku.\n\n\n=== \u017cydzi ===\nwed\u0142ug biblii do egiptu przyby\u0142 abraham, a potem pojmany j\u00f3zef. tutaj urodzi\u0142o si\u0119 wiele postaci biblijnych, m.in. moj\u017cesz, aaron czy jozue. moj\u017cesz prowadzi\u0142 izraelit\u00f3w z egiptu do ziemi obiecanej. biblia opisuje r\u00f3wnie\u017c plagi egipskie, przej\u015bcie przez morze czerwone, synaj i g\u00f3r\u0119 synaj, gdzie moj\u017cesz otrzyma\u0142 od jahwe dekalog. na tym terenie rozpocz\u0119to te\u017c spisywanie biblii.\naleksandria ju\u017c od staro\u017cytno\u015bci, na d\u0142ugo przed zniszczeniem \u015bwi\u0105tyni jerozolimskiej w 70 n.e., by\u0142a jednym z najwi\u0119kszych o\u015brodk\u00f3w \u017cydowskiej diaspory. wed\u0142ug flawiusza byli oni pierwszymi osiedle\u0144cami w tym mie\u015bcie. z czasem przydzielono im ca\u0142\u0105 dzielnic\u0119. tu, z polecenia kr\u00f3la ptolemeusza ii filadelfosa, powsta\u0142 grecki przek\u0142ad biblii hebrajskiej, tzw. septuaginta. w i w. n.e. pisarz filon stwierdzi\u0142, \u017ce w ca\u0142ym egipcie mieszka milion \u017cyd\u00f3w. ju\u017c w vi w. p.n.e. prorok jeremiasz skierowa\u0142 or\u0119dzie do \u017cyd\u00f3w osiedlonych w r\u00f3\u017cnych cz\u0119\u015bciach tego kraju, m.in. w memfis (nof).\nw czasach najnowszych liczba \u017cyd\u00f3w w egipcie gwa\u0142townie si\u0119 zmniejszy\u0142a, poniewa\u017c zmuszeni byli wyjecha\u0107 do izraela. w 1948 w egipcie zamieszkiwa\u0142o ju\u017c jedynie 75 tysi\u0119cy \u017cyd\u00f3w. obecnie w kairze \u017cyje nieca\u0142e 200 ubogich starszych os\u00f3b pochodzenia \u017cydowskiego. \u017cydzi zamieszkuj\u0105 g\u0142\u00f3wnie aleksandri\u0119, stary kair oraz dom starc\u00f3w w kairskim heliopolis. do ostatnich wysiedle\u0144 \u017cyd\u00f3w z egiptu dosz\u0142o po wojnach arabsko-izraelskich w roku 1956 i 1967. w 1979 roku izrael i egipt zawar\u0142y pok\u00f3j, na mocy kt\u00f3rego warunki bytowe \u017cyd\u00f3w w egipcie poprawi\u0142y si\u0119.\n\n\n== zobacz te\u017c ==\negipt\nrewolucja w egipcie (2011)\n\u015bwi\u0119ta w egipcie\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\negypt\u2019s government services portal (ang. \u2022 arab.)\negypt information portal (ang. \u2022 arab.)\nserwis biura ds. turystyki ambasady egiptu w warszawie (pol.)"