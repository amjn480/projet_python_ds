"dania (du\u0144. danmark) \u2013 pa\u0144stwo po\u0142o\u017cone w europie p\u00f3\u0142nocnej (skandynawia), najmniejsze z pa\u0144stw nordyckich. wraz z grenlandi\u0105 oraz wyspami owczymi tworzy wsp\u00f3lnotowe kr\u00f3lestwo danii. kontynentalna dania graniczy od po\u0142udnia z niemcami, za\u015b przez cie\u015bnin\u0119 sund s\u0105siaduje ze szwecj\u0105. posiada te\u017c granic\u0119 z kanad\u0105 na wyspie hansa. dania jest cz\u0142onkiem unii europejskiej, nato oraz onz.\n\n\n== nazwa pa\u0144stwa ==\nnazwa pa\u0144stwa du\u0144skiego pojawi\u0142a si\u0119 po raz pierwszy ok. roku 955 w formie \u16cf\u16c5\u16be\u16f0\u16c5\u16b1\u16b4\u16c5, co oznacza \u201egraniczny las du\u0144czyk\u00f3w\u201d (wi\u0119cej na ten temat w ha\u015ble kamienie runiczne z jelling).\n\n\n== geografia ==\ndania pod wzgl\u0119dem warunk\u00f3w naturalnych jest krajem przej\u015bciowym pomi\u0119dzy europ\u0105 p\u00f3\u0142nocn\u0105 i \u015brodkow\u0105. geologicznie terytorium danii zwi\u0105zane jest z trzonem kontynentalnym europy. wi\u0119ksza cz\u0119\u015b\u0107 powierzchni kraju ukszta\u0142towana zosta\u0142a w okresie ostatniego zlodowacenia. granic\u0119 krajobrazow\u0105 wyznacza zlodowacenie w\u00fcrm, kt\u00f3re ci\u0105gnie si\u0119 przez ca\u0142y p\u00f3\u0142wysep jutlandzki w kierunku po\u0142udnikowym. g\u00f3rnokredowe wapienie i kreda tworz\u0105 krajobraz p\u00f3\u0142nocnej jutlandii i wybrze\u017ca typu klifowego na wyspach m\u00f8n i zelandia.\ndania jest krajem nizinnym \u2013 najwy\u017cszym punktem jest wzg\u00f3rze yding skovh\u00f8j (172,54 m n.p.m. razem z kurhanem nagrobnym na szczycie, bez kurhanu 170,77 m n.p.m.).\n70% powierzchni danii przypada na p\u00f3\u0142wysep jutlandzki (jutlandi\u0119, jylland). reszta kraju po\u0142o\u017cona jest na 406 wyspach, z czego zamieszkanych jest 79. najwi\u0119ksze i najwa\u017cniejsze wyspy to zelandia 7031 km\u00b2 (sj\u00e6lland, na kt\u00f3rej znajduje si\u0119 stolica kraju, kopenhaga), n\u00f8rrejyske \u00f8 4685 km\u00b2, fionia (fyn) 2984 km\u00b2, lolland 1243 km\u00b2, bornholm 588,5 km\u00b2, falster 514,0 km\u00b2, mors\u00f8 363,3 km\u00b2, als 321,0 km\u00b2, langeland 284,0 km\u00b2, m\u00f8n 237,5 km\u00b2 i r\u00f8m\u00f8 128,9 km\u00b2.\n\npowierzchnia ca\u0142kowita: 43 094 km\u00b2\npowierzchnia l\u0105dowa: 42 394 km\u00b2 (98,38%)\npowierzchnia wodna: 700 km\u00b2 (1,62%)\nca\u0142kowita granica l\u0105dowa: 68 km z niemcami\nd\u0142ugo\u015b\u0107 wybrze\u017ca: 7314 km\nnajwy\u017cszy punkt naturalny: m\u00f8lleh\u00f8j 170,86 m n.p.m.\nnajni\u017cszy punkt: lammefjord 7 m p.p.m.najwi\u0119ksze miasta danii to kopenhaga (518,6 tys.), \u00e5rhus (239,9 tys.), odense, \u00e5lborg i esbjerg.\n\n\n=== ro\u015blinno\u015b\u0107 ===\npierwotn\u0105 ro\u015blinno\u015b\u0107 kraju stanowi\u0142y lasy bukowo-d\u0119bowo-jesionowe oraz wrzosowiska. obecnie znaczna ich wi\u0119kszo\u015b\u0107 zosta\u0142a zast\u0105piona przez grunty orne oraz \u0142\u0105ki i pastwiska. lasy stanowi\u0105 niespe\u0142na 12% powierzchni danii i sk\u0142adaj\u0105 si\u0119 g\u0142\u00f3wnie z sosen, jode\u0142, \u015bwierk\u00f3w i modrzewi, posadzonych przez cz\u0142owieka.\n\n\n=== klimat ===\nna obszarze danii panuje klimat umiarkowany ciep\u0142y typu morskiego. zimy s\u0105 kr\u00f3tkie i \u0142agodne, za\u015b lata \u2013 do\u015b\u0107 ch\u0142odne, z du\u017c\u0105 ilo\u015bci\u0105 opad\u00f3w. \u015brednia temperatura w styczniu wynosi od -0,5 do +0,5 \u00b0c, a w lipcu od +16 do +17 \u00b0c. najwy\u017csza zanotowana na terenie danii temperatura to +36,4 \u00b0c. absolutne minimum termiczne to \u201331,2 \u00b0c.\nopady wyst\u0119puj\u0105 g\u0142\u00f3wnie w postaci deszczu (\u015bnieg pojawia si\u0119 rzadko), za\u015b najwi\u0119ksze nasilenie opad\u00f3w ma miejsce w lipcu i sierpniu. \u015brednia roczna suma opad\u00f3w wynosi ok. 650 mm, przy czym istniej\u0105 w tym wzgl\u0119dzie spore r\u00f3\u017cnice pomi\u0119dzy poszczeg\u00f3lnymi cz\u0119\u015bciami kraju, i tak na zelandii jest to ok. 550 mm, a na p\u00f3\u0142wyspie jutlandzkim \u2013 800 mm.\n\n\n== historia ==\npierwotnie obszar dzisiejszej danii zosta\u0142 zasiedlony przez plemiona cymbr\u00f3w i teuton\u00f3w, a nast\u0119pnie angl\u00f3w, jut\u00f3w. te 2 plemiona w v i vi wieku po podbiciu cz\u0119\u015bci dzisiejszej anglii w du\u017cej mierze przemie\u015bci\u0142y si\u0119 tam, a na ich miejsce nap\u0142yn\u0119li skandynawscy du\u0144czycy. w okresie viii\u2013ix wieku du\u0144scy wikingowie brali udzia\u0142 w morskich wyprawach na wybrze\u017ca wielkiej brytanii \u2013 gdzie powsta\u0142 zasiedlany przez nich obszar danelaw, pa\u0144stwa frank\u00f3w \u2013 gdzie osiedlali si\u0119 w p\u00f3\u017aniejszej normandii oraz wybrze\u017ca ba\u0142tyku. jednocze\u015bnie post\u0119powa\u0142o jednoczenie kraju, kt\u00f3ry w x wieku za rz\u0105d\u00f3w haralda sinoz\u0119bego zosta\u0142 schrystianizowany.\n\njego wnuk kanut ii wielki w\u0142ada\u0142 pa\u0144stwem, kt\u00f3re obejmowa\u0142o obok danii, tak\u017ce angli\u0119, norwegi\u0119, po\u0142udniow\u0105 szwecj\u0119. w xii wieku dania rozpocz\u0119\u0142a ekspansj\u0119 w rejonie morza ba\u0142tyckiego, zajmuj\u0105c m.in. estoni\u0119, holsztyn i inflanty. w xiv wieku dania prowadzi\u0142a wojn\u0119 z hanz\u0105 o kontrol\u0119 nad handlem ba\u0142tyckim. w roku 1397 kr\u00f3lowa ma\u0142gorzata i utworzy\u0142a z norwegi\u0105 i szwecj\u0105 uni\u0119 kalmarsk\u0105, kt\u00f3ra przetrwa\u0142a do 1523 roku, gdy pod rz\u0105dami waz\u00f3w uniezale\u017cni\u0142a si\u0119 szwecja. unia danii z norwegi\u0105 przetrwa\u0142a do roku 1814. w 1448 r. tron obj\u0105\u0142 chrystian i z dynastii oldenburg\u00f3w. w latach 1534\u20131536 w kraju trwa\u0142a wojna domowa, w wyniku kt\u00f3rej religi\u0105 pa\u0144stwow\u0105 sta\u0142 si\u0119 luteranizm. w wojnie trzydziestoletniej kr\u00f3l chrystian iv interweniowa\u0142 po stronie protestant\u00f3w w latach 1625\u20131629. od drugiej po\u0142owy xvi wieku dania prowadzi\u0142a wyniszczaj\u0105ce wojny ze szwecj\u0105 o panowanie na ba\u0142tyku, w efekcie kt\u00f3rych utraci\u0142a na trwa\u0142e po\u0142udniowy skraj p\u00f3\u0142wyspu skandynawskiego, skani\u0119 i przej\u015bciowo wysp\u0119 bornholm.\nw okresie napoleo\u0144skim du\u0144czycy starali si\u0119 zachowa\u0107 neutralno\u015b\u0107 prowadz\u0105c handel z oboma obozami. dania wesz\u0142a do tzw. ligi zbrojnej neutralno\u015bci, co zosta\u0142o uznane za akt wrogi przez zjednoczone kr\u00f3lestwo i doprowadzi\u0142o do brytyjskiego ataku na kopenhag\u0119 oraz zniszczenia floty du\u0144skiej. wobec k\u0142opot\u00f3w ekonomicznych spowodowanych blokad\u0105 brytyjsk\u0105 w roku 1814 dania zrzek\u0142a si\u0119 na rzecz szwecji kontroli nad norwegi\u0105 w traktacie kilo\u0144skim. jednak zachowa\u0142a dawne norweskie posiad\u0142o\u015bci: islandi\u0119, wyspy owcze i grenlandi\u0119. w roku 1849 dania sta\u0142a si\u0119 monarchi\u0105 konstytucyjn\u0105. w traktacie kopenhaskim z 1857 roku kr\u00f3lestwo \u2013 w zamian za rekompensat\u0119 \u2013 zrzek\u0142o si\u0119 pobieranych przez ponad 400 lat ce\u0142 za przep\u0142yni\u0119cie kontrolowanych przez nie cie\u015bnin. c\u0142a te stanowi\u0142y znacz\u0105cy doch\u00f3d dla du\u0144skiego skarbu.\nw po\u0142owie xix wieku dania prowadzi\u0142a z pa\u0144stwami niemieckimi zwyci\u0119sk\u0105 i wojn\u0119 o szlezwik, jednak kilkana\u015bcie lat p\u00f3\u017aniej w 1864 roku uleg\u0142a koalicji austrii i prus w ii wojnie o szlezwik. w jej wyniku utraci\u0142a zar\u00f3wno szlezwik, jak i holsztyn, i od tego momentu prowadzi\u0142a polityk\u0119 neutralno\u015bci. podczas i wojny \u015bwiatowej zachowa\u0142a neutralno\u015b\u0107, a w roku 1920 w wyniku plebiscytu p\u00f3\u0142nocny szlezwik powr\u00f3ci\u0142 do danii. mimo swego statusu w 1940 zosta\u0142a zaatakowana przez hitlerowskie niemcy i szybko zaj\u0119ta. przez kilka lat mimo okupacji dania zachowywa\u0142a formaln\u0105 suwerenno\u015b\u0107 \u2013 funkcjonowa\u0142 parlament i rz\u0105d, ale od roku 1943 rz\u0105dy bezpo\u015brednie przej\u0119li niemcy. w 1944 okupowana przez brytyjczyk\u00f3w i amerykan\u00f3w islandia zerwa\u0142a uni\u0119 personaln\u0105 z dani\u0105, og\u0142oszaj\u0105c si\u0119 republik\u0105. terytorium danii zosta\u0142o wyzwolone na pocz\u0105tku maja 1945 roku przez wojska brytyjskie. wysp\u0119 bornholm zaj\u0119\u0142a armia czerwona.\nw roku 1949 dania sta\u0142a si\u0119 cz\u0142onkiem nato. od 1953 roku w kr\u00f3lestwie danii obowi\u0105zuje nowa konstytucja (konstytucja kr\u00f3lestwa danii z 5 czerwca 1953 r.). w roku 1960 wesz\u0142a w sk\u0142ad europejskiego stowarzyszenia wolnego handlu, a w 1973 sta\u0142a si\u0119 cz\u0142onkiem ewg. w roku 1992 w referendum du\u0144czycy odrzucili traktat z maastricht, jednak rok p\u00f3\u017aniej zosta\u0142 on ostatecznie ratyfikowany.\n\n\n== demografia ==\npopulacja: 5 756 170 mieszka\u0144c\u00f3w (2016).\ngrupy etniczne:\n\ndu\u0144czycy \u2013 86,96%\nturcy \u2013 1,09%\npolacy \u2013 0,79%\nsyryjczycy \u2013 0.68%\nniemcy \u2013 0,57%\nirakijczycy \u2013 0.56%\nrumuni \u2013 0.48%\nliba\u0144czycy \u2013 0.46%\npakista\u0144czycy \u2013 0.43%\nbo\u015bniacy \u2013 0,40%\nsomalowie \u2013 0,37%\npersowie \u2013 0,35%\npozostali \u2013 6,86% (w tym: afga\u0144czycy, szwedzi, brytyjczycy, norwegowie, wietnamczycy)struktura wieku (2006 r.):\n\n0\u201314 lat: 18,7%\n15\u201364 lat: 66,1%\n65 i wi\u0119cej lat: 15,2%\u015brednia wieku (2006 r.):\n\nog\u00f3\u0142em: 39,8 lat\n\u015brednia wieku m\u0119\u017cczyzn: 38,9 lat\n\u015brednia wieku kobiet: 40,7 latprzeci\u0119tna d\u0142ugo\u015b\u0107 \u017cycia (2006 r.):\n\ndla ca\u0142ej populacji: 77,79 lat\n\u015brednia d\u0142ugo\u015b\u0107 \u017cycia m\u0119\u017cczyzn: 75,49 lat\n\u015brednia d\u0142ugo\u015b\u0107 \u017cycia kobiet: 80,22 latwsp\u00f3\u0142czynnik dzietno\u015bci (2014 r.):\n\n1,73 dziecka/kobiet\u0119\n\n\n=== j\u0119zyki ===\noficjalnym j\u0119zykiem kr\u00f3lestwa danii jest j\u0119zyk du\u0144ski, kt\u00f3ry wyst\u0119puje w wielu regionalnych dialektach. j\u0119zyki mniejszo\u015bci to szwedzki oraz niemiecki. na terytoriach zale\u017cnych danii u\u017cywane s\u0105 te\u017c j\u0119zyki farerski i grenlandzki. najpowszechniej znanym j\u0119zykiem obcym jest angielski.\n\n\n=== miasta ===\nnajludniejsze miasta danii::\n\n\n=== religie ===\nstruktura religijna kraju w 2010 roku wed\u0142ug pew research center:\n\nprotestantyzm \u2013 81,9%\nbez religii \u2013 11,8%\nislam \u2013 4,1%\nkatolicyzm \u2013 0,7%\nhinduizm \u2013 0,4%\ninni chrze\u015bcijanie \u2013 0,3% (w tym: \u015bwiadkowie jehowy \u2013 0,23% i mormoni \u2013 0,08%)\nbuddyzm \u2013 0,2%\nprawos\u0142awie \u2013 0,1%\ninne religie \u2013 0,5%w\u015br\u00f3d protestant\u00f3w dominuje ko\u015bci\u00f3\u0142 lutera\u0144ski z 4,3 miliona wiernych. w\u015br\u00f3d innych wyzna\u0144 protestanckich najwi\u0119ksze stanowi\u0105: ruch zielono\u015bwi\u0105tkowy (20,5 tys. wiernych), baptyzm (8 tys.), ko\u015bci\u00f3\u0142 du\u0144skiej konwencji (3,3 tys.) i ko\u015bci\u00f3\u0142 adwentyst\u00f3w dnia si\u00f3dmego (3,2 tys.). przynale\u017cno\u015b\u0107 do pa\u0144stwowego ko\u015bcio\u0142a lutera\u0144skiego jest oznak\u0105 nie tyle religijno\u015bci, ile to\u017csamo\u015bci narodowej. du\u0144czycy s\u0105 jednym z najbardziej zsekularyzowanych narod\u00f3w \u015bwiata. wiar\u0119 w boga deklaruje mniej ni\u017c 1/3 du\u0144czyk\u00f3w (wed\u0142ug eurobarometru 31% w 2005 roku). powszechna jest oboj\u0119tno\u015b\u0107 religijna, agnostycyzm i w mniejszym stopniu ateizm.\n\n\n== polityka ==\n\n\n=== ustr\u00f3j polityczny ===\ndania jest monarchi\u0105 konstytucyjn\u0105 \u2013 g\u0142ow\u0105 pa\u0144stwa jest kr\u00f3lowa ma\u0142gorzata ii.\nw\u0142adz\u0119 ustawodawcz\u0105 sprawuje jednoizbowy parlament nosz\u0105cy nazw\u0119 folketing (179 deputowanych) wybierany na 4-letni\u0105 kadencj\u0119.\n\ndania jest najstarsz\u0105 europejsk\u0105 monarchi\u0105 z zachowan\u0105 ci\u0105g\u0142o\u015bci\u0105 dziedzicznej w\u0142adzy monarszej. obecnie na tronie du\u0144skim zasiada kr\u00f3lowa ma\u0142gorzata ii, c\u00f3rka fryderyka ix i kr\u00f3lowej ingrid, z dynastii oldenburskiej, linii sonderburg-gl\u00fccksburg, zam\u0119\u017cna z ksi\u0119ciem henrykiem. nast\u0119pc\u0105 tronu jest starszy syn kr\u00f3lowej, ksi\u0105\u017c\u0119 fryderyk. dania jest monarchi\u0105 konstytucyjn\u0105 od 5 czerwca 1849 roku.\n\n\n=== dziedziczenie tronu ===\nwed\u0142ug aktu o sukcesji z 4 czerwca 2009 r. tron po zmar\u0142ej monarchini obejmuje najstarszy potomek. przy braku potomka tron przechodzi na najstarszego brata lub siostr\u0119. je\u017celi rodze\u0144stwo zmar\u0142ego w\u0142adcy nie \u017cyje lub z innych powod\u00f3w nie jest upowa\u017cnione do obj\u0119cia tronu, tron obejmuje najbli\u017csza pokrewie\u0144stwem linia boczna panuj\u0105cej dynastii, lecz z ograniczeniem do potomk\u00f3w kr\u00f3la chrystiana x. brak mo\u017cliwo\u015bci zastosowania tych zasad prowadzi do elekcji nowego kr\u00f3la lub kr\u00f3lowej przez parlament. na tronie mog\u0105 zasi\u0105\u015b\u0107 tylko spadkobiercy z legalnych zwi\u0105zk\u00f3w ma\u0142\u017ce\u0144skich i je\u015bli nale\u017c\u0105 do ko\u015bcio\u0142a ewangelicko-lutera\u0144skiego. zwi\u0105zek ma\u0142\u017ce\u0144ski kr\u00f3la musi zosta\u0107 zaakceptowany przez folketing, a ma\u0142\u017ce\u0144stwa zawarte przez pretendent\u00f3w do tronu wymagaj\u0105 zgody kr\u00f3lowej na forum rady pa\u0144stwowej. tu\u017c po wst\u0105pieniu na tron monarcha lub monarchini sk\u0142ada przyrzeczenie na pi\u015bmie, \u017ce b\u0119dzie przestrzega\u0107 postanowie\u0144 konstytucji.\n\n\n=== system partyjny ===\nobecny system partyjny danii jest systemem wielopartyjnym. liczba partii reprezentowanych w parlamencie kszta\u0142tuje si\u0119 zwykle w granicach 8-10. w\u015br\u00f3d ugrupowa\u0144 socjalistycznych dominuje partia socjaldemokratyczna. inne lewicowe ugrupowania to m.in. socjalistyczna partia ludowa oraz partia jedno\u015bci, \u201ezwi\u0105zek czerwono-zielonych\u201d. rola \u0142\u0105cznika pomi\u0119dzy centrum a prawic\u0105 przypada partii radykalno-liberalnej. innego rodzaju parti\u0105 liberaln\u0105 jest du\u0144ska partia liberalna \u2013 \u201evenstre\u201d. coraz wi\u0119ksze poparcie wyborc\u00f3w uzyskuje nacjonalistyczna du\u0144ska partia ludowa. interesy niemieckiej mniejszo\u015bci reprezentuje partia szlezwiku, o wyra\u017anie regionalnym zasi\u0119gu. poza ww. wyst\u0119puj\u0105 r\u00f3wnie\u017c inne partie, np. konserwatywna partia ludowa czy sojusz liberalny.\n\nhistoria systemu partyjnego\ndo 1849 roku ustr\u00f3j danii by\u0142 autokratyczny. konstytucja z tego samego roku przyzna\u0142a swobody obywatelskie i obali\u0142a struktur\u0119 dotychczasowych rz\u0105d\u00f3w, wprowadzaj\u0105c dwuizbowy parlament z\u0142o\u017cony z reprezentant\u00f3w o okre\u015blonym wieku (od 30. roku \u017cycia), wy\u0142onionych w wyborach powszechnych. pewna liczba ugrupowa\u0144 pojawi\u0142a si\u0119 w \u015bwie\u017co za\u0142o\u017conym parlamencie, rigsdagu. skrystalizowa\u0142y si\u0119 one do trzech grup g\u0142\u00f3wnych: venstre (lewica), h\u00f8jre (prawica) i centrum.\n1866 rok przyni\u00f3s\u0142 nowelizacj\u0119, w kt\u00f3rej izba wy\u017csza (landsting) z\u0142o\u017cona z przedstawicieli uprzywilejowanych w\u0142a\u015bcicieli ziemskich zyska\u0142a pozycj\u0119 dominuj\u0105c\u0105. stanowi\u0142o to czynnik zapalny walki politycznej, kt\u00f3ra oficjalnie dotycz\u0105ca konfliktu bezpo\u015brednio wybieranej izby, folketingu, z maj\u0105cym przewag\u0119 landstingiem, by\u0142a w rzeczywisto\u015bci aspiracj\u0105 partii lewicy (za\u0142o\u017conej i popieranej w wi\u0119kszo\u015bci przez rolnik\u00f3w, ale po 1870 roku r\u00f3wnie\u017c robotnik\u00f3w) d\u0105\u017c\u0105cej do rozbicia monopolu w\u0142adzy politycznej partii prawicy (sk\u0142adaj\u0105cej si\u0119 z arystokracji, w\u0142a\u015bcicieli ziemskich i wy\u017cszej klasy \u015bredniej).\nw 1901, na skutek rosn\u0105cego niezadowolenia robotnik\u00f3w, zrzeszaj\u0105cych si\u0119 w zwi\u0105zki zawodowe, kr\u00f3l chrystian ix wezwa\u0142 lewic\u0119 do utworzenia nowego gabinetu i od tego czasu akceptowano regu\u0142\u0119, i\u017c rz\u0105d powinien odzwierciedla\u0107 wi\u0119kszo\u015b\u0107 w folketingu.\nw 1905 roku nast\u0105pi\u0142 roz\u0142am w partii lewicy. jej od\u0142am sta\u0142 si\u0119 parti\u0105 centrow\u0105. radykalni-libera\u0142owie pragn\u0119li wsp\u00f3\u0142pracowa\u0107 z socjaldemokratami. 1913: obie partie otrzymuj\u0105 wi\u0119kszo\u015b\u0107 w folketingu, radykalno-liberalny rz\u0105d kieruje dani\u0105 do czasu i wojny \u015bwiatowej.\nnowa konstytucja przyj\u0119ta w 1915 roku zawiera\u0142a warunek reprezentacji proporcjonalnej oraz prawo wyborcze dla wszystkich obywateli, zar\u00f3wno m\u0119\u017cczyzn, jak i kobiet, od 25. roku \u017cycia (zmiana w 1978 na 18. rok \u017cycia). w celu zmiany wizerunku, dawna partia prawicy przybra\u0142a nazw\u0119 konserwatywnej. od tego czasu ona i umiarkowani libera\u0142owie (niegdy\u015b partia lewicy), radykalni-libera\u0142owie oraz socjaldemokraci stanowili centrum du\u0144skiej polityki. socjaldemokraci kr\u00f3tko rz\u0105dzili w 1924 i w 1929 r., w stowarzyszeniu z radyka\u0142ami.\npodczas okupacji niemieckiej (1940\u20131945), powsta\u0142 rz\u0105d koalicyjny, utworzony przez g\u0142\u00f3wne partie polityczne, jednak wzrastaj\u0105cy powszechny op\u00f3r du\u0144ski w stosunku do niemc\u00f3w, sk\u0142oni\u0142 ich do przej\u0119cia w\u0142adzy wykonawczej. partie faszystowskie nigdy nie odnotowa\u0142y nik\u0142ego nawet poparcia. od wyzwolenia 1945 do 1957 roku, dani\u0105 kierowa\u0142 rz\u0105d mniejszo\u015bciowy, ze zmiennym wp\u0142ywem socjaldemokrat\u00f3w z jednej strony i umiarkowanych libera\u0142\u00f3w oraz konserwatyst\u00f3w z drugiej, w zale\u017cno\u015bci, od tego, kt\u00f3r\u0105 z dwu grup, popar\u0142a partia radykalno-liberalna. w 1953 r., nowa konstytucja obali\u0142a landsting, wprowadzaj\u0105c system jednoizbowy i powi\u0119kszaj\u0105c liczb\u0119 deputowanych ze 151 do 179.\ng\u0142\u00f3wne partie popiera\u0142y dzia\u0142ania onz i nato, ponadto zacie\u015bniaj\u0105c wsp\u00f3\u0142prac\u0119 mi\u0119dzy krajami skandynawskimi.\n\u00f3w okres, kiedy najbardziej wp\u0142ywowe partie otrzymywa\u0142y \u0142\u0105cznie w kolejnych wyborach mniej lub wi\u0119cej 90 procent mandat\u00f3w, by\u0142 dla pozosta\u0142ych pasmem pora\u017cek. ciesz\u0105ca si\u0119 dotychczas nieznacznym poparciem partia komunistyczna, w 1957 roku nie wesz\u0142a do parlamentu. wcze\u015bniej od\u0142\u0105czy\u0142a si\u0119 od niej partia socjalistyczno-ludowa. pewn\u0105 rol\u0119 odegra\u0142a r\u00f3wnie\u017c partia jednolitego opodatkowania, opieraj\u0105ca si\u0119 na zasadach henry\u2019ego george\u2019a, b\u0119d\u0105c w koalicji rz\u0105dowej 1957\u20131960.\nindustrializacja i rozw\u00f3j sektora pa\u0144stwowego uczyni\u0142y partyjne podzia\u0142y bardziej skomplikowanymi. agresywna walka radykalnej partii socjalistyczno-ludowej, o wyborc\u00f3w lewicy przyczyni\u0142a si\u0119 do destabilizacji w zachowaniach wyborczych, kt\u00f3re nast\u0105pi\u0142y w roku 1973.\ntrzy nowe partie otrzyma\u0142y mandaty, chrze\u015bcija\u0144sko-ludowa, centrum demokraci oraz partia post\u0119pu (na skutek roz\u0142amu, jaki nast\u0105pi\u0142 w 1995, wywodzi si\u0119 z niej populistyczna du\u0144ska partia ludowa) z liderem mogensem glistrupem, ekspertem podatkowym. partia post\u0119pu, za\u0142o\u017cona na pocz\u0105tku 1973 roku, forsowa\u0142a zniesienie podatku dochodowego i stopniow\u0105 likwidacj\u0119 biurokracji pa\u0144stwowej. socjaldemokraci, obecni u w\u0142adzy, ponie\u015bli znaczn\u0105 pora\u017ck\u0119 w tych wyborach. ich przewodnicz\u0105cy, anker jorgensen, zrezygnowa\u0142 ze stanowiska premiera. w \u015brodku grudnia, poul hartling zosta\u0142 zaprzysi\u0119\u017cony jako premier liberalno-demokratycznego gabinetu.\nkiedy sta\u0142o si\u0119 jasne w grudniu 1974, \u017ce parlament nie akceptuje drastycznego antyinflacyjnego programu hartlinga, wybory powszechne zosta\u0142y zwo\u0142ane ponownie i odby\u0142y si\u0119 w styczniu 1975. libera\u0142owie niemal podwoili swoj\u0105 reprezentacj\u0119 w folketingu. jednak\u017ce, poniewa\u017c wi\u0119kszo\u015b\u0107 nie socjalistycznych partii utraci\u0142a poparcie oraz dlatego, i\u017c trzy z czterech lewicowych partii r\u00f3wnocze\u015bnie zyska\u0142y parlamentarne mandaty, utracono sta\u0142\u0105 wi\u0119kszo\u015b\u0107, zatem hartling poda\u0142 si\u0119 do dymisji. po kilku pr\u00f3bach, koalicja hartlinga i ankera jorgensena, p\u00f3\u017aniejszy sojusz socjaldemokrat\u00f3w z pozosta\u0142ymi socjalistami ukierunkowane partiami mniejszo\u015bci w ko\u0144cu odnios\u0142y sukces w tworzeniu nowego rz\u0105du. jorgensen pozosta\u0142 premierem dzi\u0119ki wyborom w 1977, 1979 i 1981 roku. jednak\u017ce we wrze\u015bniu 1982, rozbie\u017cno\u015b\u0107 zda\u0144 wobec planu jorgensena, aby podnie\u015b\u0107 podatki, utworzy\u0107 nowe miejsca pracy, zwi\u0119kszy\u0107 subwencje dla rolnik\u00f3w i zmniejszy\u0107 deficyt bud\u017cetowy, by\u0142a powodem rozwi\u0105zania rz\u0105du.\nkoalicja czterech partii na czele z poulem schl\u00fcterem, pierwszym konserwatywnym premierem od 1901 roku, przej\u0119\u0142a w\u00f3wczas w\u0142adz\u0119, tworz\u0105c rz\u0105d mniejszo\u015bciowy, a posiadaj\u0105c tylko 66 mandat\u00f3w z 179. w 1984 roku parlament nie udzieli\u0142 poparcia dla bud\u017cetu rz\u0105du schl\u00fctera, kt\u00f3ry w konsekwencji domaga\u0142 si\u0119 nowych wybor\u00f3w. odby\u0142y si\u0119 one w styczniu 1984 i w rezultacie koalicja obj\u0119\u0142a 79 mandat\u00f3w. jednak\u017ce nast\u0119pne wybory wrze\u015bniowe 1987, przynios\u0142y 70 mandat\u00f3w koalicji.\nwybory roku 1994, wy\u0142oni\u0142y koalicj\u0119 trzech silnych partii: socjaldemokrat\u00f3w, centrum demokrat\u00f3w i partii radykalno-liberalnej (otrzymali w sumie 76 mandat\u00f3w). liczba mandat\u00f3w konserwatyst\u00f3w, g\u0142\u00f3wnej si\u0142y prawicowej, zmala\u0142a z 31 do 28, podczas gdy partia liberalna odczu\u0142a wzrost poparcia od 15,8% do 23,3% i tym samym sta\u0142a si\u0119 najwi\u0119ksz\u0105 parti\u0105 opozycyjn\u0105. centrolewicowa koalicja przetrwa\u0142a rozstanie z centrum demokratami, w 1996, kt\u00f3rzy odrzucili propozycj\u0119 prezesa rady ministr\u00f3w poula nyrupa rasmussena, aby szuka\u0107 poparcia dla bud\u017cetu po lewej stronie izby. krucha koalicja dw\u00f3ch partii prze\u017cy\u0142a wiele kryzys\u00f3w w roku 1997.\nwybory w 1998 roku odby\u0142y si\u0119 pod gwiazd\u0105 powrotu liberalno-konserwatywnego gabinetu. w lutym 1998, socjaldemokraci odnotowali wzrost poparcia i nyrup rasmussen zwo\u0142a\u0142 nag\u0142e wybory. ich wyniki by\u0142y nast\u0119puj\u0105ce: partia socjaldemokratyczna-35,9% (65 mandat\u00f3w), partia radykalno-liberalna-3,9% (7 mandat\u00f3w), partia centrum demokraci-4,3% (8 mandat\u00f3w), partia chrze\u015bcija\u0144sko-ludowa-2,5% (4 mandaty), partia socjalistyczno-ludowa-7,6% (13 mandat\u00f3w), czerwono-zielone przymierze-2,7% (5 mandat\u00f3w), libera\u0142owie-23% (43 mandaty), konserwaty\u015bci-8,9% (17 mandat\u00f3w), partia post\u0119pu-2,4% (4 mandaty) i du\u0144ska partia ludowa-7,4% (13 mandat\u00f3w). koalicja socjaldemokrat\u00f3w i radykalnych-libera\u0142\u00f3w pozosta\u0142a nienaruszona (z nyrupem rasmussen jako premierem). konserwaty\u015bci ponie\u015bli em z konserwatystami (9,1%, 16 mandat\u00f3w) utworzy\u0142y rz\u0105d mniejszo\u015bciowy, na kt\u00f3rego czele stan\u0105\u0142 anders fogh rasmussen. dwie radykalne partie prawicowe: du\u0144ska partia ludowa i partia post\u0119pu odnios\u0142y sukces, przejmuj\u0105c g\u0142osy g\u0142\u00f3wnego nurtu prawicy. w marcu 2000 nyrup rasmussen dokona\u0142 zmiany cz\u0142onk\u00f3w gabinetu, a wprowadzaj\u0105c nowych ludzi, stara\u0142 si\u0119 zapocz\u0105tkowa\u0107 pewne zmiany w odpowiedzi na oskar\u017cenia du\u0144skiej partii ludowej. krytykowa\u0142a ona rz\u0105d za zbyt \u201emi\u0119kk\u0105\u201d polityk\u0119 imigracyjn\u0105.\nsprawy imigracyjne by\u0142y zagadnieniem najwa\u017cniejszym w debatach poprzedzaj\u0105cych wybory 20 listopada 2001. socjaldemokraci nyrupa rasmussena zyskali mniej ni\u017c oczekiwali, bo tylko 29,1% g\u0142os\u00f3w, a zatem 52 mandaty. centroprawicowe partie osi\u0105gn\u0119\u0142y najwy\u017csze poparcie od 1926 roku. partia liberalna otrzyma\u0142a 31,3% g\u0142os\u00f3w, co prze\u0142o\u017cy\u0142o si\u0119 na 56 mandat\u00f3w. \u00f3w gabinet musia\u0142 liczy\u0107 si\u0119 ze zdaniem du\u0144skiej partii ludowej (12% i 22 mandat\u00f3w), kt\u00f3ra udzieli\u0142a mu swego wsparcia. pozosta\u0142e partie z reprezentacj\u0105 w folketing to: partia socjalistyczno-ludowa (6,4%, 12 mandat\u00f3w); partia radykalno-liberalna (5,2%, 9 mandat\u00f3w); czerwono-zielone przymierze (2,4%, 4 mandaty); partia chrze\u015bcija\u0144sko-ludowa (2,3%, 4 mandaty); oraz po dw\u00f3ch reprezentant\u00f3w wysp owczych i grenlandii.\nobecny uk\u0142ad si\u0142 prezentuje si\u0119 podobnie. w lutym 2005 i znowu w listopadzie 2007, partia liberalna (venstre) wraz z koalicyjnym partnerem, parti\u0105 konserwatywn\u0105, ponownie uzyska\u0142y przewag\u0119. od wybor\u00f3w w 2001 roku venstre by\u0142a najwi\u0119ksz\u0105 parti\u0105 du\u0144skiego parlamentu. dzi\u015b w\u0142adz\u0119 sprawuj\u0105 partie lewicowe skupione w bloku czerwonym.\n\n\n=== cz\u0142onkostwo w organizacjach mi\u0119dzynarodowych ===\ndania jest pa\u0144stwem unii europejskiej, a tak\u017ce cz\u0142onkiem oecd, nato, onz, organizacji bezpiecze\u0144stwa i wsp\u00f3\u0142pracy w europie, unii nordyckiej (kt\u00f3rej siedziba znajduje si\u0119 w stolicy danii, kopenhadze) i innych organizacji mi\u0119dzynarodowych. dania jest cz\u0142onkiem za\u0142o\u017cycielem rady europykonstytucja danii przewiduje szczeg\u00f3ln\u0105 procedur\u0119 wyra\u017cania zgody na przekazanie przez w\u0142adze kr\u00f3lestwa danii wykonywania przys\u0142uguj\u0105cych im uprawnie\u0144 organom mi\u0119dzynarodowym. dla podj\u0119cia decyzji w takiej sprawie wymagana jest kwalifikowana wi\u0119kszo\u015b\u0107 5/6, a w przypadku uzyskania poparcia jedynie zwyk\u0142ej wi\u0119kszo\u015bci cz\u0142onk\u00f3w folketingu na wniosek rz\u0105du rozstrzygni\u0119cie nast\u0119puje w drodze referendum.\n\n\n== si\u0142y zbrojne ==\ndu\u0144skie si\u0142y zbrojne (du\u0144. det danske forsvar) dziel\u0105 si\u0119 na armi\u0119 danii, marynark\u0119 wojenn\u0105, si\u0142y powietrzne i obron\u0119 terytorialn\u0105. podstawowym zadaniem wojska jest obrona terytorium danii, wysp owczych i grenlandii przed zewn\u0119trzn\u0105 agresj\u0105. wojsko podlega ministerstwu obrony, a jego najwy\u017cszym dow\u00f3dc\u0105 jest kr\u00f3lowa ma\u0142gorzata ii. dania od 1949 roku jest cz\u0142onkiem nato.\nuzbrojenie si\u0142 l\u0105dowych danii sk\u0142ada\u0142o si\u0119 w 2014 roku z: 57 czo\u0142g\u00f3w, 700 opancerzonych pojazd\u00f3w bojowych oraz 12 dzia\u0142 samobie\u017cnych.\nwojska danii w 2014 roku liczy\u0142y 25 tys. \u017co\u0142nierzy zawodowych oraz 63 tys. rezerwist\u00f3w. w danii s\u0142u\u017cba wojskowa jest obowi\u0105zkowa dla m\u0119\u017cczyzn i wynosi w zale\u017cno\u015bci od specjalizacji od 4 do 12 miesi\u0119cy. wed\u0142ug rankingu global firepower (2014) du\u0144skie si\u0142y zbrojne stanowi\u0105 43. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 4,4 mld dolar\u00f3w (usd).\n\n\n== podzia\u0142 administracyjny ==\nod 1 stycznia 2007 roku dania podzielona jest na 5 region\u00f3w, kt\u00f3re z kolei dziel\u0105 si\u0119 na 98 gmin.\n\nzobacz te\u017c: podzia\u0142 administracyjny danii do 2006.\n\n\n== gospodarka ==\n\ndania jest wysoko rozwini\u0119tym krajem. spo\u015br\u00f3d kraj\u00f3w unijnych, ma najlepszy wska\u017anik wolno\u015bci i jest w pierwszej dziesi\u0105tce najbardziej wolnych na \u015bwiecie. pkb per capita w 2005 roku wynosi\u0142o nominalnie 50 tys. 965 dolar\u00f3w (8. miejsce na \u015bwiecie), a po zmierzeniu parytetem si\u0142y nabywczej 36 tys. 549 dolar\u00f3w (7. miejsce na \u015bwiecie), co jest wynikiem pod obydwoma wzgl\u0119dami por\u00f3wnywalnym do szwajcarii. wska\u017anik giniego, czyli poziom rozpi\u0119to\u015bci w dochodach, wynosi 25 i jest najni\u017cszy na \u015bwiecie obok wyniku pozosta\u0142ych kraj\u00f3w skandynawskich. podatki nale\u017c\u0105 do najwy\u017cszych w ue i na \u015bwiecie, stanowi\u0105 one 49% pkb. najwi\u0119cej zatrudnionych (blisko 70%) pracuje w szeroko rozumianej sferze us\u0142ug. na terenie kraju istnieje m.in. przemys\u0142 spo\u017cywczy, maszynowy, celulozowo-papierniczy, metalurgiczny i budownictwo.\ndu\u017c\u0105 rol\u0119 odgrywa wydobycie surowc\u00f3w energetycznych (ropy naftowej, gazu ziemnego, w\u0119gla brunatnego, oraz torfu) . dania jest samowystarczalna energetycznie. wydobycie ropy i gazu dwukrotnie przekracza potrzeby w\u0142asne, a nadwy\u017cka jest eksportowana.\nznane przedsi\u0119biorstwa du\u0144skie to maersk, jedna z najwi\u0119kszych na \u015bwiecie firm kontenerowych, lego i carlsberg.\n\n\n=== rolnictwo ===\nrolnictwo du\u0144skie jest wysoko rozwini\u0119te, nowoczesne o wysokim stopniu mechanizacji, cechuje si\u0119 intensywno\u015bci\u0105 i wysok\u0105 wydajno\u015bci\u0105 (jedno z czo\u0142owych miejsc w \u015bwiecie pod wzgl\u0119dem wydajno\u015bci). wytwarza si\u0119 znaczn\u0105 nadwy\u017ck\u0119 \u017cywno\u015bci, trzykrotnie przewy\u017cszaj\u0105c\u0105 potrzeby kraju, kt\u00f3ra stanowi wa\u017cny towar eksportowy.\ndania ma jeden z najwi\u0119kszych w \u015bwiecie odsetek grunt\u00f3w ornych i sad\u00f3w wynosz\u0105cy 63% powierzchni kraju. uprawa obejmuje g\u0142\u00f3wnie zbo\u017ca (zw\u0142aszcza pszenic\u0119, a tak\u017ce j\u0119czmie\u0144, \u017cyto i owies), buraki cukrowe, ziemniaki oraz warzywa. \u015brednie plony s\u0105 na poziomie: pszenica \u2013 52 q/ha, j\u0119czmie\u0144 \u2013 40 q/ha, owies \u2013 38 q/ha. hodowane jest przede wszystkim byd\u0142o (zar\u00f3wno typu mlecznego, jak i mi\u0119snego) i trzoda chlewna, spor\u0105 rol\u0119 odgrywa hodowla drobiu. dania jest \u015bwiatow\u0105 pot\u0119g\u0105 w produkcji i eksporcie mleka, mi\u0119sa, mas\u0142a i ser\u00f3w. udzia\u0142 du\u0144skiego mi\u0119sa w handlu mi\u0119dzynarodowym si\u0119ga ok. 15% (1. miejsce w \u015bwiecie), w przypadku mas\u0142a odsetek ten wynosi 17% (2. miejsce w \u015bwiecie). istotn\u0105 rol\u0119, dzi\u0119ki warunkom naturalnym, odgrywa rybo\u0142\u00f3wstwo morskie, ponad 2/3 po\u0142ow\u00f3w przeznacza si\u0119 na eksport. najwi\u0119kszymi portami rybackimi s\u0105: esbjerg, skagen i thybor\u00f8n. produkcja ogrodnicza koncentruje si\u0119 wok\u00f3\u0142 du\u017cych miast, najwi\u0119cej szklarni znajduje si\u0119 na wyspach fionii i zelandii. lasy pokrywaj\u0105 ok. 12% powierzchni kraju, a produkcja drewna zaspokaja 1/3 zapotrzebowania danii.\ndania jest najwi\u0119kszym na \u015bwiecie eksporterem futer zwierz\u0119cych. w kraju istnieje ok. 1500 farm futrzarskich, kt\u00f3re rokrocznie dostarczaj\u0105 ok. 19 mln sk\u00f3r norek, a tak\u017ce sk\u00f3ry lisie, szynszyle i kr\u00f3licze. eksport sektora futrzarskiego przynosi ok. 1,2 mld eur.\n\n\n=== transport ===\ndania posiada stosunkowo dobrze rozwini\u0119t\u0105 sie\u0107 drogow\u0105. w 2006 jej \u0142\u0105czna d\u0142ugo\u015b\u0107 wynosi\u0142a 72 362 km a \u015brednia g\u0119sto\u015b\u0107 167,9 km/100 km\u00b2.\nw 2007 istnia\u0142o w tym kraju 2644 km linii kolejowych, ich \u015brednia g\u0119sto\u015b\u0107 wynios\u0142a 6,14 km/100 km\u00b2.\nflota handlowa danii sk\u0142ada si\u0119 z ponad 500 statk\u00f3w o \u0142\u0105cznej wyporno\u015bci ponad 10 mln ton. g\u0142\u00f3wnymi portami s\u0105 kopenhaga, esbjerg i \u00e5rhus.\n\n\n=== handel zagraniczny ===\neksport jest bardzo wa\u017cnym czynnikiem w gospodarce danii. oko\u0142o 1/3 pkb kraju pochodzi w\u0142a\u015bnie z eksportu. eksportowane s\u0105 przede wszystkim takie dobra jak: cz\u0119\u015bci maszyn, metale surowe, produkty spo\u017cywcze, elektronika i gaz ziemny. najwa\u017cniejszymi partnerami handlowymi danii s\u0105 niemcy (17%), szwecja (12%), wielka brytania (8%) oraz stany zjednoczone (7%). w roku 2009 handel zagraniczny z niemcami uleg\u0142 pogorszeniu ze wzgl\u0119du na kryzys finansowy w europie.\nw latach 60. niemcy zdetronizowa\u0142y wielk\u0105 brytani\u0119 z pozycji g\u0142\u00f3wnego partnera handlowego danii, jednak\u017ce anglia dalej pozostaje jednym z najbardziej znacz\u0105cych odbiorc\u00f3w du\u0144skich produkt\u00f3w eksportowych. handel z krajami europy wschodniej ur\u00f3s\u0142 na znaczeniu. bilans handlowy danii jest pozytywny; oznacza to, \u017ce eksport przewy\u017cszy\u0142 import. na pocz\u0105tku lat 60. g\u0142\u00f3wnymi towarami eksportowymi danii by\u0142y produkty mi\u0119sne oraz nabia\u0142. obecnie s\u0105 to r\u00f3wnie\u017c produkty farmaceutyczne, maszyny, metale oraz cz\u0119\u015bci transportowe.\n\n\n=== lista region\u00f3w wed\u0142ug wska\u017anika rozwoju spo\u0142ecznego ===\nlista region\u00f3w danii wed\u0142ug wska\u017anika rozwoju spo\u0142ecznego w 2017 roku.\n\n\n=== emisja gaz\u00f3w cieplarnianych ===\n\u0142\u0105czna emisja r\u00f3wnowa\u017cnika dwutlenku w\u0119gla z obszaru danii wynios\u0142a w 1990 roku 70,66 mt, z czego 53,645 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 10,435 t dwutlenku w\u0119gla, a w przeliczeniu na 1 dolar pkb 309 kg. emisja ros\u0142a do 1996, a nast\u0119pnie spada\u0142a. w 2018 roku emisja dwutlenku w\u0119gla pochodzenia kopalnego wynios\u0142a 33,131 mt, a w przeliczeniu na mieszka\u0144ca 5,758 t i w przeliczeniu na 1 dolar pkb 120 kg. przez wi\u0119kszo\u015b\u0107 tego okresu g\u0142\u00f3wn\u0105 bran\u017c\u0105 odpowiedzialn\u0105 za t\u0119 emisj\u0119 by\u0142a energetyka, ale z czasem jej udzia\u0142 spada\u0142, a przy prawie sta\u0142ym poziomie emisji z transportu, ta bran\u017ca sta\u0142a si\u0119 wsp\u00f3\u0142dominuj\u0105ca w drugiej dekadzie xxi w. w ca\u0142kowitej emisji gaz\u00f3w cieplarnianych dwutlenek w\u0119gla zawsze stanowi\u0142 wi\u0119kszo\u015b\u0107, na drugim miejscu zawsze by\u0142y emisje metanu, niewiele od nich by\u0142y emisje podtlenku azotu, a udzia\u0142 emisji gaz\u00f3w fluorowanych by\u0142 ma\u0142o zauwa\u017calny.\n\n\n=== turystyka ===\nturystyka jest wa\u017cnym \u017ar\u00f3d\u0142em dochodowym danii. przemys\u0142 turystyczny w danii kwitnie od lat i ci\u0105gle nabiera na sile. dania jest szczeg\u00f3lnie lubiana przez turyst\u00f3w z niemiec, szwecji oraz norwegii. szczeg\u00f3lnie ch\u0119tnie odwiedzanym miejscem jest stolica kraju, kopenhaga.\nw roku 1999 dani\u0119 odwiedzi\u0142o ponad 2 miliony turyst\u00f3w z r\u00f3\u017cnych kraj\u00f3w, przede wszystkim z innych kraj\u00f3w skandynawskich. \u0142\u0105cznie zyski w turystyce z tamtego roku wynios\u0142y 3,31 mld dolar\u00f3w.\ndania to spokojny i bezpieczny kraj, a jej g\u0142\u00f3wne atrakcje turystyczne to:\n\nrozrywka: legoland billund (park rozrywki zbudowany w wi\u0119kszo\u015bci z klock\u00f3w lego), ogrody tivoli (park rozrywki i ogr\u00f3d), den bla planet (najwi\u0119ksze nordyckie oceanarium),\nprzyroda i zabytki: bia\u0142e klify na wyspie mon, du\u0144ska riwiera (piaszczyste pla\u017ce), zamki: frederiksborg i kronborg.\n\n\n=== tydzie\u0144 pracy ===\ndania ma jedn\u0105 z najmniejszych liczb godzin do przepracowania w tygodniu. wed\u0142ug cnn jest druga po holandii, a przeci\u0119tny tydzie\u0144 pracy ma 33 godziny robocze tygodniowo.\n\n\n== o\u015bwiata ==\nobowi\u0105zek szkolny w danii trwa dziewi\u0119\u0107 lat, obejmuje ca\u0142y okres nauki w szkole podstawowej i mo\u017ce by\u0107 realizowany na trzy r\u00f3\u017cne sposoby: w szko\u0142ach pa\u0144stwowych, prywatnych lub w formie domowego nauczania. wyb\u00f3r pozostawia si\u0119 rodzicom.\nod roku szkolnego 2007/2008 du\u0144ski system oceniania jest siedmiostopniowy, obejmuj\u0105cy oceny od -3 do +12/12. aby zda\u0107, nale\u017cy osi\u0105gn\u0105\u0107 odpowiednio 12, 10, 7, 4 albo 2 punkty. egzamin niezdany jest wtedy, kiedy otrzyma si\u0119 0 b\u0105d\u017a -3 punkty. warto\u015bci, kt\u00f3re znajduj\u0105 si\u0119 pomi\u0119dzy wymienionymi, nie decyduj\u0105 o zdaniu b\u0105d\u017a niezdaniu egzaminu, lecz maj\u0105 znaczenie podczas wystawiania ocen cz\u0105stkowych. powodem, dla kt\u00f3rego dosz\u0142o do zreformowania skali ocen, by\u0142a mi\u0119dzy innymi potrzeba, aby ustalono jasne granice pomi\u0119dzy pojedynczymi ocenami oraz umo\u017cliwienie, na ile to mo\u017cliwe, mi\u0119dzynarodowego systemu oceniania. poni\u017csza tabela ilustruje poszczeg\u00f3lne oceny z odpowiedni\u0105 definicj\u0105 wyja\u015bniaj\u0105c\u0105 t\u0119 ocen\u0119 w du\u0144skim systemie szkolnictwa, jak r\u00f3wnie\u017c por\u00f3wnanie z punktami ects oraz niemieckim systemem oceniania.\n\ndu\u0144ski system ocen sk\u0142ada\u0142 si\u0119 wcze\u015bniej z 13\u2013stopniowej skali, gdzie 00/0 oznacza\u0142o ocen\u0119 najgorsz\u0105, a 13 najlepsz\u0105. por\u00f3wnuj\u0105c je z niemieckim systemem oceniania, wygl\u0105da to nast\u0119puj\u0105co: (oceny 1, 2, 4, jak r\u00f3wnie\u017c 12 nie by\u0142o): (ocena du\u0144ska = ocena niemiecka) (00 = 6; 03 = 5\u20136, 05 = 5, 06 = 4; 07 = 3\u20134; 08 = 3; 09 = 2\u2212; 10 = 1\u20132; 11 = 1; 13 = 1+).\nwszystkie du\u0144skie kierunki studi\u00f3w podlegaj\u0105 tak zwanemu numerus clausus, kt\u00f3ry jest dokumentem centralnym, na podstawie kt\u00f3rego ustala si\u0119 miejsca na studiach wed\u0142ug \u015bredniej ocen. pewien procent miejsc na studiach przydzielany jest na podstawie kwestii socjalnych, przy czym mo\u017cna sobie zwi\u0119kszy\u0107 szanse na dostanie takiego miejsca, wykonuj\u0105c prace socjalne. podobnie jak w niemczech niekt\u00f3re przedmioty s\u0105 ch\u0119tniej i liczniej ucz\u0119szczane, dlatego te\u017c trudniej jest wtedy zdoby\u0107 wolne miejsce. (np. medycyna, psychologia czy prawo), podczas gdy na niekt\u00f3re kierunki prawie nie ma zapotrzebowania i tam ka\u017cdy kandydat zostaje przyj\u0119ty.\n\n\n== kultura ==\n\n\n=== sztuka du\u0144ska ===\njednym z najstarszych zabytk\u00f3w znalezionych na terenie danii jest fibula z v\u00e6rl\u00f8se datowana na iii wiek, znaleziona w 1944 w v\u00e6rl\u00f8se na p\u00f3\u0142noc od kopenhagi.\n\n\n=== malarstwo ===\ndu\u0144skie malarstwo najwi\u0119ksze triumfy \u015bwi\u0119ci\u0142o w xix w., a do jego najwybitniejszych przedstawicieli nale\u017c\u0105 christoffer wilhelm eckersberg i christen k\u00f8bke.\n\ndzie\u0142a staro\u017cytne, kt\u00f3re przetrwa\u0142y, to przede wszystkim malowid\u0142a \u015bcienne w ko\u015bcio\u0142ach na zelandii, pochodz\u0105ce z xii w. w kolejnych stuleciach dominowa\u0142o w danii malarstwo dekoracyjne i portretowe. autorami byli przede wszystkim holenderscy arty\u015bci. do najwa\u017cniejszych dzie\u0142 nale\u017c\u0105 obrazy olejne w kopenhaskim zamku rosenborg oraz w zamku kronborg w helsing\u00f8r. w obrazach pochodz\u0105cych z xviii w. s\u0105 widoczne wp\u0142ywy francuskie. najwa\u017cniejszym malarzem tego okresu jest portrecista peder als.\npowstanie kr\u00f3lewskiej du\u0144skiej akademii sztuk (det kongelige danske kunstakademi) by\u0142o punktem zwrotnym w rozwoju du\u0144skiego malarstwa. to tam kszta\u0142cili si\u0119 najwybitniejsi klasycystyczni malarze, m.in.: jens juel i nikolai abildgaard.\n\u201ez\u0142ot\u0105 epok\u0105\u201d du\u0144skiej sztuki nazywany jest okres od 1816 do 1848 r., w kt\u00f3rym tworzyli tacy malarze jak: christoffer w. eckersberg, christen k\u00f8bke czy johan th. lundbye. eckersberg, jako profesor w akademii sztuk w kopenhadze, zach\u0119ca\u0142 m\u0142odych malarzy do studiowania w plenerze i w ten spos\u00f3b za\u0142o\u017cy\u0142 now\u0105 szko\u0142\u0119 malarstwa plenerowego w danii. naucza\u0142 on tak\u017ce malowania kobiecych akt\u00f3w.\npod koniec xix w. powsta\u0142o w danii ugrupowanie malarzy z du\u0144skiej miejscowo\u015bci rybackiej \u2013 skagen, kt\u00f3ra u\u017cyczy\u0142a grupie nazwy. malarze ze skagen specjalizowali si\u0119 w malarstwie plenerowym, szczeg\u00f3lnie cz\u0119sto malowali pejza\u017ce samego skagen, w kt\u00f3rym stykaj\u0105 si\u0119 ze sob\u0105 morze p\u00f3\u0142nocne oraz ba\u0142tyk. opr\u00f3cz tego malowali oni ludzi przy pracy oraz dzieci bawi\u0105ce si\u0119 na pla\u017cy. szczeg\u00f3lnie fascynowa\u0142o ich \u015bwiat\u0142o p\u00f3\u0142nocne, dlatego te\u017c stosowali oni w swoich obrazach technik\u0119 \u015bwiat\u0142ocienia. przedstawiali oni w ten spos\u00f3b nie tylko pejza\u017ce, ale r\u00f3wnie\u017c wn\u0119trza pomieszcze\u0144.\nwe wsp\u00f3\u0142czesnym malarstwie du\u0144skim wa\u017cn\u0105 rol\u0119 odgrywa\u0142a grupa cobra. nazwa ta to po\u0142\u0105czenie pierwszych liter nazw trzech europejskich stolic: kopenhagi, brukseli oraz amsterdamu. by\u0142y one centrami dzia\u0142alno\u015bci cz\u0142onk\u00f3w grupy. cobra dzia\u0142a\u0142a do 1951 r. i zrzesza\u0142a ponad 50 artyst\u00f3w, nie tylko malarzy, ale r\u00f3wnie\u017c rze\u017abiarzy czy fotograf\u00f3w. sztuk\u0119 reprezentowan\u0105 przez to stowarzyszenie charakteryzuje spontaniczno\u015b\u0107 i eksperymentalizm. arty\u015bci czerpali inspiracj\u0119 z rysunk\u00f3w dzieci\u0119cych, sztuki niszowej czy z kultur prymitywnych. cechy rozpoznawcze dzie\u0142 to m.in. jaskrawe kolory, fantazja i humor zawarte w obrazach.\n\n\n=== muzyka ===\ndu\u017cy wp\u0142yw na du\u0144sk\u0105 muzyk\u0119 w czasach rz\u0105d\u00f3w kr\u00f3la chrystiana iv (druga po\u0142owa xvi w., pierwsza po\u0142owa xvii w.) mia\u0142a muzyka niemiecka, w\u0142oska oraz angielska. kompozytorzy tacy jak john dowland, heinrich sch\u00fctz, kt\u00f3rzy przez d\u0142ugi czas byli nadwornymi kompozytorami kr\u00f3lewskimi, lub dietrich buxtehude, kt\u00f3ry by\u0142 organist\u0105 w helsing\u00f8r, mieli mo\u017cliwo\u015b\u0107 kontaktu z du\u0144skimi kompozytorami, przez co mieli wp\u0142yw na ich tw\u00f3rczo\u015b\u0107.\ndo rozwoju du\u0144skiej muzyki w du\u017cym stopniu przyczyni\u0142 si\u0119 urodzony w niemczech friedrich ludwig \u00e6milius kunzen, kt\u00f3ry napisa\u0142 oper\u0119 \u201eholger danske\u201d (1787). innym wa\u017cnym kompozytorem by\u0142 christoph ernst friedrich weyse, kt\u00f3ry napisa\u0142 oper\u0119 \u201eludams hule\u201d (1816).\ndu\u0144skimi reprezentantami epoki romantyzmu byli niels wilhelm gade, johan peter emilius hartmann oraz peter heise.\nnajwa\u017cniejszym kompozytorem xx w. w danii by\u0142 carl nielsen, kt\u00f3ry dzi\u0119ki swoim symfoniom i operom zyska\u0142 s\u0142aw\u0119 r\u00f3wnie\u017c poza granicami kraju. inni kompozytorzy z tego okresu to poul schierbeck, knud\u00e5ge riisager, j\u00f8rgen bentzon, finn h\u00f8ffding, herman david koppel, vagn holmboe, niels viggo bentzon, louis glass, paul von klenau, ludolf nielsen, hakon b\u00f8rresen, rued langgaard, poul ruders oraz per n\u00f8rg\u00e5rd.\nnajbardziej znanymi du\u0144skimi wykonawcami muzyki rozrywkowej s\u0105: zesp\u00f3\u0142 aqua, lars ulrich (perkusista zespo\u0142u metallica), oh land, niels-henning \u00f8rsted pedersen, carpark north, saybia, kashmir, nephew, medina, outlandish, d-a-d, pretty maids, thulla, poul krebs, kim larsen, tv-2, sorten muld, volbeat, jakob sveistrup, sort sol, king diamond, red warszawa, natasha thomas, laid back, hanne boel, anna david, junior senior, under byen, raunchy, the raveonettes, m\u00f8 oraz trentem\u00f8ller.\n\n\n=== literatura i filozofia ===\njednym z du\u0144skich filozof\u00f3w jest s\u00f8ren kierkegaard, kt\u00f3ry jest uznawany za jednego z prekursor\u00f3w egzystencjalizmu. innym filozofem jest nikolai frederik severin grundtvig (nauczyciel, pisarz, polityk, a tak\u017ce filozof, kt\u00f3ry odegra\u0142 ogromn\u0105 rol\u0119 w kszta\u0142towaniu du\u0144skiej \u015bwiadomo\u015bci narodowej) z kirkegaardem. w czasach najnowszych filozofem jest knud ejler l\u00f8gstrup, kt\u00f3ry sam uwa\u017ca\u0142 si\u0119 za kontynuatora dzie\u0142a grundtviga. jednym z du\u0144skich pisarzy jest hans christian andersen.\n\n\n=== kuchnia ===\ntypowa du\u0144ska kuchnia jest po\u0142\u0105czeniem tradycyjnej kuchni skandynawii z tradycjami kontynentalnymi. posi\u0142kowi towarzyszy koncepcja hygge (ciep\u0142ej i mi\u0142ej atmosfery, odpowiedniego nastroju). cz\u0119sto spo\u017cywane s\u0105 dania z ryb np.: makreli, \u015bledzia (kt\u00f3re bywaj\u0105 jadane w marynowanej s\u0142odkiej zalewie albo jako dodatek do kwa\u015bnej \u015bmietany i koperku). bardzo popularne s\u0105 kanapki tzw.: sm\u00f8rrebr\u00f8d, w kt\u00f3rych dodatkiem do pieczywa jest marynowana wieprzowina, du\u0144ski bekon, surowa wo\u0142owina czy te\u017c marynowana na s\u0142odko czerwona kapusta. jednym z najpopularniejszych da\u0144 typowo du\u0144skich s\u0105 frikadeller, czyli kotlety mielone z mi\u0119sa wieprzowego i wo\u0142owego. kolejnym s\u0142ynnym daniem s\u0105 sma\u017cone ziemniaki z cebul\u0105 i mi\u0119sem, zwane biksemad.\n\n\n== \u015bwi\u0119ta i uroczysto\u015bci ==\n\n\n=== urodziny ===\nwa\u017cnym \u015bwi\u0119tem ka\u017cdego du\u0144czyka s\u0105 jego w\u0142asne urodziny. pocz\u0105tki tej tradycji si\u0119gaj\u0105 xvi wieku. du\u0144ska rodzina kr\u00f3lewska przej\u0119\u0142a ten zwyczaj od niemc\u00f3w w 1536 roku, czyli 10 lat po przej\u015bciu fryderyka i (\u00f3wczesnego kr\u00f3la danii) na ewangelicyzm. obchodzenie urodzin przez zwyk\u0142ych obywateli zyska\u0142o popularno\u015b\u0107 dopiero w xviii wieku i r\u00f3\u017cni\u0142o si\u0119 pod pewnymi wzgl\u0119dami od \u015bwi\u0119towania, kt\u00f3re znamy z czas\u00f3w obecnych. r\u00f3\u017cnice te wynikaj\u0105 chocia\u017cby z tego, \u017ce tort (du\u0144. lagkage) oraz prezenty, bez kt\u00f3rych nie wyobra\u017camy sobie dzisiaj urodzin, pojawi\u0142y si\u0119 w danii dopiero pod koniec xix wieku.\ntradycja ta jak wida\u0107 jest mocno zakorzeniona w kulturze du\u0144skiej oraz ma szczeg\u00f3lne znaczenie, o czym \u015bwiadczy fakt, \u017ce w dniu urodzin przed domem jubilata wiesza si\u0119 du\u0144sk\u0105 flag\u0119 (dannebrog).\nw noc poprzedzaj\u0105c\u0105 urodziny, gdy jubilat ju\u017c \u015bpi, wok\u00f3\u0142 jego \u0142\u00f3\u017cka k\u0142adzione s\u0105 prezenty, tak by by\u0142y pierwsz\u0105 rzecz\u0105 jak\u0105 zobaczy on zaraz po wstaniu. jubilat budzony jest zazwyczaj przez cz\u0142onk\u00f3w rodziny urodzinow\u0105 piosenk\u0105 (den danske f\u00f8dselsdagsang). nast\u0119pnie ca\u0142a rodzina udaje si\u0119 do kuchni, by zje\u015b\u0107 urodzinowe \u015bniadanie. na urodzinowym stole znajdziemy przede wszystkim boller (kardamonowe bu\u0142eczki dro\u017cd\u017cowe, w kt\u00f3rych ukryta jest malutka du\u0144ska flaga), brunsviger (ciasto dro\u017cd\u017cowe polane mas\u0142em z br\u0105zowym cukrem) oraz lagkage,, czyli tradycyjny tort ozdobiony ma\u0142ymi du\u0144skimi flagami. w dniu urodzin \u015bpiewa si\u0119 r\u00f3wnie\u017c najprzer\u00f3\u017cniejsze urodzinowe serenady, w tym najbardziej znan\u0105, czyli tillykke.\n\n\n=== \u015bwi\u0119to trzech kr\u00f3li ===\n\u015bwi\u0119to trzech kr\u00f3li zosta\u0142o uznane oficjalnym dniem wolnym od pracy w 1770 roku po tzw. \u201ehelligdagreformen\u201d i wypada 6 stycznia. wieczorem 5 stycznia du\u0144czycy spotykaj\u0105 si\u0119 w gronie rodziny, aby zapali\u0107 specjaln\u0105 \u015bwiec\u0119, kt\u00f3ra posiada 3 knoty. po wypaleniu si\u0119 \u015bwiecy nast\u0119puje trzask, kt\u00f3ry symbolizuje zako\u0144czenie okresu bo\u017cego narodzenia. obecnie \u015bwi\u0119to trzech kr\u00f3li traci w danii na znaczeniu, a 6 stycznia traktowany jest przez wi\u0119kszo\u015b\u0107 obywateli jako zwyk\u0142y dzie\u0144.\n\n\n=== wielkanoc ===\nwielkanoc (du\u0144. paske) w danii jest postrzegana jako symbol zako\u0144czenia zimy. \u015bwi\u0119ta wielkanocne mog\u0105 rozpocz\u0105\u0107 si\u0119 tutaj najwcze\u015bniej 22 marca, a najp\u00f3\u017aniej 25 kwietnia i trwaj\u0105 od wielkiego czwartku do poniedzia\u0142ku wielkanocnego.\nw okresie \u015bwi\u0105tecznym wi\u0119kszo\u015b\u0107 dom\u00f3w przystrojona jest w wiosenne kwiaty lub ga\u0142\u0105zki zdobione pisankami. dzieje si\u0119 tak nie bez powodu, bowiem jajka uwa\u017cane s\u0105 w tym kraju za najwa\u017cniejszy symbol \u015bwi\u0105t. du\u0144czycy nie tylko obdarowuj\u0105 si\u0119 nawzajem jajkami, ale r\u00f3wnie\u017c chowaj\u0105 je w ogrodzie.\nze \u015bwi\u0119tami wielkanocnymi w danii zwi\u0105zana jest szczeg\u00f3lna tradycja pisania i wysy\u0142ania list\u00f3w tzw. gaekkebreve. ka\u017cdy list jest bardzo indywidualny, r\u00f3\u017cnorodny i co najwa\u017cniejsze nie ma okre\u015blonego wzoru. w li\u015bcie pisze si\u0119 rymowank\u0119 i wysy\u0142a j\u0105 do wybranej przez siebie osoby. zadaniem adresata jest odgadni\u0119cie od kogo gaekkebrev pochodzi. je\u017celi adresat nie odgadnie kto jest nadawc\u0105 listu, zostaje przezwany du\u0144skim okre\u015bleniem \u201eg\u00e6k\u201d, kt\u00f3re mo\u017cna przet\u0142umaczy\u0107 jako g\u0142upiec. je\u015bli adresat odgadnie od kogo otrzyma\u0142 list, to \u201eg\u00e6k\u2019iem\u201d zostaje nadawca listu. oczywi\u015bcie \u201eg\u00e6k\u201d musi odpokutowa\u0107 swoje winy. w tym celu nale\u017cy albo urz\u0105dzi\u0107 przyj\u0119cie, albo podarowa\u0107 prezent osobie, z kt\u00f3r\u0105 si\u0119 przegra\u0142o.\nw danii na \u015bwi\u0105tecznym stole znajdziemy przede wszystkim jajka przyrz\u0105dzone w najprzer\u00f3\u017cniejszych wariantach. w niekt\u00f3rych cz\u0119\u015bciach danii, jak np. na jutlandii szczeg\u00f3lnie popularne s\u0105 jaja podawane z sosem musztardowym, tzw. skinde \u00e6g. dodatkowo na \u015bwi\u0105tecznym stole nie mo\u017ce zabrakn\u0105\u0107 ciemnego pieczywa, \u015bledzia, ryb, w\u0119dlin czy sera. podczas \u015bwi\u0105t du\u0144czycy pij\u0105 przede wszystkim sznapsa oraz specjalne \u201epiwo\u201d przyrz\u0105dzane przez gospodynie domowe, kt\u00f3re jest mocniejsze i przez to bardziej wyraziste w smaku od zwyk\u0142ego piwa.\n\n\n=== bo\u017ce narodzenie ===\nz ca\u0142\u0105 pewno\u015bci\u0105 grudzie\u0144 mo\u017cna okre\u015bli\u0107 mianem wyj\u0105tkowego okresu w \u017cyciu du\u0144czyk\u00f3w. w tym miesi\u0105cu w wielu miastach odbywaj\u0105 si\u0119 jarmarki \u015bwi\u0105teczne, ulice s\u0105 barwnie ozdobione, a w ogr\u00f3dkach czy centralnych miejscach stoj\u0105 choinki, kt\u00f3re wprawiaj\u0105 mieszka\u0144c\u00f3w w \u015bwi\u0105teczny nastr\u00f3j. zgodnie z tradycj\u0105, kt\u00f3ra trwa od 1914 roku, pierwsza o\u015bwietlona choinka w danii musi zosta\u0107 zapalona w kopenhadze na r\u00e5dhuspladsen.\ngrudzie\u0144 jest r\u00f3wnie\u017c czasem, w kt\u00f3rym du\u0144czycy wysy\u0142aj\u0105 bliskim oraz znajomym kartki \u015bwi\u0105teczne, na kt\u00f3rych widnieje specjalny znaczek pocztowy tzw. julem\u00e6rke. ka\u017cdego roku jest on inaczej zaprojektowany, a pieni\u0105dze z jego sprzeda\u017cy przekazywane s\u0105 na cele charytatywne.\nw grudniu du\u0144czycy zapalaj\u0105 specjaln\u0105 \u015bwiec\u0119 (du\u0144. kalenderlys), kt\u00f3ra sk\u0142ada si\u0119 z 24 podzia\u0142ek. za jej pomoc\u0105 odlicza si\u0119 dni do wigilii. dodatkowo w wi\u0119kszo\u015bci domostw znajdziemy wieniec adwentowy zrobiony ze \u015bwierkowych ga\u0142\u0105zek, w kt\u00f3rym umieszczone s\u0105 4 \u015bwiece adwentowe. \u015bwiece adwentowe zapala si\u0119 kolejno w 4 niedziele poprzedzaj\u0105ce bo\u017ce narodzenie.\nbo\u017ce narodzenie du\u0144czycy \u015bwi\u0119tuj\u0105 w rodzinnym gronie. w danii 23 grudnia okre\u015bla si\u0119 jako \u201elille julaften\u201d. dzie\u0144 ten uznawany jest r\u00f3wnie\u017c za dzie\u0144 rozpoczynaj\u0105cy \u015bwi\u0119ta.\nzgodnie z tradycj\u0105 choinki ubierane s\u0105 24 grudnia. ozdabia si\u0119 je przede wszystkim ma\u0142ymi du\u0144skimi flagami. po przybraniu \u015bwi\u0105tecznego drzewka uk\u0142ada si\u0119 pod nim prezenty, kt\u00f3re rozdawane s\u0105 po wieczerzy wigilijnej. w odr\u00f3\u017cnieniu m.in. od pa\u0144stw europejskich, w danii prezenty przynosi skrzat tzw. julenissen. obecnie jest on jednak wypierany z du\u0144skiej tradycji przez popularnego na ca\u0142ym \u015bwiecie \u015bwi\u0119tego miko\u0142aja.\nw danii na wigilijnym stole nie mo\u017ce zabrakn\u0105\u0107 potraw takich jak m.in. pieczona kaczka (w niekt\u00f3rych wariantach r\u00f3wnie\u017c g\u0119\u015b) faszerowana suszonymi \u015bliwkami i jab\u0142kami, podawana z ziemniakami, czerwon\u0105 kapust\u0105 lub buraczkami i konfitur\u0105 z \u017curawiny, ry\u017c a l\u2019amande polany gor\u0105cym wi\u015bniowym sosem oraz sa\u0142atka \u015bledziowa. w tym dniu na stole nie mo\u017ce zabrakn\u0105\u0107 r\u00f3wnie\u017c deseru, z ukrytym migda\u0142em. osoba, kt\u00f3ra znajdzie migda\u0142 otrzymuje bowiem dodatkowy prezent. z napoj\u00f3w popularne s\u0105 przede wszystkim grzane wino tzw. gl\u00f6gg oraz piwo \u201ejulebryg\u201d.\n\n\n== zobacz te\u017c ==\n\nw\u0142adcy danii\npremierzy danii\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona kraju. danmark.dk. [zarchiwizowane z tego adresu (2005-03-29)].\nobywatel danii \u2013 informator dla nowych obywateli. nyidanmark.dk. [zarchiwizowane z tego adresu (2008-11-27)]."