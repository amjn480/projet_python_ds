"quedlinburg (ipa [\u02c8kve\u02d0dl\u026anb\u028a\u0281k]) \u2013 miasto w \u015brodkowych niemczech w kraju zwi\u0105zkowym saksonia-anhalt, w powiecie harz, po\u0142o\u017cone nad rzek\u0105 bode, na p\u00f3\u0142noc od g\u00f3r harzu.\nza\u0142o\u017cone w 922 przez henryka i ptasznika, zyska\u0142o na znaczeniu gdy otton i wielki wybudowa\u0142 tu palatium kr\u00f3lewskie \u2013 rezydencj\u0119 w\u0142adc\u00f3w saksonii. du\u017cy wp\u0142yw na polityk\u0119 i gospodark\u0119 quedlinburga mia\u0142o ufundowane w 936 przez ottona i, z inicjatywy jego matki matyldy, wdowy po henryku i ptaszniku, \u017ce\u0144skie opactwo (niem. damenstift quedlinburg). w \u015bredniowieczu miasto nale\u017ca\u0142o do hanzy. od xv wieku pod panowaniem elektor\u00f3w saksonii. w 1698 przy\u0142\u0105czone do brandenburgii, a od 1813 w granicach prus. po ii wojnie \u015bwiatowej na terytorium niemieckiej republiki demokratycznej.\nkolegiata, zamek oraz stare miasto w quedlinburgu zosta\u0142y wpisane w 1994 na list\u0119 \u015bwiatowego dziedzictwa kulturowego unesco.\n\n\n== toponimika nazwy ==\nwedle legendy nazwa miasta pochodzi od nazwiska mo\u017cnego z turyngii quitilio, kt\u00f3ry w v wieku mia\u0142 postawi\u0107 pierwsze zabudowania w miejscu obecnego zamku.\n\n\n== geografia fizyczna ==\n\n\n=== po\u0142o\u017cenie ===\nmiasto le\u017cy na p\u00f3\u0142noc od g\u00f3r harzu na wysoko\u015bci 122 m n.p.m. wi\u0119ksza cz\u0119\u015b\u0107 miasta le\u017cy na zachodnim brzegu rzeki bode (dop\u0142ywu so\u0142awy).\n\n\n=== klimat ===\nmiasto po\u0142o\u017cone jest w strefie klimatu umiarkowanego, w obszarze niewielkich opad\u00f3w zwi\u0105zanych z po\u0142o\u017ceniem po p\u00f3\u0142nocno-wschodniej, zawietrznej stronie g\u00f3r harzu, w tzw. cieniu opadowym. ca\u0142kowita roczna suma opad\u00f3w w quedlinburgu to ok. 438 mm \u2013 najni\u017csza na terenie niemiec. najobfitsze opady wyst\u0119puj\u0105 w czerwcu (57 mm) a najmniejsze w grudniu, styczniu i lutym (23 mm), tak wi\u0119c mo\u017cna m\u00f3wi\u0107 tu o kwedlinburskiej \u201csuszy zimowej\u201d (niem. wintertrockenheit).\n\u015brednia roczna temperatura powietrza w quedlinburgu wynosi 8,8 \u00b0c. najcieplejszymi miesi\u0105cami s\u0105 lipiec i sierpie\u0144 (\u015brednia temp. 17.8 \u00b0c-17,2 \u00b0c), a najch\u0142odniejszymi stycze\u0144 i luty (\u015brednia temp. 0.1 \u00b0c-0,4 \u00b0c).\n\n\n== populacja ==\n1998 \u2013 24 776\n2000 \u2013 24 114\n2005 \u2013 22 795\n2013 \u2013 25 055\n\n\n== geografia spo\u0142eczno-ekonomiczna ==\n\n\n=== s\u0105siednie gminy ===\nquedlinburg le\u017cy w powiecie harz i graniczy z 12 miastami i gminami saksonii-anhaltu (zgodnie z ruchem wskaz\u00f3wek zegara, zaczynaj\u0105c od p\u00f3\u0142nocnego wschodu): gmin\u0105 harsleben, miastem wegeleben, gminami ditfurt i selke-aue, miastem ballenstedt (dzielnicami badeborn i asmusstedt) oraz miastem thale (dzielnica warnstedt).\n\n\n=== podzia\u0142 administracyjny ===\nhistoryczne centrum miasta wyznaczaj\u0105 westendorf, burgberg, ko\u015bci\u00f3\u0142 \u015bw. wiperta (wipertikirche) oraz m\u00fcnzenberg. na p\u00f3\u0142noc le\u017cy za\u0142o\u017cone w 994 stare miasto (altstadt), a na zach\u00f3d za\u0142o\u017cone w xii wieku nowe miasto (neustadt).\nna p\u00f3\u0142noc od starego miasta znajduje si\u0119 \u015bredniowieczna dzielnica gr\u00f6pern. wok\u00f3\u0142 tego \u015bredniowiecznego centrum na prze\u0142omie xix i xx wieku powsta\u0142 pas willi w stylu secesyjnym. za pasem budowano kolejne dzielnice: kleysiedlung, osiedla s\u00fcderstadt (xix\u2013xx w.) oraz kleers (lata 80. xx w.).\npozosta\u0142e dzielnice quedlinburga to: m\u00fcnchenhof, gersdorfer burg, morgenrot oraz quarmbeck.\n1 stycznia 2011 w wyniku reformy administracyjnej do quedlinburga w\u0142\u0105czono miasto gernrode oraz gminy bad suderode i rieder, wchodz\u0105ce do 31 grudnia 2010 w sk\u0142ad wsp\u00f3lnoty administracyjnej gernrode/harz, kt\u00f3ra zosta\u0142a rozwi\u0105zana. 19 lutego 2013 s\u0105d landesverfassungsgericht w dessau-ro\u00dflau uzna\u0142 rozwi\u0105zanie wsp\u00f3lnoty oraz przy\u0142\u0105czenie trzech gmin do miasta za sprzeczne z konstytucj\u0105 i tym samym dzielnice te sta\u0142y si\u0119 ponownie samodzielnymi gminami.\n1 stycznia 2014 do miasta przy\u0142\u0105czono gmin\u0119 bad suderode oraz miasto gernrode, kt\u00f3re sta\u0142y si\u0119 jego dzielnicami.\n\n\n== historia ==\n\n\n=== pierwsze osadnictwo ===\npierwsze \u015blady osadnictwa pochodz\u0105 z paleolitu. od tego czasu tereny obecnego quedlinburga by\u0142y bezustannie zamieszkane. ziemie bogate w surowce mineralne sta\u0142y si\u0119 szczeg\u00f3lnie atrakcyjne w okresie neolitu. z tego okresu pochodz\u0105 pozosta\u0142o\u015bci 55 osad w granicach obecnego quedlinburga i jego najbli\u017cszych okolic. na szczytach okolicznych g\u00f3r: moorberg, bockshorschanze i br\u00fcggeberg znajduj\u0105 si\u0119 neolityczne kurhany.\n\n\n=== \u015bredniowiecze ===\npierwsze wzmianki o miejscowo\u015bciach le\u017c\u0105cych w pobli\u017cu obecnego quedlinburga pochodz\u0105 z ko\u0144ca viii wieku: marsleben, gro\u00df orden,\nballersleben, ditfurt und weddersleben. ko\u015bci\u00f3\u0142 \u015bw. wiperta (wipertikirche) zosta\u0142 za\u0142o\u017cony najprawdopodobniej jako filia opactwa hersfeld w ok. 835\u2013863.\n\n\n==== palatium kr\u00f3lewskie w quedlinburgu x\u2013xii wiek ====\npo raz pierwszy quedlinburg wzmiankowany jest w 922 w dokumencie wydanym przez henryka i ptasznika dla benedykty\u0144skiego klasztoru corvay w h\u00f6xter (nadrenia p\u00f3\u0142nocna-westfalia), w kt\u00f3rym pojawia si\u0119 jako villa quae dicitur quitilingaburg (pol. miasto (miejsce) nazywane kwedlinburgiem).\nhenryk i ptasznik zmar\u0142 w memleben, niedaleko quedlinburga. zgodnie ze swoj\u0105 wol\u0105 zosta\u0142 pochowany w kaplicy kwedlinburskiego palatium w 936 syn henryka i, a zarazem jego nast\u0119pca, cesarz otton i wielki wybudowa\u0142 w quedlinburgu w roku 936 rezydencj\u0119, kt\u00f3ra sta\u0142a si\u0119 siedzib\u0105 w\u0142adc\u00f3w saksonii.\notton i ufundowa\u0142 r\u00f3wnie\u017c klasztor \u017ce\u0144ski (niem. damenstift quedlinburg), kt\u00f3rego g\u0142\u00f3wnym zadaniem by\u0142a modlitwa w intencji zmar\u0142ego kr\u00f3la henryka i. klasztor przyjmowa\u0142 g\u0142\u00f3wnie kobiety wywodz\u0105ce si\u0119 z arystokracji. prze\u0142o\u017con\u0105 klasztoru zosta\u0142a wdowa po kr\u00f3lu kr\u00f3lowa matylda, kt\u00f3ra sprawowa\u0142a t\u0119 funkcj\u0119 przez 30 lat. c\u00f3rka ottona i matylda (955\u2013999) obj\u0119\u0142a funkcj\u0119 ksieni w klasztorze na wiosn\u0119 966. kr\u00f3lowa matylda zmar\u0142a w 968 i zosta\u0142a pochowana u boku swojego m\u0119\u017ca. w ok. 1089\u20131092 w klasztorze przebywa\u0142 ksi\u0105\u017c\u0119 polski zbigniew, uznany za bastarda przez swojego ojca w\u0142adys\u0142awa i hermana.\notton i odwiedza\u0142 quedlinburg w nieregularnych odst\u0119pach czasu, by obchodzi\u0107 \u015bwi\u0119ta wielkanocne i czci\u0107 pami\u0119\u0107 zmar\u0142ego ojca. w 941 podczas pobytu w quedlinburgu ledwo uszed\u0142 z \u017cyciem z zamachu przygotowanego przez jego m\u0142odszego brata henryka i.\nniekt\u00f3rzy historycy (m.in. tomasz jurek) wskazuj\u0105 quedlinburg jako mo\u017cliwe miejsce chrztu polski w roku 965 lub 966.\nw roku 973, po bitwie pod cedyni\u0105 odby\u0142 si\u0119 w quedlinburgu zjazd dworski (niem. hoftag) zwo\u0142any przez cesarza ottona i. z zagranicy zaproszono m.in. ksi\u0119cia czech boles\u0142awa i oraz ksi\u0119cia polan mieszka i, kt\u00f3rzy z\u0142o\u017cyli przysi\u0119g\u0119 wierno\u015bci cesarzowi. w czasie zjazdu odby\u0142 si\u0119 s\u0105d cesarski maj\u0105cy rozstrzygn\u0105\u0107 sp\u00f3r margrabiego saskiej marchii wschodniej hodona i mieszka i. nie jest znany os\u0105d cesarza; pewne jest to, \u017ce wyrok ten nie zosta\u0142 zrealizowany, poniewa\u017c w\u0142adca niemiecki umar\u0142 w kilka tygodni po zje\u017adzie. og\u00f3lnie przypuszcza si\u0119, \u017ce by\u0142 on dla w\u0142adcy polskiego niekorzystny. mieszko najprawdopodobniej nie przyby\u0142 do quedlinburga. zamiast tego zmuszony gro\u017ab\u0105 przys\u0142a\u0142 swojego syna boles\u0142awa w roli zak\u0142adnika \u2013 gwaranta pokoju na wschodniej granicy cesarstwa. boles\u0142aw chrobry przyby\u0142 do quedlinburga na wielkanoc 973.\notton i zmar\u0142 w maju 973 i zosta\u0142 pochowany w magdeburgu. jego syn otton ii w trakcie swojego 10-letniego panowania odwiedzi\u0142 quedlinburg jedynie dwukrotnie. w chwili jego \u015bmierci w 984 otton iii mia\u0142 dopiero 6 lat. regentk\u0105 w imieniu syna zosta\u0142a teofano, kt\u00f3ra doprowadzi\u0142a do koronacji syna na kr\u00f3la niemiec w 983. w 984 przeciwko cesarzowej wyst\u0105pi\u0142 cesarski krewniak, henryk ii k\u0142\u00f3tnik, kt\u00f3ry porwa\u0142 ma\u0142ego ottona.\nw 984 w quedlinburgu odby\u0142 si\u0119 zjazd wielmo\u017c\u00f3w niemieckich, kt\u00f3rzy popierali starania henryka ii k\u0142\u00f3tnika o tron kr\u00f3lewski. w zje\u017adzie wzi\u0119\u0142o udzia\u0142 trzech s\u0142owia\u0144skich ksi\u0105\u017c\u0105t: obodrzycki m\u015bciwoj, czeski boles\u0142aw ii pobo\u017cny oraz polski mieszko i. mieszko zaaran\u017cowa\u0142 ma\u0142\u017ce\u0144stwo boles\u0142awa z c\u00f3rk\u0105 margrabiego mi\u015bni rygdag\u0105 w 986 wzi\u0105\u0142 udzia\u0142 w wyprawie przeciwko wieletom, co prawdopodobnie uratowa\u0142o go przed interwencj\u0105 cesarzowej teofano.\nwkr\u00f3tce henryk ii zosta\u0142 zmuszony do oddania dziecka matce. aby unikn\u0105\u0107 wojny, teofano przywr\u00f3ci\u0142a w 985 henrykowi w\u0142adz\u0119 w bawarii. dwa lata p\u00f3\u017aniej henryk ii z\u0142o\u017cy\u0142 w quedlinburgu ho\u0142d m\u0142odemu ottonowi iii.\notton iii nada\u0142 klasztorowi swojej babki matyldy przywilej targowy, celny oraz prawo bicia w\u0142asnej monety, co przyczyni\u0142o si\u0119 do szybkiego rozwoju gospodarczego quedlinburga. o silnej pozycji miasta na politycznej mapie rzeszy w xi\u2013xii w. pisz\u0105 p\u00f3\u017aniejsze roczniki kwedlinburskie.\nklasztor kwedlinburski otrzyma\u0142 wiele dar\u00f3w od saskiego domu kr\u00f3lewskiego. opr\u00f3cz wszystkich osad kwedlinburskich, do klasztoru nale\u017ca\u0142y tak odleg\u0142e w\u0142o\u015bci jak: soltau (oddalone o 170 km), ko\u015bci\u00f3\u0142 \u015bw. micha\u0142a w volkmarskellers (od 956), duderstadt (od 974), poczdam (od 993) oraz gera (od 999). otto i podarowa\u0142 klasztorowi 48 miejscowo\u015bci, otto ii 11 a otto iii 10. w wiekach p\u00f3\u017aniejszych klasztor otrzyma\u0142 dalszych 150 miejscowo\u015bci, a tak\u017ce wiele innych dar\u00f3w.\nw 1054 rozstrzygni\u0119ty zosta\u0142 tutaj przez cesarza henryka iii sp\u00f3r o \u015bl\u0105sk pomi\u0119dzy w\u0142adc\u0105 polski kazimierzem i odnowicielem a ksi\u0119ciem czech brzetys\u0142awem i. w wyniku wyroku \u015bl\u0105sk wr\u00f3ci\u0142 do polski w zamian za coroczn\u0105 op\u0142at\u0119 w wysoko\u015bci 500 grzywien srebra i 30 z\u0142ota.\n\n\n==== rozkwit miasta ====\nmiasto cieszy\u0142o si\u0119 wieloma przywilejami nadanymi przez cesarzy henryka iii i lotara iii w xi i xii w. kwedlinburscy kupcy otrzymali prawo nieograniczonego bezc\u0142owego handlu na obszarze od morza p\u00f3\u0142nocnego po alpy. pr\u0119\u017cny handel, szczeg\u00f3lnie tkaninami wysokiej jako\u015bci, przyczyni\u0142 si\u0119 do szybkiego rozwoju gospodarczego miasta w ci\u0105gu kolejnych 400 lat. nowe miasto zosta\u0142o za\u0142o\u017cone w xii w. na wschodnim brzegu rzeki bode. oko\u0142o 1330 nowe miasto i stare miasto zosta\u0142y opasane wsp\u00f3lnym murem obronnym tworz\u0105c jedno miasto.\nksienie klasztoru kontrolowa\u0142y miasto, kt\u00f3remu jednak uda\u0142o si\u0119 wkr\u00f3tce uzyska\u0107 szczeg\u00f3ln\u0105 pozycj\u0119 polityczn\u0105. w konflikcie pomi\u0119dzy biskupem halberstadt albrechtem ii a grafem albrechtem ii von regenstein, quedlinburg opowiedzia\u0142 si\u0119 po stronie biskupa i pom\u00f3g\u0142 pojma\u0107 von regensteina. wedle legendy albrecht ii von regenstein by\u0142 przetrzymywany prawie dwa lata w drewnianej skrzyni w ratuszu miejskim. odt\u0105d miasto cieszy\u0142o si\u0119 przychylno\u015bci\u0105 biskupa, co przyczyni\u0142o si\u0119 do pewnego uniezale\u017cnienia si\u0119 od przeoryszy klasztoru. w tym okresie quedlinburg rozbudowa\u0142 umocnienia obronne oraz nawi\u0105za\u0142 wiele kontakt\u00f3w z innymi miastami, m.in. w 1384 wst\u0105pi\u0142 do zwi\u0105zku miast dolnej saksonii, a w 1426 do hanzy.\nmiasto d\u0105\u017cy\u0142o do pe\u0142nej niezale\u017cno\u015bci od klasztoru, co doprowadzi\u0142o w 1477 do konfliktu. mieszka\u0144cy miasta pr\u00f3bowali si\u0142\u0105 usun\u0105\u0107 ksieni jadwig\u0119 z saksonii. jadwiga zwr\u00f3ci\u0142a si\u0119 o pomoc do swoich braci, ksi\u0105\u017c\u0105t wetty\u0144skich ernesta i albrechta, kt\u00f3rych wojska przypu\u015bci\u0142y szturm na miasto. w trakcie walk zgin\u0119\u0142o 80 obywateli quedlinburga. mieszcza\u0144stwo podda\u0142o si\u0119, utraci\u0142o przywileje i wyst\u0105pi\u0142o ze zwi\u0105zk\u00f3w z innymi miastami. postawiony w 1440 pos\u0105g rycerza rolanda, symbolizuj\u0105cy niezale\u017cno\u015b\u0107 miasta, zosta\u0142 zburzony.\n\n\n=== czasy nowo\u017cytne ===\n\n\n==== reformacja ====\npodczas wojny ch\u0142opskiej zniszczono klasztor norbertan\u00f3w \u015bw. wiperta, klasztor benedyktyn\u00f3w \u015bw. marii, klasztor franciszkan\u00f3w na starym mie\u015bcie oraz klasztor augustian\u00f3w w nowym mie\u015bcie. ruch reformacyjny zwyci\u0119\u017cy\u0142 w quedlinburgu w 1539. klasztor \u017ce\u0144ski zamieniono w instytucj\u0119 ewangelick\u0105 freies weltliches stift.\nw xvi i xvii w. miasto dziesi\u0105tkowa\u0142y epidemie d\u017cumy (1565\u20131556, 1577, 1598, 1626 oraz 1636\u20131637). kolejne fale zachorowa\u0144 uda\u0142o si\u0119 powstrzyma\u0107 po za\u0142o\u017ceniu cmentarza poza bramami miasta.\nw 1615 przebudowano ratusz. najwi\u0119ksze inwestycje budowlane przeprowadzono po zako\u0144czeniu wojny trzydziestoletniej. wi\u0119kszo\u015b\u0107 z 1200 zachowanych do dzi\u015b dnia dom\u00f3w rzemie\u015blniczych o budowie szachulcowej pochodzi z tego okresu. w 1676 wielki po\u017car poch\u0142on\u0105\u0142 40 dom\u00f3w w okolicy steinbr\u00fccke, word oraz neues weg.\nw 1698 elektor saksonii sprzeda\u0142 protektorat miasta (niem. vogtei) ksi\u0105\u017c\u0119tom brandenburgii. w 1797 wybuch\u0142 wielki po\u017car w nowym mie\u015bcie, kt\u00f3ry poch\u0142on\u0105\u0142 m.in. pozosta\u0142o\u015bci klasztoru augustian\u00f3w. w 1803 w procesie sekularyzacji rozwi\u0105zano klasztor \u017ce\u0144ski (niem. damenstift). budynki poklasztorne przesz\u0142y na w\u0142asno\u015b\u0107 pa\u0144stwa pruskiego (w latach 1807\u20131813 kr\u00f3lestwa westfalii).\n\n\n==== centrum hodowli ro\u015blin xviii ====\nw xviii\u2013xix wieku miasto prze\u017cywa\u0142o ponowny rozkwit dzi\u0119ki szybko rozwijaj\u0105cej si\u0119 hodowli kwiat\u00f3w i nasion. w 1834 g. chr. hanewald za\u0142o\u017cy\u0142 w quedlinburgu pierwsz\u0105 fabryk\u0119 cukru w rejencji magdeburskiej, co przyczyni\u0142o si\u0119 do rozwoju przemys\u0142u spo\u017cywczego. nowoczesne metody hodowli, po\u0142\u0105czenie kolejowe oraz reforma rolna tzw. flurbereinigung (pol. czyszczenie gruntu) pozwoli\u0142y na szybki rozw\u00f3j takich firm nasiennych jak gebr. dippe ag, heinrich mette & co gmbh, rudolf schreiber & s\u00f6hne. firmy hodowli nasion by\u0142y najwi\u0119kszym pracodawc\u0105 w owych czasach. zatrudnia\u0142y r\u00f3wnie\u017c wielu robotnik\u00f3w sezonowych z teren\u00f3w polski.\n\n\n==== miasto garnizonowe od 1815 ====\nw latach 1815\u20131938 quedlinburg by\u0142 miastem garnizonowym. od 1815 stacjonowa\u0142 tu 7. szwadron regimentu kirasjer\u00f3w, p\u00f3\u017aniej do\u0142\u0105czy\u0142 do niego 7. regiment rajtarii landwehry. od 1859 w mie\u015bcie stacjonowa\u0142 67. batalion regimentu piechoty, a od 1871 165. regiment piechoty.\nz przyczyn ekonomicznych w\u0142adze miasta ubiega\u0142y si\u0119 o kolejne garnizony. w 1905 przeniesiono do quedlinburga i. i iii. batalion oraz sztab 165. regimentu piechoty.\n\n\n=== xx wiek ===\n\n\n==== i wojna \u015bwiatowa ====\npodczas i wojny \u015bwiatowej do prac polowych wykorzystywano 17.000 je\u0144c\u00f3w wojennych z rosji, francji, anglii, belgii i w\u0142och, kt\u00f3rzy przebywali w tzw. obozie ritteranger ok. 2 km na p\u00f3\u0142nocny wsch\u00f3d od miasta. po wojnie ob\u00f3z wykorzystywano jako tymczasowe zakwaterowanie dla \u017co\u0142nierzy carskich. zabudowania obozu zosta\u0142y spalone w 1922.\n\n\n==== republika weimarska ====\nw czasie puczu kappa-l\u00fcttwitza w marcu 1920 w quedlinburgu zgin\u0119\u0142o 7 \u017co\u0142nierzy i 14 os\u00f3b cywilnych. kolejne lata up\u0142yn\u0119\u0142y pod znakiem hiperinflacji. w 1926 wielka fala powodziowa na bode zniszczy\u0142a wszystkie mosty.\nw 1922 r. quedlinburg hucznie obchodzi\u0142 1000-lecie istnienia.\n\n\n==== okres iii rzeszy ====\ntysi\u0119czna rocznica \u015bmierci kr\u00f3la henryka i ptasznika w 1936 zosta\u0142a wykorzystana propagandowo przez nazist\u00f3w. heinrich himmler uwa\u017ca\u0142 si\u0119 za powt\u00f3rne wcielenie henryka i. ss zaj\u0119\u0142o krypt\u0119 \u015bw. wiperta wraz ko\u015bcio\u0142em \u015bw. serwacego. propaganda rozpowszechnia\u0142a informacje o odnalezieniu zaginionych przez wieki szcz\u0105tk\u00f3w kr\u00f3la henryka i. powojenne badania domniemanego szkieletu henryka i wykaza\u0142y fa\u0142szerstwo.\npodczas nocy kryszta\u0142owej spl\u0105drowano wiele sklep\u00f3w oraz mieszka\u0144 obywateli pochodzenia \u017cydowskiego. wkr\u00f3tce rozpocz\u0119\u0142y si\u0119 deportacje \u017cyd\u00f3w. w granicach miasta znajdowa\u0142y si\u0119 trzy oddzia\u0142y oboz\u00f3w koncentracyjnych: areszt okr\u0119gowy (kreisgerichtsgef\u00e4ngnis) oraz dwa obozy dla wi\u0119\u017ani\u00f3w (gefangenenlager) w hali kleersturnhalle i na lotnisku w quarmbeck (obecnie dzielnica quedlinburga).\nod 1943\u20131944 quedlinburg pe\u0142ni\u0142 funkcj\u0119 lazaretu. przebywa\u0142o tu ponad 8000 rannych. w tygodniu poprzedzaj\u0105cym 19 kwietnia 1945, kiedy to ameryka\u0144skie oddzia\u0142y (rct 18) zdoby\u0142y miasto, uda\u0142o si\u0119 wywie\u017a\u0107 z miasta cz\u0119\u015bci rakiet v2, kt\u00f3re sk\u0142adowano w wagonach na dworcu kolejowym. dzi\u0119ki temu miastu uda\u0142o si\u0119 unikn\u0105\u0107 alianckich nalot\u00f3w i bombardowa\u0144.\n\n\n==== nrd ====\npo ii wojnie \u015bwiatowej quedlinburg znalaz\u0142 si\u0119 w za\u0142o\u017conym w 1945 kraju zwi\u0105zkowym saksonii-anhalt, w okr\u0119gu halle (saale) na terenie niemieckiej republiki demokratycznej (nrd). za czas\u00f3w nrd przedsi\u0119biorstwo steinle und hartung sta\u0142o si\u0119 najwi\u0119kszym zak\u0142adem produkuj\u0105cym urz\u0105dzenia miernicze i klimatyzacyjne (mertik). na szerok\u0105 skal\u0119 kontynuowane by\u0142y r\u00f3wnie\u017c tradycje hodowli warzyw na nasiona, a w mie\u015bcie utworzono instytut naukowo-badawczy nasiennictwa. na obrze\u017cach miasta wybudowano osiedla robotnicze (s\u00fcderstadt, kleers).\n25 lutego 1950 miasto odwiedzi\u0142 prezydent nrd wilhelm pieck. 17 czerwca 1953 robotnicy quedlinburga i thale przy\u0142\u0105czyli si\u0119 do og\u00f3lnonarodowych wyst\u0105pie\u0144, kt\u00f3re zosta\u0142y st\u0142umione przez okupacyjne wojska armii czerwonej. 17 maja 1957 quedlinburg odwiedzi\u0142 premier nrd otto grotewohl.\nchocia\u017c miasto nie zosta\u0142o zbombardowane w czasie ii wojny, jego zabytki znajdowa\u0142y si\u0119 w bardzo z\u0142ym stanie, cz\u0119\u015bciowo gro\u017c\u0105c zawaleniem. pocz\u0105tkowe plany w\u0142adz nrd, by ca\u0142kowicie wyburzy\u0107 historyczne stare miasto i na jego miejscu urz\u0105dzi\u0107 plac centralny otoczony zabudowaniami z wielkiej p\u0142yty, nie zosta\u0142y zrealizowane z powodu braku funduszy. cz\u0119\u015b\u0107 historycznych budynk\u00f3w uda\u0142o si\u0119 uratowa\u0107 po 1976, dzi\u0119ki pracom prowadzonym przez do\u015bwiadczonych polskich restaurator\u00f3w i budowniczych z torunia.\nefekty eksperyment\u00f3w architektonicznych z zabudow\u0105 wielkop\u0142ytow\u0105 na starym mie\u015bcie widoczne s\u0105 do dzi\u015b przy marschlinger hofe, neuendorf i schmalen stra\u00dfe na p\u00f3\u0142noc od rynku. kompletna restauracja zabytkowych budynk\u00f3w starego miasta zosta\u0142a przeprowadzona dopiero po reunifikacji niemiec w 1990 r.\n\n\n==== okres po rewolucji 1989\u20131992 ====\nprzebieg wydarze\u0144 1989 w quedlinburgu opisano w poni\u017cszy spos\u00f3b: \u201cjesieni\u0105 1989 w \u017cadnym innym mie\u015bcie nie uczestniczy\u0142o w demonstracjach tylu mieszka\u0144c\u00f3w co w quedlinburgu\u201d (w stosunku do og\u00f3lnej liczby mieszka\u0144c\u00f3w miasta).\npokojowe demonstracje organizowano w quedlinburgu w ka\u017cdy czwartek. najwi\u0119ksze protesty mia\u0142y miejsce 9 listopada 1989, kiedy to na ulice wysz\u0142o ponad 30 000 os\u00f3b, kt\u00f3re nie wiedzia\u0142y jeszcze, \u017ce w tym samym czasie upada\u0142 mur berli\u0144ski. 12 grudnia 1989 zlikwidowano kom\u00f3rk\u0119 ds. kryzysowych ministerstwa bezpiecze\u0144stwa publicznego (niem. ministerium f\u00fcr staatssicherheit), po uprzednim zniszczeniu wielu akt (np. z danymi na temat przynale\u017cno\u015bci religijnej).\nw styczniu 1990 w czasie nieplanowanej wizyty w quedlinburgu, helmut kohl zapowiedzia\u0142 pomoc finansow\u0105 dla niezb\u0119dnych prac remontowych w mie\u015bcie. wiosn\u0105 1990 w\u0142adze dolnej saksonii przekaza\u0142y miastu 100 000 dach\u00f3wek na najbardziej niezb\u0119dne naprawy.\nw 1993 powr\u00f3ci\u0142y z usa do quedlinburga przedmioty zrabowane ze skarbca katedralnego. w 1994 kolegiata, zamek oraz stare miasto zosta\u0142y wpisane na list\u0119 \u015bwiatowego dziedzictwa kulturowego unesco.\n\n\n== zabytki ==\n\nw quedlinburgu przetrwa\u0142y do obecnych czas\u00f3w liczne zabytki. miasto sw\u00f3j niepowtarzalny klimat zawdzi\u0119cza star\u00f3wce z ponad 1300 zabytkowymi domami o budowie szachulcowej, z kt\u00f3rych najstarsze pochodz\u0105 z xvi w.\n\n\n=== ko\u015bcio\u0142y ===\n\n\n==== ko\u015bcio\u0142y roma\u0144skie ====\nnajstarszy zachowany zabytek to roma\u0144ska kolegiata pod wezwaniem \u015bw. serwacego (niem. stiftskirche st. servatii) po\u0142o\u017cona tu\u017c przy \u015bredniowiecznym zamku henryka i ptasznika. obecna kolegiata to czwarty z kolei ko\u015bci\u00f3\u0142 w tym miejscu, po\u015bwi\u0119cony w 1129. budowla charakteryzuje si\u0119 surowo\u015bci\u0105 wn\u0119trz. jedynymi dekoracjami s\u0105 zdobienia g\u0142owic kolumn i przycz\u00f3\u0142k\u00f3w sklepionych oraz biegn\u0105cy g\u00f3r\u0105 fryz. arkady oddzielaj\u0105ce naw\u0119 g\u0142\u00f3wn\u0105 od naw bocznych charakteryzuj\u0105 si\u0119 specyficznym uk\u0142adem kolumn. jest to tzw. dolnosakso\u0144ski zmienny system podp\u00f3r, w kt\u00f3rym po dw\u00f3ch kolumnach nast\u0119puje filar. ko\u015bci\u00f3\u0142 by\u0142 kilkakrotnie przebudowywany. w xi\u2013xii w. rozpocz\u0119to prace nad dwoma roma\u0144skimi wie\u017cami po stronie zachodniej. jednak wie\u017ca po\u0142udniowa nie zosta\u0142a wtedy uko\u0144czona z powodu problem\u00f3w technicznych. w 1320 za czas\u00f3w opatki jutty von kranichfeld przebudowano ch\u00f3r wysoki w stylu gotyckim. w latach 1863\u20131882, w trakcie kompleksowych prac restauracyjnych kierowanych przez ferdinanda von quasta doko\u0144czono drug\u0105 wie\u017c\u0119. obydwu wie\u017com nadano wtedy kopu\u0142y re\u0144skie. w okresie 1938\u20131945 ko\u015bci\u00f3\u0142 pozostawa\u0142 zaj\u0119ty przez oddzia\u0142y ss heinricha himmlera. kolegiata posiada jeden z najbogatszych skarbc\u00f3w na terenie niemiec. znajduje si\u0119 tu ponad 50 cennych dzie\u0142 sztuki, g\u0142\u00f3wnie z okresu \u015bredniowiecza, m.in. relikwiarz \u015bw. serwacego (ix w.), grzebie\u0144 z ko\u015bci s\u0142oniowej kr\u00f3la henryka i (vii\u2013viii w.), dzban z kany galilejskiej (i w.), ewangeliarz samuela (ix w.), relikwiarz henryka i oraz ewangeliarz \u015bw. wiperta.\nnajstarsze pozosta\u0142o\u015bci \u015bredniowiecznych mur\u00f3w ko\u015bcio\u0142a \u015bw. wiperta (niem. wipertikirche) si\u0119gaj\u0105 po\u0142. x w. w ko\u015bciele znajduje si\u0119 krypta z 1020. \u015bwi\u0105tynia ma form\u0119 trzynawowej bazyliki. w 1146 konwent kanonik\u00f3w (od 961\u201364), do kt\u00f3rego nale\u017ca\u0142 ko\u015bci\u00f3\u0142, zosta\u0142 przekszta\u0142cony w klasztor norbertan\u00f3w, kt\u00f3ry zosta\u0142 rozwi\u0105zany w okresie reformacji w 1546. ko\u015bci\u00f3\u0142 by\u0142 nast\u0119pnie u\u017cytkowany jako \u015bwi\u0105tynia ewangelik\u00f3w gmin m\u00fcnzenberg oraz westendorf. wraz z rozwi\u0105zaniem opactwa \u017ce\u0144skiego w 1802 ko\u015bci\u00f3\u0142 \u015bw. wiperta zosta\u0142 wynaj\u0119ty, a nast\u0119pnie sprzedany i u\u017cywany jako stodo\u0142a. w latach 1936\u20131945 zaj\u0119ty przez oddzia\u0142y ss. odnowiony w 1954\u20131958. ponownie po\u015bwi\u0119cony w 1959. odt\u0105d u\u017cytkowany latem jako \u015bwi\u0105tynia katolicka. w 1995 powsta\u0142a fundacja maj\u0105ca na celu opiek\u0119 nad ko\u015bcio\u0142em.kolegiata \u015bw. serwacego oraz ko\u015bci\u00f3\u0142 \u015bw. wiperta s\u0105 stacj\u0105 (nr. 36) po\u0142udniowego odcinka szlaku roma\u0144skiego w saksonii-anhalt.\n\nko\u015bci\u00f3\u0142 mariacki (niem. marienkirche) na wzg\u00f3rzu m\u00fcnzenberg nie jest u\u017cywany dla cel\u00f3w liturgicznych, mo\u017cna go jednak zwiedza\u0107. ko\u015bci\u00f3\u0142 zosta\u0142 za\u0142o\u017cony w 986 z inicjatywy opatki matyldy jako \u015bwi\u0105tynia klasztoru benedyktyn\u00f3w. po wielkim po\u017carze ko\u015bci\u00f3\u0142 zosta\u0142 ponownie po\u015bwi\u0119cony w 1017 w obecno\u015bci kr\u00f3la henryka ii. po zniszczeniach wojny ch\u0142opskiej klasztor zosta\u0142 opuszczony. od 1550 na wzg\u00f3rzu zacz\u0119\u0142a osiedla\u0107 si\u0119 okoliczna ludno\u015b\u0107, w wyniku czego teren ko\u015bcio\u0142a zosta\u0142 podzielony pomi\u0119dzy 17 pojedynczych dom\u00f3w mieszkalnych. obecnie, spora cz\u0119\u015b\u0107 ko\u015bcio\u0142a zosta\u0142a udost\u0119pniona w jego oryginalnym stanie.\n\n\n==== ko\u015bcio\u0142y gotyckie ====\nko\u015bci\u00f3\u0142 \u015bw. idziego (niem. pfarrkirche st. \u00e4gidien) w p\u00f3\u0142nocnej cz\u0119\u015bci starego miasta, jest p\u00f3\u017anogotyck\u0105 konstrukcj\u0105 tr\u00f3jnawow\u0105 z masywnymi wie\u017cami. \u015bwi\u0105tynia zosta\u0142a po\u015bwi\u0119cona w 1179. obecnie mo\u017cliwo\u015b\u0107 zwiedzania ko\u015bcio\u0142a jest ograniczona z uwagi na stan techniczny budowli.\nko\u015bci\u00f3\u0142 \u015bw. benedykta (niem. marktkirche st. benedikti) przy rynku wraz z kaplic\u0105 kalandskapelle zosta\u0142 wzniesiony na pozosta\u0142o\u015bciach mur\u00f3w roma\u0144skich i po\u015bwi\u0119cony w 1233. \u015bwi\u0105tynia jest ko\u015bcio\u0142em halowym, posiada p\u00f3\u017anogotycki ch\u00f3r z xiv w. oraz chrzcielnic\u0119 z 1648. obecnie ko\u015bci\u00f3\u0142 mo\u017cna zwiedza\u0107 przez ca\u0142y rok.\nko\u015bci\u00f3\u0142 \u015bw. miko\u0142aja (niem. nikolaikirche) na nowym mie\u015bcie jest doskona\u0142ym przyk\u0142adem wczesnogotyckiej architektury sakralnej. jest to tr\u00f3jnawowy ko\u015bci\u00f3\u0142 halowy o 72 metrowych wie\u017cach. \u015bwi\u0105tynia zosta\u0142a po\u015bwi\u0119cona w 1222. w wie\u017cy znajduj\u0105 si\u0119 figury pasterza z psem. wedle przekazu kronikarskiego z xiii w. dw\u00f3ch pasterzy znalaz\u0142o skarb na \u0142\u0105ce zwanej pfannenwiese, kt\u00f3ry nast\u0119pnie podarowali na budow\u0119 ko\u015bcio\u0142a.\nko\u015bci\u00f3\u0142 \u015bw. b\u0142a\u017ceja (niem. blasiikirche) na starym mie\u015bcie zosta\u0142 przekazany przez parafian miastu. obecnie budynek \u015bwi\u0105tyni u\u017cywany jest jako sala koncertowa i wystawiennicza. z okresu gotyku osta\u0142y si\u0119 dwie wie\u017ce, nawa g\u0142\u00f3wna pochodzi z baroku. na szczeg\u00f3ln\u0105 uwag\u0119 zas\u0142uguj\u0105 \u0142awy z prze\u0142omu xvi\u2013xvii w.\n\n\n==== ko\u015bcio\u0142y neogotyckie ====\nko\u015bci\u00f3\u0142 \u015bw. matyldy (niem. st. mathildenkirche) w neuendorf powsta\u0142 w latach 1856\u20131858 wed\u0142ug plan\u00f3w friedricha von schmidta, jednego ze wsp\u00f3\u0142pracownik\u00f3w przy budowie katedry w kolonii. \u015bwi\u0105tynia zosta\u0142a po\u015bwi\u0119cona w 1858 przez biskupa paderborn konrada martina i odt\u0105d s\u0142u\u017cy jako ko\u015bci\u00f3\u0142 parafialny spo\u0142eczno\u015bci katolickiej.\nko\u015bci\u00f3\u0142 \u015bw. jana (niem. johanniskirche) zosta\u0142 wzniesiony w 1906 na terenie dawnego szpitala dla tr\u0119dowatych w s\u00fcderstadt. znajduj\u0105ca si\u0119 przy szpitalu kaplica \u015bw. jana wzmiankowana ju\u017c by\u0142a w xiii w. od 2003 kaplica le\u017cy na niemieckim odcinku drogi \u015bw. jakuba.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== zabudowa szachulcowa ===\n\nwi\u0119kszo\u015b\u0107 historycznego centrum quedlinburga tworzy 1327 dom\u00f3w z muru pruskiego, podzielonych ze wzgl\u0119du na form\u0119 architektoniczn\u0105 na pi\u0119\u0107 grup: jedena\u015bcie dom\u00f3w zbudowanych przed 1530 (1%), 70 powsta\u0142ych pomi\u0119dzy 1531 a 1620 (5%), 439 wzniesionych w latach 1621\u20131700 (33%), 552 wybudowanych w xviii wieku (42%) oraz 255 z xix\u2013xx wieku (19%). dla por\u00f3wnania podobnych dom\u00f3w w wernigerode jest 624, w stolberg (rheinland) 354, a w osterwiecku 353.\nw latach 1989\u20132005 uda\u0142o si\u0119 odrestaurowa\u0107 650 z 1200 dom\u00f3w obj\u0119tych ochron\u0105. na szczeg\u00f3ln\u0105 uwag\u0119 zas\u0142uguj\u0105 nast\u0119puj\u0105ce zabytki:\n\ndom gildii kupieckiej zur rose z 1612, breite stra\u00dfe 38\ntzw. b\u00f6rse (pol. gie\u0142da) z 1683, steinweg 23\ndawna gospoda wei\u00dfer engel z 1623, lange gasse 33 (sufity na pi\u0119trze pokryte 11 reliefami stiukowymi przedstawiaj\u0105cymi sceny ze starego testamentu)\nkamienny ratusz z xiii-xiv w.\nhagensches freihaus z 1597, bockstra\u00dfe 6/klink 11\nsalfeldtsches palais, kornmarkt 5\ndom w stylu secesyjnym z 1903 na miejscu szpitala \u015bw. ducha\n\n\n== gospodarka ==\nw mie\u015bcie rozwin\u0105\u0142 si\u0119 przemys\u0142 precyzyjny, chemiczny, metalowy oraz papierniczy.\n\n\n== transport ==\nw mie\u015bcie znajduje si\u0119 stacja kolejowa.\n\n\n== wsp\u00f3\u0142praca ==\nmiejscowo\u015bci partnerskie:\n\nbad karlshafen, hesja (kontakty utrzymuje dzielnica bad suderode)\naulnoye-aymeries, francja\ncelle, dolna saksonia\nhameln, dolna saksonia\nhann. m\u00fcnden, dolna saksonia\nherford, nadrenia p\u00f3\u0142nocna-westfalia\ntorbay, wielka brytania\n\n\n== zobacz te\u017c ==\nroczniki kwedlinburskie\n\n\n== przypisy ==\n\n\n== linki zewn\u0119trzne ==\noficjalna strona miasta quedlinburg. [dost\u0119p 2010-04-29]. (niem.).\nlista \u015bwiatowego dziedzictwa unesco: kolegiata, zamek i stare miasto w quedlinburgu. [dost\u0119p 2010-04-29]. (ang. \u2022 fr.).\ngaleria zdj\u0119\u0107. [dost\u0119p 2010-04-29]. (niem.).\nhistoria miasta + zdj\u0119cia. [dost\u0119p 2010-04-29]. (ang.)."