"napol\u00e9on bonaparte (wym. fr. [napole\u02c8\u0254\u0303 b\u0254n\u0251\u02c8pa\u0281t], w\u0142. napoleone buonaparte, ur. 15 sierpnia 1769 w ajaccio na korsyce, zm. 5 maja 1821 w longwood na wyspie \u015bw. heleny) \u2013 francuski m\u0105\u017c stanu, dow\u00f3dca wojskowy i przyw\u00f3dca polityczny, jako napoleon i cesarz francuz\u00f3w i g\u0142owa i cesarstwa francuskiego w latach 1804\u20131814 oraz w roku 1815, wcze\u015bniej pierwszy konsul republiki francuskiej 1799\u20131804, prezydent (1802\u20131805), a nast\u0119pnie kr\u00f3l w\u0142och (1805\u20131814), protektor zwi\u0105zku re\u0144skiego (1806\u20131813), a przez to faktyczny zwierzchnik ksi\u0119stwa warszawskiego. uwa\u017cany za najwybitniejszego dow\u00f3dc\u0119 wojskowego w historii, a tak\u017ce za jedn\u0105 z najwa\u017cniejszych postaci w historii francji i \u015bwiata. okres wojen napoleo\u0144skich wywar\u0142 wp\u0142yw niemal w ca\u0142ej europie.\n\n\n== m\u0142odo\u015b\u0107 i pocz\u0105tki kariery wojskowej ==\nurodzi\u0142 si\u0119 jako napoleone buonaparte w ajaccio na korsyce w szlacheckiej rodzinie pochodzenia w\u0142oskiego. syn carla marii buonapartego i jego \u017cony letycji. mia\u0142 liczne rodze\u0144stwo: braci j\u00f3zefa, ludwika, lucjana i hieronima, oraz trzy siostry: karolin\u0119 bonaparte-murat, paulin\u0119 bonaparte-borghese i eliz\u0119 bonaparte-baciocchi. 21 lipca 1771 roku zosta\u0142 ochrzczony jako katolik, w katedrze ajaccio. buonapartowie mieszkali w swoim rodzinnym domu, zwanym maison bonaparte.\nw styczniu 1779 zosta\u0142 zapisany do seminarium duchownego w autun, gdzie przez trzy miesi\u0105ce uczy\u0142 si\u0119 j\u0119zyka francuskiego. rektor seminarium, ksi\u0105dz chardon wspomina\u0142 go jako powa\u017cnego i zamy\u015blonego. nie nauczy\u0142 si\u0119 jednak poprawnej wymowy francuskiej i m\u00f3wi\u0142 z korsyka\u0144skim akcentem. dzi\u0119ki protekcji gubernatora korsyki, 23 kwietnia 1779 roku zosta\u0142 przyj\u0119ty do szko\u0142y wojskowej w brienne-le-ch\u00e2teau. by\u0142 jednym z pi\u0119\u0107dziesi\u0119ciu kr\u00f3lewskich stypendyst\u00f3w \u2013 na \u0142\u0105czn\u0105 liczb\u0119 stu dziesi\u0119ciu uczni\u00f3w. wyk\u0142adane przedmioty to mi\u0119dzy innymi matematyka, \u0142acina, francuski, niemiecki, historia, geografia, fizyka, budowa fortyfikacji, uzbrojenie, szermierka, taniec i muzyka. tam zyska\u0142 opini\u0119 samotnika, kt\u00f3ry wola\u0142 nauk\u0119 od towarzystwa lepiej sytuowanych koleg\u00f3w. jego ulubionym zaj\u0119ciem by\u0142o czytanie ksi\u0105\u017cek. cz\u0119sto zaszywa\u0142 si\u0119 w bibliotece i studiowa\u0142 dzie\u0142a polibiusza, plutarcha, flawiusza arriana i kwintusa rufusa. od 1784 kontynuowa\u0142 nauk\u0119 w l\u2019\u00e9cole militaire w pary\u017cu. po zako\u0144czeniu nauki w 1786 ze stopniem podporucznika zosta\u0142 przydzielony do s\u0142u\u017cby w artylerii. po \u015bmierci ojca, w wieku 16 lat zaj\u0105\u0142 si\u0119 bratem ludwikiem, kt\u00f3ry odt\u0105d z nim mieszka\u0142 w r\u00f3\u017cnych koszarach i pobiera\u0142 od niego nauki.\npo wybuchu rewolucji francuskiej nie od razu opowiedzia\u0142 si\u0119 po jej stronie. zg\u0142osi\u0142 si\u0119 do korsyka\u0144skich powsta\u0144c\u00f3w paolego, w konsekwencji odmowy przyj\u0119cia przeszed\u0142 na stron\u0119 francusk\u0105. w kwietniu 1791 zosta\u0142 awansowany na porucznika. kiedy paoli w maju 1793 wywo\u0142a\u0142 antyfrancuskie powstanie, rodzina bonapartych musia\u0142a ucieka\u0107 z wyspy.\n\n\n=== obl\u0119\u017cenie tulonu ===\nw lipcu 1793, bonaparte opublikowa\u0142 pro-republika\u0144ski pamflet pt. le souper de beaucaire (kolacja w beaucaire), kt\u00f3rym zjedna\u0142 sobie wsparcie augustyna robespierre\u2019a, m\u0142odszego brata lidera rewolucji, maksymiliana robespierre\u2019a. z pomoc\u0105 swojego korsyka\u0144skiego znajomego, antoine\u2019a christophe\u2019a salicetiego, bonaparte zosta\u0142 zaprzysi\u0119\u017cony kapitanem artylerii si\u0142 rewolucyjnych podczas obl\u0119\u017cenia tulonu.\nzaadaptowa\u0142 plan obsadzenia artyleri\u0105 wzg\u00f3rza niedaleko miasta w celu dosi\u0119gni\u0119cia nabrze\u017ca miasta i zmuszenia do odwrotu anglik\u00f3w, kt\u00f3rzy bronili miasta z morza. atak z tej pozycji umo\u017cliwi\u0142 zaj\u0119cie miasta, jednak w trakcie natarcia napoleon zosta\u0142 ranny w udo. dzi\u0119ki temu sukcesowi zosta\u0142 mianowany genera\u0142em brygady maj\u0105c zaledwie 24 lata. b\u0119d\u0105c zauwa\u017conym przez komitet ocalenia publicznego, zosta\u0142 przydzielony do wojsk artyleryjskich w armii w\u0142och.\nnapoleon, czekaj\u0105c na potwierdzenie swoich apana\u017cy z armii w\u0142och, przeprowadza\u0142 inspekcje nadmorskich fortyfikacji niedaleko marsylii. opracowa\u0142 tak\u017ce plany ataku na kr\u00f3lestwo sardynii, jako cz\u0119\u015b\u0107 francuskiej odpowiedzi na dzia\u0142ania pierwszej koalicji. augustyn robespierre i saliceti byli gotowi wys\u0142ucha\u0107 propozycji \u015bwie\u017co mianowanego genera\u0142a.\nfrancuska armia przeprowadzi\u0142a plan napoleona w bitwie pod saorgio w kwietniu 1794, zajmuj\u0105c tereny kr\u00f3lestwa sardynii w piemoncie, na wysoko\u015bci g\u00f3rskiego miasta ormea. z tej pozycji armia francuska id\u0105c na zach\u00f3d oflankowa\u0142a armi\u0119 sardy\u0144sko-austriack\u0105 zlokalizowan\u0105 wok\u00f3\u0142 saorge. po tej kampanii, augustin robespierre wys\u0142a\u0142 genera\u0142a bonaparte z misj\u0105 dyplomatyczn\u0105 do genui w celu zbadania intencji republiki wobec francji.\n\n\n=== 13 vend\u00e9miaire ===\npo upadku jakobin\u00f3w, z kt\u00f3rymi by\u0142 zwi\u0105zany, znalaz\u0142 si\u0119 chwilowo w wi\u0119zieniu, a potem przez kilkana\u015bcie miesi\u0119cy pozostawa\u0142 bez przydzia\u0142u. dopiero lider dyrektoriatu paul barras, kt\u00f3ry pami\u0119ta\u0142 napoleona z okresu obl\u0119\u017cenia tulonu, powo\u0142a\u0142 go do obj\u0119cia dow\u00f3dztwa nad oddzia\u0142ami broni\u0105cymi republiki w czasie rojalistycznego powstania 13 vend\u00e9miaire (5 pa\u017adziernika 1795). pozwoli\u0142o to napoleonowi kolejny raz wykaza\u0107 si\u0119 skuteczno\u015bci\u0105, przez zastosowanie w walkach ulicznych artylerii. po tym wydarzeniu zosta\u0142 mianowany dow\u00f3dc\u0105 wojsk wewn\u0119trznych i genera\u0142em dywizji. 9 marca 1796, maj\u0105c 27 lat, po\u015blubi\u0142 owdowia\u0142\u0105 arystokratk\u0119 j\u00f3zefin\u0119 de beauharnais, kt\u00f3ra po \u015bmierci swojego m\u0119\u017ca by\u0142a kochank\u0105 barrasa i kilku innych wp\u0142ywowych polityk\u00f3w. to w\u00f3wczas zmieni\u0142 nazwisko, nadaj\u0105c mu francusk\u0105 pisowni\u0119 i wymow\u0119. kilka dni po \u015blubie z j\u00f3zefin\u0105, napoleon obj\u0105\u0142 dow\u00f3dztwo nad wojskami francuskimi walcz\u0105cymi z austriakami na terytorium p\u00f3\u0142nocnej italii i spekulowano, \u017ce sta\u0142o si\u0119 tak dzi\u0119ki znajomo\u015bciom j\u00f3zefiny.\n\n\n== kampanie we w\u0142oszech i egipcie ==\nw latach 1796\u20131797 napoleon odni\u00f3s\u0142 we w\u0142oszech sukcesy militarne, pokona\u0142 austriak\u00f3w oraz sardy\u0144czyk\u00f3w i narzuci\u0142 im pok\u00f3j w campo formio w 1797 roku. pod jego rozkazami s\u0142u\u017cy\u0142y legiony polskie dowodzone przez genera\u0142a jana henryka d\u0105browskiego.\nw 1797 roku trwa\u0142a wci\u0105\u017c wojna francji z monarchi\u0105 brytyjsk\u0105, ostatnim pa\u0144stwem i koalicji antyfrancuskiej, zawi\u0105zanej w 1793 roku przeciwko rewolucji we francji. by zmusi\u0107 wielk\u0105 brytani\u0119 do zako\u0144czenia wojny, napoleon bonaparte zaproponowa\u0142 podbicie indii \u2013 per\u0142y korony brytyjskiej. w tym celu napoleon ruszy\u0142 na egipt, maj\u0105cy by\u0107 przysz\u0142\u0105 baz\u0105 wypadow\u0105 do ataku na indie. wyprawa egipska dosz\u0142a do skutku w maju 1798 roku. wzi\u0119\u0142o w niej udzia\u0142 38 tysi\u0119cy marynarzy i \u017co\u0142nierzy oraz 175 uczonych i artyst\u00f3w, kt\u00f3rzy mieli bada\u0107 kultur\u0119 i histori\u0119 egiptu. ich zas\u0142ug\u0105 by\u0142o odkrycie na nowo dla europy historii staro\u017cytnego egiptu.\npo sukcesach, jakimi by\u0142o zaj\u0119cie malty i dolnego egiptu z aleksandri\u0105, w bitwach pod abukirem i pod piramidami, wojska ekspedycyjne spotyka\u0142y same niepowodzenia: upiorny klimat, choroby tropikalne, zniszczenie floty francuskiej admira\u0142a bruey\u2019ego 2 sierpnia przez eskadr\u0119 angielskich okr\u0119t\u00f3w admira\u0142a nelsona u uj\u015bcia nilu, powstanie ludno\u015bci w kairze, ingerencja wojsk tureckich, zaj\u0119cie malty przez anglik\u00f3w. ostatecznie francuzi zmuszeni zostali przez si\u0142y turecko-angielskie do kapitulacji w 1801 roku.\n\n\n== zamach stanu 18 brumaire\u2019a ==\nnapoleon, nie czekaj\u0105c na ostateczne zako\u0144czenie kampanii, powr\u00f3ci\u0142 do francji. katastrofalny autorytet rz\u0105dz\u0105cego w\u00f3wczas we francji dyrektoriatu dawa\u0142 wielkie nadzieje wszelkiego typu spiskowcom i zamachowcom. rz\u0105d by\u0142 zbyt skorumpowany i niekompetentny, aby poradzi\u0107 sobie z problemami, jakie dotkn\u0119\u0142y pa\u0144stwo, m.in. wojna z drug\u0105 koalicj\u0105 antyfrancusk\u0105 (wielka brytania, turcja, portugalia i austria), powstania rojalist\u00f3w w prowansji i wandei, powszechna korupcja, rozboje na drogach dokonywane przez dezerter\u00f3w z armii francuskiej, blokada morska ustanowiona przez royal navy itp.\npomys\u0142 przej\u0119cia w\u0142adzy na drodze zamachu stanu wyszed\u0142 od ksi\u0119dza emanuela siey\u00e8sa, kt\u00f3ry wszed\u0142 do dyrektoriatu w maju 1799 roku, razem z nim spiskowa\u0142 inny dyrektor roger ducos, by\u0142y minister spraw zagranicznych charles talleyrand, a tak\u017ce szef policji joseph fouch\u00e9. napoleon mia\u0142 z pocz\u0105tku jedynie poprze\u0107 zamach wojskiem i swym autorytetem, jakim cieszy\u0142 si\u0119 w\u015br\u00f3d pary\u017can. pocz\u0105tkowo wybrano do tego zadania genera\u0142a jouberta, ale ten zgin\u0105\u0142 w bitwie pod novi 15 sierpnia 1799 roku, w\u015br\u00f3d konspirator\u00f3w wstawi\u0142 si\u0119 za bonapartem talleyrand.\nzamach stanu mia\u0142 si\u0119 odby\u0107 16 i 17 brumaire\u2019a (7 i 8 listopada), ostatecznie jednak przesuni\u0119to go na 9 i 10 listopada. pierwszego dnia napoleon spotka\u0142 si\u0119 o sz\u00f3stej rano z sze\u015b\u0107dziesi\u0119cioma oficerami 17 okr\u0119gu wojskowego oraz adiutantami z gwardii narodowej, wtedy \u201edobitnie przedstawi\u0142 im rozpaczliwe po\u0142o\u017cenie republiki i poprosi\u0142 o to, aby udowodni\u0107 swoje przywi\u0105zanie do jego osoby, sk\u0142adaj\u0105c przysi\u0119g\u0119 wierno\u015bci obu izbom\u201d. mniej wi\u0119cej w tym samym czasie, w pa\u0142acu tuileries, przeg\u0142osowano mianowanie napoleona dow\u00f3dc\u0105 17 okr\u0119gu wojskowego i gwardii narodowej oraz przeniesiono maj\u0105ce si\u0119 odby\u0107 nast\u0119pnego dnia obrady izb ustawodawczych do saint-cloud. uda\u0142o si\u0119 to zrobi\u0107 dzi\u0119ki zwo\u0142aniu obrad o niesamowicie wczesnej porze i niepowiadomieniu cz\u0142onk\u00f3w rady starszych przeciwnych napoleonowi. nast\u0119pnie bonaparte przyby\u0142 osobi\u015bcie do izby ustawodawczej i wyg\u0142osi\u0142 przem\u00f3wienie, w kt\u00f3rym odwo\u0142a\u0142 si\u0119 do jedno\u015bci narodowej francuz\u00f3w i kt\u00f3re zosta\u0142o bardzo ciep\u0142o przyj\u0119te. jeszcze tego dnia ze swych stanowisk ust\u0105pili ducos i siey\u00e8s.\nnazajutrz 10 listopada obie izby ustawodawcze zebra\u0142y si\u0119 na obradach w saint-cloud, przyby\u0142 tam tak\u017ce napoleon, by przem\u00f3wi\u0107 do rady starszych i rady pi\u0119ciuset i przekona\u0107 ich do porzucenia konstytucji roku 3. tego dnia bowiem przekupstwem i gro\u017abami zmuszono pozosta\u0142ych dyrektor\u00f3w do ust\u0105pienia ze stanowiska, powsta\u0142a wi\u0119c pr\u00f3\u017cnia we w\u0142adzy. tak brzmia\u0142a jego (bardzo dobrze przyj\u0119ta) przemowa do rady starszych: \u201ejeste\u015bcie na wulkanie. republika nie ma ju\u017c rz\u0105du; dyrektoriat zosta\u0142 rozwi\u0105zany, frakcje si\u0119 miotaj\u0105. nadszed\u0142 czas decyzji. wezwali\u015bcie mnie i moich towarzyszy broni, \u017ceby\u015bmy wsparli wasz\u0105 m\u0105dro\u015b\u0107, ale czas jest cenny. musimy zdecydowa\u0107. wiem, \u017ce m\u00f3wimy o cezarze, o cromwellu, jakby obecn\u0105 chwil\u0119 mo\u017cna by\u0142o por\u00f3wna\u0107 do wydarze\u0144 z przesz\u0142o\u015bci. ale tak nie jest, a ja pragn\u0119 jedynie bezpiecze\u0144stwa republiki i chc\u0119 wspiera\u0107 decyzje, jakie zamierzacie podj\u0105\u0107\u201d. nast\u0119pnie pr\u00f3bowa\u0142 przem\u00f3wi\u0107 do rady pi\u0119ciuset, ale nie dano mu doj\u015b\u0107 do g\u0142osu i musia\u0142 ucieka\u0107 pod os\u0142on\u0105 grenadier\u00f3w. s\u0142ycha\u0107 wtedy by\u0142o takie okrzyki jak: \u201eprecz z tyranem!\u201d, \u201ecromwell!\u201d, \u201ewyj\u0105\u0107 go spod prawa!\u201d. wtedy napoleon i lucjan, jego brat, pozyskali wsparcie 400 \u017co\u0142nierzy ochraniaj\u0105cych cia\u0142o prawodawcze. w tym celu musieli odegra\u0107 istne przedstawienie, w kt\u00f3rym lucjan mierzy\u0142 szpad\u0105 w napoleona, m\u00f3wi\u0105c, \u017ce gdyby chcia\u0142 si\u0119gn\u0105\u0107 po w\u0142adz\u0119, osobi\u015bcie by go zabi\u0142. przekonywali \u017co\u0142nierzy, \u017ce wi\u0119kszo\u015b\u0107 deputowanych rady pi\u0119ciuset zosta\u0142a sterroryzowana przez garstk\u0119 \u201efanatyk\u00f3w na angielskim \u017co\u0142dzie\u201d. do sali wdar\u0142o si\u0119 wojsko pod wodz\u0105 murata i rozp\u0119dzi\u0142o przeciwnik\u00f3w bonapartego, nast\u0119pnie lucjan, przewodnicz\u0105cy posiedzeniu, zebra\u0142 ok. 50 cz\u0142onk\u00f3w rady i przeg\u0142osowa\u0142 odpowiednie ustawy: ducosa, siey\u00e8sa i napoleona mianowano tymczasowymi konsulami, a tak\u017ce zawieszono obrady izby ustawodawczej i wyrzucono z niej 61 przeciwnik\u00f3w nowego re\u017cimu. nowa konstytucja mia\u0142a zosta\u0107 opracowana przez komisj\u0119 \u0142\u0105cznie 50 deputowanych z obu izb ustawodawczych, ale prawdopodobnie zosta\u0142a opracowana ju\u017c wcze\u015bniej przez siey\u00e8sa.\n\n\n== rz\u0105dy napoleona ==\n\n\n=== konsulat ===\npo przej\u0119ciu w\u0142adzy dyktatorskiej we francji, napoleon bonaparte dzia\u0142a\u0142 bardzo energicznie. przede wszystkim, staraj\u0105c si\u0119 o uzyskanie poparcia arystokracji, og\u0142osi\u0142 amnesti\u0119 dla rojalistycznych emigrant\u00f3w. mogli oni wraca\u0107 do kraju, ale zarekwirowanych w trakcie rewolucji maj\u0105tk\u00f3w im nie zwr\u00f3cono. podobnie, normuj\u0105c stosunki z ko\u015bcio\u0142em katolickim przez zawarcie w 1801 roku nowego konkordatu, napoleon zastrzeg\u0142 w nim nienaruszalno\u015b\u0107 dokonanych rekwizycji i sprzeda\u017cy d\u00f3br ko\u015bcielnych. poza tym, konkordat by\u0142 korzystny dla ko\u015bcio\u0142a: ustala\u0142 pensje dla biskup\u00f3w, wprowadza\u0142 nauk\u0119 religii do szk\u00f3\u0142 pa\u0144stwowych, u\u0142atwia\u0142 budow\u0119 nowych ko\u015bcio\u0142\u00f3w, szk\u00f3\u0142 ko\u015bcielnych itp.\nnapoleon wprowadzi\u0142 szereg reform usprawniaj\u0105cych funkcjonowanie pa\u0144stwa. wprowadzi\u0142 tak\u017ce we francji po raz pierwszy na \u015bwiecie obowi\u0105zek nieodp\u0142atnej nauki w szko\u0142ach publicznych dla ludzi obu p\u0142ci wszystkich stan\u00f3w. przyj\u0119cie zasady nominacji s\u0119dzi\u00f3w i zaostrzenie walki z rozbojami, fa\u0142szerstwami itp. zaowocowa\u0142o ograniczeniem korupcji i szybkim wzrostem bezpiecze\u0144stwa publicznego. reforma administracji pa\u0144stwowej, w tym ustanowienie instytucji prefekt\u00f3w w departamentach i mer\u00f3w w gminach, utrzyma\u0142a si\u0119 do dzi\u015b. tak samo trwa\u0142y okaza\u0142 si\u0119 kodeks cywilny z 1804 roku, uznawany przez wielu badaczy za jego najwi\u0119kszy sukces. ustala\u0142 on podstawy ustroju: wolno\u015b\u0107 osobist\u0105, r\u00f3wno\u015b\u0107 wszystkich obywateli wobec prawa, laicyzacj\u0119, nienaruszalno\u015b\u0107 w\u0142asno\u015bci prywatnej. kodeks ten zosta\u0142 przyj\u0119ty w wielu pa\u0144stwach, m.in. w ksi\u0119stwie warszawskim.\nzreformowanie urz\u0119d\u00f3w skarbowych i wprowadzenie podatk\u00f3w po\u015brednich od soli, tytoniu i alkoholi przyczyni\u0142o si\u0119 do szybkiej poprawy finans\u00f3w pa\u0144stwa, co umo\u017cliwi\u0142o np. wyp\u0142at\u0119 rent. powa\u017cnym wsparciem dla skarbu pa\u0144stwa by\u0142a sprzeda\u017c w 1803 roku stanom zjednoczonym za 15 milion\u00f3w dolar\u00f3w terytorium luizjany (zakup luizjany), w \u015brodkowej cz\u0119\u015bci ameryki p\u00f3\u0142nocnej. napoleon wiedzia\u0142, \u017ce i tak nie zdo\u0142a\u0142by utrzyma\u0107 tych rozleg\u0142ych teren\u00f3w, a zarazem chcia\u0142 skoncentrowa\u0107 armi\u0119 na arenie europejskiej. by\u0142a to najwi\u0119ksza w dziejach sprzeda\u017c nieruchomo\u015bci, dzi\u0119ki kt\u00f3rej stany zjednoczone powi\u0119kszy\u0142y swe terytorium o przesz\u0142o dwa miliony kilometr\u00f3w kwadratowych.\n\n\n=== cesarz francuz\u00f3w ===\ndla utwierdzenia swej w\u0142adzy, po og\u00f3lnokrajowym plebiscycie, napoleon koronowa\u0142 si\u0119 2 grudnia 1804 roku na cesarza francuz\u00f3w. aby doda\u0107 wi\u0119cej splendoru ceremonii, za\u017c\u0105da\u0142 przybycia papie\u017ca do pary\u017ca. w tym czasie by\u0142 na tyle pot\u0119\u017cny, \u017ce na jego \u017c\u0105danie papie\u017c pius vii musia\u0142 przyby\u0107 i odprawi\u0107 msz\u0119 koronacyjn\u0105 w katedrze notre-dame w pary\u017cu.\nnast\u0119pnie napoleon wyrazi\u0142 zgod\u0119, aby pius vii nama\u015bci\u0142 i pob\u0142ogos\u0142awi\u0142 go. natomiast koron\u0119 wzi\u0105\u0142 z r\u0105k papie\u017ca i sam j\u0105 sobie w\u0142o\u017cy\u0142 na g\u0142ow\u0119, co mia\u0142o oznacza\u0107, \u017ce sam sobie zawdzi\u0119cza zdobycie najwy\u017cszej w\u0142adzy i koronuje si\u0119 na cesarza.\nwcze\u015bniej koronowa\u0142 j\u00f3zefin\u0119 na cesarzow\u0105, redukuj\u0105c takim post\u0119powaniem w kulminacyjnym punkcie uroczysto\u015bci rol\u0119 papie\u017ca do roli widza. z kolei 26 maja 1805 roku w katedrze w mediolanie koronowa\u0142 si\u0119 na kr\u00f3la w\u0142och.\n\nrz\u0105dy napoleona zosta\u0142y zdominowane przez szereg wojen, jakie francja prowadzi\u0142a prawie bez przerwy od 1800 do 1815. by\u0142o ich kilkana\u015bcie i bra\u0142y w nich udzia\u0142, w zmiennych koalicjach, wszystkie pa\u0144stwa europejskie. fronty wojen rozci\u0105ga\u0142y si\u0119 od lizbony po moskw\u0119 i od anglii oraz szwecji po itali\u0119. napoleon walczy\u0142 w austrii, hiszpanii oraz w niemczech, odnosz\u0105c wielkie zwyci\u0119stwa pod marengo, ulm, austerlitz, frydlandem, somosierr\u0105, wagram, ponosz\u0105c jednak kl\u0119ski na morzu pod abu kirem oraz trafalgarem; pokona\u0142 prusy w bitwach pod jen\u0105 i auerstedt oraz rosj\u0119 w bitwach pod frydlandem. wobec s\u0142abn\u0105cego sojuszu z aleksandrem i i narastaj\u0105cego napi\u0119cia mi\u0119dzynarodowego, w 1812 cesarz postanowi\u0142 wypowiedzie\u0107 wojn\u0119 imperium rosyjskiemu. 24 czerwca 1812 wielka armia przekroczy\u0142a niemen i rozpocz\u0119\u0142a marsz na wsch\u00f3d. stoczy\u0142 tu dwie zwyci\u0119skie bitwy \u2013 pod smole\u0144skiem i borodino (poniewa\u017c napoleon mia\u0142 w tym dniu wysok\u0105 gor\u0105czk\u0119, przeciw rosjanom wielk\u0105 armi\u0119 poprowadzi\u0142 marsza\u0142ek ney, za co otrzyma\u0142 p\u00f3\u017aniej tytu\u0142 \u201eksi\u0119cia moskwy\u201d), jednak rosyjski feldmarsza\u0142ek michai\u0142 kutuzow kontynuowa\u0142 odwr\u00f3t, stosuj\u0105c jednocze\u015bnie taktyk\u0119 spalonej ziemi, a napoleon gna\u0142 wielk\u0105 armi\u0119 dalej na wsch\u00f3d, licz\u0105c na rozstrzygaj\u0105ce zwyci\u0119stwo. cesarz mia\u0142 zamiar przeczeka\u0107 zim\u0119 w zbudowanej w wi\u0119kszo\u015bci z drewna moskwie, ale sta\u0142o si\u0119 to niemo\u017cliwe w wyniku wielkiego po\u017caru miasta wywo\u0142anego na rozkaz moskiewskiego genera\u0142-gubernatora fiodora roztopczyna. plany napoleona leg\u0142y w gruzach. jego ostatni\u0105 nadziej\u0105 by\u0142 szybki pok\u00f3j. nie doczeka\u0142 si\u0119 tego jednak i po niespe\u0142na miesi\u0105cu koczowania w moskwie zarz\u0105dzi\u0142 odwr\u00f3t. wycofuj\u0105ca si\u0119 armia by\u0142a atakowana przez oddzia\u0142y regularnej armii rosyjskiej, kozak\u00f3w i partyzant\u00f3w, czemu towarzyszy\u0142 niesprzyjaj\u0105cy klimat \u2013 mrozy dziesi\u0105tkowa\u0142y wojsko francuskie, kt\u00f3re nie by\u0142o na nie przygotowane. armia napoleo\u0144ska straci\u0142a w tej kampanii najlepszy materia\u0142 ludzki, w tym znaczn\u0105 liczb\u0119 \u017co\u0142nierzy tzw. \u201estarej gwardii\u201d.\n\nw wyniku podboj\u00f3w i aneksji francja do 1812 powi\u0119kszy\u0142a swe terytorium do 750 tys. km\u00b2, maj\u0105c 44 mln mieszka\u0144c\u00f3w. przy\u0142\u0105czone zosta\u0142y do niej: belgia, holandia, prowincje niemieckie nad morzem p\u00f3\u0142nocnym, prowincje iliryjskie na ba\u0142kanach oraz znaczna cz\u0119\u015b\u0107 teren\u00f3w w\u0142oskich wzd\u0142u\u017c zachodnich wybrze\u017cy p\u00f3\u0142wyspu apeni\u0144skiego, po rzym w\u0142\u0105cznie. ponadto w bezpo\u015bredniej zale\u017cno\u015bci od francji znajdowa\u0142y si\u0119 kr\u00f3lestwa hiszpanii, w\u0142och i neapolu, niemiecki zwi\u0105zek re\u0144ski, szwajcarska republika helwecka i ksi\u0119stwo warszawskie.\nnapoleon bonaparte rozwi\u00f3d\u0142 si\u0119 z j\u00f3zefin\u0105, poniewa\u017c nie da\u0142a mu potomka i o\u017ceni\u0142 si\u0119 z c\u00f3rk\u0105 pokonanego cesarza austriackiego franciszka ii \u2013 mari\u0105 ludwik\u0105 z kt\u00f3r\u0105 mia\u0142 syna, zwanego p\u00f3\u017aniej napoleonem ii. najstarszym synem napoleona by\u0142 karol de leon.\n\npo kl\u0119sce francuz\u00f3w w kampanii moskiewskiej wojna rozgorza\u0142a ponownie w 1813 na terytoriach niemieckich. napoleonowi uda\u0142o si\u0119 sprowadzi\u0107 z francji now\u0105 150-tysi\u0119czn\u0105 armi\u0119 i pocz\u0105tkowo odni\u00f3s\u0142 zwyci\u0119stwa w bitwach pod l\u00fctzen, dreznem i budziszynem. poni\u00f3s\u0142 jednak kl\u0119sk\u0119 w wielkiej bitwie narod\u00f3w pod lipskiem, rozegranej w dniach 16\u201319 pa\u017adziernika 1813 . bitwa pod lipskiem by\u0142a najwi\u0119ksz\u0105 bitw\u0105 w historii wojen napoleo\u0144skich. poleg\u0142 w niej m.in. j\u00f3zef poniatowski, kt\u00f3ry by\u0142 jedynym marsza\u0142kiem polskiej narodowo\u015bci. po zdobyciu pary\u017ca przez sprzymierzonych 31 marca 1814 rozpocz\u0119\u0142a si\u0119 rosyjska okupacja miasta.\n\n\n== abdykacja ==\npod wp\u0142ywem nalega\u0144 cz\u0119\u015bci swoich marsza\u0142k\u00f3w napoleon abdykowa\u0142 6 kwietnia, zrzekaj\u0105c si\u0119 w\u0142adzy na rzecz syna, powierzaj\u0105c regencj\u0119 swej \u017conie marii ludwice. koalicja pa\u0144stw zawi\u0105zana przeciwko napoleonowi za\u017c\u0105da\u0142a jednak bezwarunkowej kapitulacji i zrzeczenia si\u0119 tronu. bonaparte, wobec zdrady marsza\u0142ka marmonta, bezwarunkow\u0105 abdykacj\u0119 podpisa\u0142 6 kwietnia 1814 roku, co zosta\u0142o potwierdzone konwencj\u0105 z 11 kwietnia (tzw. traktat z fontainebleau, kt\u00f3ry wszed\u0142 w \u017cycie 13 kwietnia). zes\u0142ano go na wysp\u0119 elb\u0119, po\u0142o\u017con\u0105 na morzu \u015br\u00f3dziemnym, 20 km od wybrze\u017ca w\u0142och.\n\n\n== sto dni napoleona ==\nnapoleon uciek\u0142 z elby 26 lutego 1815 roku i powr\u00f3ci\u0142 do francji 1 marca 1815 roku. tak rozpocz\u0119\u0142o si\u0119 s\u0142ynne 100 dni napoleona, zako\u0144czone ostatecznie jego kl\u0119sk\u0105 18 czerwca 1815 roku w bitwie pod waterloo na terytorium belgii.\nwojny napoleo\u0144skie zako\u0144czy\u0142y si\u0119 na terenie belgii w 1815 roku kapitulacj\u0105 francji i internowaniem obalonego napoleona na wyspie \u015bwi\u0119tej heleny, na po\u0142udniowym atlantyku. kl\u0119ska armii napoleona przes\u0105dzona zosta\u0142a na polach bitewnych, ale przyczynili si\u0119 do niej r\u00f3wnie\u017c sami francuzi. zdrada oficer\u00f3w i \u017co\u0142nierzy, kt\u00f3rych napoleon wyni\u00f3s\u0142 daj\u0105c im tytu\u0142y i zaszczyty, przes\u0105dzi\u0142a o kl\u0119sce. w ostatnim okresie panowania bonapartego dochodzi\u0142o do spisk\u00f3w i zdrad, przyk\u0142adem mo\u017ce by\u0107 tajna wsp\u00f3\u0142praca by\u0142ego napoleo\u0144skiego ministra dyplomacji, ksi\u0119cia charles\u2019a talleyranda, z carem rosji aleksandrem i.\n\n\n== zes\u0142anie i \u015bmier\u0107 ==\nna zes\u0142aniu na wyspie \u015bwi\u0119tej heleny napoleon przebywa\u0142 sze\u015b\u0107 lat. zmar\u0142 5 maja 1821 roku o godzinie 17:49, w wieku 51 lat. w 1840 roku jego zw\u0142oki przewieziono do pary\u017ca i z\u0142o\u017cono w sarkofagu, w ko\u015bciele inwalid\u00f3w.\nprzyczyny \u015bmierci napoleona nie by\u0142y do ko\u0144ca jasne. najbardziej powszechne by\u0142o domniemanie, \u017ce cesarz francuz\u00f3w zosta\u0142 otruty arszenikiem. badania zako\u0144czone w 2007 roku przez mi\u0119dzynarodowy zesp\u00f3\u0142 z\u0142o\u017cony z naukowc\u00f3w ze stan\u00f3w zjednoczonych, kanady i szwajcarii wykluczy\u0142y jednak t\u0119 diagnoz\u0119. ich zdaniem napoleon cierpia\u0142 na zaawansowanego raka \u017co\u0142\u0105dka i nawet dzisiejsze nowoczesne metody leczenia nie da\u0142yby mu szans na prze\u017cycie wi\u0119cej ni\u017c roku. badacze oparli si\u0119 na wielu \u017ar\u00f3d\u0142ach \u2013 nie tylko na wynikach sekcji, ale i na opisach sporz\u0105dzonych przez jego lekarzy oraz relacjach os\u00f3b, kt\u00f3re towarzyszy\u0142y mu w ostatnich miesi\u0105cach \u017cycia na wyspie. odkryto dwa wielkie wrzody \u017co\u0142\u0105dka, z kt\u00f3rych jeden przebija\u0142 si\u0119 do w\u0105troby i wszystko wskazuje na to, \u017ce nowotworowe zmiany zaatakowa\u0142y inne narz\u0105dy. jedn\u0105 z przyczyn choroby mog\u0142o by\u0107 prawdopodobnie spo\u017cywanie du\u017cej ilo\u015bci \u017cywno\u015bci konserwowanej sol\u0105 i ma\u0142a liczba \u015bwie\u017cych warzyw i owoc\u00f3w w diecie cesarza, sp\u0119dzaj\u0105cego \u017cycie na polach bitewnych. w gr\u0119 mog\u0105 wchodzi\u0107 r\u00f3wnie\u017c czynniki dziedziczne \u2013 ojciec napoleona umar\u0142 tak\u017ce na raka \u017co\u0142\u0105dka.\nodmienn\u0105 hipotez\u0119 postawi\u0142 arne soerensen, emerytowany lekarz z danii. w maju 2009 roku opublikowa\u0142 on ksi\u0105\u017ck\u0119 nerki napoleona, w kt\u00f3rej dowodzi, \u017ce francuski w\u00f3dz mia\u0142 problemy z uk\u0142adem moczowym ju\u017c od trzeciego roku \u017cycia, za\u015b jego choroba mia\u0142a wp\u0142yw na decyzje podejmowane w czasie bitew i ostatecznie doprowadzi\u0142a do jego przedwczesnej \u015bmierci.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== odznaczenia ==\nwielki mistrz orderu legii honorowej (fundator w 1803)\nwielki mistrz orderu korony \u017celaznej (fundator w 1805)\nwielki mistrz orderu trzech z\u0142otych run (fundator w 1809)\nwielki mistrz orderu zjednoczenia (fundator w 1811)\norder or\u0142a czarnego (1805, prusy)\norder \u015bwi\u0119tego huberta (1805, bawaria)\nwst\u0119ga trzech order\u00f3w (1805, portugalia):\nkrzy\u017c wielki orderu chrystusa\nkrzy\u017c wielki orderu \u015bw. benedykta z avis\nkrzy\u017c wielki orderu \u015bw. jakuba od miecza\norder z\u0142otego runa (1804, hiszpania)\nkrzy\u017c wielki orderu unii (1806, holandia)\nkrzy\u017c wielki orderu or\u0142a z\u0142otego (1806, wirtembergia)\nkrzy\u017c wielki orderu \u015bw. j\u00f3zefa (1807, w\u00fcrzburg)\norder \u015bw. andrzeja aposto\u0142a (1807, rosja)\norder \u015bw. aleksandra newskiego (1807, rosja)\norder domowy korony rucianej (1807, saksonia)\nkrzy\u017c wielki orderu ludwika (1807, hesja)\nkrzy\u017c wielki orderu obojga sycylii (1808, sycylia)\nkrzy\u017c wielki orderu hiszpanii (1808, hiszpania)\norder kr\u00f3lewski s\u0142onia (1808, dania)\norder lwa i s\u0142o\u0144ca i kl. (1808, persja)\norder domowy wierno\u015bci (1809, badenia)\nkrzy\u017c wielki orderu korony (1809, westfalia)\nkrzy\u017c wielki orderu \u015bw. stefana (1810, w\u0119gry)\nkrzy\u017c wielki orderu leopolda (1810, austria)\norder kr\u00f3lewski serafin\u00f3w (1810, szwecja)\n\n\n== \u017cycie prywatne ==\nmimo wielu kontrowersji, napoleon jest z pewno\u015bci\u0105 postaci\u0105 inspiruj\u0105c\u0105 ca\u0142e pokolenia artyst\u00f3w i historyk\u00f3w. je\u015bli chodzi o jego matk\u0119, letycj\u0119, bonaparte ca\u0142e \u017cycie by\u0142 pe\u0142en szacunku i pewnego typowo korsyka\u0144skiego pietyzmu dla rodzicielki, jednak zupe\u0142nie inaczej przedstawiaj\u0105 si\u0119 jego stosunki z rodze\u0144stwem. jego starszy brat, j\u00f3zef, nigdy nie mia\u0142 szczeg\u00f3lnych ambicji do przewodzenia rodzin\u0105, dlatego te\u017c funkcj\u0119 t\u0119 przej\u0105\u0142 napoleon. zahorski okre\u015bla j\u00f3zefa jako \u201ezero\u201d, co wydaje si\u0119 by\u0107 tez\u0105 nieco przesadzon\u0105, jednak daj\u0105c\u0105 pewne wyobra\u017cenie o j\u00f3zefie. sam napoleon nigdy nie mia\u0142 skrupu\u0142\u00f3w, by ca\u0142kowicie opanowa\u0107 \u017cycie zar\u00f3wno j\u00f3zefa, jak i ca\u0142ej reszty rodze\u0144stwa, traktuj\u0105c ich szorstko i autorytatywnie (wyj\u0105tkiem tu mo\u017ce by\u0107 paulina bonaparte, co do kt\u00f3rej cesarz odnosi\u0142 si\u0119 z wielk\u0105 mi\u0142o\u015bci\u0105).\nmo\u017cna by wi\u0119c s\u0105dzi\u0107, \u017ce napoleon by\u0142 w\u0142adcz\u0105 i nie znosz\u0105c\u0105 sprzeciwu osobowo\u015bci\u0105, jednak jednostronna ocena w tym przypadku z ca\u0142\u0105 pewno\u015bci\u0105 jest b\u0142\u0119dna. ju\u017c markiz armand caulaincourt wspomina o tym, \u017ce napoleon by\u0142 \u201ejedynym w\u0142adc\u0105, kt\u00f3rego mo\u017cna by\u0142o tak otwarcie krytykowa\u0107\u201d. wydaje si\u0119 by\u0107 jasnym, \u017ce napoleon zdawa\u0142 sobie spraw\u0119 z konieczno\u015bci korzystania z cudzych rad, mimo swojej autorytatywno\u015bci. cesarz by\u0142 z pewno\u015bci\u0105 r\u00f3wnie\u017c osob\u0105 cierpliw\u0105 \u2013 sam posiada\u0142 \u017celazn\u0105 wytrzyma\u0142o\u015b\u0107 na wszelkie trudy i tego samego wymaga\u0142 od swojego otoczenia.\nbonaparte nie przywi\u0105zywa\u0142 si\u0119 do ludzi, jednak mo\u017cna wymieni\u0107 w jego \u017cyciu kilka os\u00f3b, kt\u00f3re bez w\u0105tpienia by\u0142y dla\u0144 wa\u017cne (j\u00f3zefina, napoleon ii, maria walewska, lannes, duroc).\nniew\u0105tpliw\u0105 cech\u0105 charakteryzuj\u0105c\u0105 bonapartego by\u0142a r\u00f3wnie\u017c jego pracowito\u015b\u0107 i nieprzeci\u0119tna inteligencja oraz wyj\u0105tkowo wyostrzony zmys\u0142 przestrzenny, kt\u00f3ry stanowi\u0142 o jego geniuszu militarnym.\nswoje ostatnie chwile na wyspie \u015bw. heleny sp\u0119dzi\u0142 z niewielk\u0105 grup\u0105 oddanych towarzyszy broni, kt\u00f3rzy zostali zobligowani przez gubernatora wyspy hudsona lowe do pozostania z by\u0142ym cesarzem do samego ko\u0144ca. uniemo\u017cliwiono mu przyjmowanie podarunk\u00f3w mog\u0105cych wskazywa\u0107 na jego cesarsk\u0105 godno\u015b\u0107 oraz ograniczono wydatki do minimum. czas wygnania dzieli\u0142 mi\u0119dzy dyktowanie wspomnie\u0144 oraz samotne spacery brzegiem oceanu.\n\n\n== charakterystyka historiograficzna ==\nnapoleon bonaparte nale\u017cy do pocztu najbardziej kontrowersyjnych postaci historycznych. jest uwa\u017cany z jednej strony za jednego z najwybitniejszych m\u0119\u017c\u00f3w stanu, wodz\u00f3w, strateg\u00f3w, reformator\u00f3w ustroju pa\u0144stwowego i systemu prawa (kodeks napoleona, code p\u00e9nal), a z drugiej strony \u2013 za tyrana i agresora.\nw polskiej tradycji niepodleg\u0142o\u015bciowej xix wieku, z uwagi na wi\u0105zanie z osob\u0105 napoleona w okresie pierwszych dw\u00f3ch dekad xix wieku ogromnych nadziei spo\u0142ecze\u0144stwa polskiego na odzyskanie niepodleg\u0142o\u015bci (zobacz: ksi\u0119stwo warszawskie), szacunek dla osoby napoleona by\u0142 przejawem patriotyzmu, mi\u0142o\u015bci do ojczyzny i wyrazem poczucia to\u017csamo\u015bci narodowej (zobacz: bonapartyzm).\n\n\n== upami\u0119tnienie ==\nw warszawie na placu powsta\u0144c\u00f3w warszawy znajduje si\u0119 pomnik napoleona. w polsce jego imi\u0119 nadano ulicom m.in. w warszawie (dzielnica wawer), olsztynie ko\u0142o cz\u0119stochowy, miedznej, koby\u0142ce i starym dybowie pod radzyminem. w szczecinie znajduje si\u0119 wzg\u00f3rze napoleona.\n\n\n=== tw\u00f3rczo\u015b\u0107 ===\nlist do mattea buttafuoca (wyd. 1791, pierwsze wznowienie 1821, ponowne wydanie 1908)\nkolacja w beaucaire (wyd. dwukrotnie w 1793, wznowienie w 1821, ponowne wydanie 1908)\nclisson i eugenia (t\u0142um. polskie jacek kowalski)\nhrabia essex (wyd. w 1908)\nmaska proroka (wyd. w 1908)\nprojekt konstytucji stowarzyszenia calotte\no mi\u0142o\u015bci s\u0142awy i mi\u0142o\u015bci ojczyzny\no korsyce (wyd. 1908)\ndialog o mi\u0142o\u015bci (wyd. 1908)\nmi\u0142o\u015b\u0107 do polski (wyd. 1908)\nkampania w egipcie i syrii\ntraktat dla akademii lio\u0144skiej\nobalenie \u201eobrony chrze\u015bcija\u0144stwa\u201d rustana\nmonarchia czy republika (niedoko\u0144czone, wyd. 1908)\nkampania w\u0142oska\n\n\n== uwagi ==\n\n\n== przypisy ==\n\n\n== bibliografia ==\nalexandre dumas: napoleon bonaparte. gda\u0144sk: wydawnictwo \u201etower press\u201d, 2001.\ndavid g. chandler: the illustrated napoleon. new york: henry holt & co., 1990. isbn 0-8050-0442-4.brak strony w ksi\u0105\u017cce\nphilip dwyer: napolen: the path to power. yale university press, 2008. isbn 978-0-300-13754-5.brak strony w ksi\u0105\u017cce\nmichel franceschi, ben weider: the wars against napoleon: debunking the myth of the napoleonic wars. new york: savas beatie, 2008. isbn 978-1-932714-37-1.brak strony w ksi\u0105\u017cce\ndavid king: wiede\u0144 1814: jak pogromcy napoleona, bawi\u0105c si\u0119, ustalali kszta\u0142t europy. pozna\u0144: dom wydawniczy \u201erebis\u201d, 2009, s. 134. isbn 978-83-7510-308-3.\nmarian kukiel: dzieje or\u0119\u017ca polskiego w epoce napoleo\u0144skiej. pozna\u0144: kurpisz, 1996. isbn 83-86600-51-9.brak strony w ksi\u0105\u017cce\nmichael v. lerggiere: the fall of napoleon: the allied invasion of france 1813\u20131814. cambridge university press, 2007. isbn 978-0-521-87542-4.brak strony w ksi\u0105\u017cce\nemil marco de saint-hilaire: historia napoleona. gda\u0144sk: oficyna wydawnicza finna, 2013. isbn 978-83-280-0826-7.brak strony w ksi\u0105\u017cce\nandrzej zahorski: napoleon. warszawa: pa\u0144stwowy instytut wydawniczy, 1982. isbn 83-0600-822-7.\nphilip dwyer: napoleon: the path to power. yale university press, 2008. asin b00280ln5g.\nfrank mclynn: napoleon. pimlico, 1998. asin 0712662472. isbn 0-7126-6247-2.\ndavid chandler: the campaigns of napoleon. 1966.\nod i do. najnowsze dzieje polski wed\u0142ug historii pocztowej 2008\n\n\n== linki zewn\u0119trzne ==\n\u201emaska proroka\u201d \u2013 polski przek\u0142ad\nkorsyka. w poszukiwaniu \u015blad\u00f3w.\nnapoleon w toruniu\nnapoleon bonaparte \u2013 dokumenty w bibliotece polona"