La M és la tretzena lletra de l'alfabet català i desena de les consonants. El seu nom és ema, em o eme.L'origen gràfic de la M minúscula és un jeroglífic egipci usat per representar la mar.


== Fonètica ==
En català representa la nasal bilabial sonora de l'alfabet fonètic internacional /m/.


== Significats de la M ==
Bioquímica: en majúscula símbol de la metionina.
Cristianisme: s'usa per abreujar Maria, la Mare de Déu.
Cronologia: serveix per designar els mesos de març i maig.
Economia: Pot marcar els milions, o en llenguatge tècnic, les importacions o l'oferta monetària, entre d'altres.
Educació: Indica que un treball està mal fet, especialment en educació primària.
Física: pot abreujar la massa d'un cos o el color magenta. La teoria M pretén unificar les variants de la teoria de les supercordes.
Lingüística: Indica gènere masculí. Marca que un complement circumstancial és de manera (CCM). Si es tracta de l'idioma francès, indica Monsieur (senyor).
Matemàtiques: en majúscula símbol del mil en els nombres romans. També pot designar la mediatriu d'un segment o una matriu.
Química: indica la molaritat, mols/litre.
SI: en majúscula, símbol del prefix Mega- i en minúscula del prefix mil·li-. En minúscula, és també el símbol del metre.
Símbols: Indica metro.


== Símbols derivats o relacionats ==


== Referències ==

Viccionari