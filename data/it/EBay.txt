"ebay inc. (nasdaq: ebay) \u00e8 un sito di vendita e aste online fondato il 3 settembre 1995 da pierre omidyar. in italia \u00e8 arrivato nel 2001 e l'anno successivo \u00e8 avvenuta la fusione con paypal.\n\u00e8 una piattaforma web (marketplace), di fatto molto simile ad un sito di e-commerce, che offre ai propri utenti la possibilit\u00e0 di vendere e comprare oggetti sia nuovi, sia usati, in qualsiasi momento, da qualunque postazione internet e con diverse modalit\u00e0, incluse le vendite a prezzo fisso e a prezzo dinamico, comunemente definite come \u00abaste online\u00bb. tutte le operazioni sono elaborate dalla piattaforma paypal.\n\u00e8 una societ\u00e0 leader di settore con fatturati in costante crescita. la vendita consiste principalmente nell'offerta di un bene o un servizio da parte di venditori professionali e non; gli acquirenti fanno offerte per aggiudicarsi la merce.\n\n\n== origini e storia ==\nil sito di aste online pi\u00f9 conosciuto al mondo \u00e8 stato fondato a san jose (california) il 3 settembre 1995 dal programmatore pierre omidyar come parte di un suo sito personale.\nil primo oggetto venduto \u00e8 stato un puntatore laser rotto per 14,83 us$. stupito dalla vendita riuscita, contatt\u00f2 immediatamente via posta elettronica l'acquirente chiedendogli se avesse ben compreso la natura dell'oggetto: l'acquirente rispose che collezionava puntatori laser rotti.chris agarpao \u00e8 stato il primo dipendente della compagnia e jeffrey skoll il primo presidente nel 1996.\nnel novembre 1996 ha stretto un accordo con la electronic travel auction per utilizzare la tecnologia smartmarket al fine di vendere biglietti aerei, ferroviari e altri titoli di viaggio.\nla compagnia ha mutato il nome da auctionweb a ebay nel settembre 1997.pierre omidyar voleva registrare il dominio echo bay ma, essendo gi\u00e0 stato acquistato da una miniera d'oro, decise per la seconda scelta, ebay.com. url consultato il 9 dicembre 2019 (archiviato dall'url originale il 16 novembre 2019).\nil sito venne posto online nel 1998 e trasform\u00f2 omidyar e skoll in miliardari; in seguito hanno acquistato il sistema di pagamento elettronico paypal il 14 ottobre 2002 e nel 2005 il sistema di comunicazione voip skype (di propriet\u00e0 di microsoft dal 2011). nel settembre del 2007, l'ufficio stampa di ebay italia comunic\u00f2 di aver tagliato il traguardo dei cinque milioni di utenti registrati.\nebay annunci\u00f2 il 23 febbraio 2001 di avere deciso l'acquisizione di ibazar s.a. (www.ibazar.com), societ\u00e0 francese pioniere in europa del trading online e largamente pubblicizzata nelle televisioni italiane, attraverso il meccanismo della vendita all'asta.\na partire da marzo 1998, il presidente e ceo di ebay inc. \u00e8 meg whitman, che ha permesso all'azienda di diventare il primo mercato online del mondo e il sito principale dedicato al commercio elettronico. grazie all'esperienza maturata da meg nella creazione di marchi e nelle tecnologie di consumo, ebay ha raggiunto la posizione attuale di azienda leader in grado di dare nuove forme allo sviluppo del commercio elettronico. \u00e8 stata annunciata per il 31 marzo 2008 la sostituzione della whitman con john donahoe, in precedenza incaricato del commercio principale delle aste.durante i primi giorni di febbraio 2009 molti venditori italiani hanno ricevuto una e-mail di ebay in cui veniva notificata la comunicazione alla guardia di finanza dei loro dati personali, per esplicita richiesta da parte delle fiamme gialle stesse. secondo quanto scritto nell'e-mail, questo provvedimento interessa tutti i venditori a cui ebay ha fatturato un minimo di 1.000 euro annui per gli anni che vanno dal 2003 al 2007, e in cui in tali anni hanno venduto almeno 5 oggetti. questo avvenimento rappresenta un'importante pietra miliare nella storia di ebay in quanto il primo controllo ad ampio raggio effettuato dalla guardia di finanza sui venditori operanti sul sito.nel 2004 \u00e8 stata conclusa l'acquisizione di mobile.de e nel 2010 \u00e8 stata lanciata la declinazione italiana automobile.it, piattaforma di piccoli annunci dedicata al settore automotive.nell'ottobre del 2011 ebay ha presentato x.commerce, una piattaforma aperta di incontro tra venditori e sviluppatori di soluzioni per l'e-commerce, per consentire ai commercianti on line di accedere a nuove tecnologie per i loro siti di e-commerce: la piattaforma comprende come primi partner paypal e magento.il 30 settembre 2014, ebay ha annunciato che avrebbe scorporato paypal in una societ\u00e0 quotata in borsa separata, una richiesta avanzata nove mesi prima dal magnate attivista degli hedge fund carl icahn. lo spinoff \u00e8 stato completato il 18 luglio 2015. l'allora amministratore delegato di ebay, john donahoe, si \u00e8 dimesso da quel ruolo.il 26 giugno 2021, ebay ha completato la cessione con scambio di azioni di ebay classifieds group, operatore dei portali di piccoli annunci del gruppo, compresi mobile.de e kijiji, alla societ\u00e0 norvegese adevinta, per 9,2 miliardi di dollari usa. a seguito della cessione, in italia, il sito kijiji \u00e8 stato definitivamente chiuso il 31 maggio 2022 ed \u00e8 stato assorbito da subito, mentre \u00e8 ancora attivo il sito automobile.it operante nel settore automotive\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== descrizione ==\nper l'acquisto o vendita \u00e8 obbligatoria l'iscrizione gratuita al sito. per poter iniziare a vendere \u00e8 sempre obbligatoria la registrazione di un conto paypal, senza il quale \u00e8 preclusa ogni attivit\u00e0 di vendita. \u00e8 anche imposto, senza discrezionalit\u00e0 alcuna dell\u2019utente, che la chiusura del conto paypal implichi la preclusione di ogni attivit\u00e0 di vendita e la chiusura del negozio ebay del venditore professionale. ci\u00f2 ha sollevato non pochi problemi inerenti all\u2019abuso di dipendenza economica operato da paypal ai danni delle imprese venditrici presenti sul portale ebay. dopo aver acceso un conto paypal, qualunque acquirente pu\u00f2 essere anche venditore a seguito di una verifica con l'inserimento di un codice che ebay manda presso l'abitazione dello stesso oppure con il controllo dei dati di una carta di credito o di una carta prepagata, purch\u00e9 il conto paypal resti attivo. gli accordi in essere tra paypal ed ebay, i quali danno vita a una situazione di monopolio, saranno validi almeno sino al 2020.\nil 1\u00ba febbraio 2018 ebay ha annunciato di voler rendere paypal non pi\u00f9 strumento obbligatorio di pagamento a far data dal terzo trimestre del 2018. il processo potrebbe tuttavia essere perfezionabile solo negli stati uniti e non in europa ove paypal resterebbe metodo di pagamento obbligatorio anche dopo il 2018, e precisamente sino al 2020, cos\u00ec come prevedono gli accordi ad oggi vigenti. le ragioni di questa scelta sono molteplici: da un lato evitare l\u2019abuso di concentrazione economica duramente sanzionabile dalle norme antitrust; dall\u2019altro il voler, da parte della societ\u00e0 ebay, prendere le distanze dall\u2019istituto di credito paypal, accusato negli stati uniti di malversazione ai danni di enti benefici (gli enti truffati sarebbero centinaia) nonch\u00e9 di applicare il cosiddetto metodo ponzi. stanti le accuse distrettuali, paypal ha trattenuto, senza versarli agli enti di beneficenza, centinaia di milioni di dollari ed euro di donazioni degli utenti. inoltre ha indebitamente trattenuto i fondi dei propri correntisti. capi di imputazione questi dai quali ebay vorrebbe mantenersi estranea; le pene previste in tali casi ammontano infatti a svariate decine di anni di detenzione oltre che a sanzioni volte a scongiurarare il ripetersi di certi eventi. il giorno 1\u00ba febbraio 2018, a seguito dell\u2019annuncio di ebay di non voler rendere pi\u00f9 paypal strumento obbligatorio di pagamento sul portale di vendite, il titolo paypal ha subito un tracollo borsistico di oltre il 10% in poche ore.\nper quanto riguarda le tariffe applicate da ebay, queste sono interamente a carico dei venditori, sia per pubblicare un qualsiasi tipo di inserzione sia come commissioni sul valore finale dell'oggetto venduto. gli ultimi rincari del 2017, che distinguono tra privati e venditori professionali, hanno portato aumenti delle commissioni di vendita sino al 12% di quanto venduto incluse spese di spedizione.\n\n\n=== ebay nel mondo ===\ndalla nascita del sito ufficiale sono state aperte diverse filiali in tutto il globo.\n\ndi seguito vengono elencate in breve le caratteristiche di ebay che lo distinguono da altri siti simili concorrenti: per approfondire potete consultare l' aiuto di ebay italia..\n\n\n== funzionamento ==\n\n\n=== acquirente ===\nper essere acquirenti basta registrarsi sul sito, fornendo alcuni dati essenziali, tra cui: il numero telefonico (obbligatorio anche se non vi sarebbe necessit\u00e0) e l'indirizzo dell'abitazione per il ricevimento della merce; disporre di un conto paypal attivo; a questo punto si pu\u00f2 subito cominciare a fare acquisti.\n\n\n==== regole per gli acquirenti ====\nl'acquirente ha l'obbligo di pagare entro tempi ragionevoli e/o di dare eventuali comunicazioni su eventuali problemi per il saldo della transazione: in caso di insolvenza sar\u00e0 a discrezione del venditore (eventualmente dopo l'apertura di una controversia) se concludere la transazione senza conseguenze o stimolare l'acquirente ad adempiere il suo compito.\nl'utente che acquista gode per\u00f2 anche di diritti chiari e precisi: ricevere la merce entro i tempi stabiliti (da una settimana a massimo un mese), la merce deve corrispondere alla descrizione e all'eventuale foto dell'inserzione ed essere integra.\nse questi diritti vengono violati l'utente, sempre dopo l'apertura di una controversia (su ebay \u00e8 il metodo di contestazione ufficiale per disguidi), pu\u00f2 esser risarcito e ricevere assistenza, tranne nel caso di pagamenti non autorizzati come l'invio di denaro in busta o con altri metodi non sicuri e/o non accettati dal sito.\nl'acquirente viene valutato a sua volta dal venditore con il sistema dei feedback: deve quindi comportarsi in maniera consona e diligente esattamente come dovrebbe fare la controparte.\n\n\n=== venditore ===\nun venditore pu\u00f2 decidere di vendere oggetti propri usati o di aprire un negozio virtuale online su ebay: in ogni caso deve fare la richiesta d'ammissione come venditore non professionale o professionale e deve sempre obbligatoriamente disporre di un conto paypal attivo.\n\nvenditore non professionale: scelto da molti utenti privati per la vendita di oggetti propri usati o nuovi (o quasi), comporta il pagamento delle inserzioni e delle commissioni sulle vendite. rispetto all'acquirente \u00e8 autorizzato a creare le proprie inserzioni.\nvenditore professionale: adatto a commercianti e venditori muniti di partita iva, permette (a pagamento) l'apertura di un negozio ebay dove esporre in vetrina la merce e altri strumenti specifici; esistono sconti e agevolazioni su inserzioni e commissioni sulle vendite.una volta scelto il tipo di profilo ebay comunica (via posta o telefono) nel giro di una settimana un codice segreto che verifica il recapito del futuro venditore. questa verifica pu\u00f2 essere fatta anche inserendo i dati di una carta di credito intestata al venditore. superata questa formalit\u00e0, si pu\u00f2 cominciare a vendere i propri oggetti sul sito.\n\n\n==== regole venditori ====\nprofessionali o no i venditori devono sempre creare inserzioni corrette (niente spese extra), veritiere (quello che viene descritto deve corrispondere a ci\u00f2 che viene spedito) e legali (non si possono, ad esempio, vendere armi o animali vivi).\nla responsabilit\u00e0 degli oggetti venduti, ai sensi di legge, \u00e8 totalmente del venditore; inoltre ebay ha avviato una stretta collaborazione con la guardia di finanza e vari marchi della moda e del design, per proteggere la propriet\u00e0 intellettuale ed evitare violazioni di copyright.\nin caso di acquirente scorretto o insolvente il venditore (che non ha spedito l'oggetto) se apre una controversia pu\u00f2 farsi rimborsare il costo dell'inserzione e delle commissioni per la mancata vendita; alcuni venditori vietano a utenti con un numero di feedback negativo (cio\u00e8 inferiore a 0) l'acquisto o la partecipazione alle loro aste, al fine di tutelarsi.\n\n\n==== powerseller ====\ni venditori eccellenti possono diventare powerseller: colonne portanti del sito, sono di solito venditori professionali con elevati volumi di vendite, di transazioni concluse e di feedback positivi (pari almeno al 98%). il rispetto dei valori condivisi e della filosofia del sito li rendono fiori all'occhiello che spiccano per determinati risultati raggiunti, garantendo un livello di qualit\u00e0 nelle transazioni e una sicurezza che venditori occasionali o inesperti non possono offrire.\nsono distinti in 5 livelli, in base al volume di vendite annuali e al numero di oggetti venduti.\n\nbronzo\t1.000 euro \t100\nargento \t3.000 euro \t300\noro \t10.000 euro \t1.000\nplatino \t25.000 euro \t2.500\ntitanio \t150.000 euro \t15.000\n\n\n=== formati di vendita ===\nil fatto che ebay nasca come sito di aste online non vieta altri formati di vendita, pi\u00f9 consoni e adatti ai vari tipi di oggetti.\n\nasta online: il prezzo viene stabilito dalle varie offerte, ha una durata variabile (massimo 10 giorni) il venditore fissa quello di partenza (al limite ne pu\u00f2 decidere uno di riserva, al di sotto del quale non vendere l'oggetto)\ncompralo subito: prezzo fisso, acquisto immediato\nnuovo e subito: (il 2 marzo 2009 questo metodo \u00e8 stato eliminato) prezzo fisso, acquisto immediato ma viene garantito che l'oggetto non \u00e8 usato e spedizione con corriere espresso\nproposta d'acquisto: l'acquirente propone un prezzo per l'oggetto (di solito viene abbinato al compralo subito)\ncontatto diretto: compare il prezzo fissato dal venditore con relativi dati personali; riservato per oggetti molto costosi (auto, barche, moto, quadri)\n\n\n=== metodi di pagamento ===\nsu ebay sono vigenti due regole fondamentali a condizione comunque che si disponga di un conto paypal attivo:\n\nricezione della merce solo dopo il pagamento (ecco spiegata l'importanza dei feedback e delle varie reputazioni venditore/compratore); alcuni accettano il contro assegno ma sono una minoranza.\nle spese di spedizione (salvo diversa indicazione e/o promozioni del venditore) sono sempre a carico dell'acquirente.sono concessi, sempre a condizione che si disponga di un conto paypal attivo (ma l'accettazione varia da venditore a venditore):\n\nil circuito di pagamenti elettronici paypal (di recente la societ\u00e0 ha concesso il trasferimento di fondi dal conto paypal alle carte prepagate): immediato, gratuito (per chi paga), sicuro\nvaglia postale\nbonifico bancario\nassegno\ncarta di creditovaglia postale e bonifico bancario hanno tempi di ricezione di qualche giorno, possono avere costi per il pagatore, sono sicuri ma non sono molto utilizzati a causa dell'onerosit\u00e0 (per i vaglia e per i bonifici bancari che possono non essere gratuiti nella totalit\u00e0 dei casi) e della lentezza del servizio.\ni metodi vietati (non ammessi e sanzionabili) sono invece:\n\nricarica a qualunque carta prepagata (postepay, quickweb, ecc.)\nricariche telefonichele ragioni per le quali questi metodi di pagamento sono vietati sono da ricondurre alla tutela di entrambe le parti negozianti; contemporaneamente, si promuove il metodo di pagamento paypal contribuendo a mantenere una posizione di dominanza di questo sul mercato delle transazioni finanziarie on-line.\n\u00e8 necessario ricordare che un utente iscritto a ebay pu\u00f2 sempre mettere in vendita i propri articoli purch\u00e9 disponga di un account paypal attivo.\nin caso di mancato ricevimento del pagamento e/o della merce si pu\u00f2 aprire una controversia. se il pagamento \u00e8 stato eseguito con paypal, gli acquirenti possono usufruire del \"programma di protezione acquirenti paypal\" che rimborsa il compratore in caso di oggetto non ricevuto o non conforme alla descrizione. anche ci\u00f2 ha sollevato non pochi dubbi circa il rapporto intercorrente tra ebay e paypal il quale d\u00e0 vita a un abuso di concentrazione economica commerciale tra i due colossi del web.\n\n\n=== feedback ===\nil feedback \u00e8 un meccanismo di scambio di valutazioni sotto forma di giudizi sintetici soggettivi sulla transazione che avviene tra compratore e venditore.\nne esistono di 3 tipi:\n\npositivo = transazione conclusa con successo, ognuno ha fatto il suo dovere, un punto positivo\nneutro = non ha alcun impatto sul punteggio di feedback\nnegativo = mancato ricevimento della merce, merce contraffatta e/o non corrispondente alla descrizione, un punto negativoi due punteggi attribuiti in base al tipo di feedback ricevuto determinano una percentuale (ad esempio se sono tutti positivi al 100%) che, a colpo d'occhio, permette subito di capire l'affidabilit\u00e0 del venditore.\na partire dal 20 maggio 2008, i venditori possono rilasciare agli acquirenti solo feedback positivi (o non rilasciarne) in modo che gli acquirenti si sentano liberi di rilasciare giudizi oggettivi sull'esperienza d'acquisto senza temere feedback negativi di ritorsione da parte del venditore.\nd'altro canto verranno rimossi tutti i feedback negativi o neutri rilasciati da utenti, acquirenti o venditori, sospesi o che non hanno risposto alle controversie.\nal raggiungimento di un determinato numero di feedback negativi ebay pu\u00f2 decidere la sospensione, il blocco o la chiusura definitiva dell'account del venditore.\nil punteggio di feedback pu\u00f2 venire falsificato da utenti che dispongono di pi\u00f9 account o si accordano con altri, e simulano delle finte vendite di oggetti (a s\u00e9 stessi o a terzi) per scambiarsi e aumentare rapidamente il proprio punteggio di feedback. l'unica verifica sui dati di iscrizione, che sarebbe a garanzia dell'univocit\u00e0 dell'account (una persona=un account), consiste nel calcolo del codice fiscale, facilmente falsificabile con i programmi disponibili in rete.\ntutti i feedback sono composti da uno spazio per un commento sintetico (che pu\u00f2 pi\u00f9 o meno essere adoperato) a cui possono aggiungersi dei punteggi graduati su cinque livelli da uno minimo che pu\u00f2 essere considerato negativo, a cui segue un altro meno \"grave\", uno considerabile \"neutro\" sino a uno massimo che pu\u00f2 rappresentare l'ottima positivit\u00e0 anticipata da un \"gradino\" appena inferiore, le cosiddette \"valutazioni dettagliate\" o \"stelle\" (da non confondersi con quelle che identificano il numero di feedback positivi univoci ottenuti da un singolo account e presenti con forme e colori differenti accanto al nickname o \"nome dell'account\" del cliente ebay acquirente o venditore.\nle valutazioni dettagliate sono facoltative all'interno del feedback composto e interessano quattro argomenti: la conformit\u00e0 ovvero corrispondenza tra le fotografie e la descrizione dell'articolo in vendita con quello effettivamente ricevuto tramite acquisto per corrispondenza, la comunicazione intercorsa tra acquirente e venditore, la corrispondenza tra tempo dichiarato per la consegna e quello effettivamente avvenuto, il costo della spedizione.\ndette valutazioni dettagliate vanno a formare poi un punteggio percentuale computato su base cinque dove 5/5 \u00e8 il massimo e 1/5 \u00e8 il minimo teorico e sono discrezionali e soggettive a cura dell'acquirente e quindi potrebbero risultare anche non aderenti al vero.\nil risultato percentuale del singolo venditore viene poi confrontato con un dato statistico medio risultante dalla valutazione di tutti i venditori del sito www.ebay.it (calcolato dalla societ\u00e0 ebay lussemburghese che unica detiene tali dati) ammontanti a numerose migliaia e in base a tale raffronto il venditore pu\u00f2 essere penalizzato sino al blocco delle vendite.\ndal 20 agosto 2014 la societ\u00e0 ebay europe sarl, responsabile del sito italiano www.ebay.it, ha introdotto nel regolamento contrattuale una complessa articolazione di premialit\u00e0 e penalit\u00e0 per la clientela ebay venditori denominata sinteticamente \"regola dei difetti\".\nil \"difetto\" per i venditori ebay \u00e8 computato come penalit\u00e0 per diversi motivi tra i quali: feedback negativo o neutro e valutazioni dettagliate negative o neutre.\nessendo le valutazioni dettagliate presenti come opzione su tutti e tre i tipi di feedback negativo, neutro e positivo, esse possono \"trasformare\" in un \"difetto\" ovvero penalit\u00e0 per il venditore, anche un feedback positivo che di per s\u00e9 risulterebbe essere invece premiale.\npotendo questi feedback essere composti con un \"semplice click\" dall'acquirente anche per pi\u00f9 venditori da cui hanno fatto acquisto a distanza di tempo, \u00e8 possibile che si verifichino errori che vanno poi a ricadere sul venditore.\nattualmente per tali errori la societ\u00e0 ebay europe sarl non ha previsto un mezzo tecnico di correzione semplice e riparatore del danno arrecato pi\u00f9 o meno direttamente all'attivit\u00e0 di vendita, limitando anzi fortemente essa stessa le correzioni degli errori anche se dichiarati tali dallo stesso suo autore acquirente compilatore.\n\n\n==== stelline ====\nil colore della stella accanto al numero dei feedback \u00e8 ricavato in base al punteggio di feedback ricevuti e al numero delle transazioni compiute su ebay.\n\u00e8 una specie d'onorificenza (come viene utilizzata anche da alcuni ristoranti) che rende merito del lavoro svolto sul sito, distinguendo in maniera chiara i vari utenti, dai nuovi iscritti agli esperti arrivando fino ai powerseller professionali.\n\nstella gialla: punteggio di feedback compreso tra 10 e 49\nstella blu: tra 50 e 99\nstella turchese: tra 100 e 499\nstella viola: tra 500 e 999\nstella rossa: tra 1.000 e 4.999\nstella verde: tra 5.000 e 9.999\nstella cadente gialla: tra 10.000 e 24.999\nstella cadente turchese: tra 25.000 e 49.999\nstella cadente viola: tra 50.000 e 99.999\nstella cadente rossa: tra 100.000 e 499.999\nstella cadente verde: tra 500.000 e 999.999\nstella cadente argentata: punteggio di feedback pari o superiore a 1.000.000\n\n\n== tutele e garanzie ==\n\nebay tende a chiudere in automatico le inserzioni che v\u00ecolano i princ\u00ecpi del sito (poca chiarezza, metodi di pagamento vietati e via dicendo); tuttavia, se nel post-vendita dovessero insorgere problemi, esiste lo strumento della controversia che permette di fare leva sulla controparte con un'istituzione ufficiale dalla propria parte.\nebay \u00e8 oggetto di critiche perch\u00e9 avrebbe una struttura di assistenza dell\u2019utenza molto carente se proporzionata al giro di affari da gestire, e quindi un servizio al cliente, in particolare una gestione dei reclami e contenziosi, carenti. le controversie sono gestite in gran parte per mezzo di e-mail e la mediazione di un membro dello staff di ebay non garantisce di disporre di un assistente dalle adeguate competenze. ci\u00f2 penalizza in particolar modo le imprese operanti sul portale le quali necessiterebbero di una maggiore professionalit\u00e0 nell'assistenza.\nsebbene ebay e paypal dispongano di sedi nazionali operative (la sede lussemburghese \u00e8 infatti meramente l\u00ec allocata ai fini fiscali ma non \u00e8 operativa) una delle obiezioni pi\u00f9 ricorrenti \u00e8 una mancanza di uffici e sedi nazionali che ricevano il pubblico. una linea telefonica italiana e un centralino non possono infatti essere ritenuti idonei a garantire la tutela di utenti e imprese operanti sul portale specialmente considerando il giro di affari miliardario delle societ\u00e0 ebay e paypal. anche ci\u00f2 \u00e8 oggetto di rilevanti critiche su diversi piani, sia nazionali sia europei sia mondiali.\naltre critiche vengono poi frequentemente mosse al regolamento contrattuale che regola appunto i rapporti tra clientela e il sito italiano ebay.it, soggetto a frequenti modifiche unilaterali con testi talvolta poco chiari e intriso di clausole vessatorie. contratti, oltre che iniqui, non sono esaustivi di tutte le possibili situazioni e il cui contenuto viene poi a sua volta interpretato da funzionari che diramano direttive periodiche agli addetti dislocati in varie parti d'europa tra cui tirana.\nle decisioni di penalit\u00e0 decise dai funzionari della societ\u00e0 ebay europe sarl tendono talvolta a \"infondere l'idea di inappellabilit\u00e0\" che, in considerazione dei tanti \"micro-venditori\" i quali si sostengono unicamente anche con i modesti ricavi ottenuti attraverso il sito, possono trasmettere l\u2019idea di \"disparitario autoritarismo contrattuale\" caratterizzato da una ripetuta vessatoriet\u00e0 delle clausole predisposte dalla sede italiana per i propri utenti nonch\u00e9 dalle sedi estere per gli utenti dei propri paesi.\nl'uso di paypal, non comunicando i dati della carta ma solo un indirizzo email, \u00e8 ritenuto non del tutto sicuro sebbene obbligatorio per poter operare su ebay; anche ci\u00f2 ha comportato non poche critiche nei riguardi del duopolio rappresentato dal sodalizio paypal-ebay.\n\n\n== controversie ==\nla controversia, su ebay, \u00e8 lo strumento per gestire i conflitti che si possono creare tra un acquirente e un venditore nel corso di una compravendita.\nle controversie che possono essere aperte sul sito sono tre: la controversia per oggetto non pagato (che pu\u00f2 essere aperta dal venditore), la controversia per oggetto non ricevuto e la controversia per oggetto non conforme alla descrizione (che possono essere aperte dall'acquirente).\n\n\n=== la controversia per oggetto non pagato ===\nla controversia per oggetto non pagato pu\u00f2 essere aperta da un venditore, nei confronti di un acquirente insolvente, non prima di 4 e non oltre 45 giorni dalla conclusione dell'asta o dall'acquisto con la funzione \"compralo subito\".\ntale controversia viene resa necessaria al cliente ebay venditore perch\u00e9 a questi viene addebitato da parte della societ\u00e0 mediatrice della compra-vendita ebay europe sarl (per il sito italiano www.ebay.it) l'importo pari a una percentuale sulla vendita (dovuto alla societ\u00e0 ebay stessa solitamente intorno al 10% tranne per alcuni generi tecnologici con minori margini di utile) ancor prima dell'effettivo pagamento da parte dell'acquirente.\nin pratica con due semplici \"click\", qualsiasi acquirente ebay pu\u00f2 determinare l'addebito di tariffe percentuali e la chiusura di un'inserzione di vendita (salvo che per questa non sia prevista una speciale formula di pagamento immediato possibile solo attraverso l'utilizzo del pagamento paypal della societ\u00e0 controllata dallo stesso gruppo ebay).\nqualora poi a tale \"prenotazione d'acquisto\" non segua il perfezionamento dell'acquisto stesso con il regolare pagamento dell'articolo, il venditore si trova costretto ad avviare la procedura di oggetto non pagato per ottenere il rimborso delle percentuali gi\u00e0 applicate dalla societ\u00e0 mediatrice.\ndurante la controversia, il venditore e l'acquirente possono eventualmente comunicare cercando di risolvere i problemi che hanno portato l'acquirente a non pagare l'oggetto aggiudicato.\nla controversia pu\u00f2 essere chiusa dal venditore, in qualunque momento dopo la prima risposta dell'acquirente o, in mancanza di comunicazioni dall'acquirente, dopo un minimo di 8 giorni dalla sua apertura. esistono tuttavia automatismi applicabili a richiesta del venditore come impostazione generale.\nla controversia per oggetto non pagato non pu\u00f2 restare aperta pi\u00f9 di 36 giorni dalla data di aggiudicazione dell'oggetto da parte dell'acquirente. se il venditore non provvede a chiudere la controversia, questa sar\u00e0 chiusa in automatico da ebay senza che venga preso alcun provvedimento nei confronti dell'acquirente.\nal termine della comunicazione, il venditore pu\u00f2 chiudere la controversia scegliendo una delle seguenti opzioni:\n\nl'acquirente ha pagato l'oggetto\nabbiamo deciso di comune accordo di non concludere la transazione\nnon voglio pi\u00f9 attendere l'acquirente n\u00e9 comunicare con luise il venditore dichiara che l'acquirente ha pagato l'oggetto, nessun provvedimento verr\u00e0 preso nei confronti del compratore e la compravendita proceder\u00e0 normalmente, con la spedizione dell'oggetto da parte del venditore.\nse, invece, viene scelta l'opzione per la rinuncia a concludere la transazione, ebay chieder\u00e0 conferma all'acquirente e, in caso di risposta affermativa, la compravendita verr\u00e0 chiusa senza provvedimenti nei suoi confronti e con il riaccredito al venditore delle commissioni sul valore finale che il sito gli aveva addebitato.\ninfine, se il venditore decide di non attendere l'acquirente e di non comunicare pi\u00f9 con lui, l'acquirente viene ammonito (tre ammonimenti comportano l'espulsione dal sito) e il venditore ottiene il riaccredito delle commissioni sul valore finale. inoltre, se l'acquirente non ha risposto alla controversia, perde il diritto al rilascio del feedback, che non sar\u00e0 conteggiato nel punteggio del venditore.\nl'esito negativo di un mancato pagamento comporta penalit\u00e0 graduate crescenti per l'acquirente insolvente salvo casi di comprovata motivazione.\nuna delle pi\u00f9 diffuse critiche a questo sistema \u00e8 quella che l'addebito di percentuali sulla sola \"prenotazione d'acquisto\" (senza effettivo avvenuto pagamento dell'acquirente) da parte della societ\u00e0 ebay mediatrice della compra vendita sia ipotizzabile come vessatorio per il venditore che si trova poi costretto ad avviare una \"controversia per oggetto non pagato\" (la quale pu\u00f2 direttamente determinare una penalizzazione dell'acquirente), mettendo a repentaglio i rapporti tra clientela ebay venditori e acquirenti.\nla quasi totalit\u00e0 di siti di compra-vendita multi-venditori (denominati \"market place\") concorrenti non prevede n\u00e9 la chiusura immediata di un articolo prenotato e non pagato, n\u00e9 tanto meno addebiti di percentuali per incassi non effettivamente avvenuti.\n\n\n=== controversia per oggetto non ricevuto ===\nper un pagamento effettuato con un metodo diverso da paypal, si pu\u00f2 aprire una controversia nello spazio soluzioni di ebay dopo 10 giorni ed entro 45 giorni dalla data di acquisto.\nil venditore ha 10 giorni per rispondere, passati i quali l'acquirente potr\u00e0 segnalarlo all'assistenza clienti del sito come venditore inadempiente.\nconclusa la fase di comunicazione tra acquirente e venditore, oppure dopo almeno dieci giorni senza risposte da parte del venditore, l'acquirente pu\u00f2 chiudere la controversia scegliendo tra due opzioni:\n\ni problemi sono stati risolti\ni problemi non sono stati risolti.se l'acquirente dichiara che i problemi sono stati risolti, la controversia viene chiusa senza che vengano presi provvedimenti nei confronti del venditore.\naltrimenti, se il compratore afferma che i problemi non sono stati risolti, il venditore verr\u00e0 segnalato allo staff del sito, che potrebbe prendere provvedimenti disciplinari nei suoi confronti.\ndal 20 febbraio 2008, il programma di protezione degli acquirenti di ebay non \u00e8 pi\u00f9 attivo. di conseguenza ebay non rimborsa pi\u00f9 gli acquirenti, che saranno protetti solo dal programma antifrode di paypal.\n\n\n=== controversia per oggetto non conforme alla descrizione ===\nla controversia per oggetto non conforme alla descrizione viene aperta dall'acquirente che riceve un oggetto che non corrisponde a quanto dichiarato dal venditore nell'inserzione di vendita.\nsono stati segnalati casi di controversie chiuse unilateralmente da ebay senza motivazione chiara: questo \u00e8 possibile sia successo in seguito alla creazione di societ\u00e0 fittizie di vendita di materiale rubato e detenuto illegalmente.\nquesta controversia \u00e8 soggetta alle stesse regole e alla stessa tempistica della controversia per oggetto non ricevuto.\n\n\n== ebay nell'arte ==\nalcuni esempi di canzoni famose ispirate a ebay sono ebay di \"weird al\" yankovic (parodia di i want it that way dei backstreet boys), e on ebay dei chumbawamba.\nho venduto l'anima su e-bay \u00e8 un libro di hemant mehta.\nin un episodio de i simpson viene fatto riferimento ad ebay su un telegiornale: \"la germania ha venduto la grecia su ebay\".\n\n\n== note ==\n\n\n== bibliografia ==\narona giuseppe; ongaro maurizio, il libro dei powerseller ebay 2008, lampi di stampa, 2008. isbn 978-88-488-0771-5\nongaro maurizio, truffe su ecommerce, in particolare su ebay; come evitarle e sventarle, amazon media eu s.\u00e0 r.l., 2013.\n\n\n== voci correlate ==\npiccoli annunci\ncommercio elettronico\nconsumer to consumer\nhalf.com\n\n\n== altri progetti ==\n\n wikimedia commons contiene immagini o altri file su ebay\n\n\n== collegamenti esterni ==\n\n(en) sito ufficiale, su ebay.com. \n(en) ebay, su enciclopedia britannica, encyclop\u00e6dia britannica, inc. \n(en) ebay, su imdb, imdb.com."