"un film (in italiano anche pellicola oppure in alcune parti d'italia cinema), \u00e8 un'opera d'arte visiva che simula esperienze e comunica in altro modo idee, storie, percezioni, sentimenti, bellezza o atmosfera attraverso l'uso di immagini in movimento. queste immagini sono generalmente accompagnate da suoni e, pi\u00f9 raramente, da altre stimolazioni sensoriali.\nuna serie di immagini che, dopo essere state registrate su uno o pi\u00f9 supporti cinematografici e una volta proiettate su uno schermo, creano l'illusione di un'immagine in movimento. questa illusione ottica permette a colui che guarda lo schermo, nonostante siano diverse immagini che scorrono in rapida successione, di percepire un movimento continuo.\nil processo di produzione cinematografica viene considerato ad oggi sia come arte che come un settore industriale. un film viene materialmente creato in diversi metodi: riprendendo una scena con una macchina da presa, oppure fotografando diversi disegni o modelli in miniatura utilizzando le tecniche tradizionali dell'animazione, oppure ancora utilizzando tecnologie moderne come la cgi e l'animazione al computer, o infine grazie ad una combinazione di queste tecniche.\nl'immagine in movimento pu\u00f2 eventualmente essere accompagnata dal suono. in tale caso il suono pu\u00f2 essere registrato sul supporto cinematografico, assieme all'immagine, oppure pu\u00f2 essere registrato, separatamente dall'immagine, su uno o pi\u00f9 supporti fonografici.\ncon la parola cinema (abbreviazione di cinematografia, dal greco antico \u03ba\u03af\u03bd\u03b7\u03bc\u03b1, -\u03c4\u03bf\u03c2 \"movimento\" e \u03b3\u03c1\u03b1\u03c6\u03ae, graph\u1e17, \"scrittura\") ci si \u00e8 spesso normalmente riferiti all'attivit\u00e0 di produzione dei film o all'arte a cui si riferisce. ad oggi con questo termine si definisce l'arte di stimolare delle esperienze per comunicare idee, storie, percezioni, sensazioni, il bello o l'atmosfera attraverso la registrazione o il movimento programmato di immagini insieme ad altre stimolazioni sensoriali.in origine i film venivano registrati su pellicole di materiale plastico attraverso un processo fotochimico che poi, grazie ad un proiettore, si rendevano visibili su un grande schermo. attualmente i film sono spesso concepiti in formato digitale attraverso tutto l'intero processo di produzione, distribuzione e proiezione.\nil film \u00e8 un artefatto culturale creato da una specifica cultura, riflettendola e, al tempo stesso, influenzandola. \u00e8 per questo motivo che il film viene considerato come un'importante forma d'arte, una fonte di intrattenimento popolare ed un potente mezzo per educare (o indottrinare) la popolazione. il fatto che sia fruibile attraverso la vista rende questa forma d'arte una potente forma di comunicazione universale. alcuni film sono diventati popolari in tutto il mondo grazie all'uso del doppiaggio o dei sottotitoli per tradurre i dialoghi del film stesso in lingue diverse da quella (o quelle) utilizzata nella sua produzione.\nle singole immagini che formano il film sono chiamate \"fotogrammi\". durante la proiezione delle tradizionali pellicole di celluloide, un otturatore rotante muove la pellicola per posizionare ogni fotogramma nella posizione giusta per essere proiettato. durante il processo, fra un frammento e l'altro vengono creati degli intervalli scuri, di cui per\u00f2 lo spettatore non nota la loro presenza per via del cosiddetto effetto della persistenza della visione: per un breve periodo di tempo l'immagine permane a livello della retina. la percezione del movimento \u00e8 dovuta ad un effetto psicologico definito come \"fenomeno phi\".\n\n\n== etimologia ==\nil termine film \u00e8 un prestito linguistico della lingua inglese nella quale indica una membrana o un sottile strato di materiale; \u00e8 quindi un sinonimo di pellicola e, come tale, fino agli anni trenta del xx secolo il termine veniva usato al femminile (\"la film\"), per poi pi\u00f9 trasformarsi in sostantivo maschile.per metonimia, con il termine film, si passa dall'indicare la pellicola cinematografica all'indicare l'immagine in movimento registrata sulla pellicola cinematografica. tale metonimia nasce prima dell'avvento del supporto video; cio\u00e8 quando la pellicola cinematografica rappresenta il supporto cinematografico normalmente utilizzato. in seguito vengono inventati ed utilizzati molti altri tipi di supporti cinematografici. \u00e8 quindi per estensione semantica che viene chiamata \"film\" o \"pellicola\" anche l'immagine in movimento registrata su un supporto cinematografico diverso dalla pellicola cinematografica.\n\n\n== tipologie ==\n\n\n=== durata ===\n\n\n==== film a corto metraggio ====\n\nun film a corto metraggio (pi\u00f9 frequentemente e brevemente chiamato \"cortometraggio\") \u00e8 un film di breve durata. non esiste un tempo preciso, universalmente accettato, per la durata del cortometraggio. normalmente si intende un film non superiore ai 30 minuti. ma alcuni enti considerano una durata maggiore. ad esempio l'academy of motion picture arts and sciences considera una durata massima di 40 minuti. l'espressione \"corto metraggio\" nasce in riferimento alla pellicola cinematografica. in particolare alla lunghezza della pellicola cinematografica. la durata dell'immagine in movimento di un film \u00e8 infatti direttamente proporzionale alla lunghezza della pellicola cinematografica su cui \u00e8 registrata.\n\n\n==== film a medio metraggio ====\n\nun film a medio metraggio (pi\u00f9 frequentemente e brevemente chiamato \"mediometraggio\") \u00e8 un film di media durata.\n\n\n==== film a lungo metraggio ====\n\nun film a lungo metraggio (pi\u00f9 frequentemente e brevemente chiamato \"lungometraggio\") \u00e8 un film di lunga durata.\n\n\n=== colorazione ===\n\n\n==== film in bianco e nero ====\nun film in bianco e nero \u00e8 un film nel quale l'immagine in movimento \u00e8 un'immagine in bianco e nero. l'uso consolidato dell'espressione \"immagine in bianco e nero\" \u00e8 improprio. di conseguenza anche l'uso consolidato dell'espressione \"film in bianco e nero\" \u00e8 improprio, poich\u00e9 in realt\u00e0 le immagini in movimento sono registrate su una pellicola a scala di grigi ed inoltre vengono definiti cos\u00ec anche film registrati con particolari filtri che utilizzano sfumature di un solo colore, come il seppia.\n\n\n==== film a colori ====\nun film a colori \u00e8 un film nel quale l'immagine in movimento \u00e8 un'immagine a colori. anche l'uso consolidato dell'espressione \"immagine a colori\" \u00e8 improprio. di conseguenza anche l'uso consolidato dell'espressione \"film a colori\" \u00e8 improprio. in particolare l'espressione \"film a colori\" viene usata in contrapposizione all'espressione \"film in bianco e nero\". il primo film a colori della storia \u00e8 del 1908: a visit to the seaside di george albert smith.\n\n\n=== suono ===\n\n\n==== film muto ====\nun film muto \u00e8 un film in cui non sono presenti i suoni della scena girata, ma \u00e8 presente una colonna sonora. in altri termini \u00e8 un film nel quale l'immagine in movimento non \u00e8 accompagnata dal suono, se non quello di una musica di accompagnamento. alle volte possono essere presenti sottotitoli o fermi immagine con il testo dei dialoghi.\n\n\n==== film sonoro ====\nun film sonoro \u00e8 un film in cui sono udibili i suoni della scena rappresentata. in altri termini \u00e8 un film nel quale l'immagine in movimento \u00e8 accompagnata dal suono prodotto dalla voce degli attori e dalle circostanze della scena. il primo film sonoro della storia \u00e8 del 1926: don giovanni e lucrezia borgia di alan crosland.\n\n\n=== mercato ===\nun film per il cinema \u00e8 un film che ha come mercato primario la sala cinematografica pubblica. normalmente, nella medesima sala, sono disponibili pi\u00f9 visioni pubbliche al giorno del film. le visioni possono protrarsi fino a qualche mese. dipende dal successo di pubblico ottenuto dal film. prevalentemente si protraggono per due o tre settimane. dopo essere stato distribuito nelle sale cinematografiche, un film per il cinema spesso viene anche trasmesso in televisione e pubblicato in home video.\n\n\n==== film per la televisione ====\nun film per la televisione \u00e8 un film che ha come mercato primario la televisione. raramente un film per la televisione viene anche distribuito nelle sale cinematografiche. spesso invece viene anche pubblicato in home video.\n\n\n== tecnica ==\nda un punto di vista tecnico un film \u00e8 una sequenza di immagini, dette \"fotogrammi\", incise su una striscia di poliestere o di triacetato di cellulosa (la pellicola vera e propria) da proiettare ad una velocit\u00e0 tale (24 fotogrammi al secondo solitamente, ma ne bastano 12 per ottenere l'effetto) che possano rendere l'illusione ottica del movimento, tipica del cinema.\nnei primi anni della storia del film, a causa del fatto che gli apparati di riproduzione erano manuali, attivati dall'operatore con la manovella, la velocit\u00e0 pratica variava da film a film e spesso addirittura da una scena all'altra dello stesso film. inizialmente si usavano 16-18 fotogrammi per secondo, ma, con l'introduzione del suono, si \u00e8 passati a 24 fotogrammi per secondo. altri perfezionamenti includono la meccanizzazione delle telecamere da ripresa, che ha reso possibile una registrazione a velocit\u00e0 costante, la sincronizzazione dell'audio, l'apparizione dei colori e di diversi formati di aspetto dello schermo, reso pi\u00f9 largo, come ad esempio con il cinemascope, che si sono imposti come standard per le produzioni dotate di elevati budget.\n\u00e8 da evidenziare che la maggioranza degli apparati di proiezione sono al giorno d'oggi realizzati in modo tale che nessuna immagine sia rappresentata sullo schermo per pi\u00f9 di due fotogrammi successivi, cos\u00ec da produrre l'impressione della fluidit\u00e0.\n\n\n== diritto dell'opera cinematografica ==\nil film in quanto opera cinematografica \u00e8 tutelato da diritto d'autore. il titolare di tale diritto \u00e8 il produttore cinematografico.\npoich\u00e9 \u00e8 frutto di pi\u00f9 autori l'opera cinematografica \u00e8 un'opera collettiva i cui coautori sono, secondo l'articolo 44 della legge sul diritto d'autore (lda), l'autore del soggetto, l'autore della sceneggiatura, l'autore della musica e il direttore artistico.\n\n\n=== diritti tutelati ===\ndiritti patrimoniali: durano per tutta la vita degli autori e fino al settantesimo anno dopo la loro morte.\n\ndiritto di riproduzione e distribuzione\ndiritto di comunicazione al pubblico\ndiritto di elaborazionediritti morali: hanno durata illimitata in quanto sono irrinunciabili ed inalienabili.\n\npaternit\u00e0 dell'opera: l'autore ha il diritto di rivendicare l'opera e disconoscere i falsi.\nintegrit\u00e0: l'autore ha il diritto di opporsi a qualsiasi deformazione, mutilazione o altra modificazione dell'opera.\nritiro dal commerciosecondo l'articolo 46 della lda, anche se il produttore cede i diritti di diffusione, ai singoli autori spetter\u00e0 sempre un compenso proporzionale al lavoro da loro svolto per produrre l'opera.\nsecondo l'articolo 78 della lda, solo il produttore ha il diritto di autorizzare la riproduzione, distribuzione, il noleggio, il prestito e la comunicazione al pubblico. essendo diritti connessi durano 50 anni.\n\n\n== storia della cinematografia ==\nla denominazione di \"cinematografo\" proviene dall'apparato brevettato dai fratelli auguste e louis lumi\u00e8re nel 1895, basato su alcune innovazioni tecniche rispetto a quelli dei loro predecessori (d'altra parte, precedentemente, con il termine di \"cin\u00e9matographe\" era stato denominato l'apparato di cronofotografia del francese l\u00e9on bouly). la prima proiezione pubblica, con l'apparato dei fratelli lumi\u00e8re, ebbe luogo il 28 dicembre 1895. essa avvenne appunto in pubblico, a pagamento, all'interno della \"sala indiana\" del gran caf\u00e8 de paris. il film proiettato si intitolava l'uscita dalle officine lumi\u00e8re.\ncome anche nel caso di tutte le altre arti, il cinematografo si sottopone pi\u00f9 o meno ad una classificazione in correnti:\n\nimpressionismo francese\navanguardia storica\nneorealismo italiano\nnouvelle vague francese\nnuova onda svedese\nfree cinema o the agry young man movement\nnew wave hongkonghese\nnew american cinema\ncinema novo o third world cinema\nneorealismo cinese (zhang yimou, ang lee, wong kar-wai...)e altri.\nil primo film proiettato pubblicamente in italia risale al 20 settembre 1905: fu la presa di roma di filoteo alberini. lungo 250 metri, contro i 40-60 tradizionali, cost\u00f2 ben 500 lire. oggi si conservano solamente 75 metri di pellicola che corrispondono a quattro minuti di proiezione.\n\n\n== note ==\n\n\n== voci correlate ==\ncinema\ndoppiaggio\nfederazione internazionale degli archivi filmografici\npellicola cinematografica\nsceneggiatura\nstorytelling\ntitoli di testa\ntitoli di coda\n\n\n== altri progetti ==\n\n wikiquote contiene citazioni sul film\n wikizionario contiene il lemma di dizionario \u00abfilm\u00bb\n wikimedia commons contiene immagini o altri file su film\n\n\n== collegamenti esterni ==\n\n(en) dudley andrew, roger manvell, robert sklar, arthur d. murphy e ralph stephenson, film, su enciclopedia britannica, encyclop\u00e6dia britannica, inc. \n(en) film, su the encyclopedia of science fiction."