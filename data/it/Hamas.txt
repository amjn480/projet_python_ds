"\u1e25am\u0101s, acronimo di \u1e25arakat al-muq\u0101wama al-isl\u0101miyya (in arabo \u062d\u0631\u0643\u0629 \u0627\u0644\u0645\u0642\u0627\u0648\u0645\u0629 \u0627\u0644\u0627\u0633\u0644\u0627\u0645\u064a\u0629\u200e?, movimento islamico di resistenza, ovvero \u062d\u0645\u0627\u0633, \u00abentusiasmo, zelo, spirito combattente\u00bb) \u00e8 un'organizzazione politica palestinese islamista, sunnita e fondamentalista, centrale nel conflitto israelo-palestinese. ha un'ala militare (le brigate ezzedin al-qassam) ed \u00e8 considerata un'organizzazione terroristica da unione europea, organizzazione degli stati americani, stati uniti, israele, canada, da una corte in egitto e dal giappone ed \u00e8 bandita dalla giordania, mentre australia, nuova zelanda, paraguay e regno unito classificano solo la sua ala militare come organizzazione terroristica.\nfondata dallo sceicco ahmad yassin, \u02bfabd al-\u02bfaz\u012bz al-rant\u012bs\u012b e mahmud al-zahar nel 1987 sotto la pressione dell'inizio della prima intifada come braccio operativo dei fratelli musulmani per combattere con atti di terrorismo lo stato di israele, hamas ha commesso e rivendicato svariati attentati suicidi contro i civili israeliani, tra cui l'attentato di gerusalemme del 1997, quello di rishon lezion del 2002 (16 vittime civili ciascuno), il massacro del bus 37 ad haifa (17 vittime civili, la maggior parte delle quali bambini e adolescenti) e molti altri soprattutto durante la seconda intifada, provocando centinaia di vittime civili e militari. dal 2001, ha pi\u00f9 volte attaccato israele con razzi, principalmente qassam e, in misura minore, razzi per bm-21 grad, venendo accusata da hrw di crimini di guerra e crimini contro l'umanit\u00e0.hamas gestisce anche ampi programmi sociali e ha guadagnato popolarit\u00e0 nella societ\u00e0 palestinese con l'istituzione di ospedali, sistemi di istruzione, biblioteche e altri servizi in tutta la striscia di gaza.lo statuto di hamas del 1988 proponeva il ritorno della palestina alla sua condizione precoloniale e l'istituzione di uno stato palestinese. la stessa carta dichiarava che \"non esiste soluzione alla questione palestinese se non nel jih\u0101d\". ciononostante nel luglio 2009 khaled mesh'al, capo dell'ufficio politico di stanza a damasco, ha dichiarato che hamas era intenzionato a cooperare con una \"soluzione del conflitto arabo-israeliano che includesse uno stato palestinese sui confini del 1967\", a condizione che ai rifugiati palestinesi venisse riconosciuto il diritto al ritorno in israele e che gerusalemme est fosse riconosciuta come capitale del nuovo stato. tale risoluzione, ovvero l'accettazione della soluzione a due stati, \u00e8 stata ripetuta varie volte dagli esponenti di hamas e dai suoi sostenitori. d'altra parte israele (insieme agli stati uniti) sembra accettare solo formalmente tale soluzione.nel 2017 hamas ha pubblicato una nuova carta che accetta uno stato palestinese transitorio con i confini del 1967 senza riconoscere israele.l'ala politica di hamas ha vinto diverse elezioni amministrative locali in gaza, qalqilya e nablus. nel gennaio 2006 con una vittoria a sorpresa alle elezioni legislative in palestina del 2006 con il 44% circa dei voti, hamas ottenne 74 dei 132 seggi della camera, mentre al-fatah, con il 41% circa dei voti ne ottenne solo 45. la distribuzione del voto per\u00f2 era molto differente nei vari territori: le principali basi elettorali di hamas erano nella striscia di gaza, mentre quelle del fatah erano concentrate in cisgiordania. questo lasci\u00f2 subito presagire che, se i due partiti non avessero trovato un compromesso, sarebbe potuta scoppiare una lotta per il controllo dei due territori nei quali ciascuno dei due partiti era pi\u00f9 radicato.a seguito della battaglia di gaza (2007) tra fatah e hamas, questa prese il controllo completo dell'omonima striscia eliminando o allontanando gli esponenti avversari; nel quadro di tali eventi e tra accuse di illegalit\u00e0 a loro volta i funzionari eletti di hamas furono eliminati fisicamente o allontanati dalle loro posizioni dall'autorit\u00e0 nazionale palestinese in cisgiordania e i loro incarichi furono assunti da esponenti del fatah e da membri indipendenti. il 18 giugno 2007, il presidente palestinese mahm\u016bd abb\u0101s (fath) ha emesso un decreto che mette fuorilegge le milizie di hamas.\n\n\n== nomi ==\nnon vi \u00e8 accordo sul reale significato della parola \"\u1e25am\u0101s\". \u1e25am\u0101s \u00e8 un acronimo della frase in arabo  \u062d\u0631\u0643\u0629 \u0627\u0644\u0645\u0642\u0627\u0648\u0645\u0629 \u0627\u0644\u0627\u0633\u0644\u0627\u0645\u064a\u0629\u200e? ovvero \u1e25arakat al-muq\u0101wama al-isl\u0101miyya: \"movimento di resistenza islamico\", ma in arabo la parola \"\u1e25am\u0101s\" significa anche \"entusiasmo\", \"zelo\" o \"spirito combattente\". la parola \"ham\u0101s\" presenta anche un'assonanza con la parola ebraica, non etimologicamente correlata, \u05d7\u05de\u05e1 (ipa /xa'mas/) \"violenza\".\naltre volte gli armati di \u1e25am\u0101s si definiscono studenti di ay\u0101sh, studenti dell'ingegnere, unit\u00e0 ya\u1e25y\u00e0 ay\u0101sh, in onore di yahya ayyash, l'artefice degli esplosivi che causarono la morte di pi\u00f9 di 50 israeliani e che fu ucciso nel 1996.\n\n\n== storia ==\n\u1e25am\u0101s nasce inizialmente presso i campi dall'azione dei profughi palestinesi fratelli musulmani.fino alla guerra dei sei giorni del 1967 gaza era controllata dall'egitto e in questo il presidente gamal abdel nasser contrastava fortemente i gruppi estremisti come i fratelli musulmani. dopo la guerra gaza venne controllata da israele e quindi il gruppo ebbe maggiori libert\u00e0 di movimento.\n\n\n=== origini ===\nil gruppo fu finanziato direttamente e indirettamente durante gli anni 1970 e anni 1980 da vari stati, ad esempio arabia saudita e siria. a quel tempo, il braccio politico-caritatevole di ham\u0101s era ufficialmente registrato e riconosciuto in israele. lo stesso menachem begin, appena eletto primo ministro per il partito likud nel 1977, diede l'assenso alla regolare registrazione in israele della \u00abal-mujamma\u02bf al-isl\u0101m\u012b\u00bb (associazione islamica), movimento collegato ai fratelli musulmani e fondato dallo sceicco a\u1e25mad y\u0101s\u012bn.\nalcuni esperti pensano che, sebbene israele non abbia mai sostenuto direttamente \u1e25am\u0101s, le avrebbe permesso di esistere perch\u00e9 si opponesse al movimento laico di resistenza palestinese di al-fat\u1e25, fondato e guidato da yasser arafat.\ncitiamo per tutti, tony cordesman, l'analista per il medio oriente del center for strategic studies: israele \u00abha aiutato hamas in modo diretto e indiretto per usarla come antagonista dell'olp\u00bb.il gruppo si astenne dalla politica durante gli anni 1970 e i primi anni 1980, concentrandosi su problemi etici e sociali, come la corruzione, l'amministrazione degli awq\u0101f (fondazioni pie) e l'organizzazione di progetti comunitari. verso la met\u00e0 degli anni ottanta, tuttavia, il movimento fu sottoposto all'ascesa del bellicoso sceicco cieco ahmad y\u0101s\u012bn e iniziarono forti attriti e scontri con gli altri gruppi palestinesi, principalmente di ispirazione laica. nel 1984, a seguito di una segnalazione da parte di membri del fat\u1e25, l'idf individu\u00f2 un deposito di armi del gruppo di y\u0101s\u012bn. lo stesso, arrestato e interrogato, afferm\u00f2 che le armi non sarebbero state impiegate contro israele, ma contro i gruppi palestinesi antagonisti: questo e l'idea che il suo gruppo non costituisse una minaccia contro la nazione ebraica (che allora vedeva l'olp come suo principale nemico) lo port\u00f2 ad essere scarcerato dopo un anno.\n\n\n=== la fondazione ===\nl'acronimo \"\u1e25am\u0101s\" apparve per la prima volta nel 1987 in un volantino che accusava i servizi segreti israeliani di minare la fibra morale dei giovani palestinesi per poterli reclutare come collaborazionisti. l'uso della forza da parte di \u1e25am\u0101s apparve quasi contemporaneamente alla prima intif\u0101da, iniziando con \"azioni punitive contro i collaborazionisti\", progredendo verso obiettivi militari israeliani ed infine con azioni terroristiche che prendevano di mira i civili. cos\u00ec come i suoi metodi sono cambiati dalla sua nascita, \u00e8 cambiata anche la sua retorica, che adesso afferma che i civili israeliani sono \"bersagli militari\", in virt\u00f9 del fatto di vivere in uno stato altamente militarizzato in cui vige la coscrizione. nel frattempo sono nate anche alcune correnti all'interno del gruppo.\n\nsecondo la bibliografia semi-ufficiale di \u1e25am\u0101s truth and existence, l'organizzazione si \u00e8 evoluta attraverso quattro fasi principali:\n\n1967-1976: costituzione dei fratelli musulmani nella striscia di gaza per far fronte all'oppressivo dominio israeliano.\n1976-1981: espansione geografica tramite partecipazione o in alcuni casi fondazione di associazioni professionali nella striscia di gaza e in cisgiordania, come al-mujamma\u02bf al-isl\u0101m\u012b, al-jam\u02bfiyya al-isl\u0101miyya e l'universit\u00e0 islamica di gaza.\n1981-1987: \u1e25am\u0101s esercita una certa influenza politica attraverso la fondazione di meccanismi di azione e di preparazione alla lotta armata.\n1987: fondazione di \u1e25am\u0101s come braccio combattente dei fratelli musulmani in palestina, col piano di attuarvi un continuo jih\u0101d.molti esperti concordano che la \"vera\" storia di \u1e25am\u0101s inizia solo nel momento della scalata al potere a met\u00e0 degli anni '80: loro opinione \u00e8 che prima fosse una organizzazione con una visione politica estremamente limitata.mentre questo riflette le attivit\u00e0 di \u1e25am\u0101s nella striscia di gaza, i loro colleghi in cisgiordania ebbero uno sviluppo molto differente, all'inizio con meno enfasi nella creazione o nel controllo di istituzioni pubbliche. il movimento dei fratelli musulmani in cisgiordania costitu\u00ec una parte integrante del movimento islamico giordano, che per molti anni \u00e8 stato allineato con il regime hashemita. inoltre, i fratelli musulmani in cisgiordania avevano un profilo socioeconomico pi\u00f9 elevato - commercianti, proprietari terrieri, burocrati e professionisti della borghesia. entro la met\u00e0 degli anni ottanta, i fratelli musulmani controllavano una significativa parte delle posizioni nelle istituzioni religiose della cisgiordania.\nl'ala militare di hamas, nata nel 1992, \u00e8 rappresentata dalle brigate \u02bfizz al-d\u012bn al-qass\u0101m, in memoria dello sceicco \u02bfizz al-d\u012bn al-qass\u0101m, il padre della moderna resistenza fondamentalistica arabo-islamica, ucciso dai britannici nel 1935.\nil 26 gennaio 2004, uno dei capi di \u1e25am\u0101s, il medico pediatra abd al-aziz al-rantissi, offr\u00ec una tregua (hudna) di 10 anni, con ripresa della guerra passato questo periodo di tempo, in cambio del totale ritiro da parte di israele dei territori conquistati durante la guerra dei sei giorni del 1967 e l'istituzione di uno stato palestinese, offerta ripetuta dopo la vittoria alle elezioni legislative del 2006, accettando l'iniziativa di pace araba del 2002. il capo di hamas ahmad yasin afferm\u00f2 che il gruppo avrebbe accettato uno stato palestinese in cisgiordania e gaza. rantissi ammise che \"allo stato attuale delle cose, sarebbe stato difficile liberare tutta la nostra nazione, pertanto accettiamo una liberazione in fasi.\"nel marzo del 2004 un caccia israeliano lanci\u00f2 un missile contro lo sceicco yasin, cieco e paraplegico, che usciva dalla moschea di gaza. nell'attacco morirono yasin, il figlio e altre cinque persone.\n\n\n=== la radicalizzazione ===\nvenne quindi eletto come capo di \u1e25am\u0101s a gaza abdel-aziz rantissi (esponente dell'ala pi\u00f9 radicale del gruppo), che minaccia israele, annunciando che i suoi cittadini sarebbero stati colpiti ovunque.\nnell'aprile del 2004 anche rantissi rimase vittima di una \"omicidio mirato\", compiuto con un missile lanciato da un aereo israeliano.\nil 25 gennaio 2006 \u1e25am\u0101s vinse con il 44% circa dei voti le elezioni legislative, contro il 41% di fatah. precedentemente alle elezioni aveva dichiarato una sospensione delle sue azioni, decisione non sempre rispettata dai gruppi di militanti che fanno parte della sua struttura, e seguita nell'aprile del 2006 dalla rinuncia agli attacchi terroristici, ritenuti non pi\u00f9 compatibili con la \"nuova era in cui era entrata l'organizzazione.a seguito della vittoria, grande preoccupazione \u00e8 stata manifestata nel mondo occidentale a causa della natura del movimento, da molti ritenuta terroristica. l'unione europea ha vincolato la prosecuzione del sostegno all'autorit\u00e0 nazionale palestinese a tre princ\u00ecpi, definite dalla comunit\u00e0 internazionale:\n\n\u1e25am\u0101s deve rinunciare alla lotta armata;\n\u1e25am\u0101s deve riconoscere il diritto di israele ad esistere;\n\u1e25am\u0101s deve appoggiare chiaramente il processo di pace nel vicino oriente, come deciso in base agli accordi di oslo.a capo del governo palestinese siede per la prima volta un leader di \u1e25am\u0101s, isma'il haniyeh.\n\n\n=== il controllo della striscia di gaza ===\ndal 2007, a seguito della guerra civile a gaza con l'organizzazione palestinese rivale al-fat\u1e25, \u1e25am\u0101s ha assunto il controllo della striscia di gaza, mentre la zona cisgiordana \u00e8 rimasta sotto il controllo di al-fath e del presidente dell'anp, mahm\u016bd abb\u0101s (abu mazen). quest'ultimo \u00e8 di fatto rimasto l'interlocutore ufficiale dei paesi occidentali per quello che riguarda lo stato di palestina, pur non essendo il suo governo espressione del risultato delle elezioni del 2006.\nva precisato che quella parte della popolazione palestinese che ha partecipato alle elezioni si trova esclusivamente nei cosiddetti \"territori occupati\" (striscia di gaza e cisgiordania) della palestina. una porzione secondo alcune stime pari a tre quarti della popolazione palestinese, residente dal 1948 in poi negli svariati campi profughi al di fuori della palestina, non risiedendo nei territori occupati, non ha diritto di voto n\u00e9 per le elezioni palestinesi, n\u00e9 per quelle degli stati in cui i palestinesi risiedono, fruendo dello status di rifugiato politico.\nnel 2017 hamas, annunciando una presa di distanza dai fratelli musulmani e senza riconoscere in alcun modo lo stato israeliano, ha accettato la delimitazione del territorio dello stato di palestina entro i confini del 1967.secondo il quotidiano yedioth ahronoth, hamas ha silenziosamente istituito una filiale libanese del suo gruppo terroristico negli ultimi anni al fine di aprire un ulteriore fronte contro israele in futuri conflitti. la prima azione della filiale libanese \u00e8 arrivata durante la guerra di 11 giorni tra israele e hamas nel maggio 2021, quando quattro razzi sono stati lanciati contro il nord di israele dal libano. all'epoca, l'idf attribu\u00ec l'incendio a \"fazioni palestinesi\". il vice leader di hamas saleh al-arouri \u00e8 stato incaricato di guidare l'unit\u00e0, con sede a tiro, sulla costa del libano, ma si ritiene che abbia altri avamposti in tutto il paese, secondo yedioth. l'addestramento per i combattenti viene fornito da attori iraniani senza nome e i membri sono attualmente concentrati sulla costruzione di ulteriori razzi fatti in casa con una gittata di decine di chilometri. le loro operazioni sono finanziate in parte dal contrabbando e dalla vendita di droga. hamas prevede che il gruppo alla fine acquisisca le capacit\u00e0 per utilizzare armi pi\u00f9 avanzate come gli uav.nell'ottobre 2023 hamas ha lanciato una massiccia offensiva militare anche all'interno dei confini israeliani.\n\n\n== politica ==\n\n\n=== previdenza sociale e istruzione ===\n\u1e25am\u0101s promuove diversi programmi che l'organizzazione considera di previdenza sociale e istruzione a favore della popolazione palestinese. da parte dei suoi oppositori, tali programmi sono considerati invece come parte di una politica parastatale, come esercizi per la propaganda e il reclutamento, o come entrambi. in ogni modo, queste attivit\u00e0 sociali di ham\u0101s sono profondamente radicate nella striscia di gaza. includono istituti religiosi, medici e in generale aiuti sociali ai civili meno abbienti. va specificato che il lavoro che \u1e25am\u0101s compie in questi ambiti \u00e8 attivit\u00e0 separata dall'assistenza umanitaria fornita dall'unrwa (united nations relief works agency). nel dicembre del 2001, il fondo caritatevole holy land foundation for relief and development \u00e8 stato accusato di finanziare \u1e25am\u0101s.ham\u0101s pu\u00f2 contare su un numero sconosciuto di fedelissimi e su decine di migliaia di simpatizzanti e aiutanti. riceve soldi da esuli palestinesi, dall'iran, da benefattori privati in arabia saudita e da diversi altri stati arabi. raccolte di fondi e campagne di propaganda pro-\u1e25am\u0101s esistono anche in europa, nord america e sud america.\nsi ritiene che \u1e25am\u0101s abbia decine di siti web; una lista aggiornata \u00e8 consultabile presso l'internet-haganah. il  principale sito di \u1e25am\u0101s. url consultato l'11 marzo 2018 (archiviato dall'url originale il 20 maggio 2004). fornisce traduzioni di comunicati ufficiali e propaganda in svariate lingue: persiano, urdu, malese, russo, inglese e naturalmente arabo.\nnella striscia di gaza, l'autorit\u00e0 nazionale palestinese sta perdendo potere a beneficio di \u1e25am\u0101s, in particolar modo nel campo profughi di jab\u0101liya, nelle sue vicinanze e a dayr al-bal\u0101h al centro della striscia, ad abasan e nella regione del dahaniyeh nel sud.\nil governo a gaza annuncia la campagna di raccolta di fondi volti a raccogliere $ 25 milioni necessari per ripristinare decine di moschee rovinate dai raid israeliani. 45 moschee sono state completamente distrutte durante la guerra, mentre 55 sono state parzialmente danneggiate.\n\n\n=== statuto di hamas del 1988 ===\nla carta del movimento di resistenza islamico, ovvero il documento fondatore di \u1e25am\u0101s, approvato nell'agosto del 1988. non definisce in modo particolare la struttura dell'organizzazione.\nla guida suprema dentro \u1e25am\u0101s, ha il ruolo di massima autorit\u00e0 politica e religiosa, che prende le decisioni pi\u00f9 importanti.\nle pi\u00f9 alte istituzioni riconosciute di \u1e25am\u0101s sono il consiglio (shura), e l'ufficio politico.\nla shura comprende una cinquantina di membri ed \u00e8 composta da figure di spicco del mondo religioso islamico presenti nel movimento.\ncon sede all'estero fuori dai confini della palestina, per la precisione in siria, rispondente esclusivamente alla shur\u00e0 e diviso al suo interno per competenze specifiche di settore, l'ufficio politico funge sostanzialmente da ministero dell'informazione e degli esteri.\npoi c'\u00e8 da\u02bfwa \u201cla chiamata\u201d, una rete che gestisce l'attivit\u00e0 di reclutamento, di assistenza sociale e di raccolta fondi all'estero.\nl'a\u02bfl\u0101m, ente che gestisce le operazioni di propaganda, dell'informazione e dell'indottrinamento ideologico in palestina.\nquesto ente civile possiede una stazione radio ed una televisione, la al-aqsa tv.\n\n\n=== posizioni riguardo a israele ===\nla carta costitutiva di ham\u0101s, scritta nel 1988 (poi abrogata nel 2017) dichiarava che il suo obiettivo \u00e8 di \"sollevare la bandiera di allah sopra ogni pollice della palestina\", cio\u00e8 di eliminare lo stato di israele e sostituirlo con una repubblica islamica. questo aspetto rende ham\u0101s una organizzazione politicamente diversa rispetto agli altri movimenti islamisti presenti in tutto il mondo islamico: per statuto infatti, ham\u0101s limita rigidamente la sua attivit\u00e0 di lotta di liberazione alla sola palestina. questo elemento delimita pertanto l'azione politica di hamas a una causa strettamente nazionale.\nnello statuto del 1988 si afferma che la palestina non potr\u00e0 essere ceduta, anche per un solo pezzo, poich\u00e9 essa appartiene all'islam fino al giorno del giudizio.\n\n\n=== tesi antisemite e antisioniste nello statuto di hamas ===\nlo statuto di hamas del 1988 incorporava una serie di teorie cospiratorie antisemite.\nl'art. 7 della carta presenta il jih\u0101d contro il sionismo come rispondente alle parole, proferite secondo bukhari e muslim dallo stesso maometto, per le quali i musulmani combatteranno ed uccideranno gli ebrei.\n\nin pi\u00f9 punti del documento si ricorda come il jih\u0101d sia un obbligo religioso per i fedeli musulmani.\nl'art. 21 scrive che la massoneria, il lions club e il rotary promuovono gli interessi del sionismo e si dedicano allo spionaggio; ci\u00f2 grazie ad ingenti ricchezze che, si afferma nel testo, sarebbero state accumulate ed impiegate anche per prendere il controllo della stampa, cos\u00ec come per sostenere le rivoluzioni francese e russa, il colonialismo degli \"stati imperialisti\" ed entrambe le guerre mondiali. in particolare la prima guerra mondiale avrebbe avuto lo scopo di \"distruggere il califfato islamico\" mentre la seconda avrebbe permesso di accumulare ulteriori ricchezze e sarebbe stata volta a favorire la costituzione dello stato nemico. la societ\u00e0 delle nazioni prima e l'onu poi sarebbero tasselli di un complotto volto al dominio del mondo da parte delle stesse cerchie.\nall'articolo 28 si afferma che le varie organizzazioni citate poco prima come espressione del sionismo, anzi da questo fondate, avrebbero lo scopo di \"demolire le societ\u00e0, distruggere i valori, violentare le coscienze, sconfiggere la virt\u00f9, e porre nel nulla l'islam.\" esse \"sostengono il traffico di droga e di alcol di tutti i tipi per facilitare la loro (dei sionisti, nota del redattore) opera di controllo e di espansione.\"\nl'articolo 30 della carta ribadisce la tesi del complotto volto al dominio sul mondo da parte del sionismo, affermandone \"l'infiltrazione\" in molti stati, che sarebbe avvenuta grazie al controllo da parte dei sionisti sulla stampa e sulle finanze.\nall'articolo 32, infine, lo statuto di hamas identifica esplicitamente gli asseriti intenti sionisti di conquista ed espansione sul mondo con la immaginaria cospirazione ebraica descritta nel classico testo antisemita dei protocolli dei savi di sion.\ndue anni dopo la pubblicazione dello statuto hamas corresse in parte l'interpretazione di quanto vi era affermato, precisando che il loro intento era quello di combattere solo il sionismo in quanto movimento di aggressione e occupazione, e non l'ebraismo in quanto credo religioso, anche se nell'uso comune della popolazione palestinese spesso non viene fatta distinzione tra i termini \"sionista\", \"ebreo\" e \"israeliano\".\npur essendo la cancellazione di israele un punto ricorrente nella sua propaganda, \u00e8 da notare che questa era stata rimossa dal programma con cui il gruppo si present\u00f2 alle elezioni del 2006, anche se in questo rimanevano riferimenti alla necessit\u00e0 di difendersi dall'occupazione con ogni mezzo, armi comprese.lo statuto \u00e8 stato infine abrogato e sostituito da una nuova carta nel 2017.\n\n\n=== negazione dell'olocausto ===\nsecondo il memri, alcuni tra i massimi leader di ham\u0101s avrebbero sostenuto la negazione dell'olocausto. in particolare \u02bfabd al-\u02bfaz\u012bz al-rant\u012bs\u012b, che fu cofondatore di hamas assieme ad ahmad yasin, in un articolo sul settimanale al-risala avrebbe definito la shoah \u00abil falso olocausto\u00bb e \u00abla pi\u00f9 grande delle menzogne\u00bb affermando che l'olocausto non sarebbe mai avvenuto. avrebbe anche scritto che dietro le azioni dei nazisti vi sarebbero stati i sionisti, in quanto il sionismo stesso avrebbe finanziato il nazismo. nell'articolo di rant\u012bs\u012b si dice che \"i nazisti ricevettero notevoli aiuti finanziari dalle banche e dai monopoli sionisti, e ci\u00f2 contribu\u00ec alla loro ascesa al potere\", precisando che si riferisce alla investment bank berlinese mendelssohn & co. (di propriet\u00e0 ebraica) definendola \"banca sionista\", che a suo dire avrebbe finanziato il partito nazista. nello stesso articolo l'autore esprimeva sostegno agli storici negazionisti roger garaudy, david irving, gerd honsik e fredrick t\u00f6ben.\n\n\n=== politica ===\nnel periodo antecedente alla presa di potere a gaza, in particolare nella seconda met\u00e0 degli anni '90 e durante il periodo della seconda intifada, hamas ha fatto largo uso di azioni terroristiche mediante la tecnica degli attentati suicidi, condotti specialmente contro obiettivi civili come autobus e centri commerciali.\ni miliziani di ham\u0101s, specialmente quelli affiliati alle brigate \u02bfizz al-d\u012bn al-qass\u0101m, hanno compiuto numerosi attacchi suicidi contro obiettivi civili, tra cui alcuni con effetti di larga scala. tra i pi\u00f9 noti del periodo della seconda intifada: il massacro di pesach, nel marzo del 2002, in cui 30 persone furono uccise a netanya; il massacro sull'autobus numero 20 di gerusalemme nel novembre dello stesso anno 2002 (11 morti); il massacro sull'autobus numero 2 di gerusalemme nell'agosto del 2003 (23 morti); l'attacco alla citt\u00e0 di bersheeba nell'agosto del 2004, (15 morti). l'ultimo attentato della seconda intifada fu dell'agosto del 2005 che fece 7 feriti, dopodich\u00e9 hamas rispett\u00f2 la tregua offerta nel 2004 (hudna). ham\u0101s ha anche usato donne-bomba, tra cui una madre di sei figli e una madre di due minori di 10 anni. al contrario di al-fath, a tutt'oggi ham\u0101s non ha usato bambini-bomba.\n\u1e25am\u0101s ha anche attaccato obiettivi militari israeliani. in alcune occasioni ha compiuto esecuzioni sommarie di uomini palestinesi sospettati di collaborazionismo, mentre durante la battaglia di gaza ha eliminato alcuni rivali di al-fat\u1e25.\ncontrariamente agli altri movimenti politici che hanno fatto uso del terrorismo, come il fronte popolare o al-fath, hamas nel suo statuto specifica che la sua resistenza all'occupazione si svolger\u00e0 solo su territorio palestinese. per questa ragione hamas negli anni non ha mai effettuato azioni terroristiche o di guerriglia fuori da israele o palestina, differenziandosi dai fedayyin e dalle pratiche terroristiche palestinesi degli anni settanta e ottanta, che invece usavano il terrorismo fuori dai confini per portare l'attenzione dell'opinione internazionale sulla causa palestinese.\nin tempi recenti, \u1e25am\u0101s ha fatto uso di razzi di tipo \"qass\u0101m\" per attaccare citt\u00e0 israeliane nel deserto del negev, ad esempio sderot. la nascita dei razzi \"qass\u0101m-2\" ha dato la possibilit\u00e0 all'organizzazione di attaccare anche grandi citt\u00e0 israeliane quali ashkelon; ci\u00f2 ha prodotto enorme preoccupazione nella popolazione israeliana e diversi tentativi da parte dell'esercito israeliano di fermare la proliferazione e l'uso di tali razzi, anche se il numero di vittime \u00e8 stato molto ridotto (circa 20 in una decina di anni).\n\n\n== azioni legali contro hamas ==\nnel 2004, una corte federale negli stati uniti ha dichiarato \u1e25am\u0101s colpevole in una causa civile riguardante l'omicidio nel 1996 di yaron ed efrat ungar, vicino beit shemesh, in israele. a \u1e25am\u0101s \u00e8 stato ordinato di pagare alle famiglie degli ungar 116 milioni di dollari. al momento della stesura di questo paragrafo (aprile 2004), la corte non ha ancora emesso sentenza circa la responsabilit\u00e0 dell'autorit\u00e0 nazionale palestinese e dell'olp nel fornire un ipotetico supporto logistico a \u1e25am\u0101s.\n\n\n== violazione dei diritti umani ==\nsecondo varie fonti il movimento \u00e8 stato dichiarato colpevole di violazione dei diritti umani e di aver commesso crimini di guerra, rivolti in particolare contro la popolazione israeliana e palestinese.\n\n\n== personalit\u00e0 di \u1e25am\u0101s ==\na\u1e25mad y\u0101s\u012bn - fondatore, ucciso con \"omicidio mirato\" da israele nel marzo del 2004\nabd al-aziz al-rantissi - cofondatore, ucciso con \"omicidio mirato\" da israele nell\u2019aprile del 2004\nmahmud al-zahar - cofondatore e portavoce ufficiale di \u1e25am\u0101s\nkhaled mesh'al - presidente dell'ufficio politico di \u1e25am\u0101s dal 1996 al 2017\nisma'il haniyeh - presidente dell'ufficio politico dal 2017 e gi\u00e0 primo ministro\nabu marzuq - vicepresidente dell'ufficio politico di \u1e25am\u0101s.\nmohammed deif - comandante generale dell'ala militare di \u1e25am\u0101s\n\u1e63al\u0101\u1e25 al-d\u012bn sha\u1e25\u0101da - comandante delle brigate \u02bfizz al-d\u012bn al-qass\u0101m, ucciso con \"omicidio mirato\" da israele nel luglio del 2002\na\u1e25mad al-ja\u02bfbar\u012b - vicecomandante di mo\u1e25ammad deif e leader di gaza, ucciso con \"omicidio mirato\" da israele nel novembre del 2012\nmarw\u0101n \u02bf\u012bs\u0101 - vicecomandante di mo\u1e25ammad deif e successore de facto di al-ja\u02bfbar\u012b nella striscia di gaza\nmuhammad abu shamala - comandante militare della zona sud della striscia di gaza\nmuhammad sanwar - comandante militare della citt\u00e0 di gaza\nahmad ghandur - comandante militare della zona nord della striscia di gaza\nabu tir - figura religiosa e leader di \u1e25am\u0101s a gerusalemme\nshaykh hasan - figura religiosa e leader di \u1e25am\u0101s in cisgiordania\nma\u1e25m\u016bd al-mab\u1e25\u016b\u1e25 - comandante assassinato a dubai da israele nel gennaio del 2010\njamila al-shanti - unica donna leader dell'ala femminile, membro del consiglio legislativo palestinese fino alla sua uccisione nell'ottobre del 2023\n\n\n== note ==\n\n\n== bibliografia ==\n paola caridi, dalla resistenza al regime. nuova edizione, milano, giangiacomo feltrinelli editore, 2023, isbn 9788807493850.\nbalducci roberto, la bomba hamas. storia del radicalismo islamico in palestina, datanews 2006 isbn 978-88-7981-294-8\nchehab zaki, hamas. storie di militanti, martiri e spie, laterza 2008 isbn 978-88-420-8604-8\nhroub khaled, hamas. un movimento tra lotta armata e governo della palestina raccontato da un giornalista di al jazeera, mondadori 2006 isbn 978-88-424-9648-9\nyousef mosab h., brackin ron, figlio di hamas. dall'intifada ai servizi segreti israeliani, gremese editore 2011 isbn 978-88-8440-693-4\n\n\n== voci correlate ==\nfatah\nattentati suicidi palestinesi\nbrigate ezzedin al-qassam\nconflitto israelo-palestinese\nconflitto israele-striscia di gaza\npiani di pace per il conflitto israelo-palestinese\noperazione margine di protezione\nisraele\npalestina\n\n\n== altri progetti ==\n\n wikiquote contiene citazioni su hamas\n wikinotizie contiene notizie di attualit\u00e0 su hamas\n wikimedia commons contiene immagini o altri file su hamas\n\n\n== collegamenti esterni ==\n\n(en) sito ufficiale (ps), su hamas.ps. \n(ar) sito ufficiale (ps), su hamas.ps. \n hamas, in dizionario di storia, istituto dell'enciclopedia italiana, 2010. \n \u1e25amas, su sapere.it, de agostini. \n(en) hamas, su enciclopedia britannica, encyclop\u00e6dia britannica, inc. \n statuto di hamas (italiano), su cesnur.org.\n tunnel sotterranei tra striscia di gaza e egitto, su lastampa.it. url consultato il 10 gennaio 2009 (archiviato dall'url originale il 19 gennaio 2009).\n come \u00e8 possibile spiegare il successo di hamas?. intervista a mohamed hassan\n gaza \u00e8 un posto normale con gente normale. intervista a mohamed hassan - (ii parte)"