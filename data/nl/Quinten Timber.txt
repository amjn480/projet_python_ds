"quinten ryan crispito timber (utrecht, 17 juni 2001) is een nederlands-cura\u00e7aos voetballer die als middenvelder voor feyenoord speelt. timber speelde in de jeugdopleidingen van dvsu, feyenoord en ajax.\n\n\n== priv\u00e9 ==\n\n\n=== familie ===\ntimber is de tweelingbroer van jurri\u00ebn timber, met wie hij zijn jeugdjaren samen heeft gevoetbald. zijn oudere broer dylan timber is eveneens voetballer. broers shamier en christopher spelen op amateurniveau. christopher is de zaakwaarnemer van de drie broers in het betaalde voetbal.in februari 2018 veranderde hij samen met zijn tweelingbroer jurri\u00ebn hun achternaam naar timber, de naam van hun moeder. voorheen waren zij bekend onder de naam 'maduro' van hun vader. de reden achter de verandering is niet bekend.\n\n\n=== bijnaam ===\nenige tijd dankte timber zijn bijnaam quinten tinder aan de oproep die hij in oktober 2021 richting zijn volgers op twitter deed. hij vroeg zijn volgers om uit te kijken naar een dame in een grijs trainingspak en met een groene pet; iemand die hij die avond een bar in amsterdam tegen was gekomen. hij had die avond spijt haar niet aangesproken te hebben. tweelingbroer jurri\u00ebn reageerde op het bericht met ''interessante outfit wel, quin'' en broer dylan timber vroeg zich gekscherend af of alles nog wel goed ging: \"alles ok\u00e9?\". ook volgers reageerden, bijvoorbeeld met een plaatje van een vrouw in een grijs trainingspak en groene pet van feyenoord. ook de media pakte de oproep op. zo meldde timber de volgende dag voor de camera van espn dat hij nog steeds op zoek was naar de dame. een paar dagen later maakte bj\u00f8rgen van essen bij radio 538 een nummer van timber zijn oproep.\n\n\n== clubcarri\u00e8re ==\n\n\n=== ajax ===\ntimber speelde samen met tweelingbroer jurri\u00ebn in de jeugd bij dvsu, waarna zij in 2008 op zesjarige leeftijd naar de jeugdopleiding van feyenoord vertrokken. in 2014 maakte hij, wederom met tweelingbroer jurri\u00ebn, de overstap naar de jeugdopleiding van ajax. met ajax onder 19 speelde hij drie jaar op rij mee in de uefa youth league. in 2017/18, 2018/19 en 2019/20 kwam hij in totaal dertien keer als basisspeler en \u00e9\u00e9n keer als invaller in actie. daarnaast zat hij eenmalig zonder invalbeurt bij de selectie.in februari 2018 tekende hij samen met zijn tweelingbroer jurri\u00ebn timber zijn eerste profcontract, dat hen beiden tot juni 2021 aan ajax verbond. timber debuteerde in het betaald voetbal voor jong ajax op 15 oktober 2018, in de met 2\u20131 verloren uitwedstrijd tegen jong psv in de eerste divisie. hij begon in de basis en speelde de hele wedstrijd. hij scoorde zijn eerste doelpunt voor jong ajax op 25 maart 2019, in de met 3\u20133 gelijkgespeelde thuiswedstrijd tegen jong fc utrecht.in het seizoen 2020/21 zat timber incidenteel bij de wedstrijdselectie van het eerste elftal van ajax. tweemaal in de eredivisie, eenmaal in de knvb beker en tweemaal in de uefa europa league. tot een debuut kwam het echter niet. in de loop van datzelfde seizoen werd duidelijk dat timber naast de mogelijkheid om zijn contract bij ajax te verlengen ook verschillende andere opties bekeek.\n\n\n=== fc utrecht ===\nop 5 mei 2021 werd bekendgemaakt dat timber transfervrij zou vertrekken en een contract voor drie seizoenen had ondertekend bij fc utrecht, de club uit zijn geboortestad. enkele dagen later tekende ook zijn oudere broer dylan timber een contract bij de club uit de domstad.timber stond op 15 augustus 2021, in de eerste wedstrijd van het seizoen 2021/22, direct in de basis. deze wedstrijd werd met 4\u20130 gewonnen en timber gaf de assist  op mark van der maarel, die in minuut 66 voor de 2\u20130 tekende. op 3 oktober 2021 speelde hij in de eerste 'timberderby' tegen zijn tweelingbroer jurri\u00ebn timber. hij gaf de assist op het doelpunt van django warmerdam, wat uiteindelijk het enige en daarmee winnende doelpunt tijdens deze wedstrijd in de johan cruijff arena bleek te zijn.timber bewees in zijn eerste seizoen op het hoogste niveau direct zijn waarde. onder andere interim-trainer rick kruys en aanvoerder willem janssen waren onder de indruk van zijn kwaliteiten. zijn voetballend vermogen, versnellingen en het makkelijk wegdraaien van tegenstanders brachten volgens hen veel power en dynamiek in het elftal. daarnaast groeide timber uit tot een van de publiekslievelingen en na zijn eerste seizoen ontving hij vanuit de supporters de david di tommaso-trofee, welke staat voor de beste speler van het afgelopen seizoen. door zijn goede prestaties toonden verschillende clubs uit het binnen- en buitenland interesse in timber.\n\n\n=== feyenoord ===\nop 28 juli 2022 tekende timber een vierjarig contract bij feyenoord. hierdoor keerde hij na acht jaar terug bij de club waar hij van 2008 tot en met 2014 al eens in de jeugdopleiding speelde. timber werd voor feyenoord op dat moment de duurste aankoop uit de clubgeschiedenis. na zijn komst wist timber zich in de basis te vestigen. eind december 2022 raakte hij geblesseerd in een oefenwedstrijd tegen fc emmen, met een maandenlange uitschakeling tot gevolg. uiteindelijk bleek zijn herstel voorspoedig te verlopen en trainde hij een maand later alweer mee. op 22 januari 2023 maakte hij in de thuiswedstrijd tegen ajax zijn rentree, waardoor hij wederom tegen zijn tweelingbroer jurri\u00ebn op het veld kwam te staan. eind februari 2023 raakte timber weer geblesseerd, ditmaal tijdens een training. begin mei 2023 maakte hij zijn terugkeer, waardoor hij met de club de slotfase van het seizoen van het eerste kampioenschap sinds het seizoen 2016/17 meemaakte.\n\n\n== clubstatistieken ==\n\n\n=== beloften ===\n\n\n=== senioren ===\n\n\n== interlandcarri\u00e8re ==\n\n\n=== nederland onder 15 ===\n\n\n=== nederland onder 16 ===\n\n\n=== nederland onder 17 ===\nmet nederland onder 17 won timber in 2018 het ek onder 17.\n\n\n=== nederland onder 18 ===\n\n\n=== nederland onder 19 ===\n\n\n=== nederland onder 21 ===\nna zijn eerste oproep voor de selectie van nederland onder 21 (jong oranje) sloot timber op 5 september 2021 eenmalig aan bij het nederlands elftal. bondscoach louis van gaal had die dag een extra speler nodig voor zijn trainingsprogramma. dit aangezien een deel van de selectie van het nederlands elftal rust kreeg na hun optreden van de dag ervoor. timber was onder meer tijdens het ek onder 21 2023 aanvoerder van nederland onder 21.\n\n\n== erelijst ==\n ajaxknvb beker: 2020/21 feyenoorderedivisie: 2022/23 nederland onder 17ek onder 17: 2018individueeldavid di tommaso-trofee: 2021/22\n\n\n== zie ook ==\nlijst van spelers van jong ajax\nlijst van spelers van ajax\nlijst van spelers van fc utrecht\nlijst van spelers van feyenoord"