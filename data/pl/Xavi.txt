Xavi, właśc. Xavier Hernández Creus (wym. [ˈʃaβi], [ˈʃaβier erˈnandes ˈkrɛws]; ur. 25 stycznia 1980 w Terrassie) – hiszpański trener i piłkarz który grał na pozycji pomocnika. Mistrz Świata 2010 i dwukrotny Mistrz Europy 2008, 2012. W latach 1998–2015 zawodnik FC Barcelony z którą czterokrotnie triumfował w Lidze Mistrzów w sezonach 2005/2006, 2008/2009, 2010/2011 i 2014/2015, a w latach 2015–2019 klubu Al Sadd, którego trenerem został po zakończeniu kariery piłkarskiej. Obecnie pełni funkcję trenera FC Barcelony.


== Kariera klubowa ==


=== FC Barcelona ===
Xavi urodził się w Terrasie w Katalonii. Swoją karierę piłkarską rozpoczął w wieku 11 lat w drużynie juniorów klubu FC Barcelona. W sezonie 1997/1998 został włączony do drużyny rezerw –FC Barcelony B. W tym sezonie wraz z drużyną awansował do Segunda División, hiszpańskiej drugiej ligi.
Gdy Xavi wrócił z Mistrzostw Świata U-18, ówczesny trener FC Barcelony, Louis Van Gaal zaczął go regularnie wystawiać w pierwszym zespole. W pierwszej drużynie zadebiutował 18 sierpnia 1998 w meczu o Superpuchar Hiszpanii przeciwko RCD Mallorca, strzelając także bramkę. W następnych rozgrywkach stał się pierwszym rozgrywającym drużyny przez większą część sezonu, zastępując kontuzjowanego Josepa Guardiolę. Kiedy Guardiola odszedł, władze klubu uznały, że nie ma potrzeby sprowadzać nowego zawodnika i na pozycji środkowego pomocnika wystawiany był Xavi.
W sezonie 2005/2006 świętował ze swoim zespołem zdobycie tytułu Mistrza Hiszpanii, a także zwycięstwo w Lidze Mistrzów UEFA. W sezonie 2008/09 Xavi wygrał z Barceloną w rozgrywkach La Liga, Pucharu Króla i w Lidze Mistrzów. W sezonie 2009/10 zdobył z klubem Superpuchar Hiszpanii, Superpuchar Europy i Klubowe Mistrzostwo Świata. W sezonie 2010/11 ponownie zwyciężył z klubem w La Liga i Lidze Mistrzów.
25 kwietnia 2015 rozegrał swój pięćsetny mecz w La Liga, zmieniając Andrésa Iniestę w 88. minucie derbów Barcelony z RCD Espanyol.


=== Al Sadd ===
21 maja 2015 roku Xavi oficjalnie potwierdził, że po sezonie 2014/15 przeniesie się do katarskiego klubu Al Sadd. Zadebiutował nowym klubie w rozegranym 13 września 2015 meczu przeciwko Al-Mesaimeer SC. W barwach tego klubu rozegrał 98 meczów, a także strzelił 24 gole. W 2017 roku zdobył Puchar Kataru, Puchar Emira i Superpuchar Kataru, 2 lata później został mistrzem Kataru. 2 maja 2019 roku Xavi ogłosił zakończenie kariery piłkarskiej.


== Kariera reprezentacyjna ==
Xavi w reprezentacji Hiszpanii zadebiutował 15 listopada 2000. Jako jej zawodnik rozegrał na Mistrzostwach Świata w 2002 roku 3 mecze. W 2008 roku Hiszpania zdobyła mistrzostwo Europy, a Xavi został uznany przez UEFA za najlepszego piłkarza turnieju. W 2010 roku w zdobył z reprezentacją Hiszpanii mistrzostwo Świata.
W 2012 roku Xavi wraz z reprezentacją Hiszpanii zdobył Mistrzostwo Europy. Hiszpanie pokonali w finale reprezentację Włoch 4:0, Xavi asystował przy bramkach Jordiego Alby (2:0) i Fernando Torresa (3:0).
Po Mistrzostwach Świata w 2014 postanowił zakończyć reprezentacyjną karierę.


== Kariera trenerska ==


=== Al Sadd ===
29 maja 2019 Xavi został trenerem drużyny, której do 2 maja tego samego roku był zawodnikiem – Al Sadd. W 2019 roku doprowadził swoją drużynę do półfinału Azjatyckiej Ligi Mistrzów. Z drużyną zdobył 7 trofeów – został: mistrzem Kataru (w sezonie 2020/2021), zdobywcą Pucharu Emira Kataru (w sezonach 2019/2020 i 2020/2021), Pucharu Księcia Kataru (w sezonach 2019/2020 i 2020/2021), Pucharu Szejka Jassema (w sezonie 2019/2020), a także Pucharu Gwiazd Kataru (w sezonie 2019/2020). Spośród 102 meczy które Al Sadd rozegrało pod wodzą Xaviego, 67 zostały wygrane.


=== FC Barcelona ===
6 listopada 2021 FC Barcelona poinformowała, że Xavi zostanie jej nowym trenerem, zastępując zwolnionego Ronalda Koemana. Xavi podpisał tego dnia kontrakt z Barçą do końca sezonu 2023/2024. 8 listopada 2021 odbyła się jego prezentacja jako nowego trenera na Camp Nou. Po swoje pierwsze trofeum w roli trenera FC Barcelony sięgnął w styczniu 2023, gdy prowadzona przez niego drużyna pokonała w finale Superpucharu Hiszpanii Real Madryt 3:1.


== Statystyki piłkarskie ==


=== Klubowe ===
Źródło: Xavi, [w:] baza Transfermarkt (zawodnicy–podsumowanie występów) [online] [dostęp 2019-07-27] .


=== Reprezentacyjne ===
Źródło: Xavi, [w:] baza Transfermarkt (zawodnicy–kadra) [online] [dostęp 2019-07-27] .


== Statystyki trenerskie ==
(aktualne na 29 kwietnia 2023)


== Sukcesy ==


=== Jako piłkarz ===
FC Barcelona

Mistrzostwo Hiszpanii: 1998/1999, 2004/2005, 2005/2006, 2008/2009, 2009/2010, 2010/2011, 2012/2013, 2014/2015
Puchar Króla: 2008/2009, 2011/2012, 2014/2015
Superpuchar Hiszpanii: 2005, 2006, 2009, 2010, 2011, 2013
Liga Mistrzów UEFA: 2005/2006, 2008/2009, 2010/2011, 2014/2015
Superpuchar Europy: 2009, 2011
Klubowe Mistrzostwo Świata: 2009, 2011Al Sadd

Mistrzostwo Kataru: 2018/2019
Puchar Emira: 2017
Puchar Kataru: 2017
Superpuchar Kataru: 2017Reprezentacyjne

Mistrzostwo świata: 2010
Mistrzostwo Europy: 2008, 2012
Finał Pucharu Konfederacji: 2013
3. miejsce w Pucharze Konfederacji: 2009
Wicemistrzostwo olimpijskie: 2000
Mistrzostwo Świata U-20: 1999


=== Jako trener ===
Al Sadd

Mistrzostwo Kataru: 2020/2021
Puchar Emira: 2019/2020, 2020/2021
Superpuchar Kataru: 2019
Puchar Kataru: 2020FC Barcelona

Superpuchar Hiszpanii: 2022/2023
Mistrzostwo Hiszpanii: 2022/2023


=== Indywidualne ===
Król asyst Primera División: 2008/2009, 2009/2010
Król asyst Liga Mistrzów: 2008/2009


=== Wyróżnienia ===
Najlepszy zawodnik Mistrzostw Europy: 2008
Najlepszy pomocnik Ligi Mistrzów: 2008/09
Najlepszy piłkarz świata według World Soccer: 2010
Najlepszy piłkarz świata według ESPN: 2010
Najlepszy rozgrywający według IFFHS: 2008, 2009, 2010, 2011
Drużyna gwiazd Mistrzostw świata: 2010
Najlepszy pomocnik roku w Primera División: 2009, 2010, 2011
Drużyna turnieju Mistrzostw Europy: 2008, 2012
Drużyna roku według FIFPro: 2008, 2009, 2010, 2011, 2012, 2013
Drużyna roku według ESM: 2008/2009, 2010/2011, 2011/2012
Drużyna Roku UEFA: 2008, 2009, 2010, 2011, 2012
Drużyna dekady według Don Balón: 2010
Srebrna Piłka Klubowych Mistrzostw Świata: 2011
Brązowa Piłka Klubowych Mistrzostw Świata: 2009
Drużyna wszech czasów France Football: 2020


== Życie prywatne ==
Ma troje rodzeństwa: dwóch braci – Alexa i Oscara oraz siostrę Ariadnę. 13 lipca 2013 poślubił Nurię Cunillerę. Ceremonia odbyła się w Ogrodzie Botanicznym Marimurtra, wzięli w niej udział inni piłkarze FC Barcelony, m.in. Lionel Messi, Victor Valdes, Cesc Fàbregas, Andres Iniesta i Jordi Alba. 3 stycznia 2016 Nuria Cunillera w Dosze urodziła mu córkę Asię, a w listopadzie 2018 roku w tym samym mieście syna o imieniu Dan.


== Uwagi ==


== Przypisy ==


== Bibliografia ==
Xavi w bazie National Football Teams (ang.)