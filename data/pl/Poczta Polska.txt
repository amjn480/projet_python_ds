"poczta polska s.a. \u2013 jednoosobowa sp\u00f3\u0142ka skarbu pa\u0144stwa, zajmuj\u0105ca si\u0119 \u015bwiadczeniem us\u0142ug pocztowych (listy i paczki), bankowo-ubezpieczeniowych \u2013 poprzez sp\u00f3\u0142ki z grupy kapita\u0142owej poczty polskiej (bank pocztowy i pocztowe towarzystwo ubezpiecze\u0144 wzajemnych) oraz us\u0142ug logistycznych. sp\u00f3\u0142ka rozwija tak\u017ce obszar us\u0142ug cyfrowych (neoznaczek, neolist, neokartka) realizowanych poprzez platform\u0119 internetow\u0105 \u2013 envelo.\npowsta\u0142a 1 stycznia 1992 w wyniku rozwi\u0105zania przedsi\u0119biorstwa polska poczta, telegraf i telefon.\n\n\n== w\u0142a\u015bciciel poczty polskiej ==\nw 2009 r. poczta polska sta\u0142a si\u0119 jednoosobow\u0105 sp\u00f3\u0142k\u0105 akcyjn\u0105 skarbu pa\u0144stwa o nazwie poczta polska s.a., co stanowi efekt komercjalizacji przedsi\u0119biorstwa. za\u0142o\u017cycielem i jedynym akcjonariuszem sp\u00f3\u0142ki jest skarb pa\u0144stwa reprezentowany obecnie przez prezesa rady ministr\u00f3w. wcze\u015bniej skarb pa\u0144stwa reprezentowany by\u0142 przez ministra w\u0142a\u015bciwego do spraw \u0142\u0105czno\u015bci:\n\nministra infrastruktury (od 2009\u20132011),\nministra administracji i cyfryzacji (2011\u20132015),\nministra infrastruktury i budownictwa (2015\u20132018),\nministra infrastruktury (od 2018).\nprezesa rady ministr\u00f3w (od 2018).\n\n\n== obowi\u0105zki ustawowe ==\npoczta polska pe\u0142ni funkcj\u0119 operatora wyznaczonego, tj. operatora zobowi\u0105zanego do \u015bwiadczenia powszechnych us\u0142ug pocztowych, kt\u00f3re dla wsp\u00f3lnego dobra \u015bwiadczone s\u0105 w spos\u00f3b jednolity i po przyst\u0119pnych cenach. poczta ma obowi\u0105zek na terenie ca\u0142ego kraju 5 dni w tygodniu \u015bwiadczy\u0107 us\u0142ugi polegaj\u0105ce na przyjmowaniu, sortowaniu, przemieszczaniu i dor\u0119czaniu:\n\nprzesy\u0142ek listowych, w tym poleconych i z zadeklarowan\u0105 warto\u015bci\u0105 do 2 kg,\npaczek pocztowych, w tym z zadeklarowan\u0105 warto\u015bci\u0105, do 10 kg (paczki nades\u0142ane z zagranicy mog\u0105 mie\u0107 mas\u0119 do 20 kg),\nprzesy\u0142ek dla ociemnia\u0142ych do 7 kg.dodatkowo musi umo\u017cliwi\u0107 nadawcy, na jego \u017cyczenie, uzyskanie dokumentu potwierdzaj\u0105cego odbi\u00f3r przesy\u0142ki rejestrowanej.\n\n\n== historia ==\n\n\n=== us\u0142ugi pocztowe w polsce przedrozbiorowej ===\npocz\u0105tki funkcjonowania zorganizowanych us\u0142ug pocztowych na terenie polski zwi\u0105zane s\u0105 z tworzeniem si\u0119 o\u015brodk\u00f3w w\u0142adzy ksi\u0105\u017c\u0119cej oraz kr\u00f3lewskiej. piastowscy w\u0142adcy wysy\u0142ali oraz otrzymywali informacje dzi\u0119ki systemowi pos\u0142ug komunikacyjnych zwanych podwodami. zobowi\u0105zywa\u0142o ono lokalnych przedstawicieli w\u0142adzy do utrzymywania specjalnych pomieszcze\u0144 oraz dostarczanie koni dla przewo\u017c\u0105cych informacje pos\u0142a\u0144c\u00f3w. wprowadzenie prawa podwod\u00f3w w \u015bredniowiecznej polsce przypisuje si\u0119 boles\u0142awowi chrobremu, kt\u00f3ry utworzy\u0142 rozbudowan\u0105 sie\u0107 komunikacyjn\u0105 niezb\u0119dn\u0105 do funkcjonowania administracji pa\u0144stwowej. by\u0107 mo\u017ce system ten wywodzi\u0142 si\u0119 z wcze\u015bniejszych praw zwyczajowych, jednak pierwsze zapisane informacje na temat wyst\u0119powania tego prawa na ziemiach polskich znajduj\u0105 si\u0119 w \u0142aci\u0144skich dokumentach wystawianych przez w\u0142adc\u00f3w polskich oraz zawarte zosta\u0142y w powsta\u0142ym na prze\u0142omie xiii i xiv wieku \u201enajstarszym zwodzie prawa polskiego\u201d zwanego r\u00f3wnie\u017c \u201eksi\u0119g\u0105 elbl\u0105sk\u0105\u201d. regulowa\u0142a ona zasady przesy\u0142ania korespondencji pomi\u0119dzy w\u0142adcami, obs\u0142ugi poselstwa przez wsie, przewozu rzeczy oraz odpowiedzialno\u015bci za powierzone mienie.\ndo rozwoju i upowszechnienia si\u0119 w polsce organizacji pocztowej przyczyni\u0142 si\u0119 rozw\u00f3j handlu oraz poczta kupiecka, kt\u00f3ra swoj\u0105 genez\u0119 wywodzi\u0142a z potrzeby komunikowania si\u0119 kupc\u00f3w w sprawach handlowych. kupcy ci pochodzili z niemiec, a p\u00f3\u017aniej tak\u017ce z w\u0142och, z tymi zatem krajami utrzymywano najbardziej o\u017cywione kontakty. w xiv i xv w. krak\u00f3w kontaktowa\u0142 si\u0119 z niemieckimi miastami za po\u015brednictwem pos\u0142a\u0144c\u00f3w, wynagradzanych przez kupieckie konfraternie. najlepiej urz\u0105dzon\u0105 tego rodzaju poczt\u0119 kupieck\u0105 posiadali fuggerowie, kt\u00f3rzy pod koniec xv w. za\u0142o\u017cyli swoje faktorie w krakowie. pierwotnie s\u0142u\u017cy\u0142y one do handlu miedzi\u0105, z czasem jednak zacz\u0119\u0142y za\u0142atwia\u0107 r\u00f3wnie\u017c operacje finansowe. poczta fugger\u00f3w wykorzystywana by\u0142a pocz\u0105tkowo jedynie do podtrzymywania \u0142\u0105czno\u015bci mi\u0119dzy tymi faktoriami a biurem centralnym w augsburgu. w p\u00f3\u017aniejszych latach z us\u0142ug tej poczty korzysta\u0142 kr\u00f3l zygmunt i stary, kr\u00f3lowa bona i podkanclerzy piotr tomicki. drug\u0105 \u2013 obok fuggerowskiej \u2013 powa\u017cn\u0105 poczt\u0105 kupieck\u0105 by\u0142a poczta seweryna bonera. dom bankowy bonera utrzymywa\u0142 sta\u0142ych agent\u00f3w, kt\u00f3rzy po\u015bredniczyli w przesy\u0142aniu korespondencji os\u00f3b prywatnych. seweryn boner w porozumieniu z poczt\u0105 rodziny thurn-taxis usi\u0142owa\u0142 zaprowadzi\u0107 w krakowie poczt\u0119 regularn\u0105, co uda\u0142o si\u0119 mu na ma\u0142\u0105 skal\u0119, ale po jego \u015bmierci przedsi\u0119biorstwo to upad\u0142o. do powstania sta\u0142ej polskiej poczty przyczyni\u0142a si\u0119 \u015bmier\u0107 kr\u00f3lowej bony w 1557 r., gdy\u017c kr\u00f3l zygmunt ii august w celu wyegzekwowania spadku musia\u0142 utrzymywa\u0107 sta\u0142\u0105 i regularn\u0105 korespondencj\u0119 z w\u0142ochami.\ndnia 18 pa\u017adziernika 1558 r. monarcha udzieli\u0142 przywileju na urz\u0105dzenie i kierowanie poczt\u0105 w\u0142ochowi prosperowi prowanie. z poczty tej, kursuj\u0105cej z krakowa do wenecji, mog\u0142y r\u00f3wnie\u017c korzysta\u0107 osoby prywatne, mimo \u017ce koszty jej utrzymania ponosi\u0142 kr\u00f3l. prowana szybko jednak wszed\u0142 w konflikt z rodzin\u0105 thurn-taxis, kt\u00f3ra kontrolowa\u0142a po\u0142\u0105czenia pocztowe w austrii, na w\u0119grzech i we w\u0142oszech. doprowadzi\u0142o to do cofni\u0119cia po czterech latach nadanego prowanie przywileju. 11 lipca 1562 r. kr\u00f3l zawar\u0142 nowy uk\u0142ad z krzysztofem taxisem, dyrektorem naczelnym poczty cesarskiej w wiedniu, na mocy kt\u00f3rego obj\u0105\u0142 on wszystkie poczty w polsce, tworz\u0105c jednolit\u0105 instytucj\u0119 pod nazw\u0105 poczta polska, czyli kr\u00f3lewska. w jej sk\u0142ad wchodzi\u0142a poczta w\u0142oska (krak\u00f3w-wiede\u0144-wenecja) i poczta litewska (krak\u00f3w-warszawa-wilno). pos\u0142aniec pocztowy wyje\u017cd\u017ca\u0142 z krakowa w ka\u017cd\u0105 niedziel\u0119 rano, do wiednia przybywa\u0142 w \u015brod\u0119, a nast\u0119pnie wyje\u017cd\u017ca\u0142 do wenecji, gdzie przybywa\u0142 po siedmiu dniach podr\u00f3\u017cy. na litw\u0119 kurier udawa\u0142 si\u0119 w \u015brod\u0119 ka\u017cdego tygodnia, by po tygodniowej je\u017adzie pojawi\u0107 si\u0119 w wilnie. tak wi\u0119c list z krakowa do wenecji \u201eszed\u0142\u201d 10 dni, a z krakowa do wilna \u2013 dni 7. op\u0142ata pocztowa wynosi\u0142a 3 grosze od 1 \u0142uta wagi przesy\u0142ki prywatnej. przesy\u0142ki kr\u00f3la i dworu by\u0142y zwolnione od op\u0142aty, ale monarcha wyp\u0142aca\u0142 roczn\u0105 subwencj\u0119 na rzecz poczty w wysoko\u015bci 1500 talar\u00f3w (1200 na poczt\u0119 w\u0142osk\u0105, 300 na litewsk\u0105). kwot\u0119 t\u0119 pobierano w czterech ratach z c\u0142a krakowskiego. ca\u0142y doch\u00f3d z poczty otrzymywa\u0142 jej dyrektor, kt\u00f3ry w zamian musia\u0142 troszczy\u0107 si\u0119 o jej utrzymanie i zaopatrzenie.\nchocia\u017c poczta polska pod zarz\u0105dem nowego dyrektora zyska\u0142a rozleg\u0142e i dobre po\u0142\u0105czenia zagraniczne, to jednak w wyniku rozmaitych intryg ju\u017c po dw\u00f3ch latach umowa z taxisem zosta\u0142a rozwi\u0105zana. nowym dyrektorem poczty zosta\u0142 w\u0142och piotr maffon, mieszczanin krakowski, kt\u00f3ry 9 stycznia 1564 roku otrzyma\u0142 odpowiedni przywilej na prowadzenie poczty w okresie pi\u0119ciu lat. w okresie tym zaznaczy\u0142 si\u0119 wyra\u017any regres tej instytucji, m.in. zabrak\u0142o sta\u0142ego po\u0142\u0105czenia z wenecj\u0105. w zwi\u0105zku z tym, kontrakt z maffonem zosta\u0142 rozwi\u0105zany przed terminem, a o kierownictwo poczty zacz\u0105\u0142 ubiega\u0107 si\u0119 sebastian montelupi, jeden z najbogatszych mieszczan krakowskich. stosowny przywilej otrzyma\u0142 on 18 listopada 1568, ale zarz\u0105d poczty obj\u0105\u0142 dopiero na mocy poszerzonego przywileju z dn. 22 czerwca 1569 roku. z chwil\u0105 obj\u0119cia poczty zwanej \u201ekr\u00f3lewsk\u0105\u201d przez sebastiana montelupiego, zako\u0144czy\u0142 si\u0119 jej pocz\u0105tkowy okres rozwoju. kr\u00f3lewska poczta montelupiego zobowi\u0105zana by\u0142a dostarcza\u0107 kr\u00f3lowi przesy\u0142ki co tydzie\u0144, gdy w\u0142adca przebywa\u0142 w dowolnym miejscu w koronie lub co trzy tygodnie, gdy przebywa\u0142 na litwie. trasa do wenecji obs\u0142ugiwana by\u0142a co 15 dni, a do wilna co 17 dni. za swoje us\u0142ugi montelupi otrzymywa\u0142 rocznie 1300 talar\u00f3w oraz korzysta\u0142 z op\u0142at za prywatne przesy\u0142ki. do jego dyspozycji sta\u0142y te\u017c podwody kr\u00f3lewskie. siedzib\u0105 poczty by\u0142a kamienica montelupich w krakowie przy rynku g\u0142\u00f3wnym nr 7.\n\n\n=== ii wojna \u015bwiatowa ===\npodczas ii wojny \u015bwiatowej, rz\u0105d rzeczypospolitej polskiej na uchod\u017astwie wznowi\u0142 15 grudnia 1941 roku dzia\u0142alno\u015b\u0107 poczty polskiej, w oparciu o agencje pocztowe utworzone na okr\u0119tach marynarki wojennej, stanowi\u0105cych suwerenne terytorium polskie, a od kwietnia 1942 tak\u017ce na statkach polskiej marynarki handlowej. zgodnie z przepisami mi\u0119dzynarodowej konwencji pocztowej, korespondencja przyjmowana by\u0142a na statkach tylko na pe\u0142nym morzu, a na okr\u0119tach na morzu lub w porcie, po czym dalej by\u0142a ekspediowana do adresat\u00f3w za po\u015brednictwem innych poczt. wy\u0142\u0105czony by\u0142 obr\u00f3t pocztowy z krajami nieprzyjacielskimi i okupowanymi. nie by\u0142o mo\u017cliwe nadawanie list\u00f3w przez poczt\u0119 polsk\u0105 na terytorium wielkiej brytanii, lecz kilka razy do roku (m.in. przed \u015bwi\u0119tami) umo\u017cliwiono polskim \u017co\u0142nierzom przesy\u0142anie list\u00f3w na okr\u0119ty, na kt\u00f3rych by\u0142y one opatrywane znaczkami pocztowymi i nadawane dalej. w latach 1941\u20131944 mia\u0142y miejsce cztery emisje polskich znaczk\u00f3w pocztowych. w zwi\u0105zku z cofni\u0119ciem uznania polskiemu rz\u0105dowi na emigracji, znaczki utraci\u0142y moc obiegow\u0105 11 lipca 1945 roku.\n\n\n=== wydarzenia ===\n18 pa\u017adziernika 1558 \u2013 utworzenie poczty kr\u00f3lewskiej, jako sformalizowanej instytucji publicznej, przez zygmunta augusta, kt\u00f3ry \u201eustanowi\u0142 sta\u0142e po\u0142\u0105czenie pocztowe mi\u0119dzy krakowem a wenecj\u0105 przez wiede\u0144, za pomoc\u0105 poczty, czyli koni rozstawnych\u201d. 18 pa\u017adziernika jest oficjalnym \u015bwi\u0119tem poczty polskiej.\n1 marca 1848 \u2013 decyzj\u0105 poczt kr\u00f3lestwa polskiego rozpocz\u0119to przew\u00f3z poczty kolej\u0105, pierwszy transport odby\u0142 si\u0119 na trasie z warszawy do cz\u0119stochowy.\n7 lutego 1919 \u2013 dekret o tymczasowych przepisach pocztowych uznaje us\u0142ugi pocztowe, telegraficzne i telefoniczne za w\u0142asno\u015b\u0107 pa\u0144stwa\n1928 rok \u2013 powsta\u0142o przedsi\u0119biorstwo pa\u0144stwowe \u201epolska poczta, telegraf i telefon\u201d\n1 wrze\u015bnia 1939 \u2013 obrona poczty polskiej w gda\u0144sku i udzia\u0142 funkcjonariuszy poczty polskiej w kampanii wrze\u015bniowej na terytorium ca\u0142ego kraju.\n11 pa\u017adziernika 1941 \u2013 dekret prezydenta rzeczypospolitej o tymczasowym przekazaniu ministrowi skarbu praw i obowi\u0105zk\u00f3w dotycz\u0105cych pa\u0144stwowego zarz\u0105du poczt i telegraf\u00f3w oraz przedsi\u0119biorstwa \u201epolska poczta, telegraf i telefon\u201d\n15 grudnia 1941 \u2013 wznowienie dzia\u0142alno\u015bci poczty polskiej w oparciu o agencje pocztowe na okr\u0119tach marynarki wojennej\n1944 rok \u2013 uruchomiono okr\u0119g pocztowy w lublinie, co uznaje si\u0119 za pocz\u0105tek wsp\u00f3\u0142czesnej poczty polskiej\n1985 rok \u2013 pa\u0144stwowe przedsi\u0119biorstwo \u201epolska poczta, telegraf i telefon\u201d zostaje przekszta\u0142cone w pa\u0144stwow\u0105 jednostk\u0119 organizacyjn\u0105 \u201epolska poczta, telegraf i telefon\u201d\n1991 rok \u2013 pa\u0144stwowa jednostka organizacyjna \u201epolska poczta, telegraf i telefon\u201d zostaje przekszta\u0142cona w pa\u0144stwowe przedsi\u0119biorstwo u\u017cyteczno\u015bci publicznej \u201epoczta polska\u201d i telekomunikacj\u0119 polsk\u0105 sp\u00f3\u0142k\u0119 akcyjn\u0105\n1 wrze\u015bnia 2009 roku \u2013 pa\u0144stwowe przedsi\u0119biorstwo u\u017cyteczno\u015bci publicznej \u201epoczta polska\u201d zostaje przekszta\u0142cone w sp\u00f3\u0142k\u0119 akcyjn\u0105 poczta polska\nczerwiec 2011 \u2013 poczta polska rezygnuje z transportu przesy\u0142ek pocztowych kolejowymi wagonami pocztowymi. poczta polska posiada\u0142a w\u0142asny tabor, wagony pocztowe kursuj\u0105ce w sk\u0142adach poci\u0105g\u00f3w osobowych i po\u015bpiesznych kursuj\u0105cych na sieci polskich kolei pa\u0144stwowych.\n1 stycznia 2012 roku \u2013 wprowadzenie nowej struktury organizacyjnej \u2013 62 oddzia\u0142y rejonowe zosta\u0142y przekszta\u0142cone w 17 region\u00f3w sieci\n19 wrze\u015bnia 2013 \u2013 poczta polska wprowadza elektroniczne awizo i elektroniczne potwierdzenie dor\u0119czenia\nstycze\u0144 2015 \u2013 klienci mog\u0105 ju\u017c skorzysta\u0107 z neolistu rejestrowanego z platformy envelo \u2013 honorowanego w taki sam spos\u00f3b jak tradycyjny list poleconywrzesie\u0144 2023 \u2212 wniesienie aportem do sp\u00f3\u0142ki przez ministerstwo aktyw\u00f3w pa\u0144stwowych (jako pokrycie nowej emisji akcji) 100% udzia\u0142\u00f3w w przedsi\u0119biorstwie pa\u0144stwowym wojskowe zak\u0142ady graficzne.\n\n\n=== muzea ===\nfunkcjonuj\u0105 nast\u0119puj\u0105ce pocztowe plac\u00f3wki muzealne:\n\nmuzeum poczty i telekomunikacji we wroc\u0142awiu,\nfilia muzeum w ko\u015bcielcu,\nmuzeum poczty polskiej w gda\u0144sku.\n\n\n=== lista prezes\u00f3w ===\n\n\n== zarz\u0105d ==\ncz\u0142onkami zarz\u0105du poczty polskiej s\u0105:\n\nkrzysztof falkowski \u2013 prezes\nmaciej biernat \u2013 wiceprezes zarz\u0105du\nandrzej bodziony \u2013 wiceprezes zarz\u0105du\nwojciech krysztofik \u2013 wiceprezes zarz\u0105du\nwies\u0142aw w\u0142odek \u2013 wiceprezes zarz\u0105du\n\n\n== us\u0142ugi ==\nprzesy\u0142ka listowa\nkartka pocztowa\nlist zwyk\u0142y\nlist polecony\nemonitoring \u2013 \u015bledzenie przesy\u0142ki\nelektroniczne potwierdzenie dor\u0119czenia albo zwrotu \u2013 sms lub poczta elektroniczna\nelektroniczne awizo \u2013 sms lub poczta elektroniczna (alternatywna forma dla tradycyjnego papierowego powiadomienia)\npotwierdzenie odbioru\nlist warto\u015bciowy\nneokartka\nneoznaczek\nneolist\nekspres pieni\u0119\u017cny\ntelegram, w tym r\u00f3wnie\u017c i nadawany na blankiecie ozdobnym (do 2018)\nprzekaz pocztowy\nprzesy\u0142ka biznesowa\ndruk bezadresowy\nprzesy\u0142ki reklamowe\npaczka pocztowa, w tym: pocztex (przesy\u0142ka kurierska), paczka mini, paczka24, paczka48\nprzesy\u0142ka pobraniowa\nlogistyka got\u00f3wki\nwp\u0142aty na rachunki bankowe, sk\u0142adek zus, oraz na rachunek organu podatkowego\nabonament radiowo-telewizyjny\nabonament filatelistyczny\nprenumerata prasy\nprzesy\u0142ka paletowa\n\n\n== funkcjonowanie poczty polskiej ==\n\n\n=== jako\u015b\u0107 us\u0142ug i wyniki finansowe ===\nw 2009 roku poczta polska mia\u0142a 190 mln z\u0142 straty, w 2008 \u2013 215 mln z\u0142. wed\u0142ug zarz\u0105du poczty polskiej upowszechnienie faktur elektronicznych mog\u0142o przynie\u015b\u0107 poczcie straty rz\u0119du 170\u2013200 mln z\u0142otych. we wrze\u015bniu 2010 r. poczta polska wsp\u00f3lnie z ministerstwem sprawiedliwo\u015bci, jednym z jej najwa\u017cniejszych klient\u00f3w, rozpocz\u0119\u0142a pilota\u017c polegaj\u0105cy na elektronicznym potwierdzaniu odbioru przesy\u0142ek poleconychw 2012 roku kontrola nik wykaza\u0142a, \u017ce organizacja pracy plac\u00f3wek pocztowych nie jest dostosowana do potrzeb konsument\u00f3w jej us\u0142ug. poczta w niewystarczaj\u0105cym stopniu wdra\u017ca\u0142a program restrukturyzacji, na kt\u00f3rego zakup wyda\u0142a \u0142\u0105cznie 8 mln z\u0142, a efekty wdro\u017cenia nie by\u0142y weryfikowane. poczta wyda\u0142a tak\u017ce 13 mln z\u0142 na system informatyczny, kt\u00f3ry nie dzia\u0142a\u0142. nik podkre\u015bli\u0142a jednak, \u017ce od 2010 r. sp\u00f3\u0142ka podj\u0119\u0142a dzia\u0142ania restrukturyzacyjne, kt\u00f3re pozwoli\u0142y jej na wypracowanie zysku za 2011 r. w wysoko\u015bci 105,8 mln z\u0142. w lipcu 2011 r. powo\u0142ano nowy zarz\u0105d, kt\u00f3rego g\u0142\u00f3wnym zadaniem by\u0142 rozw\u00f3j firmy i realizacja kluczowych inicjatyw restrukturyzacyjnych. nowy zarz\u0105d sp\u00f3\u0142ki po\u0142o\u017cy\u0142 nacisk na rozw\u00f3j us\u0142ug paczkowo-kurierskich oraz oferty tzw. e-us\u0142ug, \u0142\u0105cz\u0105cych tradycyjne sposoby komunikacji z wykorzystaniem nowoczesnych technologii.\npoczta polska do 2017 roku planowa\u0142a przeznaczy\u0107 ponad 1,3 mld z\u0142 na sfinansowanie planu inwestycyjnego, w tym inwestycje kapita\u0142owe w strategicznych obszarach. nak\u0142ady inwestycyjne mia\u0142y by\u0107 finansowane do 85% ze \u015brodk\u00f3w w\u0142asnych. sp\u00f3\u0142ka stawia na rozw\u00f3j rynku paczkowego, nowoczesnych us\u0142ug bankowo-ubezpieczeniowych, logistyki, a tak\u017ce komunikacji cyfrowej.\nw pa\u017adzierniku 2013 roku poczta polska uruchomi\u0142a narz\u0119dzie, dzi\u0119ki kt\u00f3remu klienci mog\u0105 w internecie kupi\u0107 i wydrukowa\u0107 znaczki pocztowe, wys\u0142a\u0107 listy lub kartki, kt\u00f3re w papierowej formie dostarczy listonosz. jest to mo\u017cliwe dzi\u0119ki platformie internetowej dzia\u0142aj\u0105cej pod mark\u0105 envelo. to rozwi\u0105zanie, kt\u00f3re pozwala na korzystanie z us\u0142ug pocztowych w ka\u017cdym miejscu i o ka\u017cdej porze. wynik brutto grupy poczty polskiej wyni\u00f3s\u0142 w 2013 roku blisko 200 mln z\u0142, przy nieca\u0142ych 160 mln z\u0142 rok wcze\u015bniej.\nw 2013 r. poczta polska przeznaczy\u0142a 250 mln z\u0142 na inwestycje rozwojowe (w stosunku do 190 mln w latach 2011\u20132012), czyli na unowocze\u015bnienie logistyki (rozw\u00f3j floty samochodowej) i sieci sprzeda\u017cy, a tak\u017ce na informatyzacj\u0119 i inwestycje kapita\u0142owe. 2013 rok pomimo negatywnych trend\u00f3w rynkowych by\u0142 czwartym z rz\u0119du, w kt\u00f3rym poczta polska odnotowa\u0142a dodatni wynik finansowy.\n\n\n=== konkurencja ===\npoczta polska od kilku lat systematycznie traci monopol na kolejne rodzaje przesy\u0142ek. do ko\u0144ca 2012 roku korzysta\u0142a z ustawowego przywileju posiadania obszaru zastrze\u017conego, kt\u00f3ry dawa\u0142 jej uprawnienia do wy\u0142\u0105cznego wykonywania us\u0142ug przyjmowania i dor\u0119czania przesy\u0142ek o masie do 50 g. jednocze\u015bnie do 24 sierpnia 2008 roku w\u0142a\u015bciciele i administratorzy budynk\u00f3w mieli obowi\u0105zek wymieni\u0107 oddawcze skrzynki, b\u0119d\u0105ce w\u0142asno\u015bci\u0105 poczty polskiej, na skrzynki europejskie dost\u0119pne dla wszystkich operator\u00f3w pocztowych.\nw 2012 roku uko\u0144czone zosta\u0142y prace nad nowelizacj\u0105 ustawy prawo pocztowe, kt\u00f3ra pomimo likwidacji monopolu formalnego utrzyma\u0142a jednak monopol faktyczny np. w przesy\u0142kach urz\u0119dowych. w 2014 inpost wygra\u0142 przetarg na dor\u0119czanie korespodencji s\u0105dowej, ale straci\u0142 tak\u0105 mo\u017cliwo\u015b\u0107 w 2015.\n\n\n== kontrowersje ==\nwed\u0142ug portalu tvn24.pl poczta polska poczyni\u0142a przygotowania do korespondencyjnych wybor\u00f3w prezydenckich, kt\u00f3re mia\u0142y si\u0119 odby\u0107 10 maja 2020, lecz ostatecznie si\u0119 nie odby\u0142y. mimo braku obowi\u0105zuj\u0105cych przepis\u00f3w poczta ju\u017c w kwietniu 2020 podpisa\u0142a umowy zwi\u0105zane z organizacj\u0105 wybor\u00f3w opiewaj\u0105ce na blisko 70 mln z\u0142. w zwi\u0105zku z tym zwi\u0105zkowcy z wolnego zwi\u0105zku zawodowego pracownik\u00f3w poczty z\u0142o\u017cyli zawiadomienie o mo\u017cliwo\u015bci pope\u0142nienia przest\u0119pstwa przez zarz\u0105d poczty polskiej. prokuratura odm\u00f3wi\u0142a wszcz\u0119cia \u015bledztwa.\n\n\n== przypisy ==\n\n\n== linki zewn\u0119trzne ==\nhistoria poczty polskiej\nbiuletyn informacji publicznej poczty polskiej sa\nterminowo\u015b\u0107 dostarczania przesy\u0142ek przez poczt\u0119 polsk\u0105\nstrategia poczty polskiej do 2015 roku"