"estocolm (en suec stockholm) ( ? i  escolteu-ne la pronunciaci\u00f3 en suec) \u00e9s la capital del regne de su\u00e8cia i la m\u00e9s gran de les capitals escandinaves. la seva conurbaci\u00f3, a cavall del llac m\u00e4laren i el mar b\u00e0ltic, passa del mili\u00f3 d'habitants. la ciutat s'est\u00e9n per un conjunt d'illes, de les quals la m\u00e9s significativa \u00e9s la que forma la gamla stan, o ciutat vella. l'edifici seu de l'ajuntament \u00e9s fam\u00f3s internacionalment, ja que \u00e9s on es fa el lliurament dels prestigiosos premis nobel.\nla ciutat d'estocolm estricta (stockholms kommun) t\u00e9 871.952 habitants (31-12-2012). no obstant aix\u00f2, el nom d'estocolm \u00e9s generalment donat al conjunt del comtat d'estocolm, que en reagrupa 2.011.047 (30-09-2009).en tant que capital sueca, el govern hi resideix i el parlament s'hi reuneix. \u00e9s igualment la resid\u00e8ncia del cap de l'estat, el rei carles xvi gustau de su\u00e8cia.\n\n\n== geografia ==\nsi b\u00e9 estocolm va ser fundada sobre la petita illa de gamla stan (vella ciutat) situada exactament entre el llac m\u00e4laren i el mar b\u00e0ltic, s'ha desenvolupat cap al nord on es troben norrmalm i \u00f6stermalm, i al sud cap a s\u00f6dermalm. en total, s'estira sobre 14 illes, fent de l'aigua un element omnipresent. la ciutat compta amb 53 ponts que permeten circular entre els diferents barris.\nestocolm disposa d'un important arxip\u00e8lag, constitu\u00eft de milers d'illes, parad\u00eds per als habitants de la ciutat a qui agrada passejar-s'hi el cap de setmana.\ncom totes les ciutats escandinaves, es troba molt ben comunicada via mar\u00edtima amb les altres ciutats importants del seu entorn, com g\u00f6teborg (via llacs interiors i el g\u00f6ta \u00e4lv), h\u00e8lsinki o copenhaguen i les ciutats costaneres d'alemanya, pol\u00f2nia i les rep\u00fabliques b\u00e0ltiques.\nles coordenades d'estocolm s\u00f3n : 59\u00b0 21\u2032 n, 18\u00b0 4\u2032 e.\n\n\n=== districtes ===\nla ciutat d'estocolm es divideix administrativament en 14 districtes (stadsdelsomr\u00e5de, en suec):\nbromma.\nenskede-\u00e5rsta-vant\u00f6r.\nfarsta.\nh\u00e4gersten-liljeholmen.\nh\u00e4sselby-v\u00e4llingby.\nkungsholmen.\nnorrmalm.\nrinkeby-kista.\nskarpn\u00e4ck.\nsk\u00e4rholmen.\nsp\u00e5nga-tensta.\ns\u00f6dermalm.\n\u00e4lvsj\u00f6.\n\u00f6stermalm.\n\n\n=== zona metropolitana ===\nla zona metropolitana d'estocolm (en suec storstockholm i greater stockholm en angl\u00e8s) \u00e9s la m\u00e9s gran de les tres que hi ha su\u00e8cia. hi viuen 2.231.439 habitants (2015) i est\u00e0 compresa, a m\u00e9s d'estocolm, pels seg\u00fcents municipis:\n\nnord d'estocolm:\nj\u00e4rf\u00e4lla\nsolna\nt\u00e4by\nsollentuna\nliding\u00f6\nupplands v\u00e4sby\n\u00f6ster\u00e5ker\nsigtuna\nsundbyberg\ndanderyd\nvallentuna\neker\u00f6\nupplands-bro\nvaxholm\nnorrt\u00e4lje\nsud d'estocolm:\nhuddinge\nnacka\nbotkyrka\nhaninge\ntyres\u00f6\nv\u00e4rmd\u00f6\ns\u00f6dert\u00e4lje\nsalem (su\u00e8cia)\nnykvarn\nnyn\u00e4shamn\n\n\n== clima ==\nestocolm t\u00e9 un clima temperat humit en la classificaci\u00f3 clim\u00e0tica de k\u00f6ppen. la ciutat t\u00e9 una mitjana de 1.981 hores de sol anualment.\nel r\u00e8cord de temperatura m\u00e0xima va ser de 34.4 \u00b0c i el r\u00e8cord de la m\u00e9s baixa -28.3 \u00b0c. normalment les precipitacions s\u00f3n de neu de desembre a mar\u00e7.\n\n\n== pol\u00edtica ==\nestocolm \u00e9s un dels 290 municipis de su\u00e8cia, i \u00e9s la capital del comtat d'estocolm. aquest \u00faltim \u00e9s responsable de les pol\u00edtiques de salut i de transport de la ciutat, aix\u00ed com dels principals centres culturals.\ndes de 1998 el municipi est\u00e0 dividit en 18 districtes, que tenen la responsabilitat de les escoles prim\u00e0ries, l'assist\u00e8ncia social, els lleures i els mitjans culturals locals. des de les eleccions municipals de 2014, una majoria de centre-esquerra governa la ciutat, amb karin wanng\u00e5rd, del partit socialdem\u00f2crata de su\u00e8cia, com a alcaldessa d'estocolm.\n\n\n== hist\u00f2ria ==\n\n\n=== els comen\u00e7aments d'estocolm ===\nla primera menci\u00f3 de la ciutat d'estocolm data de 1252. la ciutat es redueix llavors a la petita illa de gamla stan (vella ciutat). hauria estat fundada per birger jarl, per a protegir su\u00e8cia d'invasions de flotes estrangeres i per a posar fi als pillatges dels quals n'eren v\u00edctimes ciutats com a sigtuna situada sobre el llac m\u00e4laren. el primer edifici constru\u00eft va ser un fort que controlava el tr\u00e0nsit mar\u00edtim entre el mar b\u00e0ltic i el llac m\u00e4laren.\n\nsota la influ\u00e8ncia de magnus ladul\u00e5s, estocolm prospera gr\u00e0cies a les seves relacions comercials amb l\u00fcbeck. forma llavors part de la lliga hanse\u00e0tica. el 1270, estocolm \u00e9s descrita per documents com una veritable ciutat, i el 1289 \u00e9s ja la major ciutat de su\u00e8cia. la primera estimaci\u00f3 fiable de la seva talla es remunta al segle xv. reuneix llavors aproximadament un miler de llars que equivalia a uns cinc a sis mil habitants.\nel 1350, la ciutat coneix un episodi de pesta negra devastador.\n\n\n=== la uni\u00f3 de kalmar ===\nno \u00e9s fins al 1419 que estocolm \u00e9s proclamada capital de su\u00e8cia. la seva posici\u00f3 estrat\u00e8gica, aix\u00ed com el seu pes econ\u00f2mic en fan una pla\u00e7a important en les relacions entre els reis danesos de la uni\u00f3 de kalmar i el moviment d'independ\u00e8ncia suec durant el segle xv. es desenvolupen nombroses batalles, sobretot la batalla de brunkeberg guanyada el 1471 per sten sture el vell contra el rei de dinamarca christian i, i el bany de sang d'estocolm que tindr\u00e0 lloc el 1520 sota els ordres de christian ii de dinamarca, posant fi a la uni\u00f3 de kalmar.\n\n\n=== el per\u00edode dels vasa ===\nel 1521, gustav vasa fa la seva entrada a estocolm i signa el comen\u00e7ament d'una nova era per a su\u00e8cia. estocolm creix i s'estira m\u00e9s enll\u00e0 de stadsholmen sobre s\u00f6dermalm i norrmalm. el 1600, ja compta uns deu mil habitants.\n\n\n=== 1600-1800 ===\nal segle xvii estocolm es fa una ciutat europea d'envergadura. entre 1610 i 1680 la seva poblaci\u00f3 es multiplica per sis. ladug\u00e5rdslandet, ara anomenat \u00f6stermalm aix\u00ed com l'illa de kungsholmen s\u00f3n en aquells moments absorbits per la ciutat. el 1628 el vasa arriba a estocolm. poc despr\u00e9s s\u00f3n instaurades les regles que donen a estocolm un monopoli sobre els intercanvis entre els negociants estrangers i els territoris escandinaus. en aquesta \u00e8poca s\u00f3n constru\u00efts molts castells i palaus, entre els quals la casa de la noblesa (riddarhuset) i al segle xviii el palau reial.\ndespr\u00e9s de la guerra del nord que arrossega la destrucci\u00f3 parcial de la ciutat, estocolm veu com el seu creixement comen\u00e7a a afluixar. conserva tanmateix el seu paper de capital pol\u00edtica de su\u00e8cia, i sota el regnat de gustau iii de su\u00e8cia afirma la seva superioritat cultural. l'\u00f2pera reial \u00e9s un bon exemple de l'arquitectura d'aquesta \u00e8poca.\n\n\n=== 1800-1900 ===\nal comen\u00e7ament del segle xix, estocolm perd encara m\u00e9s la seva influ\u00e8ncia econ\u00f2mica. norrk\u00f6ping esdev\u00e9 la principal ciutat industrial del pa\u00eds, i g\u00f6teborg un port ineludible gr\u00e0cies a la seva localitzaci\u00f3 sobre el mar del nord. en la segona part del segle, estocolm troba el seu paper de l\u00edder en l'aspecte econ\u00f2mic amb l'aparici\u00f3 de noves ind\u00fastries, i es fa un centre important per al comer\u00e7 i els serveis, aix\u00ed com la principal porta d'entrada de su\u00e8cia.\nla seva poblaci\u00f3 creix llavors de manera molt important per una forta immigraci\u00f3. al final del segle, nom\u00e9s el 40% dels habitants de la ciutat hi havien nascut. es comencen llavors a desenvolupar barris m\u00e9s enll\u00e0 dels l\u00edmits d'estocolm, al camp i sobre les costes. \u00e9s tamb\u00e9 en aquesta \u00e8poca que la ciutat augmenta el seu paper central en l'educaci\u00f3 i la cultura, amb l'obertura de nombroses universitats, com el karolinska institut.\n\n\n=== segle xx ===\ndurant el segle xx, estocolm rehabilita una gran part del seu centre, que barrejava carrers estrets i embolicats que plantejaven problemes a mesura que la circulaci\u00f3 augmentava. les autoritats municipals hi prohibeixen la renovaci\u00f3 dels edificis i els compren sobretot els de la zona prop de l'estaci\u00f3 central, de h\u00f6torget a sergels torg, durant la primera meitat del segle. de 1945 a 1967 la zona \u00e9s derru\u00efda i despr\u00e9s reconstru\u00efda, amb amples carrers de vianants aix\u00ed com gratacels.\nal final del segle, estocolm \u00e9s una ciutat moderna, cosmopolita i molt avan\u00e7ada en l'\u00e0mbit tecnol\u00f2gics. el 1923 el govern del municipi canvia de seu i passa al nou ajuntament. el metro d'estocolm \u00e9s constru\u00eft a partir de 1950, i el districte de kista s'ha convertit en un important centre per a les noves tecnologies.\n\n\n=== esdeveniments recents ===\nel 1986 el primer ministre olof palme \u00e9s abatut en ple carrer, i el 2003 la ministra d'afers exteriors anna lindh \u00e9s assassinada al gran magatzem nordiska kompaniet.\nl'any 2013 el president americ\u00e0 barack obama es troba amb el primer ministre fredrik reinfeldt i el rei carles gustau xvi a rosenbad, la universitat kth, la sinagoga i el palau reial d'estocolm.\n\n\n== cultura ==\ncapital de su\u00e8cia, estocolm compta amb una gran part dels principals llocs culturals de su\u00e8cia, com teatres, museus o \u00f2peres. a estocolm i els seus voltants s'hi troben dos indrets inscrits en la llista del patrimoni de la humanitat de la unesco:\n\nel castell de drottningholm.\nel cementiri de skogskyrkog\u00e5rden.d'altra banda, estocolm fou designada capital europea de la cultura el 1998.\nhi ha el s\u00f6dra teatern situat en una de les illes d'estocolm.\n\n\n=== museus ===\nestocolm compta prop d'un centenar de museus, alguns dels quals s\u00f3n gratu\u00efts. els m\u00e9s c\u00e8lebres s\u00f3n:\n\nmuseu vasa.\nskansen.\nmuseu hist\u00f2ric.\nmoderna museet, museu d'art modern.\nnationalmuseum, museu nacional de belles arts.\nmuseu suec d'hist\u00f2ria natural.\nnordiska museet, museu n\u00f2rdic.\n\n\n=== personatges ===\n\n\n==== escriptors ====\naugust strindberg (estocolm, 1849 - 1912)\nlars s\u00f6derberg (estocolm, 1931)\nlars nor\u00e9n (estocolm, 1944)\nhenning mankell (estocolm, 1948)\nmari jungstedt (estocolm, 1962)\njohn wikmanson (1753-1800), m\u00fasic i compositor,etc.\n\n\n== esport ==\nestocolm va acollir els jocs ol\u00edmpics d'estiu 1912, i posseeix l'estadi ol\u00edmpic, el globen i l'amfiteatre de r\u00e5sunda per a la pr\u00e0ctica del futbol, de l'hoquei sobre gel o fins i tot del bandy. els principals clubs de futbol de la ciutat s\u00f3n el djurg\u00e5rdens if i l'aik solna. la pres\u00e8ncia de nombroses basses fa propici la pr\u00e0ctica del pat\u00ed a gel en per\u00edode hivernal.\n\n\n== llocs d'inter\u00e8s ==\nla part principal d'estocolm est\u00e0 composta de diversos barris que constitueixen bonics llocs per visitar.\n\nla vella ciutat, gamla stan se situa principalment sobre l'illa de stadsholmen. est\u00e0 constitu\u00efda d'estrets carrerons i s'hi troben nombrosos llocs d'inter\u00e8s com el palau reial, el museu nobel, l'esgl\u00e9sia alemanya, storkyrkan o la casa de la noblesa.\ndjurg\u00e5rden, una de les illes d'estocolm, reuneix les principals atraccions tur\u00edstiques de la ciutat. hom hi troba el museu vasa, skansen, el museu n\u00f2rdic, el parc d'atracci\u00f3 de gr\u00f6na lund aix\u00ed com un gran parc.\ns\u00f6dermalm \u00e9s un barri molt animat, on es troben moltes discoteques. la pla\u00e7a de mariatorget \u00e9s un lloc molt preuat, aix\u00ed com les nombroses esgl\u00e9sies.els altres barris notables pel seu inter\u00e8s tur\u00edstic s\u00f3n norrmalm, \u00f6stermalm, kungsholmen o skeppsholmen.\n\n\n== transports ==\nestocolm \u00e9s el punt central del sistema de ferrocarril suec. la ciutat posseeix un aeroport internacional, arlanda, aix\u00ed com dos aeroports menys importants : skavsta i bromma.\nestocolm \u00e9s igualment un port important, amb relacions sobretot cap a les ciutats de h\u00e8lsinki, sant petersburg, turku, riga i tallinn.\nels transports p\u00fablics s\u00f3n d'una gran varietat. un metro (tunnelbana) pels llocs principals de la ciutat implica tres l\u00ednies de tramvia-trens (pendelt\u00e5g, roslagsbana i saltsj\u00f6bana) que permeten d'anar als afores a llargues dist\u00e0ncies (un centenar de quil\u00f2metres del nord al sud). hi ha tamb\u00e9 tramvies (tv\u00e4rbana, nockebybana, liding\u00f6bana i djurg\u00e5rdslinje), aix\u00ed com una vasta xarxa de bus. els equipaments s\u00f3n propietat la societat storstockholms lokaltrafik (sl, propietat del comtat d'estocolm), i s\u00f3n explotats i mantinguts per subcontractistes. el transport en vaixell s\u00f3n igualment utilitzats cap a l'arxip\u00e8lag.\nel 3 de gener de 2006, i per un per\u00edode de prova de sis mesos, s'hi instaur\u00e0 un sistema de peatge urb\u00e0 semblant al de londres, que tenia com a objectius principals reduir els embussos i la contaminaci\u00f3 generada pel tr\u00e0nsit per carretera, tot refor\u00e7ant la xarxa de bus com a contrapartida. el 17 de setembre de 2006, i coincidint amb les eleccions generals del pa\u00eds se celebr\u00e0 un refer\u00e8ndum per decidir-ne l'aplicaci\u00f3 definitiva o no. els habitants d'estocolm hi votaren favorablement, per\u00f2 els de les 14 ciutats del voltant no. en total, l'aplicaci\u00f3 permanent del peatge urb\u00e0 reb\u00e9 un 47,5% de vots favorables i un 52,5% de contraris. tanmateix, els partits vencedors a les eleccions generals decidiren tirar endavant la iniciativa, i el parlament n'aprov\u00e0 l'apliaci\u00f3 permanent el 20 de juny del 2007, entrant en vigor l'1 d'agost del mateix any.\ntamb\u00e9 hi ha en funcionament un sistema de bicicletes p\u00fabliques semblant al bicing de barcelona.\n\n\n== economia ==\nel domicili social de m\u00e9s del 40% de les empreses sueques se situa a estocolm, que \u00e9s el centre econ\u00f2mic i financer de su\u00e8cia. estocolm posseeix algunes empreses d'alta tecnologia, com ericsson, electrolux o astrazeneca. el districte de kista \u00e9s un dels centres europeus m\u00e9s din\u00e0mics per a les tecnologies de la informaci\u00f3 i de la comunicaci\u00f3.\nel turisme s'ha fet des de fa alguns anys una activitat molt important per a la ciutat d'estocolm amb set milions de visitants anualment.\n\n\n== formaci\u00f3 ==\nestocolm posseeix 16 grans escoles i universitats, entre les quals el karolinska institut, la universitat d'estocolm i l'institut reial de tecnologia (kungliga tekniska h\u00f6gskolan). el seu nombre \u00e9s en expansi\u00f3, com a mostra la creaci\u00f3 de s\u00f6dert\u00f6rns h\u00f6gskola, al sud (flemingsberg).\nles acad\u00e8mies reials s\u00f3n igualment situades a estocolm, com l'acad\u00e8mia reial de les ci\u00e8ncies de su\u00e8cia i l'acad\u00e8mia sueca que vetlla per la \"puresa, fortalesa, i al\u00e7ada de la llengua sueca\" i atorga tots els anys els premis nobel.\n\n\n== personatges c\u00e8lebres ==\nels personatges seg\u00fcents van n\u00e9ixer a estocolm:\n\ncategoria principal: persones d'estocolmbenny andersson (1946-), cantant\nklas pontus arnoldson (1844-1916), premi nobel de la pau de 1908\ningrid bergman (1915-1982), actriu\nfolke bernadotte (1895-1948), diplom\u00e0tic\noscar bystr\u00f6m (1821-1909) compositor musical\nulf von euler (1905-1983) metge i farmac\u00f2leg, premi nobel de medicina o fisiologia de l'any 1970\ngreta garbo (1905-1990), actriu\ncarl larsson (1852-1919), pintor\nyngwie malmsteen (1963-), guitarrista\nalfred nobel (1833-1896), industrial i cient\u00edfic\nart spiegelman (1948-), autor teatral\naugust strindberg (1849-1912), escriptor\nemanuel swedenborg (1688-1772), cient\u00edfic, te\u00f2leg i fil\u00f2sof\nmarie taglioni (1804-1884), ballarina\narne tiselius (1902-1971), bioqu\u00edmic, premi nobel de qu\u00edmica de 1948.\ntomas transtr\u00f6mer (1931-2015) escriptor, poeta i traductor, premi nobel de literatura 2011.\nraoul wallenberg (1912-data de defunci\u00f3 incerta), diplom\u00e0tic\nferdinand zellbell (1719-1780) compositor,\nolive fremstadt (1872-1951) mezzosoprano.\nhedvig charlotta nordenflycht (1718-1763) poetessa i escriptora.\nludvig norman (1784-1822) compositor i director d'orquestra.\nhjalmar branting (1860-1925) primer ministre de su\u00e8cia, premi nobel de la pau de 1921.\nsune bergstr\u00f6m (1916-2004) qu\u00edmic i bioqu\u00edmic, premi nobel de medicina o fisiologia de l'any 1982.\ntomas lindahl (1938 -): cient\u00edfic, premi nobel de qu\u00edmica de l'any 2015.\nsigrid on\u00e9gin (1891-1943), contralt-mezzosoprano.\n\n\n== vegeu tamb\u00e9 ==\nj\u00e4rnpojke\n\n\n== refer\u00e8ncies =="