"gn\u00e9gn\u00e9ri yaya tour\u00e9 (bouak\u00e9, 13 maggio 1983) \u00e8 un allenatore di calcio ed ex calciatore ivoriano, di ruolo centrocampista, vice commissario tecnico della nazionale saudita. con la nazionale ivoriana ha vinto la coppa d'africa 2015.\nnel corso della sua carriera ha vinto numerosi trofei con le maglie di olympiakos, barcellona e manchester city. a livello individuale \u00e8 stato eletto calciatore africano dell'anno dalla caf per quattro volte consecutive (dal 2011 al 2014).\n\n\n== biografia ==\n\u00e8 fratello di kolo tour\u00e9, suo compagno di squadra ai tempi del manchester city, e di ibrahim tour\u00e9, calciatore morto a 28 anni. \ncon 10,8 milioni di euro l'anno, insieme a sergio ag\u00fcero, \u00e8 stato nel 2012 il 4\u00ba giocatore pi\u00f9 pagato in europa dopo eto'o, messi e ibrahimovi\u0107.\n\n\n== caratteristiche tecniche ==\ncentrocampista centrale, all'occorrenza anche trequartista, nel suo ruolo \u00e8 stato considerato uno dei migliori giocatori al mondo.era dotato di qualit\u00e0 fisiche importanti: una stazza notevole, forza, esplosivit\u00e0 e una discreta velocit\u00e0. tour\u00e9 \u00e8 stato un buon costruttore di gioco e dimostrava abilit\u00e0 sia nel passaggio filtrante che nel cross lungo, nonostante il suo fisico lo portasse anche al recupero di palloni. col tempo \u00e8 migliorato sia tecnicamente che tatticamente imparando a ricoprire pi\u00f9 ruoli, trasformandosi da pivot di centrocampo, come faceva a barcellona, a interno dinamico e tecnico. nell'ultima parte della sua carriera ha migliorato la sua finalizzazione ed \u00e8 inoltre migliorato molto nell'esecuzione di calci piazzati, sia rigori che punizioni.\n\n\n== carriera ==\n\n\n=== club ===\n\n\n==== esordi ====\nentr\u00f2 nel settore giovanile dell'asec mimosas nel 1996 e vi rimase sino al 2001. trascorse poi due stagioni nel beveren, in belgio. nell'estate 2003 sostenne un provino con l'arsenal, giocando anche un'amichevole contro il barnet ma il suo passaggio agli inglesi non venne formalizzato. nel gennaio 2004 fu acquistato dal metalurh donec'k, dove rimase fino al 2005.\n\n\n==== olympiakos e monaco ====\nnell'estate del 2005 si trasfer\u00ec all'olympiakos, con cui vinse da protagonista il campionato greco e la coppa di grecia.\nnell'agosto 2006 fu ceduto al monaco per 5 milioni di euro. ebbe problemi con l'allenatore rumeno l\u00e1szl\u00f3 b\u00f6l\u00f6ni, che fu ben presto esonerato, con la squadra al penultimo posto della ligue 1. il sostituto, laurent banide, diede fiducia a tour\u00e9, che risult\u00f2 uno dei migliori giocatori della squadra monegasca, protagonista di una risalita nella seconda parte della stagione 2006-2007, realizzando 5 gol e contribuendo alla salvezza.\n\n\n==== barcellona ====\nnell'agosto 2007 fu acquistato dal barcellona per 10 milioni di euro.alla prima stagione nelle file della squadra catalana gioc\u00f2 con una certa continuit\u00e0 e segn\u00f2 il gol che permise al barcellona di eliminare lo schalke 04 dalla champions league. nella stagione 2008-2009 si afferm\u00f2, soprattutto da gennaio, come titolare della formazione di josep guardiola e vinse liga, coppa del re e champions league. nel 2009-2010 vinse la supercoppa di spagna, la supercoppa uefa, il mondiale per club e la liga. insieme ai suoi compagni di squadra \u00e9ric abidal e rafael m\u00e1rquez, nell'autunno 2009 contrasse il virus dell'influenza a sottotipo h1n1.a fine stagione decise di lasciare il barcellona, dopo aver collezionato complessivamente 118 presenze e 6 reti.\n\n\n==== manchester city ====\nil 2 luglio 2010 firm\u00f2 un contratto quinquennale da 10,8 milioni di euro annui (4\u00ba giocatore pi\u00f9 pagato al mondo) con il manchester city, il quale lo acquist\u00f2 dal barcellona per 30 milioni di euro. nel club inglese ritrov\u00f2 suo fratello kolo. con la maglia del manchester city realizz\u00f2 il suo primo gol al 75\u00ba minuto di gioco in trasferta contro il wigan, nella partita vinta per 0-2. il suo secondo gol arriv\u00f2 al 90\u00ba minuto ancora in trasferta sul campo del fulham, il terzo l'11 dicembre, sempre in trasferta, ma questa volta sul campo del west ham.\nil 14 maggio 2011 segn\u00f2 il gol decisivo nella finale di fa cup contro lo stoke city (risultato finale 1-0): i citizens tornarono cos\u00ec a vincere un trofeo dopo ben 35 anni. il 2 novembre realizz\u00f2 una doppietta nella partita di champions league vinta per 3-0 in trasferta sul campo del villarreal. il 4 aprile 2013 rinnov\u00f2 il suo contratto con i citizens fino al giugno 2017.\nnella stagione 2013-2014 segn\u00f2 20 gol in campionato e forn\u00ec un grande contributo alla sua squadra per la vittoria della premier league, la seconda per il calciatore ivoriano. il 14 dicembre 2016, nella vittoria interna per 2-0 contro il watford, tagli\u00f2 il traguardo delle 200 presenze in premier league. il 1\u00ba giugno 2017, a distanza di poche settimane dalla scadenza del contratto, rinnov\u00f2 accordandosi per un'altra stagione.\nil 4 maggio 2018 la societ\u00e0 inglese annunci\u00f2 la partenza del giocatore al termine della stagione. complessivamente, tour\u00e9 ha collezionato con la maglia del manchester city 316 presenze e 82 reti, vincendo 8 trofei.\n\n\n==== le ultime esperienze ====\nil 3 settembre 2018 fece ritorno ai greci dell'olympiakos, a dodici anni di distanza dalla sua precedente esperienza. l'11 dicembre 2018 il club greco ha comunicato l'avvenuta rescissione consensuale del contratto del calciatore, visto il poco impiego. in tre mesi il calciatore ha collezionato solo cinque presenze, per un totale di 222 minuti giocati. nel maggio 2019 si vociferava tramite il suo agente russo dimitri seluk, che tour\u00e9 si era ritirato dal calcio professionistico e che fosse intenzionato ad intraprendere la carriera da allenatore, ma lo stesso calciatore ivoriano ha smentito chiarendo sulla vicenda e ribadendo la volont\u00e0 di continuare a giocare ancora per qualche anno. tuttavia il 3 luglio dello stesso anno, si trasferisce nella seconda divisione del campionato cinese, firmando per il qingdao huanghai, con cui viene promosso a fine campionato nella massima serie cinese, ovvero la chinese super league.dopo aver lasciato la cina fa ritorno in inghilterra allenandosi in estate con il leyton orient. tuttavia non firmer\u00e0 alcun contratto, di fatto ritirandosi.\n\n\n=== nazionale ===\ndebutt\u00f2 con la costa d'avorio il 20 giugno 2004, in una partita valida per la qualificazione al mondiale 2006 vinta (2-1) contro l'egitto. ha disputato tre rassegne iridate: il mondiale 2006, 2010 e 2014. l'8 febbraio 2015 vinse la coppa d'africa 2015, superando in finale il ghana.\nil 20 settembre 2016, tour\u00e9, tramite un comunicato della fif, ha annunciato l'addio alla nazionale ivoriana, salvo tornare sui suoi passi nel dicembre 2017.\n\n\n=== allenatore ===\n\n\n==== gli inizi ====\nil 10 febbraio 2021 entra nello staff dell'olimpik donec'k in ucraina, lasciando il club 4 mesi dopo.il 14 giugno dello stesso anno diventa il vice di andrej talalaev al achmat groznyj, in russia.il 12 agosto 2022 diventa il nuovo tecnico dell'under-16 del tottenham.\n\n\n== statistiche ==\n\n\n=== presenze e reti nei club ===\ntra club, nazionale maggiore e nazionali giovanili, yaya tour\u00e9 ha totalizzato globalmente 726 partite segnando 126 reti, alla media di 0,17 gol a partita.\nstatistiche aggiornate al 2 novembre 2019.\n\n\n=== cronologia presenze e reti in nazionale ===\n\n\n== palmar\u00e8s ==\n\n\n== note ==\n\n\n== altri progetti ==\n\n wikiquote contiene citazioni di o su yaya tour\u00e9\n wikimedia commons contiene immagini o altri file su yaya tour\u00e9\n\n\n== collegamenti esterni ==\n\n yaya tour\u00e9, su uefa.com, uefa. \n(en) yaya tour\u00e9, su national-football-teams.com, national football teams. \n(de, en, it) yaya tour\u00e9 (calciatore), su transfermarkt, transfermarkt gmbh & co. kg. \n(de, en, it) yaya tour\u00e9 (allenatore), su transfermarkt, transfermarkt gmbh & co. kg. \n yaya tour\u00e9, su it.soccerway.com, perform group. \n yaya tour\u00e9, su smr.worldfootball.net, heim:spiel medien gmbh. \n(en) yaya tour\u00e9, su soccerbase.com, racing post. \n(fr) yaya tour\u00e9, su lfp.fr, ligue de football professionnel. \n(fr) yaya tour\u00e9, su lequipe.fr, l'\u00e9quipe 24/24. \n(en, es, ca) yaya tour\u00e9, su bdfutbol.com. \n(es) yaya tour\u00e9, su as.com. \n(en) yaya tour\u00e9, su espnfc.com, espn internet ventures.\n(en) profilo su fcbarcelona.com, su fcbarcelona.com. url consultato il 4 settembre 2009 (archiviato dall'url originale il 10 settembre 2009)."