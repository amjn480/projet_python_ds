La U és la vint-i-unena lletra de l'alfabet català i cinquena de les vocals. El seu nom és u.
L'origen d'aquesta lletra es troba en la majúscula de la ve que a l'edat mitjana es va diferenciar com una altra lletra per distingir-ne els dos sons.


== Fonètica ==
En català representa el so de la vocal posterior més tancada /u/ (ruc, pallús) o la semivocal /w/ (babau).
En cas de complir les normes ortogràfiques d'accentuació s'escriurà sempre amb accent agut: Ú.
També es pot escriure amb dièresi (ü) per dos motius diferents:

Per marcar que és hiat, quan la normativa no permet accentuar per diferenciar-ho: diürn, taüt.
Per provocar la pronunciació de la lletra ü en els dígraf gue /ge/, gui /gi/, de manera que soni la u: pingüí /pingwí/,Dialectalment i en l'escriptura antiga era utilitzat a València en lloc de la conjunció o i en el català oriental en lloc del pronom feble «ho».


== Significats de la lletra U ==
Bioquímica: en majúscula és el símbol de l'uracil.
Educació: Indica universitat.
Lingüística: És el nom d'una llengua minoritària de la Xina.
Química: en majúscula és el símbol de l'element químic Urani
Matemàtiques: nom del nombre 1. La forma més simple de la majúscula (sense cursives ni adorns) és el símbol de la unió de conjunts. També indica unitat.


== Símbols derivats o relacionats ==
Viccionari