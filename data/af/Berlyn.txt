"hierdie artikel handel oor die duitse hoofstad. vir ander gebruike, sien berlyn (dubbelsinnig).berlyn (duits: berlin, [b\u025b\u0250\u032f\u02c8li\u02d0n], ) is die hoofstad van duitsland en is die grootste stad in di\u00e9 land wat sowel oppervlakte as bevolking betref. die stad het 'n bevolking van 3,77 miljoen van binne die stadsgrense en sowat 6,2 miljoen in die metropolitaanse gebied wat onder meer potsdam insluit. die getal buitelandse inwoners het op 31 desember 2020 789 076 beloop (oftewel 20,9 persent van die land se totale bevolking). die grootste turks- en russiessprekende gemeenskappe word hier in europa aangetref. berlyn is tans die grootste stad in die europese unie met een van die grootste metropolitaanse gebiede. administratief bestaan berlyn tans uit twaalf distrikte wat verder verdeel word in 96 stadsdele.\n\nberlyn is in die noordooste van duitsland gele\u00eb en word in sy geheel omring deur die deelstaat brandenburg. die stad het in die verloop van sy geskiedenis meermale as die hoofstad van duitse state soos die keurvorstedom brandenburg (1417 tot 1618), brandenburg-pruise (1618 tot 1701), die koninkryk pruise (1701 tot 1918), die duitse keiserryk (1871 tot 1918), die republiek van weimar (1918/1919 tot 1933), nazi-duitsland (1933 tot 1945) en die duitse demokratiese republiek (ddr, 1949 tot 1990) gedien. met die ontbinding van die ou provinsie, pruise, deur die geallieerde magte in 1947, het berlyn 'n afsonderlike deelstaat geword.\nn\u00e1 die hereniging van die twee duitse state op 3 oktober 1990 het berlyn sy ou funksie as hoofstad van die hele duitsland herwin en dien sedert 1999 ook weer as regerings- en parlementsetel. hoewel die stad sy vroe\u00ebre rol as ekonomiese en finansi\u00eble spilpunt van duitsland lankal kwytgeraak en aan wes-duitse metropole soos frankfurt am main afgestaan het, is dit as regeringsetel van europa se voorste ekonomie een van die invloedrykste hoofstede van die europese unie en het veral, danksy sy ryk kulturele erfenis, tot een van die gewildste toeristebestemmings in europa ontwikkel. saam met die val van die ystergordyn het berlyn ook sy tradisionele rol as europese vervoerspilpunt hervat.\nberlyn se aanspraak op w\u00eareldstadstatus is in duitsland nie onomstrede nie, maar sy kulturele en politieke lewe, sy medialandskap en wetenskapsbedryf is nogtans van w\u00eareldformaat. die stad se sportgebeurtenisse, tersi\u00eare onderwys- en navorsingsinstellings, museums, boukuns, feeste, naglewe en veelvuldige leefstyle geniet w\u00eareldfaam. teen die begin van die 21ste eeu het berlyn in 'n trekpleister vir jong entrepreneurs, kreatiewes en immigrante ontwikkel. berlyn is die enigste duitse stad wat drie unesco-w\u00earelderfenisgebiede huisves: paleise en tuine van potsdam en berlyn (1990, saam met potsdam), die museumsinsel (1999) en modernistiese woonbuurte in berlyn (2008).\n\n\n== geografie en klimaat ==\n\n\n=== ligging ===\nas 'n deelstaat van die federale republiek van duitsland vorm berlyn 'n enklawe in die deelstaat brandenburg. die duitse hoofstad beslaan 'n totale oppervlakte van sowat 891 vierkante kilometer (waarvan 22,9 persent bosgebiede en 6,6 persent water) en is sodoende een van die beduidendste metropolitaanse gebiede van duitsland asook een van die grootste stede ter w\u00eareld. die digbevolkte stadskern word omring deur 'n voorstadgordel met 'n landelike karakter. groot mere soos die havel (wat deur die gelyknamige rivier gevorm word), wannsee en m\u00fcggelsee maak deel uit van die stadsgebied. die grootste wydte van die stadsgebied beloop 45, die grootste lengte 38 kilometer. berlyn is een van die grootste metropolitaanse gebiede van duitsland.\ndie stadsentrum is tussen die platos van barnim en teltow in 'n landskap gele\u00eb wat gedurende die laaste koueperiode van die ystydperk, die sogenaamde weichsel-ystydperk, deur 'n gletserrivier gevorm is. sowat 20 000 jaar gelede was die stadsgebied nog deur ysmassas bedek wat vanuit die skandinawiese skiereiland tot by sentraal-europa gestrek en 'n dikte van enkele honderd meter bereik het. saam met die afsmelting van die gletser sowat 18 000 jaar gelede het die sogenaamde berlynse urstromtal ontstaan, 'n magtige glasiale riviervallei.\ndie historiese stadsentrum is by die nouste punt van hierdie riviervallei gele\u00eb. die spreerivier vloei in 'n oos-westelike rigting deur die vallei. in die mees westelike stadsdistrik spandau mond die spreerivier in die havel uit, 'n rivier wat in die weste van berlyn in noord-suidelike rigting vloei. die havel se rivierloop was oorspronklik 'n glasiale rivierbed en lyk op sommige plekke soos 'n meerlandskap met die tegelse meer (duits: tegeler see) en die gro\u00dfe wannsee as sy grootste mere.\ngroot dele van berlyn is buite die glasiale riviervallei op die barnim- en teltowplato gele\u00eb wat in die noorde en suide aan die vallei grens en hoofsaaklik uit grondmorenes bestaan. die administratiewe distrik spandau strek sowel oor 'n gedeelte van die riviervallei asook oor die sogenaamde nauense plaat wes van berlyn.\ndie hoogste heuwels in berlyn is die groot m\u00fcggelberg (115,4 meter bo seevlak) in die distrik treptow-k\u00f6penick, die teufelsberg ('n rommelhoop wat uit die bouvalle van die tweede w\u00eareldoorlog ontstaan het, 114,7 meter hoog) in die distrik charlottenburg-wilmersdorf en die ahrensfelder berge (112,1 meter hoog) in die landskapspark wuhletal in die distrik marzahn-hellersdorf. die havelmere is die laagste punte van die stadsgebied op 32 meter bo seevlak.\n\n\n=== klimaat ===\nberlyn is in 'n oorgangsgebied tussen die gematigde en kontinentale sone gele\u00eb waar die klimaat geleidelik kontinentale trekke begin aanneem; in die vroe\u00eb 21ste eeu was somers gereeld droog en warm, terwyl in die wintermaande dikwels gematigde temperature aangeteken is. die gemiddelde jaarlikse temperatuur in berlyn-dahlem is 9,5 \u00b0c, met 'n gemiddelde jaarlikse re\u00ebnval van 591 mm.\ndie wind waai in die duitse hoofstad meestal uit die noord- en suidweste (en hier veral in die wintermaande teen ho\u00ebr snelhede) sodat vars en skoon seelug ooswaarts beweeg, of uit die suidooste en ooste. die laasgenoemde windrigtings word hoofsaaklik as gevolg van ho\u00ebdrukstelsels gemeet wat, afhangende van die seisoen, baie koue of baie warm lugmassas laat instroom.\n\n\n== geskiedenis ==\n\n\n=== w\u00eareldfabriek berlyn ===\nberlyn se geskiedenis verskil opvallend van di\u00e9 van ander groot europese metropole soos athene, rome, londen en parys \u2013 dit is relatief kort en vol breuklyne. sy ontwikkeling is eerder baseer op 'n verbreking van tradisies as op die hou daarby. dit het steeds weer 'n skielike draai geneem waarby die stad heeltemal herstruktureer is.\nin 1871 is berlyn tot hoofstad van 'n vinnig groeiende nywerheidsland verhef \u2013 die duitse keiserryk wat n\u00e1 die oorwinning oor frankryk in die frans-pruisiese oorlog 'n ongekende ekonomiese opswaai beleef het. di\u00e9 groeifase het met die w\u00eareldresessie van 1873 skielik tot stilstand gekom.\nvoor en n\u00e1 die eerste w\u00eareldoorlog was berlyn 'n laboratorium van die moderne tyd en sy tegnologiese, ekonomiese, kulturele en sosiale omwentelinge \u2013 \"'n sirkelende w\u00eareldfabriek\", soos die digteres else lasker-sch\u00fcler berlyn genoem het. vir karl scheffler was die stad, soos hy reeds in 1910 opgemerk het, verdoem \"om steeds te word en nooit te wees nie\".die nasionaalsosialistiese magsoorname in 1933 het alle dinamiese ontwikkelinge stopgesit en berlyn as hoofstad van 'n fascistiese diktatuur in isolasie gedompel. adolf hitler se gigantomaniese plan om dit in 'n \"germania w\u00eareldhoofstad\" om te skep is nooit verwesenlik nie. die stad is tydens die tweede w\u00eareldoorlog deur bomaanvalle verwoes, deur geallieerde magte beset en dekades lank in twee helftes verdeel.\nn\u00e1 die duitse hereniging was die verwagtinge eufories. grootskaalse en omstrede bouprojekte is verwesenlik, die duitse regering het teruggekeer na sy ou setel. berlyn is aan die begin van die 21ste eeu vol kontraste, vraagstukke en uitdagings. dit is steeds een van die armehuise van duitsland, in vergelyking met welvarende metropole in wes-duitsland. nogtans het dit sy rol as intellektuele, kulturele en sosiale eksperimenteerruimte in die hart van europa hervat. dit is die politieke magsentrum van duitsland, 'n toeristemagneet, die poort na oos-europa en die kulturele en etniese smeltkroes van die nuwe berlynse republiek.\n\n\n=== stigting en middeleeue ===\ndie stadsnaam berlin is nie van die woord beer afgelei soos die huidige stadswapen suggereer nie. die etimologiese wortel is vermoedelik die slawiese terme br\u2019lo of berlo wat as \"moeras\" en \"nat plek\" vertaal kan word. 'n alternatiewe vertaling is \"dro\u00eb plek in 'n moerasgebied\". opvallend dat naas die klemtoon, wat  anders as gewoonlik in duits op die laaste sillabe val, daar ook die gebruik van 'n bepaalde lidwoord in historiese tekste (der berlin) en die uitgang -in is, wat dikwels in slawiese plekname voorkom.die huidige stadsdele spandau en k\u00f6penick het as slawiese nedersettings reeds voor die stigting van mark brandenburg in 1157 deur die askani\u00ebr albrecht i, genoem albrecht die beer, bestaan.\ndie dubbelstad berlyn-c\u00f6lln, wat teen ongeveer 1200 nog uit twee vissersdorpies bestaan het, het oorspronklik aan die noordelike oewer en op 'n eiland van die spree-rivier ontstaan. 'n oorkonde, wat in 1237 deur die biskop van brandenburg uitgereik is, behels die oudste verwysing na berlyn se susterstad, c\u00f6lln. 'n ander dokument uit die jaar 1244 bevat die oudste verwysing na berlyn. in 1307 het die twee nedersettings 'n gemeenskaplike raadsaal gekry.\nteen 1400 was die inwonertal ongeveer 8 000. frederik i is in 1415 as keurvors van die mark brandenburg ingehuldig en het tot 1440 geregeer. lede van die huis hohenzollern het tot 1918 as heersers in berlyn geregeer \u2013 aanvanklik as markgrawe van brandenburg, daarna as konings van pruise en uiteindelik as duitse keisers. die politieke veranderings is nie altyd deur die plaaslike bevolking verwelkom nie, soos toe berlyners in 1448 teen die bou van 'n nuwe kasteel vir keurvors frederik ii in opstand gekom. die rebellie was egter nie suksesvol nie en in die proses het die bevolking baie van sy politieke en ekonomiese voorregte ingeboet. die stad was in die 15de eeu lid van die hanse-gemeenskap van stede, maar moes sy lidmaatskap in 1451 ops\u00ea nadat berlyn die regeringsetel van die brandenburgse markgrawe en keurvorste geword het.\n\n\n=== vroe\u00eb moderne tyd ===\nin 1539 het berlyn die protestantse belydenis aanvaar. die dertigjarige oorlog, wat in die tydperk tussen 1618 en 1648 groot dele van duitsland verwoes het, het ook vir berlyn rampspoedige gevolge gehad. die stad het sowat die helfte van sy inwoners verloor. frederik willem, wat as die groot keurvors bekend staan, het vanaf die jaar 1640 geregeer. berlyn het destyds 6 000 inwoners gehad, en die vors het besluit om hierdie getal deur middel van 'n beleid van verdraagsaamheid en immigrasie te verhoog. in 1641 is berlyn met nuwe voorstede soos friedrichswerder, dorotheenstadt en friedrichstadt vergroot. barokgeboue soos die berlynse slot en die zeughaus dateer uit hierdie tydperk.\nvyftig joodse gesinne uit oostenryk het in 1671 'n nuwe tuiste in die stad gevind. met die edik van potsdam het friedrich wilhelm in 1685 franse hugenote uitgenooi om hulle in berlyn en brandenburg te vestig. meer as 15 000 franse immigrante het na die gebied gestroom, waarvan 6 000 na berlyn. teen die jaar 1700 het die franse inwoners 'n vyfde van die berlynse bevolking verteenwoordig en 'n groot invloed op die kulturele lewe van die stad uitgeoefen. groot groepe immigrante het daarnaas uit gebiede soos boheme, pole en salzburg gekom. in 1709 was daar reeds 57 000 inwoners.\ndie stad het tot die belangrikste ekonomiese en kulturele sentrum van pruise ontwikkel. tydens koning frederik die grote se regeringstyd het die inwonertal 100 000 oorskry. berlyn is in 1760 tydelik deur 'n russiese le\u00ebr beset, en tussen 1806 en 1808 deur franse magte.\n\n\n=== pruisiese koningstad (1701\u20131786) ===\nin die laaste dekades van die 18de eeu is berlyn onder die aantreklikste stede in europa gereken \u2013 ongeag die feit dat sy natuurlike omgewing deur landskapsvorme oorheers word wat nie noodwendig met natuurskoon verbind word nie. in sy werk charakteristik von berlin. stimme eines kosmopoliten in der w\u00fcsten, wat tussen 1784 en 1788 in berlyn en leipzig gepubliseer is, gee die publisis, dramatikus en lirikus august julius friedrich kn\u00fcppeln (1757\u20131840) 'n nugtere beskrywing van die stad se ligging:\n\n\n=== die 19de eeu ===\nn\u00e1 die pruisiese nederlaag in die oorlog teen die franse keiser napoleon bonaparte en die besetting van berlyn deur franse troepe het die administratiewe hervormings van stein en hardenberg in 1809 'n nuwe tydperk van munisipale selfregering ingelui. in 1810 is die universiteit gestig wat vervolgens die geestelike en sedelike vernuwing van pruise sou bevorder. die beroemde argitek karl friedrich schinkel (1781\u20131841) het 'n aantal geboue in die styl van die klassisisme geskep. berlyn was die middelpunt van die pruisiese revolusie van 1848 wat met die neerlaag van die demokrate ge\u00ebindig het.\ndie stad het vinnig gegroei gedurende die 19de eeu en het in 1871 die hoofstad van die duitse ryk geword. n\u00e1 die pruisiese oorwinning in die oorlog teen frankryk (1870\u20131871) moes die franse regering oorlogskadevergoeding aan die duitse ryk betaal. 'n tyd van ekonomiese opswaai en groeiende welvaart het begin: berlyn was nou een van die belangrikste stede van die w\u00eareld en die grootste nywerheidsentrum van europa. talle kulturele geboue soos die pergamonmuseum, die pruisiese staatsbiblioteek (tans staatsbiblioteek te berlyn), die kaiser-friedrich-museum, schiller-teater en staatsopera is in hierdie periode opgerig.  honderdduisende arbeiders en hulle gesinne is egter nouliks deur die ekonomiese opswaai geraak en het in groot armoede geleef.\nuiteindelik het die ekonomie na 'n depressie oorgeswaai wat tot 1890 voortgeduur het. berlyn het nogtans 'n magneet vir innovatiewe ondernemings uit die elektriese en chemiese bedrywe gebly, terwyl die bevolking tot 1,9 miljoen gestyg het \u2013 'n ongekende demografiese groei wat groot beleggings in die stedelike infrastruktuur, behuising, vervoer en onderwys geverg het.\nwerkersgesinne en ander laeinkomstegroepe is in grootskaalse meerverdieping-woonstelkomplekse in die binnestad gehuisves. n\u00e1 hierdie woonstelgeboue, wat beskikbare grond maksimaal benut het en uit een of meer binnehowe, met 'n gebou aan die voorkant, syvleuels, dwarsgeboue en 'n gebou aan die agterkant asook 'n stalgebou of werkswinkel in een van die binnehowe bestaan het, is in die volksmond as mietskasernen (\"huurkasernes\") verwys. hierdie enkelvormige woonkomplekse is in die duitse keiserryk met uiters lae woonstandaard en sosiale ellende vereenselwig. woonstelle was dikwels donker, swak belug en oorbevolk, met buitetoilette wat huurders met ander huisbewoners moes deel.\n\n\n=== die vroe\u00eb 20ste eeu ===\nreeds in die vroe\u00eb 20ste eeu het berlyn se inwonertal die tweemiljoen-kerf verbygesteek. die bevolkingsamestelling het die stad se aantreklikheid vir binne- en buitelandse migrante weerspie\u00ebl \u2013 in 1905 was slegs 800 000 bewoners gebore berlyners.as gevolg van die verlore eerste w\u00eareldoorlog het keiser wilhelm ii in 1918 afstand van die troon geneem, en in berlyn is die duitse republiek uitgeroep. die jare 1918 en 1919 was gekenmerk deur rewolusion\u00eare onluste, die opkoms van ekstremistiese politieke bewegings soos die kommunistiese spartakiste en ander groepe, wat gereeld in straatgevegte met die polisie en politieke opponente verwikkel was. regse soldate het die arbeiderleiers rosa luxemburg en karl liebknecht vermoor.\ndie huidige berlyn is in 1920 geskep toe verskillende stede, dorpe en plase by die stad berlyn ingelyf is. berlyn het sommer oornag die tweede grootste stad van europa geword.\ndit was ook die begin van die dekade, wat as die \"goue twintigerjare\" bekend staan. na die ontberings van die oorlogsjare het die mense oorgeborrel van lewenslus. digters, joernaliste, kunstenaars en wetenskaplikes uit die binne- en buiteland het na berlyn gestroom. dit was die hoofstad van die natuurwetenskappe, tegniek en kultuur, nie net vir die duitstalige lande nie, maar ook vir groot dele van europa. in die jare tussen 1924 en 1929 was berlyn daarnaas ook die europese hoofstad van die naglewe en vermaak. teen die einde van die twintigerjare was daar 49 teaters, drie operateaters, drie vari\u00ebt\u00e9-teaters en drie revueteaters. sowat 1 000 uitgewers het 2 000 tydskrifte en 40 koerante gepubliseer. danksy max reinhardt en bertolt brecht het die toneelkuns sy bloeitydperk beleef. tegelykertyd het die publiek ontslae geraak van die ou morele beperkings. daar was ook geen taboe meer nie. ontblote danseresse, lasterlike vermaak, dobbelry, pornografiese kabaretskoue het die naglewe van die stad oorheers. die tyd was ook ryp vir nuwe kunsvorms soos dadaisme, surrealisme en jazz. dansverslaafdes was mal oor die nuwe tango, charleston en rumba-danse.\n\n\n=== elektropolis ===\nin die 1920's is goeie vordering gemaak met die elektrifisering van berlyn wat oorspronklik in 1880 begin is. die eerste elektriese toetsaanleg in friedrichstra\u00dfe het vanaf 1883 'n plaaslike koffiehuis, caf\u00e9 bauer, en enkele winkels op die hoek van friedrichstra\u00dfe en unter den linden van elektrisiteit voorsien. terwyl in 1914 nog net vyf persent van alle huishoudings toegang tot elektrisiteit gehad het, was dit in 1925 reeds 25 persent. teen die einde van die dekade het di\u00e9 persentasie nog eens verdubbel.\n\nveral moderne vervoergeriewe soos moltreine en ge\u00eblekrifiseerde pendelaarstreine, nywerhede en handel het die vraag na krag in berlyn skerp laat styg. in 1923 is 'n munisipale elektrisiteitsverskaffer, bewag, gestig wat hom met die uitbou van die plaaslike kragnet besig gehou het. in di\u00e9 jaar is slegs sowat 'n derde van alle elektrisiteit, wat in die hoofstad verbruik is, plaaslik opgewek, die res is deur middel van kraglyne uit ander landsdele na berlyn vervoer.\ndie prentjie het ingrypend verander toe in 1926, n\u00e1 'n boutyd van slegs vyftien maande, berlyn se eerste groot kragsentrale, kraftwerk klingenberg, in bedryf gestel is \u2013 destyds die grootste en modernste aanleg van sy soort in europa. sy warm water is gebruik om die kweekhuise van berlyn se sentrale groente- en vrugtemark te verwarm. die kragsentrale met sy moderne staalgeraamte is deur walter klingenberg en werner issel ontwerp en vernoem na georg klingenberg, die ingenieur wat die planne vir berlyn se kragnet ontwikkel het en een jaar voor die opening van die kragsentrale oorlede is. die kragsentrale is intussen omgebou en gemoderniseer en lewer steeds krag en warmte vir berlynse huishoudings. 'n tweede groot kragsentrale is in 1930 in die weste van die stad voltooi. in 1955 is dit na die na-oorlogse regerende burgemeester van berlyn, ernst reuter, vernoem. die elektrisiteitsverbruik van berlyn se openbare vervoeronderneming bvg \u2013 destyds die derde grootste onderneming in duitsland en die grootste munisipale maatskappy in die hele europa \u2013 was in 1929 reeds groter as di\u00e9 van die hele stad m\u00fcnchen.van besondere argitektoniese belang is die meer as veertig bewag-substasies wat tussen 1924 en 1931 volgens ontwerpe van die argitek hans heinrich m\u00fcller as rooi baksteengeboue van ho\u00eb gehalte ontstaan het. ondanks hul sobere eenvoud is die buitevoorkoms van die substasies aan historiese bouvorme soos katedrale, kloosters of kastele ontleen wat van hulle geheimsinnige bakens temidde van 'n moderne stadlandskap gemaak het. ook ekspressionistiese invloede is waarneembaar. die substasie buchh\u00e4ndlerhof van 1928 is in die 1990's omgeskep tot 'n tegnomusiek-diskoteek wat as e-werk bekendgestaan het.\ndie elektrotegniese bedryf het in die 1920's tot berlyn se vernaamste werkgewer gegroei. die twee grootste ondernemings in di\u00e9 bedryf, aeg en siemens, het gesamentlik meer as 100 000 werknemers in diens gehad. in die weste van charlottenburg, destyds nog 'n selfstandige stad, het in 1898 met siemensstadt die eerste moderne elektropolis ontstaan \u2013 'n uitgestrekte fabrieksterrein met stasie, kantoorgeboue en aangrensende woonbuurte vir werkers. hier het tussen 1926 en 1928 die eerste moderne industri\u00eble wolkekrabber in europa, die sogenaamde schaltwerkhochhaus, volgens planne van die argitek hans hertlein met elf verdiepings en fabrieksale met 'n lengte van 175 meter ontstaan.\n\n\n=== die skathuise van berlyn ===\nom die viermiljoenestad in die 1920's van die benodigde kos vir sy inwoners asook brandstowwe en onverwerkte goedere vir sy nywerhede te voorsien, was n\u00f3g 'n logistiese uitdaging. in di\u00e9 tyd was daar nog geen uitgebreide vragmotornetwerk nie sodat byna die hele goederevervoer deur die spoor- en waterwe\u00eb gehanteer is. omstreeks 1920 het jaarliks 13 000 skepe berlyn se binnehawens aangedoen. die nuwe hoofhawe westhafen \u2013 destyds een van die modernste binnehawens in duitsland \u2013 is in 1923 amptelik ingewy en in die volgende jare van 'n derde bekken voorsien.\nsy kenmerkende kantoorgeboue en stoorhuise met fyn ontwerpte fasades van donker ysterklinkerstene en mosselkalk, skilddakke en sokkels van helder graniet het volgens planne van die argitek richard wolffenstein ontstaan. die hoofkantoorgebou se kloktoring het tegelykertyd as watertoring vir die hawelokomotiewe gedien. 'n nuutgestigte munisipale onderneming, behala, het berlyn se hawens begin bestuur en stoorgeriewe verhuur. die bekendste huurder was die motorreus ford wat hier tussen 1926 en 1931 motors vir die duitse mark gemonteer het waarvoor onderdele per skip uit detroit ingevoer is.\ndie voormalige graanstoorhuis is steeds een van die indrukwekkendste geboue op die haweterrein. in die 1920's kon hier tot vyftig ton graan per uur gehanteer word. sy stoorplek was groot genoeg vir 25 000 ton broodgraan \u2013 wat gelykgestaan het aan die hoofstad se halfmaandelikse verbruik. tans word hier die dagbladversamelings van berlyn se staatsbiblioteek bewaar.\n\n\n=== perslandskap in die weimarrepubliek ===\ndie berlynse perslandskap in die weimarrepubliek \u2013 in die periode tussen 1919 en 1933 het meer as eenhonderd dagblaaie in die duitse hoofstad verskyn \u2013 is veral gekenmerk deur die politieke teenstellings tussen aanhangers en teenstanders van die na-oorlogse demokratiese bedeling. die dagblaaie van twee uitgewerye, mosse (met die gesiene berliner tageblatt) en ullstein (berliner morgenpost \u2013 destyds die dagblad met die hoogste sirkulasie, en vossische zeitung), was die invloedrykste ondersteuners van die demokratiese regeringstelsel, terwyl die nasionaal-konserwatiewe media-entrepreneur alfred hugenberg met sy scherl-uitgewery anti-demokratiese opvattings in dagblaaie soos der tag en berliner lokal-anzeiger gepubliseer het.die nasionaalsosialistiese pers het voor adolf hitler se magsoorname in 1933 nog geen noemenswaardige rol gespeel nie, alhoewel die ns-beweging met der angriff, 'n dagblad wat in 1927 deur die berlynse ns-gauleiter joseph goebbels in die lewe geroep is, al vroeg sy politieke agitasie begin bedryf het.\n\n\n=== berlyn in die derde ryk ===\nin die dertigerjare het berlyn die rekord van 4,3 miljoen inwoners bereik. met die magsoorname deur die nasionaal-sosialistiese duitse werkersparty onder adolf hitler op 30 januarie 1933 het berlyn die hoofstad van die \"derde ryk\" geword, en later is planne gesmee waarvolgens berlyn as die nuwe \"w\u00eareldhoofstad germania\" met reusagtige nuwe gebouekomplekse in die klassieke romeinse boustyl herbou sou word. die nasionaal-sosialiste het die olimpiese somerspele 1936 in berlyn doelbewus vir hulle propaganda misbruik, maar anti-joodse geweldpleging n\u00e1 die moord op 'n duitse diplomaat in parys het reeds twee jaar later menselewens ge\u00ebis, terwyl baie joodse winkels en ander eiendomme vernietig is. die joodse gemeente van berlyn met oorspronklik 160 000 lede voor 1933 is stelselmatig vernietig, en duisende berlynse jode is n\u00e1 die pogrome van 1938 in hegtenis geneem en na die konsentrasiekamp sachsenhausen gedeporteer. die laaste lede van die gemeente is in februarie 1943 na verdelgingskampe soos auschwitz gedeporteer.\ntydens die tweede w\u00eareldoorlog is 'n groot deel van die stadsentrum in 363 lugaanvalle deur geallieerde bomwerpers vernietig, waarin 50 000 mense hulle lewens verloor het. meer as een miljoen mense het tydens die oorlog uit die stad gevlug. russiese troepe het die stad verower en van 25 april tot 2 mei 1945 beset.\n\n\n=== berlyn n\u00e1 die tweede w\u00eareldoorlog ===\ngroot dele van berlyn se middestad was n\u00e1 die duitse kapitulasie 'n puinhoop waarin die oorblywende bevolking van 2,8 miljoen hul stryd om oorlewing begin het. meer as 600 000 woonstelle en driekwart van alle nywerhede was vernietig, water-, gas- en elektrisiteitsvoorsiening onderbroke.kort n\u00e1 die oorlog het die sowjet-russiese stadskommandant bersarin in mei 1945 die eerste na-oorlogse regering van berlyn, die magistrat onder leiding van burgemeester arthur werner benoem. getroue kommunistiese kaders, wat hul politieke opleiding in moskou ontvang het, soos die sogenaamde gruppe ulbricht, is deur die sowjet-besettingsmag ingespan om invloed op die politieke lewe in die duitse hoofstad uit te oefen. in junie van dieselfde jaar is die eerste anti-fascistiese partye toegelaat. die nuwe vakbond fdgb het van begin af onder kommunistiese invloed gestaan sodat onafhanklike vakbondleiers in 1948 hul eie vakbond afgestig het.\nna die verowering van die stad deur die rooi le\u00ebr en die onvoorwaardelike oorgawe van die wehrmacht op 8 mei 1945, is berlyn volgens die londense protokolle in vier sektore verdeel. dit het die sektore van amerika, brittanje, frankryk en die sowjetunie geskep. in administratiewe opsig is berlyn n\u00e1 die oorlog in vier sektore opgedeel wat aanvanklik deur 'n gemeenskaplike geallieerde kommandantuur geregeer is. die amerikaanse, franse en britse sektore (wes-berlyn) was van 1949 tot 1989 'n bundesland (deelstaat) van die bondsrepubliek duitsland met 'n besondere statuut, terwyl die russiese sektor (oos-berlyn) die hoofstad van die duitse demokratiese republiek geword het.\ndie russe het probeer om die ekonomie van wes-berlyn in 1948 deur 'n blokkade lam te l\u00ea, maar geallieerde magte \u2013 waaronder ook suid-afrikaners \u2013 het met die \"lugbrug\"-operasie gereageer waarin kos, steenkool en ander goedere vanuit wes-duitsland ingevlieg is.\nin 1961 is die twee helftes deur 'n betonmuur \u2013 die berlynse muur \u2013 geskei om 'n einde te maak aan die reuse stroom oos-duitse vlugtelinge wat beter lewensomstandighede in die weste gesoek het. 'n w\u00eareldkrisis was die gevolg, en die russiese regering het ge\u00ebis dat wes-berlyn tot 'n \"vrye stad\" verklaar moet word, 'n voorstel wat deur die westelike geallieerdes summier verwerp is. n\u00e1 die bou van die muur het die politieke en ekonomiese situasie in oos-berlyn gestabiliseer: die historiese oostelike stadsentrum met die alexanderplatz is teen die einde van die sestigerjare vergroot en van 'n reeks moderne geboue voorsien, wat oos-berlyn se rol as \"sosialistiese\" hoofstad van die duitse demokratiese republiek sou bevestig. duisende nuwe woonstelle is aan die oostelike stadgrens opgerig. in 1971 is 'n ooreenkoms gesluit wat wes-duitse toegang tot wes-berlyn verseker het.\nberlyn het in die middelpunt van die studentebeweging van die sestigerjare gestaan. die regse pers, wat veral deur die uitgewer axel springer verteenwoordig is, het geprobeer om die bevolking deur haatspraak teen die studente op te stook. tydens 'n betoging teen die besoek van die sjah van iran is die student benno ohnesorg, 'n verklaarde pasifis, op 2 junie 1967 sonder enige rede deur 'n polisieman in die kop geskiet en gedood. die voorval het tot die radikalisering van 'n deel van die studentebeweging gelei, wat onder meer as rote armee fraktion (raf, gestig deur ulrike meinhof en andreas baader) 'n gewapende stryd teen die staat en sy verteenwoordigers begin voer het.\nn\u00e1 die hereniging van wes- en oos-berlyn in 1990 het die duitse parlement besluit om van berlyn weer die regeringsetel van duitsland te maak. nuwe regeringsgeboue het in die stadsentrum ontstaan, ministeries en ambassades het van die wes-duitse regeringsetel bonn na die nuwe hoofstad begin verhuis.\nberlyn is vandag 'n aparte deelstaat van die bondsrepubliek duitsland. een van die erfenisse van meer as veertig jaar se politieke skeiding is die dubbele infrastruktuur wat in oos- en wes-berlyn geskep is \u2013 die stad beskik nou byvoorbeeld oor twee sentrale besigheidsdistrikte (kurf\u00fcrstendamm en mitte/friedrichstra\u00dfe), drie operateaters, twee planetariums (insulaner-sternwarte en zeiss-gro\u00dfplanetarium) en twee dieretuine (zoologischer garten en tierpark friedrichsfelde).\n\n\n== demografie ==\nvan die 3,4 miljoen inwoners in 2015 was 52,9 persent vroue en 48,8 persent mans. 5 persent van die inwoners was jonger as 6 jaar; 10,4 persent was tussen 6 en 18 jaar oud; 41,4 persent was in die ouderdomsgroep tussen 18 en 45 jaar; 26,6 persent was in die ouderdomsgroep 45\u201365; en 16,6 persent was ouer as 65 jaar.\nin 2013 was daar 35 038 lewende geboortes en 32 792 sterfgevalle. 169 466 mense het hulle in berlyn gevestig, terwyl 127 574 inwoners na ander stede en lande verhuis het. die grootste geloofsgroepe volgens amptelike gegewens was in 2008: 676 000 (19,7 persent) lutherane, 318 000 (9,3 persent) rooms-katolieke, 248 000 (7,2 persent) moslems, 90 000 ander christelike kerke, 12 000 jode, 6 500 boeddhiste; 60 persent ongebonde.\nop 31 desember 2013 het die getal buitelandse inwoners 538 729 beloop, van wie 99 558 turke, 51 084 pole, 22 693 italianers, 19 137 serwi\u00ebrs, 18 982 russe, 18 352 bulgare, 12 600 amerikaners, 16 806 franse, 13 231 spanjaarde en 12 512 britte was. die aantal suid-afrikaners in berlyn het in 2010 386 beloop. daar is vermoedelik sowat 200 000 onwettige immigrante. 41,5 persent van die buitelanders in berlyn is werkloos.\n\n\n=== russiese immigrasie ===\ndie getal berlyners van russiese afkoms beloop intussen meer as 100 000 sodat 'n volledige russiessprekende infrastruktuur met sewe russiese dagblaaie en tydskrifte (waaronder russkij berlin, 'n streeksuitgawe van russkaja germanija, 'n russiese weekblad vir duitsland en europa), 'n radiostasie (radio russkij berlin), supermarkte met ingevoerde en duits-vervaardigde russiese kos en drank, media soos boeke en dvd's, 'n russiese biblioteek, apteek, russiessprekende advokate, restaurante, nagklubs, diskoteke, kroe\u00eb en ander instellings ontstaan het.\ngroter konsentrasies russiessprekende inwoners word in die oostelike stadsdistrikte aangetref.\n\n\n=== dialek ===\ndie berlynse dialek (duits: berlinisch of berlinerisch) word oor die algemeen as 'n variant van die middelduitse berlyn-brandenburgse dialekte beskou wat in berlyn en sy omgewing gepraat word en wendings en segswyses behels wat net in berlyn voorkom. in taalkundige opsig word na die berlynse dialek as 'n sogenaamde metrolek verwys \u2013 'n stedelike mengdialek wat nie van plaaslike oorsprong is nie, maar op basis van hoogduits ontstaan het met groot invloed van verskillende oorspronklike dialekte. die huidige brandenburgse dialek is 'n variant van die berlynse metrolek.\noorspronklik (tot ongeveer 1800) was nederduits die omgangstaal van die berlynse bevolking. in 'n groot deel van die voorstede het die inwoners net soos in die omliggende brandenburg nog tot in die 20ste eeu nederduitse dialekte gebesig. hulle is as gevolg van die verstedelikingsproses van die voorstadgordel en die taalkundige invloed van berlyn as metropool grotendeels deur middelduitse dialekte of 'n berlyns-be\u00efnvloede standaardduitse streektaal verdring en word vandag nog nouliks gepraat.\ndanksy die immigrasie van 'n groot verskeidenheid bevolkingsgroepe het die berlynse dialek 'n groot aantal woorde en wendings uit ander tale en dialekte soos vlaams, frans en jiddisj oorgeneem. die dialek was in die geskiedenis hoofsaaklik die omgangstaal van die gewone mense, terwyl opgeleides en welgesteldes steeds moeite gedoen het om suiwer hoogduits te praat. baie mense, wat hulle in die stad gevestig het, het in hul omgangstaal w\u00e9l elemente van die plaaslike dialek oorgeneem, tog is sy bestendige gebruik meestal as \"proletaries\" of \"onvanpas\" beskou.\nin die ddr het hierdie sienswyse gedeeltelik verander sodat ook opgeleide inwoners die dialek begin besig het. gevolglik word die dialek deesdae hoofsaaklik in die oostelike stadsdele, die tradisionele werkersbuurte van wes-berlyn en in die omgewing van berlyn gepraat. die plaaslike omgangstaal is danksy die vestiging van nuwe immigrante ook vandag nog aan voortgesette veranderings onderworpe.\n\n\n== ekonomiese basis ==\nsedert die einde van die 19de eeu was berlyn die grootste nywerheidstad in europa. die verwoestings van die tweede w\u00eareldoorlog en die gevolge van die verdeling het n\u00e1 1945 tot die verskuiwing van baie nywerhede na wes-duitsland gelei. 'n groot deel van wes-berlyn se nywerhede is n\u00e1 die tweede w\u00eareldoorlog, toe die stad as 'n kapitalistiese eiland in die hart van die ddr bestaan het, deur staatssubsidies aangemoedig om in die stad te bly.\nas hoofstad en toonvenster van die sosialistiese duitsland het oos-berlyn in die duitse demokratiese republiek steeds voorrang bo ander stede en streke geniet wat die verskaffing van gebruiksgoedere en huisvesting betref het.\nterwyl vandag nog groot inheemse farmaseutiese ondernemings soos bayer-schering en berlin chemie hulle hoofkwartiere en aanlegte in berlyn het, het die tersi\u00eare sektor in die laat 20ste eeu sterk groei getoon en verteenwoordig tans meer as 80 persent van die berlynse ondernemings. tegelykertyd het die stad sy rol as die nywerheidsentrum van europa intussen kwytgeraak en beskik tans nog net oor 'n beperkte industri\u00eble basis. terwyl daar in duitsland sowat 70 nywerheidswerkers per 1 000 inwoners getel word, het hierdie getal in berlyn tot sowat 30 gedaal.\ndie bruto binnelandse produk het in 2013 109,2 miljard \u20ac (1429,45 miljard zar) of 30 642 \u20ac (401 424 zar) per capita beloop. berlyn het enkele jare lank die laagste ekonomiese groeikoers van alle duitse bundesl\u00e4nder getoon, en die werkloosheidsyfer was in maart 2015 met 11 persent nog duidelik bo die gemiddelde syfer vir duitsland. as gevolg van die herenigingsproses is daar 'n massiewe skuldlas opgehoop.\n\n\n== politiek ==\nas regeringsetel van europa se voorste ekonomie word berlyn onder die belangrikste sentrums van europese politiek gereken. duitse vakbonde, stigtings, ekonomiese verenigings en belangegroepe het hul hoofkwartiere in die stad om inspraak in besluitnemingsprosesse in parlement en regering te verkry. staatsbesoeke en onthale op verskillende politieke vlakke dra, net soos staatsplegtighede en belangrike feesvieringe, by tot die veelvuldige jaarlikse politieke kalender van berlyn.\n\n\n=== federale hoofstad ===\nn\u00e1 die duitse hereniging het die afgevaardigdes van die duitse parlement, die bundestag, in 1991 ten gunste van berlyn as setel van die duitse parlement en regering gestem. die stad het reeds met die toetreding van die ses deelstate van die voormalige duitse demokratiese republiek tot die federale republiek van duitsland die status van \"federale hoofstad\" gehad.\nsedert 1994 het ook die federale president van duitsland sy hoofkantoor en ampswoning in die berlynse bellevue-kasteel. in 1999 het die meeste regeringsinstellings vanaf bonn na berlyn verskuif. die ou parlementsgebou van die duitse keiserryk en duitse ryk, die reichstag, is van 'n glaskoepel voorsien wat oop staan vir besoekers en gemoderniseer om die nuwe federale parlement te huisves, terwyl die federale raad (bundesrat), waarin die sestien deelstate verteenwoordig word, in die vroe\u00ebre pruisiese parlement, die pruisiese here- of ho\u00ebrhuis, ingetrek het.\ndie federale departemente is \u00f3f in bestaande geboue gehuisves \u00f3f het in nuut opgerigte kantoorgeboue ingetrek. die nuwe kantoorgebou van die duitse kanselier (bundeskanzleramt) is in 2001 deur die destydse kanselier gerhard schr\u00f6der amptelik ingewy. agt van die huidige veertien federale departemente het hul setels in berlyn, waaronder die departement van buitelandse sake wat in die detlev-rohwedder-huis (vroe\u00ebr ryksdepartement van lugvaart) gehuisves word, terwyl ses tans in die sogenaamde federale kwartier van die vroe\u00ebre (wes-duitse) federale hoofstad bonn gesetel is. alle federale departemente, insluitende di\u00e9 in berlyn, het 'n tweede setel in die ander stad. eers vanaf 2008 was 'n meerderheid van die personeel van federale departemente, sowat 9 000 van altesaam 17 000 amptenare en ander medewerkers, in berlyn werksaam.die ambassades van 158 state het hulle setels tans in berlyn.\n\n\n=== deelstaatregering ===\nin die tydperk tussen 1808 en 1935 en tussen 1945 en 1948 is berlyn deur 'n magistraat onder leiding van 'n burgemeester geadministreer. in die tyd tussen 1935 en 1945 het die nasionaalsosialistiese bewind alle demokratiese munisipale strukture afgeskaf en is munisipaliteite in die duitse ryk regstreeks deur die nasionaal-sosialistiese duitse arbeidersparty (nsdap) bestuur. vanaf 1948 tot die hereniging van berlyn en duitsland in 1990 is oos-berlyn as hoofstad van die duitse demokratiese republiek deur 'n magistraat bestuur, terwyl wes-berlyn deur 'n senaat geregeer is wat as deelstaatregering gefungeer het.\nberlyn het eers met die duitse hereniging die status van 'n duitse deelstaat gekry. alhoewel berlyn volgens die berlynse grondwet van 1950 en die (wes-duitse) grondwet van 1949 formeel as deelstaat van die federale republiek van duitsland bestaan het, was hierdie re\u00ebling weens die geallieerde status van berlyn volkeregtelik voor 1990 nog ongeldig. wes-berlyn het de facto vanaf 1949 deel uitgemaak van die (wes-duitse) federale republiek van duitsland \u2013 met enkele beperkings. so is byvoorbeeld besondere identikeitskaarte aan wes-berlynse burgers uitgereik en was jong mans hier, anders as in wes-duitsland, nie aan nasionale diensplig onderworpe nie. verwysings na oos-berlyn was in albei grondwette suiwer fiktief.\ndie huidige deelstaat berlyn behels die berlynse stadsgebied. die deelstaatparlement van berlyn (abgeordnetenhaus) word elke vyf jaar deur die bevolking gekies. tussen 2002 en 2011 het 'n koalisie van spd (sosiaal-demokratiese party van duitsland) en die linke die regering (senat) gevorm, en van 2016 tot 2023 die sosiaal-demokrate in koalisie met die linke en b\u00fcndnis 90/die gr\u00fcnen. sedert 2023 regeer die christelik-demokratiese unie in koalisie met die sosiaal-demokrate. die regerende burgemeester (regierender b\u00fcrgermeister) is kai wegner (cdu). net soos in die twee ander duitse stadstate \u2013 hamburg en bremen \u2013 is die amp van regerende burgemeester vergelykbaar met di\u00e9 van 'n eerste minister in ander deelstate.\nsetels in die parlement (abgeordnetenhaus)\n\n\n== onderwysstelsel en wetenskapsbedryf ==\n\n\n=== prim\u00eare en sekond\u00eare onderwys ===\nonderwys val in duitsland onder die jurisdiksie van die deelstate. so het berlyn sy eie drievlak-onderwysstelsel met prim\u00eare (skooljaar een tot ses) en sedert 2010 tweeledige sekond\u00eare skole met sogenaamde ge\u00efntegreerde sekond\u00eare skole en gimnasiums (skooljaar sewe tot twaalf). die laasgenoemdes se onderrig dien ter voorbereiding van akademiese studies by tersi\u00eare instellings as derde vlak van die onderwysstelsel.\nin februarie 2004 het die deelstaatparlement 'n nuwe skoolwet aanvaar waarvolgens skoolplig op die ouderdom van 5\u00bd jaar begin, persvryheid vir skoolkoerante gewaarborg word en die maksimale skoollewe vir leerders in gimnasiums van dertien tot twaalf jaar verkort is. leerders kan in graad 10 hul skooleindeksamen afl\u00ea en 'n sertifikaat verwerf waarmee hulle vir verdere beroepsopleiding kwalifiseer. gimnasiums bied dieselfde eksamen aan. leerders in gimnasiums kan n\u00e1 'n verdere twee jaar van onderwys hul matriekeksamen (duits: abitur) afl\u00ea. verpligte vakke hiervoor is duits, wiskunde en vreemde tale. in dertien gimnasiums is 'n toetsprogram begin waarvolgens die eindeksamen reeds in graad elf aangebied word.\nberlin beskik met die sogenaamde europaschule oor 'n unieke tweetalige skoolprogram, wat die kurrikulum sowel op laer- asook op ho\u00ebrskoolvlak in duits en 'n vreemde taal aanbied. 29 skole in die meeste van berlyn se nege distrikte bied onderwys in altesame 29 vreemde tale aan. die bekendste tweetalige skole is die john-f.-kennedy-schule, 'n tweetalige duits-amerikaanse ho\u00ebrskool in zehlendorf, en die franse ho\u00ebrskool (franz\u00f6sisches gymnasium) wat oorspronklik in 1689 vir hugenote-kinders opgerig is en tans tweetalige duits-franse onderwys aanbied. skoliere kan sowel die duitse asook die amerikaanse en franse matriekeksamen afl\u00ea.\n\n\n=== tersi\u00eare onderwys ===\nvier universiteite en 'n aantal hochschulen (tegnikons, engels amptelik universities of applied sciences) \u2014 waaronder die freie universit\u00e4t berlin, technische universit\u00e4t, humboldt-universit\u00e4t, universit\u00e4t der k\u00fcnste, hochschule f\u00fcr wirtschaft und recht (berlin school of economics and law, hwr), beuth hochschule f\u00fcr technik berlin en hochschule f\u00fcr technik und wirtschaft (htw) \u2014 het altesaam 160 100 studente (wintersemester 2012//13).\n\n\n=== biblioteke ===\ndie staatsbiblioteek te berlyn (staatsbibliothek zu berlin), wat in 1661 as keurvorstelike biblioteek gestig is, is die grootste wetenskaplike universele biblioteek in die duitse taalgebied asook een van die vernaamste instellings van sy soort in europa met meer as tien miljoen gedrukte media wat in twee gebouekomplekse in die distrik mitte bewaar word. die staatsbiblioteek maak deel uit van die stigting pruisiese kultuurbesit en word deur die federale en die deelstaatregerings gesamentlik befonds.\nas keurvorstelike en later \u2013 vanaf 1701 \u2013 koninklike privaatbiblioteek is die versameling aanvanklik, alhoewel dit toeganklik vir die publiek was, volgens die persoonlike voorkeure van brandenburgse en pruisiese heersers saamgestel. eers vanaf 1810 het dit 'n onafhanklike instelling geword wat deur die pruisiese staatsadministrasie in noue samewerking met die nuutgestigte universiteit van berlyn bestuur is en in die volgende dekades tot die vernaamste biblioteek in pruise gegroei het. in die tydperk tussen 1885 en die dertigerjare van die 20ste eeu het die biblioteek, wat sedert 1918 amptelik as pruisiese staatsbiblioteek bedryf is, tot een van die voorste instellings ter w\u00eareld ontwikkel.die diktatoriale nasionaalsosialistiese bewind en die tweede w\u00eareldoorlog het groot verliese vir die biblioteek meegebring, en deur die verdeling in 'n oos- en 'n wes-berlynse afdeling is verdere skade berokken. die biblioteek se ontwikkeling is sodoende byna 'n halfeeu lank belemmer. die biblioteek is tans steeds besig om sy versamelings te herstel en sy dienste te moderniseer.\nander belangrike wetenskaplike biblioteke in berlyn sluit die universiteitsbiblioteke van die vrye universiteit en die humboldt-universiteit asook die sentrale biblioteek van die tegniese universiteit en die universiteit van kunste in. die amerika-gedenkbiblioteek is n\u00e1 die einde van die sowjet-russiese berlynblokkade in 1948 deur die verenigde state aan die wes-berlynse bevolking geskenk en maak tans deel uit van die sentrale en deelstaatbiblioteek van berlyn.\ndie berlynse kunsbiblioteek van die staatsmuseums te berlyn word met sy versameling van 400 000 boekdele oor die europese kunsgeskiedenis vanaf die laat-antieke tydperk tot die huidige tyd en sowat 1 400 internasionale kunstydskrifte onder die vernaamste kunswetenskaplike biblioteke in duitsland gereken.\ndie gedesentraliseerde verskaffing van biblioteekdienste aan die berlynse leserspubliek staan sentraal in die spesiale program bibliotheken im stadtteil (bist) wat tussen 2007 en 2015 deurgevoer is.\n\n\n=== navorsing ===\nmet sy groot verskeidenheid tersi\u00eare onderwys- en navorsingsinstellings het van berlyn in die vroe\u00eb 21ste eeu die sentrum van navorsing in duitsland gemaak. navorsingsaktiwiteite in die duitse hoofstad word jaarliks met sowat 1,8 miljard \u20ac se openbare fondse befonds, en meer as 13 persent van alle wetenskaplike patente, wat in duitsland aangemeld word, kom uit berlyn.\n'n sewentigtal nie-universit\u00eare navorsingsinstellings, wat deur die staat befonds word, het meer as 60 000 personeel as dosente, navorsers en ander medewerkers in diens. groot nasionale navorsingsorganisasies soos die fraunhofer-gesellschaft, helmholtz-gemeinschaft, leibniz-gemeinschaft en max-planck-gesellschaft bedryf institute in berlyn, net soos 'n aantal federale departemente met altesaam agt navorsingsinstitute. die meeste wetenskaplike instellings is in die stadsdele buch, charlottenburg, dahlem, mitte en adlershof saamgetrek.\n\n\n== openbare vervoer en lughawens ==\n\n\n=== historiese ontwikkeling ===\ntoe berlyners hul werkplekke nog uitsluitlik per voet of per perdevoertuig kon bereik, moes hul woonplekke binne kort afstand daarvan gele\u00eb wees. so was die vinnig groeiende bevolking in die 19de eeu binne die bestaande stadsgrense en rondom fabrieke saamgetrek. nywerhede was op hulle beurt aangewese op nabygele\u00eb water- en spoorwe\u00eb. die steeds toenemende industrialisering het 'n geko\u00f6rdineerde openbare vervoernetwerk vereis.\nberlyn se eerste spoorweglyn na potsdam is op 29 oktober 1838 ingewy. die uitbou van pruise se vervoerstelsel het sentraal gestaan by die stigting van nuwe aandelemaatskappye en banke, en berlyn het vinnig tot die middelpunt van di\u00e9 stelsel ontwikkel. die uitgebreide spoorwegnetwerk was aanvanklik nie op pendelaars gemik nie: nog omstreeks 1860 het treine slegs 'n aantal voorstede aan die rand van die huidige stadsgebied met die middestad verbind, soos byvoorbeeld zehlendorf, spandau, k\u00f6penick, bernau of trebbin. in 1874 het die nuwe wannseebahn-spoorlyn die stadsentrum met die suidwestelike voorstede verbind en die bou van huise tien of twintig kilometer buite die middestad vir berlyners aantreklik gemaak.\nin ander nuwe stadsdele soos westend het die ontwikkeling van openbare vervoergeriewe nie tred gehou met die uitbreiding van woongebiede nie en sodoende verdere groei voorlopig belemmer. die nuwe treine was immers vinniger en geriefliker as perde-omnibusse. die laasgenoemde voertuie was vanaf 1865 twee dekades lank die belangrikste openbare vervoermiddel in die stadsgebied en aangrensende voorstede. die perde-omnibusnetwerk is in die laat 1880's deur stoomtrems aangevul wat die middestad met voorstede suid-wes van berlyn verbind het.\nmaar eers met die voltooiing van die sogenaamde ringbahn (sirkellyn) het treine as openbare vervoermiddel aantreklik geword. die sirkellyn het berlyn se bestaande treinstasies met mekaar verbind en goederevervoer vergemaklik. die oostelike deel van die sirkellyn is in 1871, die westelike in 1877 in bedryf gestel. vir die binnestedelike treinlyne moes viadukte gebou word. die uitbou van verbindings na die voorstede het tot in die 1890's voortgeduur. met nuwe bekostigbare tariewe vir pendelaars het treine vanaf 1891 'n massavervoermiddel vir berlyners geword.\nstoomlokomotiewe het byna vier dekades lank stoom en roet in die stadsgebied uitgeblaas voordat sirkel-, stads- en pendelaarstreine omstreeks 1930 geleidelik deur elektriese lokomotiewe getrek is. op binnestedelike lyne is perde en stoomlokomotiewe al dekades vroe\u00ebr deur elektriese trems (vanaf 1881) en moltreine (vanaf 1902) vervang. die eerste elektriese stadstreine (s-bahn) het vanaf 1924 tussen bernau en berlyn gery.\ndie openbare vervoerstelsel het kort voor die eeuwisseling 'n effektiewe mededinger gekry. in 1892 het die eerste privaat motor sy verskyning in berlyn gemaak. reeds ses jaar later is die eerste motorwedren in die stad gehou. keiser wilhelm ii, wat daarvan gehou het om in een van sy chauffeur-gedrewe motors op die unter den linden-boulevard of na potsdam te ry, het in 1905 die eerste internasionale motorskou geopen. kort daarna is die keiserlike motorklub (kaiserlicher automobil-club) gestig.\nmotorvoertuie het as huurmotors vanaf 1899 met perdewaens meegeding, en in 1905 is die eerste motorbusse in bedryf gestel. die laaste perdebus is in 1920 uitgefaseer.\ndie uitgebreide openbare vervoerstelsel, wat tot in die omgewing van berlyn gestrek en ook nuwe waterwe\u00eb soos die teltowkanaal ingesluit het, het die ongekende groei van berlyn, moderne stadsbeplanning en die skepping van goeie en ordelike woon- en werkomstandighede eers moontlik gemaak. nuwe nywerhede kon sodoende oral in die stadsgebied en in die voorstede gevestig word. tussen 1890 en 1900 is 'n radius van tussen 30 en 50 km om die middestad deur industrialisering geraak. ondernemings soos siemens en borsig het nuwe fabrieke in die noordelike voorstede laat oprig, en tegelykertyd het nuwe werkerswoonbuurte soos tegel-borsigwalde en siemensstadt ontstaan. nuwe nywerheidsgebiede het ook in die suide langs die teltowkanaal en die dresdner bahn-spoorweglyn naby teltow, tempelhof, mariendorf, marienfelde, britz en johannisthal begin uitbrei.\nberlyners was vry om hul woon- en werkplekke ook in buitewyke of voorstede te soek. hoe groter afstande tussen woon- en werkplek geword het, des te sneller het die lewe vir berlyners geword. uitdrukkings soos berliner tempo het na die nuwe haastige lewensritme begin verwys.\n\n\n=== die huidige openbare vervoernetwerk ===\nberlyn beskik oor 5 334 kilometer se openbare strate en 1,44 miljoen geregistreerde voertuie. moltreine, s-bahn-treine (stadstreine), trems, busse, nagbusse en snelbusse (x- en metrobusse) dek die hele stadsgebied met 2 286 kilometer se linies. daar is ook fietspaaie dwarsoor die stad. die internasionale lughawens is berlyn-brandenburg internasionale lughawe in die suidooste, wat op 31 oktober 2020 amptelik geopen is en as 'n gemeenskaplike lughawe vir die deelstate berlyn en brandenburg dien. die belangrikste internasionale lughawe in duitsland is egter frankfurt am main.\ntot op 8 november 2020 het berlin-tegel otto lilienthal in die noordweste as berlyn saam met berlin-sch\u00f6nefeld as berlyn se twee internasionale lughawens gedien, totdat die nuwe lughawe berlyn-brandenburg internasionale lughawe geopen is. albei lughawens het 37,4 miljoen passasiers in 2018 hanteer.'n derde internasionale lughawe, berlin tempelhof, was in die middestad gele\u00eb, maar is om ekonomiese en veiligheidsredes op 30 oktober 2008 gesluit. die lughawe is in sy laaste jare nog oorwegend deur kleiner stralers aangedoen en was veral gemik op sakereisigers. met 'n oppervlak van 450 hektaar en 'n hoofgebou wat oor 'n lengte van 1,2 kilometer strek en 300 000 vierkante meter beslaan was tempelhof vroe\u00ebr die grootste lughawe ter w\u00eareld en het ook met die grootste gebou gepronk. toe die lughawe in 1936 in bedryf gestel is, is dit jaarliks deur sowat 200 000 passasiers gebruik, terwyl dit uiteindelik op 'n jaarlikse aantal van sowat ses miljoen reisigers gemik was. die lughawe is grotendeels in sy oorspronklike vorm bewaar en is vanwe\u00eb sy baanbrekende konsep deur die britse argitek norman foster \"die moeder van alle moderne lughawens\" genoem. weens die verwagte snelle groei van berlyn n\u00e1 die duitse hereniging in 1990 is daar aanvanklik beplan om die terrein vir die oprigting van 40 000 nuwe woonstelle, wat 120 000 bewoners sou huisves, te gebruik. berlyn se bevolkingsgroei was egter aansienlik laer, en die oorspronklike planne is intussen duidelik afgeskaal. nuwe woonstelle gaan waarskynlik net aan die rand van die vliegveld opgerig word.\ndie nuwe berliner hauptbahnhof (berlynse hoofstasie) is op 26 mei 2006 feestelik ingewy. die stasie, wat volgens die duitse spoorwe\u00eb deutsche bundesbahn die modernste ter w\u00eareld is, is deur die letties-gebore duitse argitek meinhard von gerkan ontwerp en teen 'n koste van sowat 700 miljoen euro opgerig. die stasie verbind die tradisionele treinstasie-argitektuur met moderne konsepte en sal daagliks sowat 1 100 treine en 300 000 passasiers hanteer.\n\n\n== internasionale uitstallings en feeste ==\nbelangrike uitstallings waaraan ook suid-afrika deelneem is die internationale gr\u00fcne woche berlin ('n landbouskou vir voeding, land- en tuinbou; dit word jaarliks in januarie gehou) en die internationale tourismusb\u00f6rse (reis- en toerisme-ekspo, jaarliks in maart). naas die consumer electronics show (ces) in las vegas (verenigde state) is die internationale funkausstellung die grootste uitstalling van elektroniese verbruikersware (soos televisie en ho\u00ebtroustelle) wat vanaf 2005 jaarliks plaasvind en \u2013 anders as sy amerikaanse eweknie \u2013 oop staan vir privaatbesoekers.\nfebruarie is die maand van die jaarlikse berlinale, die internasionale filmfees van berlyn.\n\n\n== parades en karnaval van kulture ==\ndie love parade, wat in die jare negentig nog as 'n klein straatfees gehou is, het in sy hoogty meer as een miljoen jongmense gelok. die reuse partytjie van dans en tegnomusiek het in julie 2006 vir die laaste keer in berlyn plaasgevind. in 2004 en 2005 is dit weens 'n gebrek aan fondse en borge gekanselleer, en essen, dortmund en duisburg het in 2007, 2008 en 2010 as nuwe gasheerstede opgetree.die ander bekende feeste is die karneval der kulturen, 'n kleurryke fees met meer as 4 000 groepe en dansers van dwarsoor die w\u00eareld, wat gedurende pinkster plaasvind, en die christopher street day-parade wat deur berlyn se gay en lesbiese gemeenskap jaarliks in junie georganiseer word en gereeld meer as 'n halfmiljoen toeskouers lok.\n\n\n== toerisme ==\nberlyn het vanaf die laat 20ste eeu tot een van die gewildste reisbestemmings in europa ontwikkel. 16,1 persent van alle internasionale toeriste, wat 'n besoek aan duitsland bring, kies die hoofstad as hul reisbestemming. in 2013 is altesaam 11,32 miljoen besoekers geregistreer \u2013 'n styging van 4,4 persent teenoor die vorige jaar. die aantal oornagtings het selfs met 8,2 persent gestyg tot meer as 26,9 miljoen.tans bied 786 hotelle en ander verblyfondernemings 132 600 hotelbeddens aan waarvan 'n gemiddeld van 56,4 persent bespreek is. daar is ook vyf kampeerterreine binne die stadsgebied. berlyn se verblyfondernemings en restaurante het in 2013 altesaam meer as 90 000 werknemers in diens gehad en beroepsopleiding vir byna 5 000 jongmense verskaf.\ndie duitse hoofstad raak ook toenemend gewild by kongresgangers. in 2013 is 126 200 kongresse van een of meer dae met 10,6 miljoen deelnemers in berlyn gehou.\n\n\n== besienswaardighede ==\ndie kurf\u00fcrstendamm met sy luukse winkels en die pragstraat unter den linden met talle historiese geboue is die belangrikste strate vir die besoeker.\ndie kadewe (kaufhaus des westens) in die tauentzienstrasse is die grootste afdelingswinkel op die europese vasteland, en sy boonste verdieping bied kos en drank van dwarsoor die w\u00eareld vir die fynproewer.\nargitekte van dwarsoor die w\u00eareld het na die hereniging van oos- en wes-berlyn begin om die nuwe berlyn te skep. die ou potsdamer en leipziger platz wat gedurende die tweede w\u00eareldoorlog verwoes is, het nou herrys met die sony-center as sy besige middelpunt. sy imposante dak lyk soos 'n klein weergawe van die heilige berg foedji in japan. die beisheim-center is soos die sony center 'n klein stadsbuurt naby die potsdamer platz, en sy torings is in die styl van die new yorkse art d\u00e9co ontwerp. die sentrum spog met twee vyfster-hotelle, die marriott en the ritz-carlton. 'n reusagtige muurskulptuur met sowat 28 000 ligdiodes verfraai en verlig die ontvangsaal van die marriott-hotel. die leipziger platz het nou weer die vorm van 'n agthoek. voor die tweede w\u00eareldoorlog was dit die adres van een van die grootste afdelingswinkels, maar intussen is daar nuwe, moderne geboue soos die kanada-haus, die nuwe ambassade van kanada. die ambassade, wat deel uitmaak van die oktagon-gebouekompleks, spog met 'n daktuin wat die loop van die mckenzie-rivier versinnebeeld. dit is die eerste diplomatieke gebou van die noord-amerikaanse land in duitsland, wat kanada teen 'n koste van sowat 50 miljoen euro laat oprig. kalksteen uit die provinsie van manitoba en hout uit die provinsies van qu\u00e9bec en ontario is as boumateriaal ingevoer. 'n winkeldeurgang en 'n mediasentrum, wat inligting oor kanada ter beskikking stel, is deel van die ambassade (leipziger platz 17).\ndie historiese stadsentrum van mitte lok met sy museumsinsel (eiland met verskillende museums, sedert 1999 unesco-w\u00earelderfenisgebied, hier word die beroemde pergamon-altaar getoon), die gendarmenmarkt met die deutscher en franz\u00f6sischer dom (duitse en franse katedraal, laasgenoemde bied vanuit sy koepel 'n uitsig oor die hele stad), die reichstag en die brandenburgse poort (brandenburger tor). die ou stadsaal van berlyn (rotes rathaus) is die setel van die berlynse senaat. die ou stadhuis (altes stadthaus) naby die raadsaal is tussen 1902 en 1911 deur die argitek ludwig hoffmann opgerig. van 1950 van 1990 dien die gebou as setel van die raad van ministers (ministerrat) van die duitse demokratiese republiek, en hier is in 1990 die verdrag oor die duitse hereniging geformuleer. die standbeeld van die romeinse geluksgodin fortuna op die koepel van die stadhuis-toring, wat in 1951 verdwyn het en vermoedelik ingesmelt is, word in 2004 as deel van die historiese rekonstruksie van die gebou weer aangebring. die figuur van sowat 3 meter is deur 'n plaaslike mesenas geborg. die stadhuis dien vandag as 'n stedelike administrasiegebou. moderne argitektuur sluit die neue nationalgalerie, staatsbibliothek zu berlin, philharmonie (hier speel die berliner philharmoniker) en die televisietoring op die alexanderplatz in.\ndie alexanderplatz is 'n uitgestrekte plein in die oostelike middestad, dit was oorspronklik 'n veemark en is ter ere van die russiese tsaar alexander i, wat destyds 'n amptelike besoek aan berlyn afgel\u00ea het, op 25 oktober 1806 hernoem. met die opening van die groot treinstasie en 'n nabygele\u00eb mark het dit teen die laat 19de eeu tot een van berlyn se kommersi\u00eble sentrums ontwikkel. in die 1920's was dit saam met die potsdamer platz ook die sentrum van berlyn se polsende naglewe, en het die inspirasie vir alfred d\u00f6blin se beroemde roman berlin alexanderplatz gelewer, wat in 1929 vrygestel is, en twee latere verfilmings in 1931 en 1980. die plein self is verskeie kere herbou, waarby die belangrikste argitektoniese veranderings in die 1960's plaasgevind het, toe die plein as deel van die herontwikkeling van die duitse demokratiese republiek se hoofstadsentrum aansienlik vergroot is. destyds is 'n aantal bekende geboue soos die berlynse televisietoring (die tweede hoogste gebou in europa), die hotel stadt berlin (tans die park inn-hotel) en die w\u00eareldtydklok (weltzeituhr), 'n roterende installasie wat die verskillende tydsones van die w\u00eareld en die presiese tyd in ander stede wys, opgerig. n\u00e1 die duitse hereniging is talle geboue gerestoureer, terwyl 'n aantal nuwe wolkekrabbers beplan word. nogtans het die plein sy tipiese sosialistiese karakter van die 1960's bewaar.\ndie televisietoring is na 'n boutyd van 53 maande op 3 oktober 1969 ingewy. met 368 meter is dit die hoogste gebou in duitsland en die vierde hoogste in europa. vyf hysbakke neem besoekers in 40 sekondes na die uitkykplek (203 meter bo-oor die grond) en die roterende restourant. die kenmerkende silwerkoe\u00ebl van die toring is deur die bekende ddr-argitek herrmann henselmann ontwerp en simboliseer die eerste mensgemaakte satelliet, die sowjetse spoetnik. die antennes en satellietskottels, wat op vyf verdiepings aangebring is, saai onder meer die digitale televisie- en radioprogramme volgens die dvb-t-standaard uit, terwyl ander deur ambassades gebruik word.\nin die ou diplomatebuurt is monumentale geboue uit die nazi-era soos die italiaanse en japanse ambassades herstel; suid-afrika se missie het 'n nuwe gebou in die gebied opgerig.\ndie nuwe monument vir die vermoorde jode van europa (holocaust-monument) van die amerikaanse argitek peter eisenman, wat uit duisende steles bestaan, herinner aan die ses miljoen joodse burgers van verskillende europese lande wat in die konsentrasiekampe vermoor is. sowat 'n derde van die joodse bevolking van duitsland was in 1933 in berlyn woonagtig. die besluit om joodse burgers te vermoor is op 20 januarie 1942 in die berugte wannseevilla geneem wat vandag ook 'n gedenkplaas is (steglitz-zehlendorf). danksy immigrasie uit rusland het die joodse gemeente van berlyn weer gegroei; naas die moderne huis van die joodse gemeente van berlyn met sy uitstekende restourant is die herstelde ou sinagoge in die oosterse styl met sy goue dak een van die groot besienswaardighede.\ndie berlynse domkerk met die grafkelder van die huis van hohenzollern.\ndie humboldt-forum in die herboude berlynse kasteel met 'n biblioteek en versamelings van die stiftung preu\u00dfischer kulturbesitz.\ndie botaniese tuin (botanischer garten) bestaan al meer as 300 jaar en is op een na die grootste w\u00eareldwyd met 'n oppervlakte van meer as 43 hektaar en spog met 22 000 plantespesies (k\u00f6nigin-luise-strasse 6\u20138, steglitz-zehlendorf).\ndie zoologischer garten berlin (berlynse dieretuin) in 1844, verbonde aan die aquarium berlin is gele\u00eb in die westelike deel van die stad. (hardenbergplatz 8 en budapester stasse 32)\ndie tierpark berlin in 1954 geopen in die oostelike deel van die stad. met 'n oppervlakte van 160 hektaar en 10.000 diere lewe in ongeveer 1.000 spesies. (lichtenberg-friedrichsfelde, am tierpark 125)\ndie zeiss-planetarium in treptow beskik oor die langste refraktor-teleskoop ter w\u00eareld.\ndie museumsdorf d\u00fcppel in die buitewyk dahlem is 'n namaaksel van die middeleeuse dorpie wat omtrent 1170 in die gebied gestig word. aan die begin van die jare sewentig word die nedersetting, wat oorspronklik uit 16 plase bestaan, heropgerig. die museum vertoon ou plaasdiere en -plante, wat hier weer geteel word, en tradisionele ambagte soos die middeleeuse skoenmakery en pottebakkery.\ndie hamburger bahnhof is die oudste stasie in berlyn en dien na sy renovasie as 'n museum vir moderne kuns. kunswerke van onder meer andy warhol en roy lichtenstein is hier te sien. saans word die gebou met blou lig bestraal (mitte, invalidenstrasse 50).\ndie grosser wasserspeicher is 'n ou viskoelkamer wat vandag vir klankinstallasies gebruik word. besoekers bereik die binneste van die toring via spiraalvormige wandelgange en kan 'n buitengewone mengsel van klank en kleure geniet (belforter strasse).\ndie pfaueninsel (poumannetjieseiland) in die havelmeer is as 'n soort kunsmatige arkadi\u00eb vir die pruisiese prinsesse ontwerp. daar is talle argitektoniese besonderhede wat 'n mens op sy speurtog kan ontdek. 'n reusagtige voli\u00e8re (vo\u00eblpark) met eksotiese vo\u00ebls en natuurlik poumannetjies bekoor vo\u00eblliefhebbers. op die eiland mag nie gerook word nie, en ook motors word nie toegelaat nie. die pfaueninsel is in 1990 met kastele in berlyn en potsdam as unesco-w\u00earelderfenisgebied gelys.\nschwanenwerder l\u00ea soos die pfaueninsel in die havelmeer, in die weste van die stad. die nyweraar wilhelm wessel koop die skiereiland in 1882 en laat dit in 'n pragtige landskaptuin omskep. voor die eerste w\u00eareldoorlog is die skiereiland 'n gewilde woonplek vir die rykste burgers van die stad. na 1933 word baie joodse eienaars gedwing om hul villa's teen 'n lae prys aan prominente lede van die nasionaal-sosialistiese party te verkoop, waaronder die minister van propaganda, joseph goebbels, en die argitek albert speer.\nkladow en gatow is voormalige boeredorpe aan die westelike oewer van die havelmeer. teen die jaar 1900 begin welgestelde burgers hier met die oprigting van 'n aantal somerhuise. natuurreservate langs die meer, baie klein baaie, parke en statige landhuise oorheers die gebied. die alte dorfkirche gatow (ou dorpskerk van gatow) is een van die oudste geboue in die gebied en ontstaan vanaf die veertiende eeu; die skildery oor die altaar dateer uit die tydperk omtrent 1495 en is deur die neurenbergse meester michael wolgemut geskilder.\n\n\n== kookkuns ==\ndie gewildste geregte is moontlik die beroemde berlynse kerriewors en die turkse d\u00f6ner ('n met vleis en groente gevulde brood), wat albei by straatstalletjies verkoop word. nietemin is daar ook sowat 6 000 restourante, waarvan die helfte tradisionele duitse kookkuns bied. byna alle lande het 'n restourant met hulle spesialiteite in die stad.\n\n\n== kuns en kultuur ==\n\n\n=== filmkuns ===\nkuns en sakew\u00eareld het in die vroe\u00eb 20ste eeu 'n vrugbare verbintenis gehad waaruit 'n florerende rolprentbedryf ontstaan het. gedurende die 1920's, wat algemeen as die goue tydperk van duitse filmkuns beskou word, was berlyn saam met potsdam-babelsberg danksy die grootste ateljees in europa en eersterangse moderne toerusting die spilpunt van 'n bedryf waar rolprentmakers ongekende vryheid geniet het.\nhier het filmwerke ontstaan waarin ekspressionistiese stomfilmakteurs hul rolle temidde van kunsvolle coulisses met gesofistikeerde beligting vertolk het. die plaaslike filmbedryf het ook gedurende die nazi-bewind nog gefloreer, alhoewel baie regisseurs en sterre na hollywood ge\u00ebmigreer het.\nn\u00e1 die tweede w\u00eareldoorlog het berlyn met die berlinale sy eie filmfees gevestig waartydens een van die mees prestigieuse pryse in die filmw\u00eareld, die goue beer, toegeken word. plaaslike rolprentmakers het hulle naas komedies op films toegespits waarin berlyn en sy besondere geskiedenis sentraal staan. the grand budapest hotel, 'n komedie wat as brits-duitse koproduksie ontstaan het, het in februarie 2015 vier oscars ingepalm.\n\n\n=== konserthuise en teaters ===\nakira ikeda gallery (kunsgalery): hierdie galery met filiale in japan en die verenigde state toon van die beste kunstenaars (prenzlauer berg, sch\u00f6nhauser allee 176).\nberliner philharmonie (konsertsaal): die tuiste van die berliner philharmoniker (voorheen bekend as die berlynse filharmoniese orkes) het 2 400 sitplekke in die philharmonie en 1 200 in die kamermusieksaal.  onder leiding van sir simon rattle (chef-dirigent van die berlynse philharmoniese orkes). (tiergarten, herbert-von-karajan-strasse 1).\ncamera work (fotogalery): die werk van die beste modefotograwe word hier getoon (charlottenburg, kantstrasse 149).\ndeutsche oper berlin (operahuis): opera in die weste van berlyn onder leiding van donald runnicles (musiekdirekteur-generaal) en kirsten harms (direkteur, regisseur): (charlottenburg, bismarckstrasse 35).\nkomische oper (operahuis): geopen in 1947 is dit die kleinste operahuis van berlyn. onder leiding van andreas homoki (direkteur): (mitte, behrenstrasse 55\u201357).\nkonzerthaus am gendarmenmarkt (konsertsaal): 'n statige ou gebou van 1821 op die mooiste plein van die stad (mitte, gendarmenmarkt).\nstaatsoper unter den linden (operahuis): die oudste van berlyn se drie operahuise wat in 1742 geopen is. onder leiding van daniel barenboim (musiekdirekteur-generaal, vladimir malakhov (direkteur ballet) en j\u00fcrgen flimm (regisseur, direkteur): (mitte, unter den linden 7).saison 2010/2011 in schiller-theater (charlottenburg, bismarckstr. 110)theater des westens: musicals (charlottenburg, kantstr.12)\nmusical-theater berlin: musicals (mitte, marlene-dietrich-platz 1)\nneuk\u00f6llner oper: musicals (neuk\u00f6lln, karl-marx-stra\u00dfe 131)\nkonzertsaal der universit\u00e4t der k\u00fcnste: recitals (charlottenburg, hardenberg-/fasanenstrasse)\nhaus der berliner festspiele: musiek-feeste, festivals (wilmersdorf, schaperstr. 24)\nwaldb\u00fchne: ope lug konserte (charlottenburg, glockenturmstr. 1)\nfriedrichstadt-palast: musiek, show, danz. geskik vir internasionale gaste (mitte, friedrichstr. 107)\nwintergarten (variet\u00e9): van die beste internasionale kunstenaars tree hier op (tiergarten, potsdamer strasse 96)\n\n\n== museums ==\n\u00e4gyptisches museum (neues museum): hier word onder meer die buuste van koningin nofretete vertoon.\nalliiertenmuseum: die geskiedenis van die geallieerde magte in berlyn (dahlem, clayallee 135).\nalte nationalgalerie: skilderkuns uit die 19de eeu \u2013 romantiek, klassissisme, biedermeierstyl, impressionisme (mitte, bodestrasse 1\u20133).\naltes museum: klassieke griekse, etruskiese en romeinse kuns, in die styl van die pantheon in rome gebou (mitte, am lustgarten).\nbauhaus-archiv \u2013 museum f\u00fcr gestaltung: die bauhaus-styl en -argitektuur kan hier bewonder word. die bauhaus-winkel in die museum verkoop artikels wat in die bauhaus-styl ontwerp is (tiergarten, klingelh\u00f6ferstrasse 14).\ndie br\u00f6han-museum fokus op internasionale beeldende kuns en kunshandwerk uit drie kunstydperke: jugendstil, art d\u00e9co en funksionalisme \u2013 kunsstrominge wat tussen 1889 en 1939 gefloreer het (charlottenburg, schlossstra\u00dfe 1a).\n'n pragtige klein villa huisves die br\u00fccke-museum, wat oor 'n unieke versameling kunswerke uit die tydperk van die duitse ekspressionisme beskik (grunewald, bussardsteig 9).\ndeutsches historisches museum: duitse geskiedenis (mitte, unter den linden 3).\ndeutsches technikmuseum: een van die grootste tegniese museums van die w\u00eareld (kreuzberg, trebbiner strasse 9).\nethnologisches museum: 'n half miljoen voorwerpe van dwarsoor die w\u00eareld word hier getoon (dahlem, arnimallee 27).\nfilmmuseum: die tentoonstelling se klem val op die verhouding tussen duitsland, berlyn en hollywood, die duitse rolprentkuns van die dertiger- en veertigerjare, marlene dietrich (die beroemde duitse aktrise wat in berlyn gebore is) en spesiale rolprenteffekte ( tiergarten, potsdamer strasse 2).\nforschungs- und gedenkst\u00e4tte normannenstrasse: die geskiedenis van die duitse demokratiese republiek van 1949\u20131989 en die geheimdiens staatssicherheit kan hier in sy voormalige hoofkwartier bestudeer word (lichtenberg, normannenstrasse 22).\nj\u00fcdisches museum: een van die uitstekende voorbeelde van die nuwe berlyn se argitektuur is die joodse museum. die gebou van daniel libeskind lyk soos 'n dawidster wat gebars het. binnenshuis is dit 'n soort doolhof met talle le\u00eb kamers wat die joodse lewe, wat verdwyn het, simboliseer (kreuzberg, lindenstrasse 9\u201314).\nkupferstichkabinett: 35 000 tekeninge en sowat 400 000 prente van die middeleeue tot by vandag (tiergarten, matth\u00e4ikirchplatz 8).\nmuseum f\u00fcr naturkunde: die natuurkundemuseum beslaan sowat 6 000 m\u00b2 en behoort tot 'n klein aantaal museums w\u00eareldwyd wat met 'n versameling van meer as 25 miljoen voorwerpe kan spog, waaronder geraamtes van dinosaurusse en meteoriete (mitte, invalidenstrasse 43).\nneue nationalgalerie: die gebou van staal en glas huisves moderne skilderye en beeldhoukuns (tiergarten, potsdamer strasse 50).\npergamonmuseum: die pergamonaltaar uit die tweede eeu v.c., die ishtarpoort en die markpoort van milet word hier getoon (mitte, am kupfergraben).\ndie sammlung berggruen vertoon kunswerke van picasso, mir\u00f3 en matisse. heinz berggruen, 'n bekende kunsversamelaar, is 'n persoonlike vriend van pablo picasso en koop 'n aantal van sy vroe\u00eb werke (schlossstrasse 1).\nschwules museum: die enigste museum w\u00eareldwyd wat gay-liefde, -vriendskap, -seks, vigs en die onderdrukking tydens die nazi-heerskappy behandel (kreuzberg, mehringdamm 61)\nzille-museum: heinrich zille het sowat 'n eeu gelede die lewe in berlyn se arbeidersbuurte in sy tekeninge vasgevang (mitte, probststrasse 11).\n\n\n== sport ==\nolympia-stadion (74 200 sitplekke). dit was een van die gasheerstadions tydens beide die fifa sokker-w\u00eareldbekertoernooi in 1974 en fifa sokker-w\u00eareldbekertoernooi in 2006.\nstadion an der alten f\u00f6rsterei (19 000 sitplekke)\nmax-schmeling-halle (11 900 sitplekke)\nmercedes-benz arena (17 000 sitplekke)\nolympia-schwimmstadion (7 600 sitplekke)\nschwimm- und sprunghalle im europasportpark (4 000 sitplekke)\ntrabrennbahn karlshost\ntrabrennbahn mariendorf\n\n\n== susterstede ==\n\n\n== verwysings ==\n\n\n== eksterne skakels ==\nwikiwebtuistes(en)  toerisme-inligting oor berlyn op wikivoyageamptelike webtuistes(de)  die amptelike webwerf van die duitse hoofstadsuid-afrikaanse webtuistes(af)  'n afrikaanse werf oor berlyn\n(de)  ambassade van die republiek van suid-afrikaafrikaanse literatuur oor berlynhennie aucamp: koffer in berlyn: essays oor kabinet. pretoria: protea boekhuis 2013\nkarel schoeman: deelstad: \u2019n boek oor berlyn. pretoria: protea boekhuis 2013russiese immigrasie en infrastruktuur(de)  youtube.com: russische parallelwelt in berlin\n(de)  berlin.de: russisches berlin geargiveer 24 oktober 2020 op wayback machine\n(de)  youtube.com: spiegel dokument\u00ear oor die russiese supermark rossija: charlottengrad \u2013 400 quadratmeter russland (1)\n(de)  charlottengrad \u2013 400 quadratmeter russland (2)kuns en kultuur(de)  berlin \u2013 das preu\u00dfische venedig 1810 bis 1898 (archiv klaus kramer)"