"bilateria, of triploblaste, is diere met bilaterale simmetrie; hulle het dus \u2019n kop (\"voorkant\") en \u2019n stert (\"agterkant\"), sowel as \u2019n rug (\"bokant\") en \u2019n maag (\"onderkant\"). hulle het dus ook \u2019n linker- en regterkant. in vergelyking hiermee het radiaal simmetriese diere soos jellievisse \u2019n bo- en onderkant, maar nie \u2019n identifiseerbare voor- of agterkant nie.bilateria is \u2019n groot groep diere wat die meeste filums insluit, behalwe porifera (sponse), cnidaria, placozoa en ctenophora. die meeste embrio's is triploblasties; dit het drie kiemlae: \u2019n endoderm, mesoderm en ektoderm. feitlik almal is (heeltemal of byna) bilateraal simmetries; die mees merkwaardige uitsondering is stekelhuidiges, wat as volwassenes byna-radiale simmetrie het, maar as larwes bilateraal simmetries is.\nbuiten \u2019n paar filums soos platwurms en gnathostomulida het die diere volledige spysverteringskanale met \u2019n aparte mond en anus. sommige diere soos bogenoemde twee filums het geen liggaamsopeninge nie, terwyl ander skynbare openinge het, soos \u2019n skynbuikholte.\n\n\n== geskiedenis ==\ndie vroegste ontwikkeling van die eumetazoa het in die neoproteroso\u00efkum plaasgevind. in die vroegste bron van fossiele dierespesies uit die ediacarium, is 'n paar reste van bilateria aangetref, soos die spore van 'n wurm. hierdie spoorfossiel word heminthoidichnites genoem. die (liggaams)fossiel kimberella word gewoonlik ook as 'n lid van die bilateria beskou. fossiele wat volop gevind word is spesies van die genus dickinsonia. hulle het tot 1 m lank geword en 'n ovale vorm gehad met 'n liggaam wat uit 'modules' bestaan het en 'n middellyn vertoon. hierdie organismes verteenwoordig dalk 'n uitgestorwe tak wat tussen die radiata en die bilateria geplaas moet word.\n\n\n== kladogram ==\n\n\n== verwysings ==\n\n\n== eksterne skakels ==\n wikispecies het meer inligting verwant aan bilateria wikimedia commons het meer media in die kategorie bilateria.\n hierdie artikel is vertaal uit die engelse wikipedia"