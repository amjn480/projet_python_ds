"egipte (\u00e0rab: \u0645\u0635\u0631, mi\u1e63r; \u00e0rab egipci: \u0645\u0635\u0631, m\u00e1\u1e63r; copte: \u2c95\u2c8f\u2c99\u2c89, k\u0113me (sah\u00eddic) o \u2cad\u2c8f\u2c99\u2c93, kh\u0113mi (boh\u00e0iric); egipci antic: kemet), oficialment rep\u00fablica \u00e0rab d'egipte, \u00e9s un estat de l'\u00e0frica nord-oriental. amb una extensi\u00f3 d'1.020.000 km\u00b2, inclou la pen\u00ednsula del sina\u00ed (considerada part de l'\u00e0sia sud-occidental), mentre que la majoria del pa\u00eds se situa al nord d'\u00e0frica. limita amb l\u00edbia a l'oest, amb el sudan al sud, amb la mar roja a l'est, amb israel i la franja de gaza al nord-est i amb la mediterr\u00e0nia al nord.\negipte \u00e9s un dels estats m\u00e9s poblats del continent afric\u00e0. la gran majoria de la poblaci\u00f3 viu a les vores del riu nil (uns 40,000 km\u00b2) i del canal de suez. hi ha extenses \u00e0rees del territori que s\u00f3n part del desert del s\u00e0hara i que molt sovint estan deshabitades. la capital \u00e9s el caire, gran metr\u00f2poli de m\u00e9s de quinze milions d'habitants, i la segueixen en import\u00e0ncia alexandria, amb m\u00e9s de tres milions i mig, i gizeh, dins l'aglomeraci\u00f3 urbana cairota, amb m\u00e9s de dos milions; shubra al-khayma (tamb\u00e9 dins l'aglomeraci\u00f3 del caire) i port sa\u00efd passen del mig mili\u00f3 d'habitants.\nel pa\u00eds \u00e9s fam\u00f3s per la seva antiga civilitzaci\u00f3 i per alguns dels seus impressionants monuments, com ara les pir\u00e0mides, el temple de karnak o la vall dels reis. a hores d'ara, egipte \u00e9s \u00e0mpliament considerat el principal focus pol\u00edtic i cultural del m\u00f3n \u00e0rab.\n\n\n== etimologia ==\nun dels noms del pa\u00eds en egipci antic \u00e9s kemet (k\u1e43t), que significa 'terra negra' (de kem, 'negre'), i fa refer\u00e8ncia als f\u00e8rtils dip\u00f2sits negres fruit de les inundacions peri\u00f2diques del riu nil, en oposici\u00f3 a la paraula deshret (d\u0161\u1e5bt), que significa 'terra vermella', en refer\u00e8ncia al desert. el nom va passar al copte -\u00faltima evoluci\u00f3 de la llengua eg\u00edpcia- com a k\u012bmi o k\u012bm\u0259, i al grec com a \u03c7\u03b7\u03bc\u03af\u03b1 (kh\u0113m\u00eda).\nmi\u1e63r \u00e9s la transliteraci\u00f3 del nom \u00e0rab i modern del pa\u00eds, que en \u00e0rab egipci \u00e9s ma\u1e63r. aquesta paraula, d'origen semita amb la mateixa arrel que la paraula hebrea \u05de\u05b4\u05e6\u05b0\u05e8\u05b7\u05d9\u05b4\u05dd (mitzr\u00e1yim), literalment significa 'dos estrets', una refer\u00e8ncia a la separaci\u00f3 din\u00e0stica antiga de l'alt i el baix egipte. la paraula originalment presentava la connotaci\u00f3 de \u00abmetr\u00f2poli\u00bb o \u00abcivilitzaci\u00f3\u00bb, i tamb\u00e9 significa 'pa\u00eds' o 'terra de la frontera'.\nel nom catal\u00e0 \u00abegipte\u00bb prov\u00e9 del llat\u00ed aegyptus, que es deriva al seu torn del grec antic \u03b1\u03af\u03b3\u03c5\u03c0\u03c4\u03bf\u03c2 (a\u00edgyptos). el terme es deriva de l'egipci tard\u00e0: hikuptah, nom de memfis, una corrupci\u00f3 de l'egipci primer hat-ka-ptah, que significa 'terra del ka [\u00e0nima] de ptah' el nom del temple del d\u00e9u ptah localitzat a memfis. el nom en grec i els adjectius corresponents aig\u00fdpti, aig\u00fdptios, van passar al copte com a gyptios, kyptios i del copte a l'\u00e0rab com a qub\u1e6d\u012b que es transform\u00e0 en qub\u1e6d, i precisament d'aquest mot prov\u00e9 la paraula catalana \u00abcopte\u00bb.\nestrab\u00f3 va formular una etimologia folkl\u00f2rica en qu\u00e8 el grec aigyptos havia evolucionat com a nom compost de l'a\u1f30\u03b3\u03b1\u03af\u03bf\u03c5 \u1f51\u03c0\u03c4\u03af\u03c9\u03c2 (aegaeon upti\u014ds) que vol dir 'per sota de l'egeu'.\n\n\n== geografia f\u00edsica ==\negipte \u00e9s un estat de l'\u00e0frica septentrional amb una extensi\u00f3 d'aproximadament 1 mili\u00f3 de quil\u00f2metres quadrats. \u00e9s situat al nord-est del continent afric\u00e0, tot i que inclou la pen\u00ednsula asi\u00e0tica del sina\u00ed. limita al nord amb la mar mediterr\u00e0nia, al nord-est amb israel, a l'est amb la mar roja, al sud amb sudan i a l'oest amb l\u00edbia. la major part del territori \u00e9s des\u00e8rtic; nom\u00e9s la franja f\u00e8rtil al llarg del riu nil, el delta del nil i altres oasis dispersos s\u00f3n habitables.\nel nil \u00e9s l'element m\u00e9s important de la topografia d'egipte, i divideix el territori en dues parts en travessar-lo de nord a sud amb una extensi\u00f3 de 1.200 km. les franges o petites valls a les ribes del nil s\u00f3n molt f\u00e8rtils i fecundes en comparaci\u00f3 amb el desert que les envolten. fisiogr\u00e0ficament s'hi distingeixen quatre regions:\n\nel desert de l\u00edbia a l'oest del nil, un altipl\u00e0, l'altitud del qual augmenta de la costa mediterr\u00e0nia cap al sud, i dividit per la depressi\u00f3 de qattara.\nel desert ar\u00e0bic a l'est del nil, format per una serralada costanera paral\u00b7lela a la mar roja amb la qual limita a l'est, formada de materials cristal\u00b7lins i metam\u00f2rfics.\nla vall del nil.\nla pen\u00ednsula del sina\u00ed, un horst de forma triangular que uneix els continents asi\u00e0tic i afric\u00e0, on es troba el punt m\u00e9s alt d'egipte, la muntanya caterina amb 2637 m.atesa la situaci\u00f3 geogr\u00e0fica i les caracter\u00edstiques fisiogr\u00e0fiques del territori, el clima d'egipte \u00e9s predominantment \u00e0rid, llevat de la costa nord, que gaudeix d'un clima de tipus mediterrani sec. la precipitaci\u00f3 anual \u00e9s molt baixa i no supera els 250 mm. les temperatures di\u00fcrnes varien considerablement; de la mateixa manera hi ha una gran variaci\u00f3 estacional, tot i que nom\u00e9s s'hi distingeixen dues estacions: l'hivern i l'estiu. les tempestes de sorra s\u00f3n molt comunes, i s'hi coneixen com a khamsins, que en \u00e0rab vol dir \"cinquantes\", ja que hom diu que n'hi ha, de tempestes de sorra, cinquanta dies de l'any.\n\n\n== pol\u00edtica i govern ==\n\n\n=== estructura pol\u00edtica ===\nla rep\u00fablica \u00e0rab d'egipte \u00e9s governada actualment d'acord amb la constituci\u00f3 de 1971, aprovada per refer\u00e8ndum l'11 de setembre. segons aquesta, egipte \u00e9s estat democr\u00e0tic i socialista, en qu\u00e8 l'islam \u00e9s religi\u00f3 d'estat i l'\u00e0rab la llengua nacional. el govern est\u00e0 dividit en tres branques:\n\nl'autoritat executiva \u00e9s ostentada pel president de la rep\u00fablica, el cap d'estat. el president, des del 2005, \u00e9s elegit per vot popular per un per\u00edode de sis anys, i pot ser reelegit indefinidament. el president designa un o m\u00e9s vicepresidents, el primer ministre i els altres ministres. el president \u00e9s el comandant suprem de les forces armades.\nl'autoritat legislativa resideix en l'assemblea del poble (majlis aix-xab), integrada per membres electes -la gran majoria- i membres designats pel president. l'assemblea ha de tenir un nombre espec\u00edfic de dones. els membres electes hi s\u00f3n elegits segons un m\u00e8tode complex de representaci\u00f3 proporcional per un per\u00edode de cinc anys. el president no t\u00e9 la facultat per a dissoldre el parlament si no n'aconsegueix l'aprovaci\u00f3 del poble per mitj\u00e0 d'un refer\u00e8ndum. des del 1980 hi ha una assemblea consultiva (consell de la xura), com a cambra alta, que pot proposar esmenes constitucionals i aconsella el president. a prop de dos-ter\u00e7os dels seus membres s\u00f3n elegits per vot popular, per un per\u00edode de sis anys, mentre que la resta s\u00f3n designats pel president.\nl'autoritat judicial recau sobre una judicatura independent.tot i que constitucionalment egipte \u00e9s un sistema multipartidista i semipresidencial en qu\u00e8 el poder executiu es divideix entre el president i el primer ministre, a la pr\u00e0ctica gaireb\u00e9 tota l'autoritat executiva ha recaigut \u00fanicament en el president, el qual ha estat elegit durant m\u00e9s de 50 anys en comicis en qu\u00e8 nom\u00e9s hi havia un candidat. el 2005, per\u00f2, despr\u00e9s de l'aprovaci\u00f3 de noves lleis per tal de \"consolidar m\u00e9s llibertats i la democr\u00e0cia\", es van celebrar les primeres eleccions presidencials en qu\u00e8 es van acceptar altres candidats. tanmateix, la nova llei contenia restriccions diverses i estrictes que van evitar que la participaci\u00f3 de possibles candidats molt populars, com ara ayman nour, assegurant aix\u00ed la reelecci\u00f3 de mubarak, acompanyada d'acusacions de frau i viol\u00e8ncia.el 19 de mar\u00e7 del 2007 el parlament va aprovar trenta-quatre esmenes constitucionals que prohibeixen que els partits fessin \u00fas de la religi\u00f3 com a fonament per a les activitats pol\u00edtiques i permeten l'aprovaci\u00f3 de noves lleis antiterroristes que reemplacen la legislaci\u00f3 d'emerg\u00e8ncia vigent des de 1981. a m\u00e9s, donen al president l'autoritat per a dissoldre el parlament. els membres de l'oposici\u00f3 no hi van votar, i s'esperava un boicot en el refer\u00e8ndum com a protesta per les suposades violacions a les pr\u00e0ctiques democr\u00e0tiques. nom\u00e9s el 27% dels votants registrats van participar en el refer\u00e8ndum. el 27 de maig, el govern va anunciar que el 75,9% dels que van participar en el refer\u00e8ndum van aprovar les esmenes constitucionals.\n\n\n=== divisi\u00f3 administrativa ===\n\negipte es divideix en 27 governacions (en \u00e0rab: muhafazat, sing. muhafazah).\nles dades corresponen a l'any 2006.\n\n\n== economia ==\n\nl'economia d'egipte dep\u00e8n principalment de l'agricultura, les exportacions del petroli i el turisme. hi ha de tres a quatre milions d'egipcis treballant a l'estranger, principalment a l'ar\u00e0bia saudita, el golf p\u00e8rsic i europa. als estats units tamb\u00e9 hi ha una poblaci\u00f3 significativa d'immigrants egipcis. la construcci\u00f3 de la resclosa alta d'assuan el 1971 i el llac nasser han alterat l'agricultura i l'ecologia del riu nil i d'egipte. una poblaci\u00f3 en creixement r\u00e0pid, sumats a la limitada i escassa terra arable i depend\u00e8ncia en el nil continuen afectant negativament l'economia.\nel govern ha treballat per a preparar l'economia per al nou mil\u00b7lenni mitjan\u00e7ant reformes econ\u00f2miques i grans inversions en comunicacions i infraestructures. egipte ha rebut des de 1979 ajuda econ\u00f2mica externa dels estats units (2.200 milions de d\u00f2lars/any). els seus principals beneficis provenen del turisme i del tr\u00e0nsit mar\u00edtim del canal de suez.\nles condicions econ\u00f2miques han comen\u00e7at a millorar considerablement despr\u00e9s d'un per\u00edode d'estancament des de l'adopci\u00f3 de pol\u00edtiques m\u00e9s liberals pel govern, tamb\u00e9 de l'increment dels beneficis i del mercat de valors. en el seu informe anual, l'fmi ha classificat egipte com un dels pa\u00efsos del m\u00f3n que emprenen m\u00e9s reformes econ\u00f2miques. alguns dels principals punts de les reformes econ\u00f2miques inclouen una rebaixa radical de duanes, una nova llei d'impostos en vigor des de 2005 que redueix els impostos sobre les empreses d'un 40% a un 20%, que han comportat un augment del 100% en els beneficis dels impostos el 2006.\nla inversi\u00f3 estrangera directa a egipte ha augmentat considerablement en els \u00faltims anys a causa de les mesures de liberalitzaci\u00f3 portades a terme pel ministre d'inversions mahmoud mohieddin, sobrepassant els 6.000 milions de d\u00f2lars el 2006. egipte sobrepass\u00e0 a sud-\u00e0frica com al m\u00e0xim receptor d'inversi\u00f3 estrangera directa el 2007 a \u00e0frica.\nun dels principals problemes de l'economia eg\u00edpcia \u00e9s la davallada de la riquesa de la poblaci\u00f3 mitjana, ja que els preus dels b\u00e9ns b\u00e0sics continuen pujant mentre el poder adquisitiu de la poblaci\u00f3 mitjana es perd. s'est\u00e0 millorant la infraestructura ferrovi\u00e0ria mitjan\u00e7ant inversions del govern (3.000 milions de d\u00f2lars), amb de la promesa del govern egipci despr\u00e9s de l'accident ferroviari del 2006, que va costar la vida a m\u00e9s de 100 persones.\nl'economia eg\u00edpcia \u00e9s considerada com una de les noves economies emergents al m\u00f3n, amb un grup de pa\u00efsos agrupats amb el nom de civets.\n\n\n== geografia humana i societat ==\nvegeu la llista de les ciutats d'egipte\n\n\n=== demografia ===\negipte \u00e9s el pa\u00eds m\u00e9s popul\u00f3s de l'orient mitj\u00e0 i el segon m\u00e9s popul\u00f3s del continent afric\u00e0, amb una poblaci\u00f3 estimada de 78 milions de persones. gaireb\u00e9 la meitat de la poblaci\u00f3 es concentra a les vores del nil \u2014en especial el caire i alexandria\u2014 o a la regi\u00f3 del delta del nil i a prop del canal de suez. aproximadament, el 90% de la poblaci\u00f3 \u00e9s musulmana, i el 10% professen el cristianisme, en especial el cristianisme copte.els egipcis s\u00f3n el grup \u00e8tnic m\u00e9s gran del pa\u00eds, el 94% de la poblaci\u00f3 total. les minories \u00e8tniques s\u00f3n les tribus \u00e0rabs bedu\u00efnes que viuen als deserts orientals i a la pen\u00ednsula del sina\u00ed, els siwis, de parla amaziga, i les comunitats antigues nubianes. tamb\u00e9 hi viuen comunitats tribals dels beja, concentrades al cant\u00f3 sud-est del pa\u00eds, i alguns clans doms, que viuen al delta del nil i a faium els quals estan sent assimilats progressivament en incrementar-se la urbanitzaci\u00f3. l'antiga comunitat jueva, molt nombrosa en temps antics, ha desaparegut; nom\u00e9s n'hi ha uns pocs. algunes ru\u00efnes hist\u00f2riques i arqueol\u00f2giques jueves es troben a alexandria, el caire i altres ciutats.\n\n\n=== lleng\u00fces ===\nla llengua oficial d'egipte \u00e9s l'\u00e0rab, tot i que se'n parlen diversos dialectes, els quals poden diferir molt de la llengua original liter\u00e0ria. la llengua \u00e0rab est\u00e0ndard (al-fusha, \u00e0rab \"clar\") s'ensenya a les escoles i \u00e9s la lingua franca del m\u00f3n \u00e0rab. per contra, els dialectes moderns (coneguts com a al-ammiyahh, \u00e0rab \"com\u00fa\") tot i que difereixen entre si, es coneixen com a llengua \u00e0rab eg\u00edpcia col\u00b7loquial. hom distingeix tres dialectes:\n\nel dialecte dels bedu\u00efns del desert oriental i de la pen\u00ednsula del sina\u00ed\nel dialecte dels bedu\u00efns del desert occidental\nel dialecte de l'alt egipte\nel dialecte del caireel dialecte del caire \u00e9s prominent, i ja que la ciutat \u00e9s el centre de la ind\u00fastria cinematogr\u00e0fica del m\u00f3n \u00e0rab, aquest dialecte \u00e9s ent\u00e8s per tots els parlants de l'\u00e0rab.el sil international ha llistat un total d'onze lleng\u00fces a l'estat egipci:\n\u00e0rab, egipci oriental, bedawi: 780.000 parlants a egipte. es parla sobretot a les regions bedu\u00efnes, a la pen\u00ednsula del sina\u00ed i a zones de la costa de la mar roja. tamb\u00e9 es parla a israel, jord\u00e0nia, palestina i s\u00edria.\n\u00e0rab, egipci: 44.406.000 parlants a egipte. tamb\u00e9 es parla a iraq, israel, jord\u00e0nia, kuwait, l\u00edbia, ar\u00e0bia saudita, els emirats \u00e0rabs units i el iemen.\n\u00e0rab, sa`idi, o alt egipci: 18.900.000 parlants a l'egipte meridional, des del caire a la frontera amb el sudan. tamb\u00e9 hi ha alguns parlants a l\u00edbia.\n\u00e0rab est\u00e0ndard.\n\u00e0rab, egipci occidental, bedawi: 300.000 parlants a regions bedu\u00efnes entre alexandria i la frontera amb l\u00edbia. tamb\u00e9 es parla als oasis occidentals.\ndomari: 234.000 parlants a egipte, sobretot a dakahlia, al nord del caire. \u00e9s una llengua d'origen irani\u00e0, parlada sobretot per gitanos (a egipte n'hi ha 1.080.000).\negipci, llengua de signes.\ngrec: 42.000 parlants a egipte. la majoria a alexandria.\nkenuzi-dongola: 100.000 parlants a les valls de l'alt nil, sobretot a kom ombo.\nnobiin: 200.000 parlants a la prov\u00edncia del nord, a la zona de wadi halfa, a la frontera sud de l'estat.\nsiwi: 5000 parlants al desert del nord-oest, a l'oasi de siwa, a moltes poblacions a\u00efllades als oasis occidentals. \u00e9s una llengua amaziga.\ncopte: llengua extinta.a m\u00e9s a m\u00e9s, a egipte tamb\u00e9 hi ha presents les lleng\u00fces seg\u00fcents: adyge amharic (5.000 parlants), amharic (5.000), armeni (100.000), \u00e0rab marroqu\u00ed, \u00e0rab sud levant\u00ed (50.000), \u00e0rab sudan\u00e8s (3.800.000), tosk alban\u00e8s (18.000) i oromo central occidental.\n\n\n== cultura i oci ==\nla cultura eg\u00edpcia t\u00e9 m\u00e9s de cinc mil anys d'hist\u00f2ria escrita. l'antic egipte va ser una de les primeres civilitzacions humanes amb una cultura complexa, diferenciada i estable que va influenciar altres cultures d'europa, de l'orient mitj\u00e0 i d'\u00e0frica. despr\u00e9s de l'era fara\u00f2nica, tanmateix, egipte va ser influenciat per l'hel\u00b7lenisme, el cristianisme i la cultura musulmana. en l'actualitat, molts aspectes de la cultura antiga d'egipte coexisteixen i interaccionen amb altres elements posteriors, aix\u00ed com la influ\u00e8ncia de la cultura occidental. la capital d'egipte, el caire, \u00e9s la ciutat m\u00e9s gran d'\u00e0frica, i per molts mil\u00b7lennis ha estat un centre d'aprenentatge, cultura i comer\u00e7.\n\n\n=== renaixement ===\nles obres de l'erudit del segle xix, rifa'a at-tahtawi, van donar llum al renaixement egipci i van marcar la transici\u00f3 de l'egipte medieval a l'egipte modern. les seves obres van renovar l'inter\u00e8s en l'antic egipte i van exposar la societat eg\u00edpcia als principis de la il\u00b7lustraci\u00f3. tahtawi va cofundar, amb el reformador de l'educaci\u00f3 ali mubarak, una escola nadiua d'egiptologia inspirant-se en els erudits medievals egipcis com ara as-suyut\u00ed i al-maqriz\u00ed, els quals havien estudiat la hist\u00f2ria i la llengua de l'\u00e8poca antiga. el renaixement egipci va continuar fins al segle xx a trav\u00e9s de les obres de muhammad abduh, ahmed lufti el-sayed, tawfiq el-hakim, louis awad, qasim amin, salama moussa, taha hussein i mahmoud mokhtar. van formar un cam\u00ed liberal perqu\u00e8 egipte express\u00e9s el seu comprom\u00eds amb la llibertat individual, el secularisme i la fe en la ci\u00e8ncia per fer progr\u00e9s.\n\n\n=== les belles arts ===\nels egipcis van ser una de les primeres grans civilitzacions a codificar elements de disseny en l'art i en l'arquitectura. les pintures murals, al servei dels faraons, van seguir un codi r\u00edgid de regles i significats visuals. la civilitzaci\u00f3 eg\u00edpcia \u00e9s reconeguda per les seves pir\u00e0mides colossals i tombes. alguns exemples s\u00f3n les pir\u00e0mides de djoser dissenyades per l'arquitecte i enginyer imhotep, l'esfinx, i el temple d'abu simbel. l'art modern i contemporani d'egipte \u00e9s divers, des de l'arquitectura ver\u00e0ncula de hassan fathy i ramses wissa wassef a les famoses escultures de mahmoud mokhtar i la iconografia copta d'issac fanous.\n\n\n==== arts esc\u00e8niques ====\nel teatre d'\u00f2pera del caire \u00e9s el centre d'arts esc\u00e8niques m\u00e9s important d'egipte. a m\u00e9s, el caire \u00e9s el centre de la ind\u00fastria cinematogr\u00e0fica, televisiva i musical no nom\u00e9s del pa\u00eds sin\u00f3 tot el m\u00f3n \u00e0rab, amb m\u00e9s de 30 canals de sat\u00e8l\u00b7lit i m\u00e9s cent pel\u00b7l\u00edcules produ\u00efdes a l'any. el festival de cine anual del caire \u00e9s un dels onze festivals de classe mundial, segons la federaci\u00f3 internacional dels productors de cine.\n\n\n==== literatura ====\nla literatura constitueix un element important en la vida d'egipte. els novel\u00b7listes i poetes egipcis van ser un dels primers a experimentar amb els estils moderns de la literatura \u00e0rab, i les formes que van desenvolupar han estat imitades per tot l'orient mitj\u00e0. la primera novel\u00b7la eg\u00edpcia moderna, zaynab per muhammad husayn haykal va ser publicada el 1913 en el dialecte \u00e0rab egipci. el novel\u00b7lista egipci naguib mahfouz va ser el primer escriptor en llengua \u00e0rab a guanyar el premi nobel en literatura. hi ha escriptores eg\u00edpcies, com ara nawal el saadawi, conegudes pel seu activisme feminista. la poesia vernacular \u00e9s, potser el g\u00e8nere literari m\u00e9s popular entre els egipcis amb les representacions de les obres d'ahmed fouad negm, salah jaheen i abdel rahman el-abnudi.\negipte compte amb dues gran fires internacionals que giren entorn de la literatura, la fira internacional del llibre d'alexandria, celebrada dins del recinte de la bibliotheca alexandrina, i la fira del caire, la m\u00e9s important de tota la regi\u00f3 per volum de visitants i nombre d'editors que s'hi congreguen.\n\n\n==== m\u00fasica ====\nla m\u00fasica eg\u00edpcia \u00e9s una combinaci\u00f3 rica d'elements nadius, mediterranis, africans i occidentals. en l'antiguitat, els egipcis tocaven apres i flautes aix\u00ed com dos instruments aut\u00f2ctons: el ney i el lla\u00fct egipci o oud. la m\u00fasica contempor\u00e0nia eg\u00edpcia inclou les obres creatives d'abdu-l hamuli, almaz i mahmud osman, que van influenciar altres m\u00fasics prominents com ara sayed darwish, umm-kulthum, mohammed abdel i abdel halim hafez.\n\n\n== hist\u00f2ria ==\n\nhi ha proves de pres\u00e8ncia humana a la vall del nil des del paleol\u00edtic com ara artefactes i petr\u00f2glifs a les vores del nil i als oasis del desert. el 10000 ac, una cultura de ca\u00e7adors-recol\u00b7lectors i pescadors reempla\u00e7aren una cultura anterior que molia grans. els canvis clim\u00e0tics o l'exc\u00e9s en l'\u00fas de les \u00e0rees pastorals dessecaren les \u00e0rees verdes, formant el s\u00e0hara. les tribus antigues comen\u00e7aren a emigrar al riu nil, on desenvoluparen una economia agr\u00edcola i una societat m\u00e9s centralitzada.al voltant del 6000 ac, ja havien aparegut a la vall del nil l'agricultura organitzada i la construcci\u00f3 d'edificis de gran magnitud. durant el neol\u00edtic, diverses cultures predin\u00e0stiques s'hi desenvoluparen de manera independent a l'alt i baix egipte. la cultura badariana i els successors de naqada s\u00f3n considerats els precursors de la civilitzaci\u00f3 din\u00e0stica eg\u00edpcia. tot i que s'havien format altres comunitats al nord que coexistien amb les comunitats de l'alt egipte, romangueren culturalment separats, per\u00f2 units per mitj\u00e0 del comer\u00e7. l'evid\u00e8ncia m\u00e9s antiga dels jerogl\u00edfics egipcis aparegu\u00e9 durant el per\u00edode predin\u00e0stic a naqada, a prop del 3200 ac.es form\u00e0 un regne unificat a prop del 3150 ac pel rei menes, inaugurant una s\u00e8rie de dinasties eg\u00edpcies que governaren egipte per tres mil\u00b7lennis. a partir de llavors, els egipcis es referien al seu pa\u00eds unificat com a tawy, que vol dir \"dues terres\" i despr\u00e9s com a kemet, la \"terra negra\" en refer\u00e8ncia als dip\u00f2sits de terra f\u00e8rtil negra del riu nil. la cultura eg\u00edpcia flor\u00ed durant aquest per\u00edode, \u00fanica en la seva religi\u00f3, l'art, la llengua i els seus costums. les primeres dues dinasties de l'egipte unificat prepararen el per\u00edode del regne antic, c. 2700 al 2200 ac, conegut per les seves pir\u00e0mides, sobretot la pir\u00e0mide de djoser de la tercera dinastia i les pir\u00e0mides de gizeh de la quarta dinastia.\n\nel primer per\u00edode intermedi d'egipte comen\u00e7\u00e0 en un temps d'agitaci\u00f3 pol\u00edtica. les abundants inundacions del nil i l'estabilitzaci\u00f3 del govern, tanmateix, permeteren la prosperitat del pa\u00eds durant el regne mitj\u00e0 c. 2040 ac en qu\u00e8 destac\u00e0 el regnat del fara\u00f3 amenemhet iii. un segon per\u00edode de desuni\u00f3, conegut com el segon per\u00edode intermedi, fou herald de la primera dinastia estrangera, del poble semita dels hiskses. els invasors hikses prengueren la major part del baix egipte a prop del 1650 ac i fundaren una nova capital a avaris. foren fets fora per una for\u00e7a de l'alt egipte encap\u00e7alada per amosis i que fund\u00e0 la 18a dinastia i mogu\u00e9 la capital de memfis a tebes.\nel nou regne (c.1550\u22121070 ac) comen\u00e7\u00e0 amb la 18a dinastia la qual protagonitz\u00e0 l'egipte com a pot\u00e8ncia i que estengu\u00e9 l'imperi fins a jebel barkal a n\u00fabia i inclo\u00efa diverses regions del llevant a l'est. aquest per\u00edode \u00e9s fam\u00f3s pels faraons hatshepsut, tuthmosis iii, akhenaton i la seva esposa nefertiti, tutankamon i rams\u00e8s ii. les primeres expressions monoteistes sorgiren en aquest per\u00edode en l'atenisme. els contactes freq\u00fcents amb altres nacions portaren noves idees al nou regne. el pa\u00eds fou enva\u00eft posteriorment pels libis, nubians i assiris, per\u00f2 els egipcis els feren fora i prengueren de bell nou el control del seu pa\u00eds.\n\nla 30a dinastia fou l'\u00faltima dinastia nadiua a governar durant el per\u00edode fara\u00f2nic; egipte caigu\u00e9 en mans dels perses el 343 ac, amb la derrota de l'\u00faltim fara\u00f3 nadiu, nectabeu ii. despr\u00e9s egipte pass\u00e0 a mans dels grecs i despr\u00e9s dels romans. aix\u00ed comen\u00e7\u00e0 un per\u00edode de dominaci\u00f3 estrangera de m\u00e9s de dos mil anys.\nabans que egipte es convert\u00eds en part de l'imperi rom\u00e0 d'orient, el cristianisme hi havia estat portat per sant marc l'evangelista, el primer segle dc. el regne de diocleci\u00e0 marc\u00e0 la transici\u00f3 de l'imperi rom\u00e0 a l'imperi rom\u00e0 d'orient a egipte, acompanyat d'un gran nombre de cristians egipcis. el nou testament ja havia estat tradu\u00eft a l'egipci. despr\u00e9s del concili de calced\u00f2nia el 451 dc, s'establ\u00ed fermament l'esgl\u00e9sia copta eg\u00edpcia.els romans pogueren reprendre el control despr\u00e9s d'una breu invasi\u00f3 persa al comen\u00e7ament del segle vii, per\u00f2 el 639 fou enva\u00efda pels \u00e0rabs musulmans, que hi portaren el sunnisme. vegeu egipte (prov\u00edncia del califat).\nen aquest per\u00edode els egipcis comen\u00e7aren a combinar llur nova fe amb llurs creences i pr\u00e0ctiques nadiues que havien sobreviscut a trav\u00e9s del cristianisme copte, i aix\u00ed sorgiren les ordres del sufisme que han sobreviscut fins ara. els governadors musulmans, anomenats pel califat isl\u00e0mic controlaren egipte durant els sis segles seg\u00fcents, incloent-hi un per\u00edode en qu\u00e8 fou seu del califat sota els fatimites. amb la fi de la dinastia ai\u00fabida els mamelucs, una casta militar turca-circassiana, prengu\u00e9 el control del pa\u00eds el segle xiii. continuaren governant fins a la conquesta d'egipte pels turcs otomans el 1517.\n\nl'estiu de 1798 napole\u00f3 bonaparte va dirigir una campanya sobre egipte, ocupant algunes zones, per\u00f2 va ser incapa\u00e7 de transportar el seu ex\u00e8rcit de tornada a fran\u00e7a per mar despr\u00e9s de perdre la batalla del nil contra nelson el 3 d'agost, havent d'abandonar tots els territoris ocupats. despr\u00e9s d'aquesta invasi\u00f3 de curta durada (un parell de mesos), els egipcis tingueren l'oportunitat de practicar una certa autonomia.un cop evacuades les tropes franceses, van esclatar unes guerres civils entre els turcs otomans, els mamelucs i els mercenaris albanesos, a la fi de les quals el 1866, es fund\u00e0 l'assemblea de delegats com a instituci\u00f3 de consell per al govern. els membres de l'assemblea foren elegits de totes les regions d'egipte i tingu\u00e9 una influ\u00e8ncia significativa en les decisions governamentals. despr\u00e9s de la construcci\u00f3 del canal de suez el 1869, egipte es convert\u00ed en un centre mundial de comer\u00e7 i transportaci\u00f3.\n\ntanmateix, el pa\u00eds s'endeut\u00e0 severament amb les pot\u00e8ncies europees. com a resultat, el regne unit prengu\u00e9 el control del govern d'egipte el 1882 per poder protegir els seus interessos financers, especialment els interessos sobre el canal de suez, governat per la convenci\u00f3 de constantinoble de 1888. el 1885 l'alban\u00e8s muh\u00e0mmad al\u00ed paix\u00e0 fou designat com el virrei otom\u00e0 prenent control te\u00f2ric d'egipte. dirig\u00ed una campanya de modernitzaci\u00f3 i d'obres p\u00fabliques que inclo\u00efa diversos projectes d'irrigaci\u00f3, reformes agr\u00e0ries i la industrialitzaci\u00f3, que el seu successor isma'il pasha continu\u00e0 i estengu\u00e9.poc despr\u00e9s de la intervenci\u00f3 pol\u00edtica, el regne unit envi\u00e0 tropes a alexandria i a la zona del canal prenent avantatge de la debilitat militar d'egipte. amb la derrota de l'ex\u00e8rcit egipci en la batalla de tel el-kebir, les tropes brit\u00e0niques arribaren al caire i destitu\u00efren el govern nacionalista i les forces armades eg\u00edpcies. t\u00e8cnicament, egipte continu\u00e0 com a prov\u00edncia otomana fins al 1914, any en qu\u00e8 el regne unit formalment declar\u00e0 un protectorat sobre egipte i destitu\u00ed l'\u00faltim khedive abbas hilmi ii. el seu oncle, hussein kamal fou designat com a sult\u00e0.\n\n\n=== moviment nacionalista i independ\u00e8ncia tutelada ===\nentre 1882 i 1906 es comen\u00e7\u00e0 a formar un moviment nacionalista per la independ\u00e8ncia. l'incident de dinshaway motiv\u00e0 els egipcis a prendre accions m\u00e9s directes en contra de l'ocupaci\u00f3 brit\u00e0nica. es fundaren els primers partits pol\u00edtics. despr\u00e9s de la primera guerra mundial, saad zaghlul i el partit wafd dirigiren el moviment nacionalista egipci i aconseguiren la majoria de l'assemblea legislativa local. quan els brit\u00e0nics exiliaren zaghlul i els seus associats el 8 de mar\u00e7, 1919, el pa\u00eds s'aixec\u00e0 en la seva primera revoluci\u00f3 moderna. el regne unit declar\u00e0 la independ\u00e8ncia unilateral d'egipte el 22 de febrer, 1922.\n\n\n=== revoluci\u00f3 de 1952. nasser ===\nel nou govern egipci escrigu\u00e9 i promulg\u00e0 una nova constituci\u00f3 el 1923 basada en el sistema parlamentari de representaci\u00f3. saad zaghlul fou elegit com a primer ministre d'egipte el 1924. el 1936 se sign\u00e0 el tractat anglo-egipci de 1936. la inestabilitat del govern, causada pels romanents del control brit\u00e0nic i la influ\u00e8ncia del rei obriren pas a un cop d'estat que destitu\u00ed la monarquia i dissolgu\u00e9 el parlament, esdeveniment conegut com la revoluci\u00f3 eg\u00edpcia de 1952. els militars en el moviment dels oficials lliures, for\u00e7aren el rei faruk i a abdicar a favor del seu fill fuad ii. el 18 de juny, 1953, es declar\u00e0 la rep\u00fablica d'egipte, i el general naguib, que seria titllat de dictador i eliminat del poder pel consell de la revoluci\u00f3. gamal abdel nasser prengu\u00e9 el poder com a president i declar\u00e0 la independ\u00e8ncia plena d'egipte del regne unit el 18 de juny de 1956.\n\n\n=== nacionalitzaci\u00f3 de suez i guerra dels sis dies ===\nla nacionalitzaci\u00f3 del canal de suez que emprengu\u00e9 nasser el 26 de juny de 1956, provoc\u00e0 una crisi pol\u00edtica per\u00f2 hi permet\u00e9 la llibertat de navegaci\u00f3 excepte per a israel que consideraren el gran enemic d'egipte i que s'havia constitu\u00eft com a estat independent el 1948. el 1958 l'egipte, i a inst\u00e0ncies dels sirians, es fusion\u00e0 amb s\u00edria per formar la rep\u00fablica \u00e0rab unida, presidida pel mateix nasser i capdavantera del panarabisme. tanmateix, s\u00edria se'n separ\u00e0 el 1961. el 1964 es promulg\u00e0 una nova constituci\u00f3 que nacionalitz\u00e0 el 90% de les empreses i cre\u00e0 un partit \u00fanic, la uni\u00f3 socialista \u00e0rab.\ndespr\u00e9s de derrota en la guerra dels sis dies en qu\u00e8 israel havia enva\u00eft i ocupat el sina\u00ed nasser present\u00e0 la seva ren\u00fancia, que l'assemblea l'oblig\u00e0 a retirar. tres anys despr\u00e9s, nasser mor\u00ed i fou succe\u00eft per anwar sadat. sadat canvi\u00e0 la pol\u00edtica exterior, anteriorment aliat a la uni\u00f3 sovi\u00e8tica, i s'aprop\u00e0 als estats units i expuls\u00e0 els consellers sovi\u00e8tics el 1972. inici\u00e0 una pol\u00edtica de reforma econ\u00f2mica coneguda com la infitah, i alhora prengu\u00e9 accions dr\u00e0stiques en contra de l'oposici\u00f3 religiosa i secular.\n\n\n=== guerra del yom kippur ===\nel 1973 egipte amb s\u00edria iniciaren la guerra del yom kippur, un atac sorpresa en contra de les forces israelianes que ocupaven la pen\u00ednsula del sina\u00ed i les alts del golan des de la guerra dels sis dies. tots dos, els estats units i la uni\u00f3 sovi\u00e8tica hi intervingueren i aconseguiren un cessament al foc. tot i que no fou un \u00e8xit militar, la majoria dels historiadors afirmen que la guerra del yom kippur fou una vict\u00f2ria pol\u00edtica per a sadat que li permet\u00e9 recuperar el sina\u00ed despr\u00e9s a canvi de signar la pau amb israel el 1979, despr\u00e9s d'una visita hist\u00f2rica. aquesta iniciativa de sadat provoc\u00e0 una gran controv\u00e8rsia en el m\u00f3n \u00e0rab, per la qual egipte fou expulsat de la lliga \u00e0rab, tot i que tenia el suport de la gran majoria dels ciutadans egipcis. sadat fou assassinat per un soldat fonamentalista religi\u00f3s al caire el 1981. fou succe\u00eft per hosni mubarak. des de 1991, mubarak ha empr\u00e8s diverses accions ambicioses de reforma econ\u00f2mica per tal de reduir el sector p\u00fablic i expandir el sector privat; tanmateix, no hi ha hagut un proc\u00e9s paral\u00b7lel de reforma pol\u00edtica.\n\n\n=== revolta popular del 2011 ===\n\nla revolta popular del 2011 va ser un seguit de manifestacions al carrer, protestes i actes de desobedi\u00e8ncia civil que van comen\u00e7ar el 25 de gener del 2011 i que es van difondre per tot el pa\u00eds. les manifestacions i els disturbis van ser duts a terme per diversos grups socials i s'inspiraren principalment en la revoluci\u00f3 del gessam\u00ed de tun\u00edsia. les manifestacions i revoltes van ser espont\u00e0nies i una resposta a l'exc\u00e9s de brutalitat polic\u00edaca, a les lleis d'emerg\u00e8ncia de l'estat, a les altes taxes d'atur, al desig d'augmentar el salari m\u00ednim, a la manca d'habitatges i aliments, la inflaci\u00f3, la corrupci\u00f3, la mancada de llibertat d'opini\u00f3 i les pobres condicions de vida. l'objectiu dels protestants \u00e9s la dimissi\u00f3 del president hosni mubarak, qui ha estat en el poder m\u00e9s de 30 anys. mubarak va dimitir l'11 de febrer del 2011.el 3 de juliol del 2013, l'ex\u00e8rcit va donar un nou cop d'estat, derrocant el poder dels germans musulmans i de mohamed mursi, el primer president elegit democr\u00e0ticament a egipte. ni l'organitzaci\u00f3 de les nacions unides ni els estats units van condemnar els fets. els membres del nou govern de l'ex\u00e8rcit egipci, encap\u00e7alat per l'economista hazem el-beblawi, van suspendre la constituci\u00f3 i van fer centenars de detencions dels partidaris del president derrocat. el 14 d'agost del 2013 l'ex\u00e8rcit va matar a centenars de partidaris del president derrocat en un assalt policial. l'endem\u00e0, el ministeri de sanitat egipci va confirmar almenys 525 morts i 3.717 ferits, mentre que els germans musulmans denunciaven m\u00e9s de 4.000 morts.\n\n\n== refer\u00e8ncies ==\n\n\n== vegeu tamb\u00e9 ==\nantic egipte\nhist\u00f2ria de l'antic egipte (3000 ac - 332 ac)\negipte (mitologia)\negipte predin\u00e0stic\negipte ptolemaic\negipte (prov\u00edncia romana)\negipte (prov\u00edncia del califat)\nuniversitat del caire\ngastronomia d'egipte\n\n\n== enlla\u00e7os externs ==\ngovern d'egipte arxivat 2006-03-20 a wayback machine. (en angl\u00e8s) (\u00e0rab).\nportal d'informaci\u00f3 d'egipte (en angl\u00e8s) (\u00e0rab).\nhist\u00f2ria d'egipte (en angl\u00e8s)."