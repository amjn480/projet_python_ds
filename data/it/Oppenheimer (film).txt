"oppenheimer \u00e8 un film del 2023 scritto, diretto e co-prodotto da christopher nolan.\nbasato sulla biografia robert oppenheimer, il padre della bomba atomica di kai bird e martin j. sherwin, il film racconta la vita del fisico teorico statunitense j. robert oppenheimer. la storia si concentra prevalentemente sugli studi di oppenheimer, sulla sua direzione del progetto manhattan durante la seconda guerra mondiale e sulla sua caduta in disgrazia a causa della sua audizione di sicurezza del 1954. il cast \u00e8 composto da cillian murphy, nei panni di robert oppenheimer, emily blunt, matt damon, robert downey jr., florence pugh, josh hartnett, casey affleck, rami malek e kenneth branagh.\nil film venne annunciato nel settembre 2021 dopo che universal pictures vinse l'asta per aggiudicarsi la sceneggiatura di nolan, a seguito del conflitto che nolan ebbe con warner bros., casa di distribuzione con cui il regista lavor\u00f2 a lungo. il mese successivo murphy divent\u00f2 il primo attore coinvolto nel film, mentre il resto del cast si un\u00ec al progetto tra il novembre 2021 e l'aprile 2022. oppenheimer \u00e8 il primo film di nolan a ricevere una classificazione r negli stati uniti dai tempi del film insomnia del 2002.\noppenheimer \u00e8 stato proiettato in anteprima a le grand rex di parigi l'11 luglio 2023, venendo distribuito negli stati uniti e nel regno unito il 21 luglio da universal. la sua distribuzione, simultanea con il film barbie di warner bros, ha generato il fenomeno culturale del barbenheimer, che port\u00f2 diversi spettatori a guardare entrambi i film come un doppio spettacolo. il film \u00e8 stato acclamato dalla critica, in particolare per le performance del cast, la colonna sonora, la sceneggiatura e la regia di nolan e gli effetti visivi.\n\n\n== trama ==\nnel 1926, il dottorando ventiduenne j. robert oppenheimer, allievo del fisico sperimentale patrick blackett al laboratorio cavendish di cambridge, \u00e8 preso dall'ansia e dalla nostalgia di casa. arrabbiato con l'esigente blackett, oppenheimer inietta di nascosto del cianuro di potassio nella sua mela, salvo poi recuperarla. niels bohr, scienziato in visita all'istituto, gli suggerisce di studiare fisica teorica a gottinga, dove oppenheimer completa il suo dottorato di ricerca e incontra isidor isaac rabi. qualche anno dopo, i due incontrano il fisico teorico werner heisenberg ad una conferenza in svizzera. oppenheimer torna negli stati uniti con l'intenzione di esportarvi la ricerca sulla meccanica quantistica, e comincia a insegnare presso l'universit\u00e0 della california e al california institute of technology. incontra la sua futura moglie, katherine \"kitty\" puening, biologa ed ex comunista, e ha una relazione a intermittenza con jean tatlock, membro del partito comunista degli stati uniti d'america.\nnel dicembre 1938 viene scoperta la fissione nucleare, che oppenheimer realizza potrebbe essere utilizzata come arma. nel 1942, nel pieno della seconda guerra mondiale, il colonnello dell'esercito statunitense leslie groves recluta oppenheimer come direttore scientifico del progetto manhattan per sviluppare una bomba atomica. oppenheimer, che \u00e8 ebreo, \u00e8 particolarmente spinto dal potenziale completamento da parte dei nazisti del loro programma nucleare militare, guidato da heisenberg. mette insieme un team scientifico che comprende rabi e edward teller a los alamos, nel nuovo messico, e collabora anche con gli scienziati enrico fermi, le\u00f3 szil\u00e1rd e david l. hill presso l'universit\u00e0 di chicago. mentre i lavori continuano, oppenheimer resta addolorato dalla morte suicida di tatlock. intanto, i calcoli di teller rivelano che una detonazione atomica possa innescare una reazione a catena che infiamma l'atmosfera. dopo essersi consultato con albert einstein, oppenheimer conclude che le probabilit\u00e0 sono accettabilmente basse. teller propone di costruire una bomba all'idrogeno ma l'idea viene rapidamente respinta. tenta di lasciare il progetto, venendo per\u00f2 convinto da oppenheimer a restare.\ndopo la morte di adolf hitler, alcuni scienziati del progetto mettono in dubbio l'importanza della bomba, mentre oppenheimer ritiene che il suo utilizzo metter\u00e0 rapidamente fine alla guerra in corso nel pacifico e salver\u00e0 vite alleate. il test trinity ha successo e il presidente harry s. truman ordina il bombardamento di hiroshima e nagasaki, costringendo il giappone alla resa. sebbene acclamato dall'opinione pubblica, oppenheimer \u00e8 tormentato dalla distruzione di massa e dalle vittime, arrivando a sollecitare il governo a limitare l'ulteriore sviluppo di armi nucleari, vedendo un rifiuto da truman. in qualit\u00e0 di consulente della commissione per l'energia atomica degli stati uniti d'america (aec), la posizione di oppenheimer genera polemiche, mentre la bomba all'idrogeno di teller riceve un rinnovato interesse nel mezzo della fiorente guerra fredda. il presidente dell'aec lewis strauss si risente contro oppenheimer quando questi lo umilia pubblicamente respingendo le sue preoccupazioni sull'esportazione di radioisotopi e raccomandando un negoziato con l'unione sovietica dopo che questa ha fatto esplodere con successo la propria bomba. crede anche che oppenheimer lo abbia denigrato durante una conversazione avuta con einstein nel 1947.\nnel 1954, volendo eliminare l'influenza politica di oppenheimer, strauss orchestra segretamente un'audizione privata davanti a un comitato di sicurezza del personale riguardante il q clearance di oppenheimer. tuttavia, risulta chiaro che l'audizione ha un esito predeterminato. i passati legami comunisti di oppenheimer vengono sfruttati e le testimonianze di groves e di altri soci vengono distorte contro di lui. teller testimonia di non avere fiducia in oppenheimer e raccomanda la revoca. il consiglio revoca il nulla osta a oppenheimer, danneggiando la sua immagine pubblica e limitando la sua influenza sulla politica nucleare. nel 1959, durante l'udienza di conferma di strauss al senato per il segretario al commercio, hill testimoni\u00f2 sulle motivazioni personali di strauss nell'ingegnerizzare la caduta di oppenheimer, portando il senato a votare contro la sua nomina. nel 1963, il presidente lyndon b. johnson consegna a oppenheimer il premio enrico fermi come gesto di riabilitazione politica. un flashback rivela che la conversazione tra oppenheimer ed einstein del 1947 non menzionava mai strauss. oppenheimer espresse invece la cupa convinzione di aver avviato una reazione a catena che avrebbe distrutto il mondo.\n\n\n== produzione ==\n\n\n=== sviluppo ===\nnel settembre 2021 venne annunciato che nolan avrebbe scritto e diretto un film biografico ambientato durante la seconda guerra mondiale su robert oppenheimer, con cillian murphy come protagonista. nolan, dopo la separazione con la warner bros., contatt\u00f2 diversi studi cinematografici, tra cui sony pictures, universal pictures, paramount pictures e apple studios, per proporre il film. il 14 settembre successivo venne reso noto che la universal avrebbe distribuito il film, con l'inizio delle riprese previsto per il primo trimestre del 2022.\n\n\n=== cast ===\nemily blunt si un\u00ec al cast il 20 ottobre 2021 mentre il 2 novembre dello stesso anno vennero ingaggiati anche gli attori robert downey jr. e matt damon; il mese successivo entrarono nel cast anche florence pugh, rami malek e benny safdie. tra febbraio e marzo 2022 venne annunciato che dane dehaan, jack quaid, matthew modine, jason clarke, james d'arcy e kenneth branagh avrebbero recitato nella pellicola.\n\n\n=== riprese ===\nle riprese iniziarono nel febbraio 2022 a princeton, nel new jersey, e durarono 57 giorni, concludendosi nell'aprile successivo. alcune scene furono girate anche in california, principalmente presso l'universit\u00e0 di berkeley.altre riprese aeree mostrano l'universit\u00e0 di zurigo, il grossm\u00fcnster sempre a zurigo, e il monastero di einsiedeln.\nil regista fece ricostruire la los alamos dei tempi del progetto manhattan a ghost ranch, in un'area di 8 500 metri quadrati nel nuovo messico. il trinity test che conferm\u00f2 la natura distruttiva e controllabile della bomba venne riprodotto dagli effetti visivi di andrew jackson e da quelli speciali di scott fisher, senza ricorso alla computer grafica.il film venne realizzato utilizzando una combinazione di pellicola imax 70mm a 15 perforazioni e pellicola 70mm a 5 perforazioni (widescreen). il budget del film ammont\u00f2 a 100 milioni di dollari.\n\n\n=== effetti speciali ===\ngli effetti speciali presenti in oppenheimer vennero realizzati dalla double negative, con andrew jackson supervisore del progetto.\n\n\n== colonna sonora ==\nla colonna sonora della pellicola \u00e8 stata composta da ludwig g\u00f6ransson, alla sua seconda collaborazione con nolan dopo tenet.\n\n\n== promozione ==\nil teaser trailer venne diffuso online il 28 luglio 2022, mentre il trailer ufficiale fu pubblicato il 19 dicembre successivo.ulteriori trailer vennero mostrati nel dicembre 2022 prima della proiezione di avatar - la via dell'acqua, uno in esclusiva per i teatri imax e l'altro in tutti gli altri formati; mentre un altro nel maggio 2023 durante le proiezioni in anteprima di guardiani della galassia vol. 3.\n\n\n== distribuzione ==\n\n\n=== data di uscita ===\nl'anteprima mondiale si tenne a parigi l'11 luglio 2023. il film venne distribuito nelle sale cinematografiche statunitensi e in gran parte dei mercati internazionali a partire dal 21 luglio 2023, anche in imax su pellicola da 70mm a 15 perforazioni o in digitale. in italia fu distribuito dal 23 agosto dello stesso anno.\n\n\n=== divieti ===\nnegli stati uniti, la pellicola ricevette una valutazione r dalla motion picture association per la presenza di \"sessualit\u00e0, nudit\u00e0 e linguaggio volgare\", rendendolo il primo film di nolan a ricevere tale valutazione dopo insomnia (2002).in alcuni paesi dell'asia, tra cui bangladesh, india e indonesia, la universal distribu\u00ec una versione del film con la scena di nudo di florence pugh modificata digitalmente, cos\u00ec da evitare la censura della pellicola.\n\n\n=== edizione italiana ===\nl'edizione italiana del film venne curata dalla universal pictures international italy, con la direzione del doppiaggio e l'adattamento dei dialoghi curati da marco mete assistito da roberta schiavon. il doppiaggio italiano e la sonorizzazione della pellicola, invece, vennero eseguiti dalla laser digital film.\n\n\n== accoglienza ==\n\n\n=== incassi ===\nla pellicola ha incassato 33 milioni di dollari nel corso del primo giorno di apertura (compresi 10,5 milioni dalle anteprime del gioved\u00ec sera). nel primo fine settimana ha totalizzato 82,4 milioni complessivi, posizionandosi dietro a barbie e segnando uno dei migliori weekend d'apertura di sempre per un film drammatico vietato ai minori.il film ha incassato 326067790 $ in nord america e 625934000 $ nel resto del mondo, per un totale di 952001790 $, che ne fa il terzo maggior incasso mondiale del 2023.in italia, nel giorno del debutto avvenuto il 23 agosto, il film ha ottenuto un incasso di 2 milioni di euro, raggiungendo i 5 milioni in 3 giorni. l'incasso complessivo \u00e8 di 27985284 \u20ac con 3747845 biglietti venduti, che ne fa il terzo film di maggior incasso e il terzo pi\u00f9 visto dell'anno  dietro c'\u00e8 ancora domani e barbie, ed il 22\u00ba film col maggiore incasso in italia di sempre.\n\n\n=== critica ===\nsull'aggregatore di recensioni rotten tomatoes il film ha totalizzato un punteggio del 93%, con un voto medio di 8,6 su 10 basato su 483 critiche, mentre su metacritic ha ottenuto un punteggio di 89 su 100 basato su 69 recensioni.richard roeper del chicago sun-times assegn\u00f2 quattro stelle su quattro, definendolo \u00abmagnifico\u00bb e \u00abuno dei migliori film del xxi secolo\u00bb. matthew jackson del the a.v. club arriv\u00f2 a considerarlo un \"capolavoro\", aggiungendo che \u00ab\u00e8 finora il miglior film di christopher nolan, un passo avanti verso un nuovo livello per uno dei nostri migliori registi\u00bb. matt zoller seitz di rogerebert.com diede alla pellicola quattro stelle, il massimo, elogiando in particolar modo la regia di nolan, il personaggio di oppenheimer e gli effetti visivi.\n\n\n=== primati ===\n\u00e8 il primo film vietato ai minori ad aver incassato pi\u00f9 di 10 milioni di dollari al giorno negli stati uniti per 7 giorni consecutivi e poi proseguita fino a 10 giorni nel secondo weekend.\n\u00e8 il film ambientato durante la seconda guerra mondiale ad aver incassato di pi\u00f9 nella storia del cinema.\n\u00e8 il film biopic con pi\u00f9 incassi nella storia del cinema.\n\n\n== riconoscimenti ==\n2024 - golden globecandidatura per il miglior film drammatico\ncandidatura per la miglior regista a christopher nolan\ncandidatura per il migliore attore in un film drammatico a cillian murphy\ncandidatura per il migliore attore non protagonista a robert downey jr.\ncandidatura per la migliore attrice non protagonista a emily blunt\ncandidatura per la migliore sceneggiatura a christopher nolan\ncandidatura per la migliore colonna sonora originale a ludwig g\u00f6ransson\ncandidatura per il miglior incasso al botteghino\n2024 - grammy award\ncandidatura per la miglior colonna sonora per i media visivi a ludwig g\u00f6ransson\ncandidatura per la miglior composizione strumentale per can you hear the music a ludwig g\u00f6ransson\ncandidatura per il miglior arrangiamento, strumentale o a cappella per can you hear the music a ludwig g\u00f6ransson\n2023 - dallas-fort worth film critics associationmiglior regista a christopher nolan\nmiglior attore a cillian murphy\nmiglior attore non protagonista a robert downey jr.\ncandidatura per il miglior film\ncandidatura per la miglior colonna sonora a ludwig g\u00f6ransson\ncandidatura per la miglior attrice non protagonista a emily blunt\n2023 \u2013 national board of review awardmiglior dieci film dell'anno\n2023 \u2013 new york film critics circle awardsmiglior regista a christopher nolan\nmiglior fotografia a hoyte van hoytema\n2024 \u2013 saturn awardcandidatura per il miglior film thriller\ncandidatura per la miglior regia a christopher nolan\ncandidatura per la migliore sceneggiatura a christopher nolan\ncandidatura per il miglior attore a cillian murphy\ncandidatura per il miglior attore non protagonista a robert downey jr.\ncandidatura per la miglior attrice non protagonista a emily blunt\ncandidatura per il miglior montaggio a jennifer lame\ncandidatura per la miglior scenografia a ruth de jong\ncandidatura per i migliori costumi a ellen mirojnick\ncandidatura per il miglior trucco a luisa abel e jason hamer\ncandidatura per i migliori effetti speciali ad andrew jackson, giacomo mineo, scott r. fisher e dave drzewiecki\n\n\n== barbenheimer ==\n\nnegli stati uniti d'america il film venne distribuito in concomitanza con barbie, diretto da greta gerwig basato sull'omonimo personaggio della mattel e prodotto dalla warner bros. a causa del contrasto di genere tra i due film, molti utenti dei social media crearono dei meme sui due film e il trend, poi soprannominato barbenheimer, ebbe un forte impatto mediatico che coinvolse una grande fetta di pubblico internazionale. grazie a questo fenomeno gli incassi al botteghino per entrambi i film risultarono maggiori, stabilendo nuovi primati. in un'intervista a la vanguardia, cillian murphy dichiar\u00f2: \u00abil mio consiglio sarebbe di andare a vederli entrambi, nello stesso giorno. se sono buoni film, allora questo \u00e8 il guadagno del cinema\u00bb.il regista francis ford coppola elogi\u00f2 il fenomeno affermando che esso \"\u00e8 una vittoria per il cinema\" e che \"la mia impressione \u00e8 che siamo sull'orlo di un'et\u00e0 dell'oro\".\n\n\n== note ==\n\n\n== voci correlate ==\nl'ombra di mille soli - film (1989)\n\n\n== altri progetti ==\n\n wikimedia commons contiene immagini o altri file su oppenheimer\n\n\n== collegamenti esterni ==\n\n(en) sito ufficiale, su oppenheimermovie.com. \n  oppenheimer | new trailer, su youtube, 8 maggio 2023. \n oppenheimer, su cinedatabase, rivista del cinematografo. \n oppenheimer, su mymovies.it, mo-net srl. \n oppenheimer, su movieplayer.it, netaddiction s.r.l.. \n oppenheimer, su filmtv.it, arnoldo mondadori editore. \n oppenheimer, su il mondo dei doppiatori, antoniogenna.net. \n oppenheimer, su comingsoon.it, anicaflash. \n(en) oppenheimer, su imdb, imdb.com. \n(en) oppenheimer, su allmovie, all media network. \n(en) oppenheimer, su rotten tomatoes, fandango media, llc. \n(en, es) oppenheimer, su filmaffinity. \n(en) oppenheimer, su metacritic, red ventures. \n(en) oppenheimer, su box office mojo, imdb.com."