"uefa europa league, tidigare kallad uefacupen, \u00e4r den n\u00e4st h\u00f6gsta fotbollsturneringen f\u00f6r klubblag i europa, under uefa champions league och \u00f6ver uefa europa conference league. turneringen, som arrangeras av uefa varje s\u00e4song, blev en stor officiell europeisk turnering s\u00e4songen 1971/72 d\u00e5 organisationen tog \u00f6ver m\u00e4sscupen som startat 1955. fr\u00e5n och med s\u00e4songen 2009/10 \u00e4ndrades namnet fr\u00e5n uefacupen till uefa europa league.formatet, som har modifierats genom \u00e5ren, best\u00e5r av gruppspel och slutspel. f\u00f6re gruppspelet \u00e4r det tv\u00e5 kvalomg\u00e5ngar. gruppspel inf\u00f6rdes s\u00e4songen 2004/05, men har efter det ut\u00f6kats kraftigt f\u00f6r att sedan minskas igen. i slutspelet m\u00f6ts klubbarna hemma och borta medan finalen avg\u00f6rs i en enda match p\u00e5 neutral plan. vid ett tillf\u00e4lle har det dock intr\u00e4ffat att vinnarna haft fav\u00f6r av hemmaplan: 2002 d\u00e5 feyenoord besegrade borussia dortmund hemma p\u00e5 feijenoordstadion med 3\u20132. en g\u00e5ng har den f\u00f6rlorande klubben haft hemmaplan: 2005 d\u00e5 sporting lissabon fick ge sig mot cska moskva p\u00e5 est\u00e1dio jos\u00e9 alvalade.\nvinnaren av turneringen \u00e4r garanterad en plats i n\u00e4stf\u00f6ljande s\u00e4songs gruppspel i champions league och f\u00e5r spela i uefa super cup mot vinnaren av champions league.\nspanska klubbar har varit de mest framg\u00e5ngsrika genom \u00e5ren med 14 finalvinster och fem finalf\u00f6rluster i uefacupen och uefa europa league till och med 2023. engelska och italienska klubbar kommer d\u00e4refter; b\u00e5da har nio finalvinster och \u00e5tta finalf\u00f6rluster. sevilla har varit den mest framg\u00e5ngsrika klubben med sju finalvinster. uefacupen \u00e4r den enda stora europeiska cup som vunnits av en svensk klubb; detta genom ifk g\u00f6teborg som f\u00f6rst vann turneringen s\u00e4songen 1981/82 och sedan \u00e5terupprepade bedriften s\u00e4songen 1986/87.i f\u00f6reg\u00e5ngaren m\u00e4sscupen var spanska barcelona den mest framg\u00e5ngsrika klubben genom tiderna med totalt tre finalvinster och en f\u00f6rlorad final. spanien var likas\u00e5 det mest framg\u00e5ngsrika landet, d\u00e5 klubbar fr\u00e5n landet korades som segrare sex g\u00e5nger tillsammans med tre finalf\u00f6rluster.\n\n\n== historia ==\n\n\n=== m\u00e4sscupen ===\n\nden f\u00f6rsta m\u00e4sscupen (inter-cities fairs cup), som spelades mellan 1955 och 1958, var en turnering \u00f6ppen f\u00f6r st\u00e4der d\u00e4r det h\u00f6lls m\u00e4ssor och inte n\u00f6dv\u00e4ndigtvis klubbar \u2013 st\u00e4der med mer \u00e4n en klubb skickade kombinationslag med spelare fr\u00e5n stadens olika klubbar. sedermera blev kombinationslagen f\u00e4rre, och fr\u00e5n mitten av 1960-talet deltog endast europeiska klubbar som kvalificerat sig genom en placering, normalt andra till fj\u00e4rde plats, i sin inhemska liga. man inf\u00f6rde dock en regel om att endast en klubb per stad fick delta.under tidigt 1960-tal dominerade sydeuropa och framf\u00f6r allt spanien turneringen; bland de tidiga vinnarna finns barcelona, valencia och real zaragoza. turneringen v\u00e4xte i prestige och omf\u00e5ng, s\u00e4songen 1964/65 deltog totalt 48 klubbar och 1968 vann leeds united som f\u00f6rsta klubb fr\u00e5n norra europa turneringen. leeds vann \u00e4ven turneringen under dess sista \u00e5r, s\u00e4songen 1970/71, d\u00e5 totalt 64 klubbar deltog.\n\n\n=== uefacupen ===\nm\u00e4sscupen hade vuxit s\u00e5 i betydelse att uefa tog \u00f6ver turneringen fr\u00e5n m\u00e4ssorganisationen s\u00e4songen 1971/72 och namnet \u00e4ndrades d\u00e4rmed till uefacupen. det f\u00f6rsta m\u00e5let i turneringens historia gjordes den 14 september 1971 av ya\u015far mumcuo\u011flu f\u00f6r turkiska fenerbah\u00e7e.regeln om en klubb per ort fanns dock kvar, och togs inte bort f\u00f6rr\u00e4n 1975. everton hade slutat p\u00e5 fj\u00e4rde plats i engelska ligan och skulle d\u00e4rmed ha kvalificerat sig, men nekades att spela eftersom liverpool ocks\u00e5 hade kvalificerat sig genom att komma tv\u00e5a. everton \u00f6verklagade och h\u00e4vdade att regeln var or\u00e4ttvis, och uefa gav dem r\u00e4tt och valde att slopa regeln.i b\u00f6rjan av 1980-talet b\u00f6rjade svenska klubbar r\u00f6na framg\u00e5ngar i uefacupen och dessa kr\u00f6ntes med ifk g\u00f6teborgs finalvinst s\u00e4songen 1981/82 d\u00e5 de besegrade storfavoriten hamburg med sammanlagt 4\u20130 i finalen. ifk g\u00f6teborg \u00e5terupprepade bedriften s\u00e4songen 1986/87 d\u00e5 de besegrade dundee united i finalen med 2\u20131 sammanlagt.\nturneringen var l\u00e4nge \u00f6ppen f\u00f6r tv\u00e5orna och treorna i de inhemska ligorna (f\u00f6rutom i n\u00e5gra av de stora ligorna d\u00e4r \u00e4ven fyrorna och femmorna var kvalificerade), men s\u00e4songen 1994/95 tillkom m\u00e4starna i l\u00e4gre rankade ligor och s\u00e4songen 1996/97 tillkom \u00e4ven klubbar som \u00e5kt ut ur champions league. s\u00e4songen 1997/98 var m\u00e4starna i de l\u00e4gre rankade ligorna tillbaka i champions league och samma s\u00e4song fick \u00e4ven tv\u00e5orna i de h\u00f6gst rankade ligorna delta i champions league i st\u00e4llet f\u00f6r i uefacupen. 1999 avskaffade uefa cupvinnarcupen och efter det deltog \u00e4ven vinnarna av de inhemska cuperna i uefacupen. fair play kunde tidigare ocks\u00e5 ta klubbar till uefacupen. det fanns tre s\u00e5dana platser. varje klubbs fair play-resultat togs fram efter sex olika kriterier: gula och r\u00f6da kort (antal av dessa blir po\u00e4ngavdrag), positivt spel (bel\u00f6ning med po\u00e4ng), respekt f\u00f6r motst\u00e5ndaren, respekt f\u00f6r domaren, lagfunktion\u00e4rernas upptr\u00e4dande samt publikens upptr\u00e4dande.\ngruppspel inf\u00f6rdes f\u00f6r f\u00f6rsta g\u00e5ngen s\u00e4songen 2004/05.\n\n\n=== uefa europa league ===\nd\u00e5 turneringen inf\u00f6r s\u00e4songen 2009/10 bytte namn till uefa europa league slopades intertotocupen och ersattes med kvalmatcher i ett tidigt skede i kvalet. en annan nyhet var att gruppspelet gjordes om. det f\u00f6rsta m\u00e5let i uefa europa leagues gruppspel gjordes den 17 september 2009 av alberto zapater f\u00f6r italienska genoa.en stor f\u00f6r\u00e4ndring av europa leagues format inf\u00f6rdes s\u00e4songen 2021/22 i och med skapandet av den l\u00e4gre rankade turneringen uefa europa conference league. de flesta av klubbarna som tidigare hade kvalificerat sig f\u00f6r spel i europa league hamnade nu i st\u00e4llet i europa conference league. kvar i europa league var bara vinnarna av de inhemska cuperna i de 15 h\u00f6gst rankade f\u00f6rbunden samt de klubbar som precis missade att kvala in till champions league p\u00e5 ligaplacering i de fem h\u00f6gst rankade ligorna. i \u00f6vrigt bestod europa league av klubbar som \u00e5kt ut ur champions league samt f\u00f6reg\u00e5ende s\u00e4songs m\u00e4stare av europa conference league. gruppspelet i europa league minskades fr\u00e5n 48 klubbar till 32.\n\n\n== format ==\nnormalt sett \u00e4r det totalt 58 klubbar som deltar i turneringen, varav 37 kommer fr\u00e5n champions league. turneringen best\u00e5r av tre delar \u2013 kvalspel, gruppspel och slutspel.\n\n\n=== kvalspel ===\nturneringen inleds med ett kvalspel till gruppspelet. kvalspelet best\u00e5r av tv\u00e5 delar \u2013 en f\u00f6r ligam\u00e4stare som \u00e5kt ur kvalspelet till champions leagues gruppspel (champions path) och en f\u00f6r \u00f6vriga klubbar (main path). i kvalspelet deltar normalt sett totalt 28 klubbar som sl\u00e5ss om tio platser i gruppspelet.\nvilka l\u00e4nders klubbar som deltar i kvalspelet och n\u00e4r klubbarna g\u00e5r in i kvalspelet avg\u00f6rs av l\u00e4ndernas uefa-koefficient, som tar h\u00e4nsyn till l\u00e4ndernas klubbars prestationer i uefas turneringar de f\u00f6reg\u00e5ende fem s\u00e4songerna. tv\u00e5 klubbar fr\u00e5n samma land f\u00e5r inte m\u00f6tas i kvalspelet.varje m\u00f6te i kvalspelet best\u00e5r av ett dubbelm\u00f6te hemma/borta d\u00e4r den klubb som sammanlagt g\u00f6r flest m\u00e5l g\u00e5r vidare till n\u00e4sta omg\u00e5ng. om b\u00e5da klubbarna sammanlagt g\u00f6r lika m\u00e5nga m\u00e5l (bortam\u00e5lsregeln till\u00e4mpas inte) blir det f\u00f6rl\u00e4ngning efter den andra matchen. om inga m\u00e5l g\u00f6rs i f\u00f6rl\u00e4ngningen eller om b\u00e5da klubbarna g\u00f6r lika m\u00e5nga m\u00e5l blir det till slut ett avg\u00f6rande via straffsparksl\u00e4ggning. klubbarna som \u00e5ker ut i kvalspelet f\u00e5r plats i europa conference league.kvalspelet best\u00e5r av tv\u00e5 omg\u00e5ngar enligt f\u00f6ljande grundschema:\ntredje kvalomg\u00e5ngen (16 klubbar)\nmain path (6 klubbar) (de 3 f\u00f6rlorarna f\u00e5r plats i playoffomg\u00e5ngens main path till europa conference leagues gruppspel)\ncupm\u00e4starna fr\u00e5n l\u00e4nder rankade 13\u201315 (3 klubbar)\nf\u00f6rlorarna i andra kvalomg\u00e5ngens league path till champions leagues gruppspel (3 klubbar)\nchampions path (10 klubbar) (de 5 f\u00f6rlorarna f\u00e5r plats i playoffomg\u00e5ngens champions path till europa conference leagues gruppspel)\nf\u00f6rlorarna i andra kvalomg\u00e5ngens champions path till champions leagues gruppspel (10 klubbar)\nplayoffomg\u00e5ngen (20 klubbar varav 12 nytillkomna) (de 10 f\u00f6rlorarna f\u00e5r plats i europa conference leagues gruppspel)\nvinnarna i tredje kvalomg\u00e5ngens main path (3 klubbar)\nvinnarna i tredje kvalomg\u00e5ngens champions path (5 klubbar)\ncupm\u00e4starna fr\u00e5n l\u00e4nder rankade 7\u201312 (6 klubbar)\nf\u00f6rlorarna i tredje kvalomg\u00e5ngens champions path till champions leagues gruppspel (6 klubbar)om man i st\u00e4llet ser kvalspelet ur de deltagande l\u00e4ndernas synvinkel ser grundschemat ut s\u00e5 h\u00e4r:\nl\u00e4nder rankade 1\u20136\ningen deltagande klubb i kvalspelet\nl\u00e4nder rankade 7\u201312\ncupm\u00e4starna g\u00e5r in i playoffomg\u00e5ngen\nl\u00e4nder rankade 13\u201315\ncupm\u00e4starna g\u00e5r in i tredje kvalomg\u00e5ngen\nl\u00e4nder rankade 16\u201355\ningen deltagande klubb i kvalspelet\n\n\n=== gruppspel ===\ni gruppspelet deltar 32 klubbar som kvalificerat sig p\u00e5 f\u00f6ljande s\u00e4tt:\nfr\u00e5n kvalspelet (10 klubbar)\nvinnarna i playoffomg\u00e5ngen (10 klubbar)\ndirektkvalificerade (12 klubbar)\ncupm\u00e4starna och ligafemmorna i l\u00e4nder rankade 1\u20134 (8 klubbar)\ncupm\u00e4staren och ligafyran fr\u00e5n land rankat 5 (2 klubbar)\ncupm\u00e4staren fr\u00e5n land rankat 6 (1 klubb)\nregerande m\u00e4starna av europa conference league (1 klubb)\nfr\u00e5n champions league (10 klubbar)\nf\u00f6rlorarna i tredje kvalomg\u00e5ngens league path till champions leagues gruppspel (4 klubbar)\nf\u00f6rlorarna i playoffomg\u00e5ngens league path till champions leagues gruppspel (2 klubbar)\nf\u00f6rlorarna i playoffomg\u00e5ngens champions path till champions leagues gruppspel (4 klubbar)de 32 klubbarna lottas in i \u00e5tta grupper med vardera fyra klubbar. lottningen sker efter att klubbarna delats in i fyra potter baserat p\u00e5 respektive klubbs klubblagskoefficient, och till varje grupp lottas en klubb fr\u00e5n varje pott. tv\u00e5 klubbar fr\u00e5n samma land f\u00e5r inte hamna i samma grupp. inom varje grupp m\u00f6ter klubbarna varje annan klubb tv\u00e5 g\u00e5nger, en g\u00e5ng hemma och en g\u00e5ng borta. varje klubb spelar d\u00e4rmed sex matcher. vinst ger tre po\u00e4ng, oavgjort ger en po\u00e4ng och f\u00f6rlust ger noll po\u00e4ng.om tv\u00e5 eller fler klubbar hamnar p\u00e5 samma po\u00e4ng efter det att gruppspelet \u00e4r f\u00e4rdigspelat rankas de efter f\u00f6ljande kriterier:\nflest po\u00e4ng i inb\u00f6rdes m\u00f6ten\nb\u00e4st m\u00e5lskillnad i inb\u00f6rdes m\u00f6ten\nflest gjorda m\u00e5l i inb\u00f6rdes m\u00f6ten\nom det fortfarande finns klubbar som \u00e4r lika till\u00e4mpas ovan kriterier igen, men nu enbart p\u00e5 de klubbar som fortfarande \u00e4r lika, och om de kvarvarande klubbarna \u00e4ven efter det \u00e4r lika till\u00e4mpas kriterierna nedan p\u00e5 de kvarvarande klubbarna\nb\u00e4st m\u00e5lskillnad i alla gruppspelsmatcher\nflest gjorda m\u00e5l i alla gruppspelsmatcher\nflest gjorda m\u00e5l p\u00e5 bortaplan i alla gruppspelsmatcher\nflest vinster i alla gruppspelsmatcher\nflest vinster p\u00e5 bortaplan i alla gruppspelsmatcher\nl\u00e4gst fair play-po\u00e4ng i alla gruppspelsmatcher (r\u00f6tt kort ger tre po\u00e4ng, gult kort ger en po\u00e4ng, tv\u00e5 gula kort i samma match ger tre po\u00e4ng)\nh\u00f6gst klubblagskoefficientde \u00e5tta gruppvinnarna g\u00e5r vidare till \u00e5ttondelsfinal, medan de \u00e5tta grupptv\u00e5orna g\u00e5r vidare till utslagsomg\u00e5ngen. de \u00e5tta grupptreorna f\u00e5r plats i utslagsomg\u00e5ngen i europa conference leagues slutspel. \u00f6vriga klubbar \u00e4r utslagna.\n\n\n=== slutspel ===\nefter gruppspelet vidtar slutspelet, d\u00e4r turneringens m\u00e4stare utses. varje m\u00f6te i slutspelet fram till finalen avg\u00f6rs p\u00e5 samma s\u00e4tt som i kvalspelet, allts\u00e5 i ett dubbelm\u00f6te hemma/borta d\u00e4r den klubb som sammanlagt g\u00f6r flest m\u00e5l g\u00e5r vidare till n\u00e4sta omg\u00e5ng och d\u00e4r det vid lika st\u00e4llning efter tv\u00e5 matcher f\u00f6ljer f\u00f6rl\u00e4ngning och, vid behov, straffsparksl\u00e4ggning.\nslutspelet best\u00e5r av f\u00f6ljande omg\u00e5ngar:\n\nutslagsomg\u00e5ngen (16 klubbar)\ngrupptv\u00e5orna i gruppspelet (8 klubbar)\ngrupptreorna i champions leagues gruppspel (8 klubbar)utslagsomg\u00e5ngen lottas s\u00e5 att grupptv\u00e5orna i gruppspelet f\u00e5r m\u00f6ta grupptreorna i champions leagues gruppspel. tv\u00e5 klubbar fr\u00e5n samma land f\u00e5r inte m\u00f6tas. grupptv\u00e5orna i gruppspelet spelar returmatchen hemma.\n\u00e5ttondelsfinaler (16 klubbar)\ngruppvinnarna i gruppspelet (8 klubbar)\nvinnarna i utslagsomg\u00e5ngen (8 klubbar)\u00e5ttondelsfinalerna lottas s\u00e5 att gruppvinnarna i gruppspelet f\u00e5r m\u00f6ta vinnarna i utslagsomg\u00e5ngen. tv\u00e5 klubbar fr\u00e5n samma land f\u00e5r inte m\u00f6tas. gruppvinnarna i gruppspelet spelar returmatchen hemma.\nkvartsfinaler (8 klubbar)\nvinnarna i \u00e5ttondelsfinalerna (8 klubbar)kvartsfinalerna lottas utan n\u00e5gra s\u00e4rskilda regler.\nsemifinaler (4 klubbar)\nvinnarna i kvartsfinalerna (4 klubbar)semifinalerna lottas utan n\u00e5gra s\u00e4rskilda regler.\nfinal (2 klubbar)\nvinnarna i semifinalerna (2 klubbar)finalen spelas i en enda match p\u00e5 en i f\u00f6rv\u00e4g best\u00e4md neutral arena. om resultatet \u00e4r oavgjort vid full tid vidtar f\u00f6rl\u00e4ngning och, vid behov, straffsparksl\u00e4ggning.klubben som vinner uefa europa league \u00e4r garanterad en plats i n\u00e4stf\u00f6ljande s\u00e4songs gruppspel i champions league och f\u00e5r spela i uefa super cup mot vinnaren av champions league.\n\n\n== finalresultat ==\n\n\n=== uefacupfinaler ===\n\n\n==== 1971/72\u20131996/97 ====\nfram till och med s\u00e4songen 1996/97 avgjordes finalen i b\u00e4st av tv\u00e5 matcher d\u00e4r klubbarna m\u00f6ttes hemma och borta. i tabellen nedan markeras de sammanlagda vinnarna med fet stil.\n\n\n==== 1997/98\u20132008/09 ====\nfr\u00e5n och med s\u00e4songen 1997/98 avg\u00f6rs finalen i en enda match p\u00e5 en i f\u00f6rv\u00e4g best\u00e4md neutral arena.\nen asterisk (*) bredvid en klubbs namn betyder att klubben f\u00f6rst deltog i champions league den s\u00e4songen.\n\n\n=== uefa europa league-finaler ===\nen asterisk (*) bredvid en klubbs namn betyder att klubben f\u00f6rst deltog i champions league den s\u00e4songen.\n\n\n== finaler per klubb ==\nnedanst\u00e5ende tabell presenterar det sammanlagda antalet finalvinster och -f\u00f6rluster per klubb av uefacupen och uefa europa league.\n\n\n== finaler per land ==\nnedanst\u00e5ende tabell presenterar det sammanlagda antalet finalvinster och -f\u00f6rluster per land av uefacupen och uefa europa league.\n\n\n== maratontabell ==\nnedanst\u00e5ende tabell presenterar de tio fr\u00e4msta klubbarna i uefacupens och uefa europa leagues historia (inklusive kvalomg\u00e5ngar). vinst ger tv\u00e5 po\u00e4ng.\n\n\n== flest matcher ==\nnedanst\u00e5ende tabell presenterar de tio fr\u00e4msta spelarna n\u00e4r det g\u00e4ller antalet matcher i uefacupens och uefa europa leagues historia (inklusive kvalomg\u00e5ngar). aktiva spelare markeras med fet stil.\n\n\n== flest m\u00e5l ==\nnedanst\u00e5ende tabell presenterar de tio fr\u00e4msta m\u00e5lskyttarna i uefacupens och uefa europa leagues historia (inklusive kvalomg\u00e5ngar). aktiva spelare markeras med fet stil.\n\n\n== utm\u00e4rkelser ==\n\n\n=== s\u00e4songens spelare ===\nnedanst\u00e5ende tabell presenterar de spelare som utsetts till s\u00e4songens spelare i uefa europa leagues historia.\n\n\n=== s\u00e4songens unga spelare ===\nnedanst\u00e5ende tabell presenterar de spelare som utsetts till s\u00e4songens unga spelare i uefa europa leagues historia.\n\n\n== prispengar ==\nalla klubbar som deltar i turneringen erh\u00e5ller prispengar av uefa. dessa best\u00e5r dels av f\u00f6rutbest\u00e4mda belopp och dels av belopp som varierar beroende p\u00e5 klubbarnas klubblagskoefficienter och v\u00e4rdet av deras tv-marknader. f\u00f6r s\u00e4songen 2023/24 ser de f\u00f6rutbest\u00e4mda beloppen ut p\u00e5 f\u00f6ljande s\u00e4tt:\nklubbar som n\u00e5r gruppspelet: 3 630 000 euro\nvinst i gruppspelet: 630 000 euro\noavgjort i gruppspelet: 210 000 euro\ngruppvinnarna i gruppspelet: 1 100 000 euro\ngrupptv\u00e5orna i gruppspelet: 550 000 euro\nklubbar som n\u00e5r utslagsomg\u00e5ngen: 500 000 euro\nklubbar som n\u00e5r \u00e5ttondelsfinalerna: 1 200 000 euro\nklubbar som n\u00e5r kvartsfinalerna: 1 800 000 euro\nklubbar som n\u00e5r semifinalerna: 2 800 000 euro\nklubbar som n\u00e5r finalen: 4 600 000 euro\nklubben som vinner finalen: 4 000 000 eurosom j\u00e4mf\u00f6relse kan n\u00e4mnas att klubbar som n\u00e5r gruppspelet i champions league f\u00e5r 15 640 000 euro.\n\n\n== tv-s\u00e4ndningar ==\ni sverige s\u00e4nds matcherna i uefa europa league i viaplay groups kanaler. i viaplay group ing\u00e5r bland annat tv-kanalerna tv3 och tv6 samt str\u00f6mningstj\u00e4nsten viaplay.\n\n\n== se \u00e4ven ==\nuefa champions league\nuefa europa conference league\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r uefa europa league.\ufeff\nofficiell webbplats"