"walter elias \"walt\" disney, f\u00f6dd 5 december 1901 i chicago i illinois, d\u00f6d 15 december 1966 i burbank i kalifornien, var en amerikansk animat\u00f6r, filmproducent, entrepren\u00f6r och r\u00f6stsk\u00e5despelare. disney kom genom sitt arbete med tecknad film att bli en av v\u00e4rldens mest k\u00e4nda filmproducenter. asteroiden 4017 disneya \u00e4r uppkallad efter honom.\n\n\n== biografi ==\n\n\n=== barndom och uppv\u00e4xt ===\nwalt disney f\u00f6ddes 1901 som son till flora call (1868-1938), och elias disney (1859-1941), av irl\u00e4ndskt-kanadensiskt ursprung. walt hade tre \u00e4ldre br\u00f6der, herbert (1888-1961), raymond (1890-1989) och roy (1893-1971) och fick senare en syster, ruth (1903-1995).\ndisney f\u00f6ddes p\u00e5 1249 tripp avenue i chicago, d\u00e4r hans far arbetade som byggm\u00e4stare, men familjen flyttade \u00e5r 1906 till en bondg\u00e5rd n\u00e4ra marceline i missouri. h\u00e4r b\u00f6rjade disney intressera sig f\u00f6r djur och med tiden \u00e4ven att rita av dem. familjen stannade p\u00e5 g\u00e5rden i fem \u00e5r varefter de flyttade till kansas city. det var ocks\u00e5 i marceline disneys intresse f\u00f6r j\u00e4rnv\u00e4gar utvecklades, d\u00e5 atchison, topeka and santa fe railway gick genom orten.\nwalt disneys barndom var allt annat \u00e4n idyllisk, fadern var h\u00e5rd och misshandlade ofta sina s\u00f6ner och modern ingrep aldrig. disney misst\u00e4nkte att anledningen till att han blev misshandlad var att han var adopterad, n\u00e5got som aldrig bekr\u00e4ftades, men som man i dag kan dementera eftersom man kan se likheten mellan honom och hans brorson (roy e disney). walt disney tyckte om djur och ritade ofta av grisar och andra runda djur med en kolbit n\u00e4r fadern inte s\u00e5g p\u00e5. fadern ans\u00e5g att teckning var opassande och n\u00e4r han kom p\u00e5 honom fick det ofta sv\u00e5ra konsekvenser f\u00f6r pojken.\nsom 14-\u00e5ring b\u00f6rjade walt disney studera vid kansas city art institute och som 16-\u00e5ring f\u00f6rfalskade han sin legitimation f\u00f6r att anm\u00e4la sig som frivillig som ambulansf\u00f6rare hos r\u00f6da korset i frankrike under f\u00f6rsta v\u00e4rldskriget.\n\n\n=== tidig karri\u00e4r ===\nwalt disney \u00e5terv\u00e4nde till usa 1919 d\u00e4r han b\u00f6rjade arbeta hos en konststudio i kansas city. till en b\u00f6rjan \u00e4gnade sig disney \u00e5t att g\u00f6ra sk\u00e4mtteckningar. disney ansl\u00f6t sig till kansas city film ad company, d\u00e4r de producerade tecknade reklamfilmer. d\u00e4r tr\u00e4ffade han ub iwerks, och, undantaget n\u00e5gra \u00e5r p\u00e5 1930-talet, kom dessa tv\u00e5 att samarbeta fram till disneys d\u00f6d.\ndisney l\u00e4rde sig mer om animation och b\u00f6rjade inom kort att teckna satiriska filmer som han kallade laugh-o-gram och s\u00e5lde till en biograf i trakten. disney blev inspirerad av denna framg\u00e5ng och bildade 1922 sitt f\u00f6rsta egna bolag, som han d\u00f6pte till laugh-o-gram studio. emellertid gick det i konkurs redan p\u00e5f\u00f6ljande \u00e5r.\nwalt disney flyttade d\u00e4refter till los angeles, d\u00e4r han bodde hos sin farbror, vilken han \u00f6vertalade att f\u00e5 bygga en animationsatelj\u00e9 i hans garage. d\u00e4r \u00e5terupptog disney sitt tidigare projekt alice's wonderland, d\u00e4r en sk\u00e5despelande flicka interagerar med animerade figurer och han sl\u00f6t ett avtal med en distribut\u00f6r i new york f\u00f6r att producera serien. tillsammans med iwerks och sin \u00e4ldre bror roy o. disney bildade de the disney bros. cartoon studio, 1925 omd\u00f6pt till walt disneys studios. med hj\u00e4lp av ub iwerks producerade han nu en serie filmer med titeln alice comedies.\n\u00e5r 1927 besl\u00f6t man att l\u00e5ta alice comedies-serien g\u00e5 i graven, och ist\u00e4llet skapade disney och iwerks en ny serie animerade filmer med titeln oswald the lucky rabbit. ganska snart uppstod dock oklarheter kring vem som egentligen innehade r\u00e4ttigheterna till figuren, vilket resulterade i att disneys tvingades ge upp serien redan efter ett \u00e5r.\n\n\n=== musse pigg och silly symphonies ===\nsom en ers\u00e4ttning f\u00f6r oswald skapade disney, tillsammans med iwerks, s\u00e5 en ny figur \u2013 musse pigg (mickey mouse). de f\u00f6rsta filmerna med musse pigg var stumfilmer, och blev ingen st\u00f6rre succ\u00e9. konkursen l\u00e5g n\u00e4ra, och i ett sista f\u00f6rs\u00f6k att r\u00e4dda f\u00f6retaget besl\u00f6t walt disney i november 1928 att sl\u00e4ppa den tredje musse-filmen, musse pigg som \u00e5ngb\u00e5tskalle f\u00f6r andra g\u00e5ngen \u2013 denna g\u00e5ng med ljud. ljudfilmer hade visserligen existerat tidigare, men musse pigg som \u00e5ngb\u00e5tskalle innebar den f\u00f6rsta film d\u00e4r ljud och bild interagerade med varann. filmen blev en stor succ\u00e9, och f\u00f6retaget r\u00e4ddades fr\u00e5n konkurs.\u00e5ren 1929\u20131946 var det walt disney som var musses r\u00f6st. 1946 var de tvungna att byta r\u00f6stsk\u00e5despelare, eftersom disney var f\u00f6r upptagen och f\u00f6r att hans r\u00f6st hade \"blivit f\u00f6rst\u00f6rd\" p\u00e5 grund av kedjer\u00f6kning. \ndisney p\u00e5b\u00f6rjade sedan filmserien silly symphonies, d\u00e4r handlingen skapades f\u00f6r att passa till ett f\u00f6rinspelat musikstycke ist\u00e4llet f\u00f6r tv\u00e4rtom, som dittills varit brukligt. den f\u00f6rsta filmen i serien var skelettdansen fr\u00e5n 1929 och en av de mest k\u00e4nda \u00e4r tre sm\u00e5 grisar fr\u00e5n 1933, d\u00e4r schlagern who's afraid of the big bad wolf lanserades.\ndisney studios skapade i denna veva flera andra tecknade figurer, som \u00e4ven de blev \"superstj\u00e4rnor\", som till exempel mimmi pigg, l\u00e5ngben, pluto och kalle anka. disney sj\u00e4lv skapade dock inte dessa figurer, utan det var hans anst\u00e4llda tecknare medan han sj\u00e4lv koncentrerade sig p\u00e5 manuset. disney slutade sj\u00e4lv att animera i slutet av 1920-talet.\ndisney utvecklade den s\u00e5 kallade multiplanskameran, vilken gjorde det m\u00f6jligt att f\u00e5 b\u00e4ttre perspektiv och djup i de tecknade filmerna. hans f\u00f6retag utvecklades till ett j\u00e4ttef\u00f6retag med hundratals anst\u00e4llda.\n\n\n=== f\u00f6rsta animerade l\u00e5ngfilmerna ===\n\u00e5r 1937 f\u00f6rverkligade walt disney sin dr\u00f6m att producera usa:s f\u00f6rsta animerade l\u00e5ngfilm, tillika v\u00e4rldens f\u00f6rsta animerade l\u00e5ngfilm i f\u00e4rg \u2013 sn\u00f6vit och de sju dv\u00e4rgarna. filmen f\u00f6rhandsvisades i december 1937, fick biopremi\u00e4r i usa i februari 1938 och blev en stor kassasucc\u00e9. filmen var oerh\u00f6rt p\u00e5kostad och disney visste att filmen m\u00e5ste bli en succ\u00e9 om inte studion och han sj\u00e4lv skulle g\u00e5 i konkurs. fler l\u00e5ngfilmer f\u00f6ljde, bland annat fantasia (1940).\u00e5r 1941 strejkade tecknarna hos disney studios p\u00e5 grund av walt disneys auktorit\u00e4ra styre och studions s\u00e4mre ekonomi vilket satte h\u00e5rd press p\u00e5 tecknarna. m\u00e5nga sade upp sig och bildade ist\u00e4llet upa (united production of america). walt fick under strejken utst\u00e5 svidande kritik fr\u00e5n m\u00e5nga av sina tecknare, och de s\u00e4gs ha startat ryktet om att walt var antisemit och rasist.\n\n\n=== andra v\u00e4rldskriget, spelfilmer, naturfilmer ===\nunder andra v\u00e4rldskriget anlitades disney productions till att producera propagandafilmer i syfte att verka moraliskt st\u00e4rkande f\u00f6r amerikanerna s\u00e5v\u00e4l hemmavid som ute i krig. ett resultat av detta blev den huvudsakligen animerade l\u00e5ngfilmen victory through air power fr\u00e5n 1943. efter kriget b\u00f6rjade f\u00f6retaget vid sidan av animerad film ocks\u00e5 att producera spelfilm; den f\u00f6rsta av dessa blev skattkammar\u00f6n fr\u00e5n 1950. ungef\u00e4r samtidigt kom en rad naturdokument\u00e4rer (true-life adventures). flera av dessa oscarbel\u00f6nades, och sammanlagt erh\u00f6ll walt disney genom \u00e5ren 32 (rekord) oscarsstatyetter f\u00f6r sina filmer.\n\n\n=== walt disney och politiken ===\n\u00e5r 1947 vittnade walt disney inf\u00f6r house on un-american activitites, ett utskott som ville sp\u00e5ra \"kommunister\" och \"kommunistsympatis\u00f6rer\". medan vissa sk\u00e5despelare som humphrey bogart och judy garland v\u00e4grade att vittna st\u00e4llde walt disney upp. namnen som angavs av disney var dock mestadels inte kommunister utan snarare fackligt engagerade sk\u00e5despelare. och \u00e4ven om de allra flesta frik\u00e4ndes fr\u00e5n kommunistanklagelserna s\u00e5 sattes m\u00e5nga upp p\u00e5 filmindustrins inofficiella svarta lista. 1954 skrev disney kontrakt med fbi f\u00f6r att st\u00f6tta j. edgar hoovers \"korst\u00e5g mot kommunismen i hollywood\", enligt biografen marc eliot. walt disney var \u00f6vertygad republikan och r\u00f6stade f\u00f6r barry goldwater som president och ronald reagan som guvern\u00f6r i kalifornien.\n\n\n=== n\u00f6jespark och epcot ===\ndisney p\u00e5b\u00f6rjade i b\u00f6rjan av 1950-talet byggandet av disneyland i anaheim, kalifornien. det var t\u00e4nkt att fr\u00e5n b\u00f6rjan bli en park vid studion i burbank med statyetter av figurerna, men sedan besl\u00f6t man att det skulle bli en n\u00f6jespark som \u00f6ppnades den 17 juli 1955. disneyland var till stor del inspirerad av tivoli i k\u00f6penhamn.under den sista tiden hade walt disney planer p\u00e5 ett projekt som kallades f\u00f6r epcot (experimental prototype community of tomorrow). epcot skulle bli ett slags framtidens samh\u00e4lle. efter disneys d\u00f6d \u00f6vertogs arbetet av brodern roy som \u00e4ndrade p\u00e5 planerna, och fem \u00e5r senare \u00f6ppnades walt disney world. roy disney var noga med att det skulle kallas f\u00f6r walt disney world s\u00e5 att ingen skulle gl\u00f6mma hans bror.\n\n\n=== sista tid och d\u00f6d ===\ni november 1966 diagnostiserades walt disney med lungcancer och han avled den 15 december 1966, en vecka och tre dygn efter sin 65-\u00e5rsdag, av akuta cirkulationsproblem efter att ha genomg\u00e5tt en operation f\u00f6r att avl\u00e4gsna en tum\u00f6r i lungan.det finns ett rykte om att walt ska ha frusits ner efter att han d\u00f6tt. i sj\u00e4lva verket blev han kremerad och hans dotter diane har sagt att det inte finns n\u00e5gon sanning till att walt disney skulle blivit nedfrusen efter sin d\u00f6d. enligt \"\u00e5tminstone en disney publicist\" s\u00e5 var det n\u00e5gra disney animat\u00f6rer, som hade kommit p\u00e5 myten, som vill sk\u00e4mta lite om disney.\n\n\n=== privatliv ===\nwalt disney gifte sig med lillian marie bounds (1899\u20131997) den 13 juli 1925, som han l\u00e4rde k\u00e4nna d\u00e5 hon anst\u00e4lldes vid studion. i \u00e4ktenskapet f\u00f6ddes en dotter, diane (1933\u20132013), och de adopterade \u00e4ven en dotter, sharon (1936\u20131993). lillian och walt f\u00f6rblev gifta fram till disneys d\u00f6d 1966.\nlillian gifte om sig 1969 med aff\u00e4rsmannen john l. truyens. han avled 1981.\n\n\n== walt disney och tecknade serier ==\ndet finns inget som tyder p\u00e5 att walt disney hade n\u00e5got s\u00e4rskilt intresse f\u00f6r tecknade serier. de serier som skapades i hans namn var mer biprodukter, likt dockor, porslinsfigurer och sagob\u00f6cker, som producerades f\u00f6r att \u00f6ka filmernas och figurernas popularitet. bolaget var dock noga med att disney skulle vara ett kvalitetsm\u00e4rke och st\u00e4llde d\u00e4rf\u00f6r h\u00f6ga krav p\u00e5 dem som sysslade med alla former av merchandise. \nden f\u00f6rsta av alla disneyserier var musse pigg, och den d\u00f6k upp i en dagstidning den 13 januari 1930. snart f\u00f6ljde s\u00f6ndagssidor med silly symphony och dagstidningsstrippar med kalle anka. 1939 b\u00f6rjade amerikanska f\u00f6rlaget western printing (i samarbete med dell publishing) publicera \"four color comics\", som ocks\u00e5 inneh\u00f6ll disney material. det blev en stor framg\u00e5ng, och ett \u00e5r senare fick disneyserier sin egen titel \u2013 \"walt disney's comics and stories\". \ntecknarna som arbetade med dessa serier var f\u00f6re detta disneyanimat\u00f6rer eller personal fr\u00e5n western printing. alla dessa serieskapare var anonyma; de fick inte signera sina verk. det var f\u00f6rst n\u00e4r seriernas l\u00e4sare b\u00f6rjade g\u00f6ra efterforskningar som namnen p\u00e5 tecknarna avsl\u00f6jades. n\u00e5gra av de mest k\u00e4nda tecknarna av disneyserier \u00e4r: al taliaferro, floyd gottfredson och carl barks. \nredan p\u00e5 1930-talet b\u00f6rjade flera l\u00e4nder i europa, med eller utan licens, teckna och publicera disneyserier. p\u00e5 1960-talet b\u00f6rjade flera l\u00e4nder i sydamerika producera serier f\u00f6r disney. n\u00e4stan alla disneyfigurer har f\u00e5tt sin egen serie och alla filmer, b\u00e5de animerade och spelfilm, har \u00f6versatts till seriemediet.\n\n\n== walt disney i kulturen ==\ni filmen saving mr. banks fr\u00e5n 2013 spelas walt disney av tom hanks.walt disney har f\u00e5tt en stj\u00e4rna p\u00e5 hollywoods walk of fame. \u00e4ven karakt\u00e4rer som disney skapat har f\u00e5tt egna stj\u00e4rnor.\n\n\n== filmografi ==\n\n\n=== kortfilmer (som producent, i urval) ===\nse \u00e4ven lista \u00f6ver disneys kortfilmermusse piggs luftf\u00e4rd (1928)\nmusse pigg som \u00e5ngb\u00e5tskalle (1928)\nskelettdansen (1929)\ni jultomtens verkstad (1932)\nmorgonstund (1932)\ntre sm\u00e5 grisar (1933)\nden galna doktorn (1933)\nden kloka h\u00f6nan (1934)\nharen och sk\u00f6ldpaddan (1934)\nkalle anka som sk\u00e5despelare (1934)\nden gamla kvarnen (1937)\nmusse pigg p\u00e5 camping (1938)\ntjuren ferdinand (1938)\nkalle anka i djungeln (1947)\n\n\n=== l\u00e5ngfilmer (som producent, i urval) ===\nse \u00e4ven lista \u00f6ver disneyfilmersn\u00f6vit och de sju dv\u00e4rgarna (1937)\npinocchio (1940)\nfantasia (1940)\ndumbo (1941)\nbambi (1942)\ns\u00e5ngen om s\u00f6dern (1946; delvis animerad spelfilm)\ndet svarta f\u00e5ret (1949; delvis animerad spelfilm)\naskungen (1950)\nskattkammar\u00f6n (1950)\nalice i underlandet (1951)\npeter pan (1953) \nen v\u00e4rldsomsegling under havet (1954)\nlady och lufsen (1955)\nold yeller klarar allt (1957)\nt\u00f6rnrosa (1959)\npollyanna (1960)\nskeppsbrott i s\u00f6derhavet (1960)\nf\u00f6r\u00e4ldraf\u00e4llan (1961)\npongo och de 101 dalmatinerna (1961)\nsv\u00e4rdet i stenen (1963)\nmary poppins (1964; delvis animerad spelfilm)\ndjungelboken (1967; avled i b\u00f6rjan av produktionen)\n\n\n== se \u00e4ven ==\nwalt disney company\ndisneyserier\ndisneyportalen\nsaving mr. banks\n\n\n== referenser ==\n\n\n=== noter ===\n\n\n=== tryckta k\u00e4llor ===\nchristoffer finch: \"the art of walt disney\".\nfrank thomas och ollie johnston: \"the illusion of life, disney animation\". 1981\nmarc eliot: \"sagan om walt disney\". 2001\ndavid gerstein: \"kalle anka 70 \u00e5r\". egmont k\u00e4rnan ab 2004. isbn 91-7269-546-3\n\n\n=== filmer ===\nfilmserien \"disney treasures\" med faktapresentation av leonard maltin.\n\n\n== externa l\u00e4nkar ==\n\n wikimedia commons har media som r\u00f6r walt disney.\n\nwalt disney p\u00e5 internet movie database (engelska)\nthe walt disney family museum\nthe walt disney birthplace\nwalt disney i libris\nett l\u00e5ngt farv\u00e4l till disney, radiodokument\u00e4r\n\"m\u00e4nnen bakom signaturen walt disney\", webartiklar om walt disney och hans konstn\u00e4rer"