"el zinc o zenc \u00e9s l'element qu\u00edmic de s\u00edmbol zn i nombre at\u00f2mic 30. \u00e9s un metall de transici\u00f3 de primera fila, al grup 12 de la taula peri\u00f2dica. el zinc \u00e9s qu\u00edmicament similar al magnesi, car el seu i\u00f3 t\u00e9 una mida similar i el seu \u00fanic estat d'oxidaci\u00f3 com\u00fa \u00e9s +2. zinc \u00e9s el 24\u00e8 element m\u00e9s abundant de l'escor\u00e7a de la terra i t\u00e9 cinc is\u00f2tops estables. el mineral de zinc m\u00e9s explotat \u00e9s l'esfalerita, o sulfur de zinc; els dip\u00f2sits explotables m\u00e9s grans es troben a austr\u00e0lia, el canad\u00e0 i els estats units. la producci\u00f3 de zinc inclou la flotaci\u00f3 del mineral, la torrefacci\u00f3 l'extracci\u00f3 final mitjan\u00e7ant l'\u00fas d'electricitat.\nel llaut\u00f3, un aliatge de coure i zinc, ha estat utilitzat com a m\u00ednim des del segle x ac. no es produ\u00ed metall de zinc impur a gran escala fins al segle xiii a l'\u00edndia, mentre que el metall romangu\u00e9 desconegut a europa fins a la fi del segle xvi. els alquimistes cremaven zinc a l'aire per formar el que anomenaven \u00abllana filosofal\u00bb o \u00abneu blanca\u00bb. l'element fou batejat probablement per l'alquimista paracels a partir del mot alemany zinke. se sol atribuir al qu\u00edmic alemany andreas sigismund marggraf el descobriment del zinc met\u00e0l\u00b7lic pur en un experiment del 1746. el 1800, el treball de luigi galvani i alessandro volta ja havia revelat les propietats electroqu\u00edmiques del zinc. el zincatge resistent a la corrosi\u00f3 de l'acer \u00e9s l'\u00fas principal del zinc. altres usos s\u00f3n per bateries o aliatges, com ara el llaut\u00f3. s'utilitzen habitualment una s\u00e8rie de compostos de zinc, com ara el clorur de zinc (en desodorants) i el metilzinc o el dietilzinc al laboratori org\u00e0nic.\nel zinc \u00e9s un mineral essencial \"d'excepcional import\u00e0ncia biol\u00f2gica i per la salut p\u00fablica\". la defici\u00e8ncia de zinc afecta uns 2.000 milions de persones als pa\u00efsos en desenvolupament, i est\u00e0 associada amb moltes malalties. en els infants causa un creixement alentit, una maduraci\u00f3 sexual retardada, susceptibilitat a les infeccions i diarrea, contribuint a la mort d'uns 800.000 infants arreu del m\u00f3n cada any. els enzims amb un \u00e0tom de zinc al centre reactiu s\u00f3n comuns en la bioqu\u00edmica, com per exemple l'alcohol deshidrogenasa en els humans. un consum excessiu de zinc pot provocar at\u00e0xia, letargia i defici\u00e8ncia de coure.\n\n\n== propietats fisicoqu\u00edmiques ==\nel zinc, tamb\u00e9 conegut com a zenc quan es presenta en l\u00e0mines, \u00e9s un metall diamagn\u00e8tic llustr\u00f3s de color blanc blav\u00f3s, tot i que la majoria de tipus comercials del metall tenen un acabat mat. \u00e9s una mica menys dens que el ferro i t\u00e9 una estructura cristal\u00b7lina hexagonal.\u00e9s un metall dur i fr\u00e0gil a la majoria de temperatures per\u00f2 esdev\u00e9 mal\u00b7leable a entre 100 i 150 \u00b0c. per sobre de 210 \u00b0c, el metall torna a esdevenir fr\u00e0gil i pot ser polvoritzat per impacte. el zinc \u00e9s un conductor el\u00e8ctric mitjanament bo. per ser un metall, els punts de fusi\u00f3 (420 \u00b0c) i d'ebullici\u00f3 (900 \u00b0c) del zinc s\u00f3n relativament baixos. el seu punt de fusi\u00f3 \u00e9s el m\u00e9s baix de tots els metalls de transici\u00f3 tret del mercuri i el cadmi.la majoria d'aliatges contenen zinc, incloent-hi el llaut\u00f3, un aliatge de zinc i coure. altres metalls que se sap des de fa temps que formen aliatges binaris amb el zinc s\u00f3n l'alumini, l'antimoni, el bismut, l'or, el ferro, el plom, el mercuri, l'argent, l'estany, el magnesi, el cobalt, el n\u00edquel, el tel\u00b7luri i el sodi. mentre que ni el zinc ni el zirconi s\u00f3n ferromagn\u00e8tics, el seu aliatge zrzn\u2082 exhibeix ferromagnetisme per sota de 35 k.\n\n\n== aplicacions ==\nla principal aplicaci\u00f3 del zinc \u2014prop del 50% del consum anual\u2014 \u00e9s el galvanitzat de l'acer per a protegir-lo de la corrosi\u00f3, protecci\u00f3 efectiva incl\u00fas quan es clavilla el recobriment, ja que el zinc actua com a \u00e0node de sacrifici. altres usos inclouen\n\nbateries de zn-ago usades en la ind\u00fastria aeroespacial per a m\u00edssils i c\u00e0psules espacials pel seu \u00f2ptim rendiment per unitat de pes i bateries zinc-aire per a ordinadors port\u00e0tils.\npeces de fosa injectada en la ind\u00fastria d'automoci\u00f3.\nmetal\u00b7l\u00fargia de metalls preciosos i eliminaci\u00f3 de la plata del plom.\nen s\u00edntesi org\u00e0nica, una de les principals aplicacions del zinc \u00e9s la creaci\u00f3 d'enlla\u00e7os c-c mitjan\u00e7ant la formaci\u00f3 de compostos organomet\u00e0l\u00b7lics d'aquest metall. la reacci\u00f3 de reformatsky i l'acoblament de negishi s\u00f3n dos exemples d'aquest tipus de reaccions.\n\n\n== rol biol\u00f2gic ==\nel zinc \u00e9s un element qu\u00edmic essencial per als humans: interv\u00e9 al metabolisme de prote\u00efnes i \u00e0cids nucleics, estimula l'activitat de m\u00e9s d'un centenar d'enzims, col\u00b7labora al bon funcionament del sistema immunitari, \u00e9s necessari per a la cicatritzaci\u00f3 de les ferides, interv\u00e9 a les percepcions del gust i l'olfacte i a la s\u00edntesi de l'adn. el metall es troba a la insulina, les prote\u00efnes amb el motiu dit de zinc (zinc finger) i a alguns enzims com la super\u00f2xid dismutasa.\nel zinc es troba a alguns aliments com les ostres, carns vermelles, aus de corral, alguns peixos i mariscos, faves i nous. la quantitat di\u00e0ria recomanada de zinc volta els 10 mg, menys per a nounats, nens i adolescents (pel seu pes corporal m\u00e9s baix) i una mica m\u00e9s per a dones embarassades i durant la lact\u00e0ncia.\nla defici\u00e8ncia de zinc pot produir retard del creixement, p\u00e8rdua del cabell, diarrea, impot\u00e8ncia, lesions oculars i de pell, p\u00e8rdua de gana, p\u00e8rdua de pes, tardan\u00e7a de la cicatritzaci\u00f3 de les ferides i anomalies de l'olfacte. les causes de la defici\u00e8ncia de zinc s\u00f3n la poca ingesta i la mala absorci\u00f3 del mineral \u2014com ara l'alcoholisme, que fa que s'elimini per l'orina,\u2014 o per massa eliminaci\u00f3 a causa de trastorns digestius.\nl'exc\u00e9s de zinc s'ha associat amb baixos nivells de coure, alteracions en la funci\u00f3 del ferro i disminuci\u00f3 de la funci\u00f3 immunol\u00f2gica i dels nivells del colesterol bo.\n\n\n== hist\u00f2ria ==\nels aliatges de zinc s'han utilitzat durant segles \u2014peces de llaut\u00f3 datades en 1000-1400 ac s'han trobat a palestina i altres objectes amb continguts de fins al 87% de zinc han aparegut a l'antiga regi\u00f3 de transsilv\u00e0nia\u2014 malgrat el seu baix punt de fusi\u00f3 i reactivitat qu\u00edmica el metall tendeix a evaporar-se pel que la veritable naturalesa del metall no va ser compresa pels antics.\nse sap que la fabricaci\u00f3 de llaut\u00f3 era coneguda pels romans cap a 30 ac. plini el vell i di\u00f2genes laerci descriuen l'obtenci\u00f3 de aurichalcum (llaut\u00f3) pel procediment d'escalfar en un gresol una mescla de cadmia (calamina) amb coure; el llaut\u00f3 obtingut posteriorment era fos o forjat per a fabricar objectes.\nla fusi\u00f3 i extracci\u00f3 de zinc impur es va dur a terme cap a l'any 1000 a l'\u00edndia \u2014a l'obra rasarnava (c. 1200) d'autor desconegut es descriu el procediment\u2014 i posteriorment a la xina i a la fi del segle xiv els indis coneixien ja l'exist\u00e8ncia del zinc com a metall diferent dels set coneguts en l'antiguitat, el vuit\u00e8 metall. el 1597 andreas libavius descriu una \u00abpeculiar classe d'estany\u00bb que havia estat feta a l'\u00edndia i va arribar a les seues mans una petita quantitat a trav\u00e9s d'un amic; de les seues descripcions es dedueix que es tractava del zinc encara que no va arribar a recon\u00e8ixer-lo com el metall procedent de la calamina.\na occident, cap a 1248, albert magne descriu la fabricaci\u00f3 de llaut\u00f3 a europa, i en el segle xvi ja es coneixia l'exist\u00e8ncia del metall. georgius agricola va observar el 1546 que podia rascar-se un metall blanc condensat de les parets dels forns en qu\u00e8 es fonien minerals de zinc; afegint en les seues notes que un metall semblant denominat zincum es produ\u00efa en sil\u00e8sia. paracels va ser el primer a suggerir que el zincum era un nou metall i que les seues propietats diferien de les dels metalls coneguts sense donar, aix\u00f2 no obstant, cap indicaci\u00f3 sobre el seu origen. tot i aix\u00f2, als tractats posteriors les freq\u00fcents refer\u00e8ncies al zinc, amb els seus noms diferents, es referixen generalment al mineral no al metall lliure i a vegades es confon amb el bismut.\njohann kunkel el 1677 i poc m\u00e9s tard stahl el 1702 indiquen que al preparar el llaut\u00f3 amb el coure i la calamina aquesta \u00faltima es redueix pr\u00e8viament a l'estat de metall lliure, el zinc, que va ser a\u00efllat pel qu\u00edmic anton von swab el 1742 i per andreas marggraf el 1746, l'exhaustiu i met\u00f2dic treball del qual sobre el m\u00e8tode d'extracci\u00f3 del zinc del seu mineral veritable, la calamina va fonamentar la metal\u00b7l\u00fargia del zinc i la seua reputaci\u00f3 com a descobridor del metall.\nel 1743 es va fundar a bristol el primer establiment per a la fosa del metall a escala industrial per\u00f2 el seu procediment va quedar en secret pel que va caldre esperar setanta anys fins que daniel dony desenvolup\u00e9s un procediment industrial per a l'extracci\u00f3 del metall i s'establira la primera f\u00e0brica en el continent europeu.\ndespr\u00e9s del desenvolupament de la t\u00e8cnica de flotaci\u00f3 del sulfur de zinc es va despla\u00e7ar a la calamina com a mena principal. el m\u00e8tode de flotaci\u00f3 \u00e9s avui en dia emprat en l'obtenci\u00f3 de diversos metalls.\n\n\n== abund\u00e0ncia i obtenci\u00f3 ==\nel zinc representa aproximadament 75 ppm (0,007%) de l'escor\u00e7a terrestre, on \u00e9s el 24\u00e8 element m\u00e9s abundant. el s\u00f2l cont\u00e9 5-770 ppm de zinc, amb una mitjana de 64 ppm. l'aigua de mar nom\u00e9s t\u00e9 0,03 ppm de zinc, mentre que l'atmosfera en cont\u00e9 0,1\u20134 \u00b5g/m\u00b3.\na les menes, aquest element se sol trobar en associaci\u00f3 amb altres metalls base com ara el coure i el plom. el zinc \u00e9s un element calc\u00f2fil (\"que estima el sofre\"), cosa que significa que t\u00e9 una baixa afinitat per l'oxigen i prefereix unir-se amb el sofre en sulfurs altament insolubles. els calc\u00f2fils es formaren a mesura que l'escor\u00e7a se solidificava sota les condicions reductores de l'atmosfera de la terra primitiva. l'esfalerita, una forma de sulfur de zinc, \u00e9s el mineral portador de zinc m\u00e9s minat, car el seu concentrat cont\u00e9 un 60-62% de zinc.altres minerals dels quals s'extreu zinc inclouen la smithsonita (carbonat de zinc), l'hemimorfita (silicat de zinc), la wurtzita (un altre sulfur de zinc) i a vegades la hidrozincita (carbonat de zinc b\u00e0sic). amb l'excepci\u00f3 de la wurtzita, tots aquests altres minerals es formaren com a resultat de l'acci\u00f3 de processos d'erosi\u00f3 sobre els sulfurs de zinc primordials.els recursos globals de zinc pugen a uns 1.800 milions de tones. gaireb\u00e9 200 milions de tones eren econ\u00f2micament viables el 2008; afegint-hi les reserves marginalment econ\u00f2miques i subecon\u00f2miques, s'ha identificat una reserva base total de 500 milions de tones. n'hi ha dip\u00f2sits grans a austr\u00e0lia, el canad\u00e0 i els estats units. al ritme actual de consum, s'estima que aquestes reserves s'exhauriran en algun moment entre el 2027 i el 2055. el 2002, se n'havien extret uns 346 teragrams (un teragram equival a una megatona) al llarg de tota la hist\u00f2ria, i una estimaci\u00f3 sost\u00e9 que aproximadament 109 teragrams encara estan sent utilitzats.\nel zinc \u00e9s el 23\u00e8 element m\u00e9s abundant en l'escor\u00e7a terrestre. les menes m\u00e9s riques contenen prop d'un 10% de ferro i entre el 40 i 50% de zinc. els minerals dels que s'extrau s\u00f3n l'esfalerita i blenda (sulfur), smithsonita (carbonat), hemimorfita (silicat) i franklinita (\u00f2xid).\na les reserves mundials demostrades, l'explotaci\u00f3 de les quals \u00e9s econ\u00f2mica, ascendixen a quasi 220 milions de tones i es reparteixen m\u00e9s de la meitat a parts iguals entre estats units, austr\u00e0lia, xina i kazakhstan.\nla producci\u00f3 del zinc comen\u00e7a amb l'extracci\u00f3 del mineral, que pot ser tant a cel obert com en jaciments subterranis. els minerals extrets es trituren amb posterioritat i se sotmeten a un proc\u00e9s de flotaci\u00f3 per a obtenir el concentrat.\n\n\n=== via seca ===\nels minerals amb alts continguts de ferro es tracten per via seca: primerament es torra el concentrat per a transformar el sulfur en \u00f2xid, que rep la denominaci\u00f3 de calcina, i a continuaci\u00f3 es redueix aquest amb carboni obtenint el metall (l'agent reductor \u00e9s en la pr\u00e0ctica el mon\u00f2xid de carboni que es forma). les reaccions en ambdues etapes s\u00f3n:\n\n2 zns + 3 o\u2082 \u2192 2 zno + 2 so\u2082\nzno + co \u2192 zn + co\u2082\n\n\n=== via humida ===\nper via humida primerament es fa el torrat obtenint l'\u00f2xid que es lixivia amb \u00e0cid sulf\u00faric dilu\u00eft; els lleixius obtinguts es purifiquen separant les distintes fases presents. el sulfat de zinc se sotmet posteriorment a electr\u00f2lisi amb \u00e0node de plom i c\u00e0tode d'alumini sobre el qual es diposita el zinc formant plaques d'alguns mil\u00b7l\u00edmetres de gruix que es retiren cada cert temps. els c\u00e0todes obtinguts es fonen i es cola el metall per a la seua comercialitzaci\u00f3.\ncom a subproductes s'obtenen diferents metalls com mercuri, \u00f2xid de germani, cadmi, or, plata, coure, plom, etc. en funci\u00f3 de la composici\u00f3 dels minerals. el di\u00f2xid de sofre obtingut en la torrada del mineral s'usa per a produir \u00e0cid sulf\u00faric que es reutilitza en el lixiviat comercialitzant l'excedent produ\u00eft.\n\n\n=== puresa ===\nels tipus de zinc obtinguts es classifiquen segons la norma astm en funci\u00f3 de la seua puresa:\n\nshg, special high grade (99,99% m\u00ednim)\nhg, high grade (99,90% m\u00ednim)\npwg prime western grade (98% m\u00ednim)la norma en 1179 considera cinc graus z1 a z5 amb continguts de zinc entre 99,995% i 98,5% i hi ha normes equivalents al jap\u00f3 i austr\u00e0lia. per a harmonitzar totes elles l'iso va publicar al2004 la norma iso 752 sobre classificaci\u00f3 i requisits del zinc primari.\n\n\n== aliatges ==\nels aliatges m\u00e9s emprats s\u00f3n els d'alumini (3,5-4,5%, zamak; 11-13%, zn-al-cu-mg; 22%, prestal, aliatge que presenta superplasticitat) i coure (al voltant de l'1%) que milloren les caracter\u00edstiques mec\u00e0niques del zinc i la seua aptitud al modelatge.\n\u00e9s un component minoritari en aliatges diversos, principalment de coure com llautons (3 a 45% de zinc), alpaques (cu-ni-zn) i bronzes (cu-sn) de modelatge.\n\n\n== compostos ==\naproximadament la quarta part del zinc consumit ho \u00e9s en forma de compost. l'\u00f2xid de zinc (zno), \u00e9s el m\u00e9s conegut i utilitzat industrialment, especialment com a base de pigments blancs per a pintura, per\u00f2 tamb\u00e9 en la ind\u00fastria del cautx\u00fa i en cremes solars. altres compostos importants s\u00f3n el clorur de zinc (zncl\u2082) (desodorants) i sulfur de zinc (zns) - a la natura en forma d'(esfalerita o de wurtzita- (pintures luminescents).\n\n\n== is\u00f2tops ==\nel zinc existent a la natura est\u00e0 format per quatre is\u00f2tops estables, zn-64 (48,6%), zn-66, zn-67, i zn-68. s'han caracteritzat 22 radiois\u00f2tops dels quals els m\u00e9s estables s\u00f3n zn-65 i zn-72 de per\u00edode de semidesintegraci\u00f3 de 244,26 dies i 46,5 hores respectivament; la resta d'is\u00f2tops radioactius tenen vides mitjanes menors de 14 hores i la majoria menors d'un segon. el zinc t\u00e9 quatre estats metaestables.\n\n\n== precaucions ==\nel zinc metall no \u00e9s considerat com a t\u00f2xic per\u00f2 s\u00ed alguns dels seus compostos com l'\u00f2xid i el sulfur. en la d\u00e8cada de 1940 es va observar que en la superf\u00edcie de l'acer galvanitzat es formen amb el temps \u00abp\u00e8ls de zinc\u00bb (zinc whiskers) que poden alliberar-se a l'ambient provocant curtcircuits i fallades en components electr\u00f2nics. aquests p\u00e8ls es formen despr\u00e9s d'un per\u00edode d'incubaci\u00f3 que pot durar dies o anys i creixen a un ritme de l'orde d'1 mm a l'any. el problema causat per aquests p\u00e8ls s'ha aguditzat amb el pas del temps per haver-se constru\u00eft les sales d'ordinadors i equips inform\u00e0tics sobre s\u00f2ls elevats per a facilitar el cablejat en les que era com\u00fa l'\u00fas d'acer galvanitzat, tant en l'estructura portant com en la part posterior dels taulells. les edats d'aquestes sales, en molts casos de 20 o 30 anys propicien l'exist\u00e8ncia de p\u00e8ls en quantitats i longituds perilloses susceptibles de provocar fallades inform\u00e0tiques. a m\u00e9s, la progressiva miniaturitzaci\u00f3 dels equips disminueix la longitud necess\u00e0ria per a provocar la fallada i els petits voltatges de funcionament impedixen que s'arribi a la temperatura de fusi\u00f3 del metall provocant fallades cr\u00f2niques que poden ser incl\u00fas intermitents.\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n== vegeu tamb\u00e9 ==\nabzug\naparell de kipp\n\n\n== enlla\u00e7os externs ==\nlaboratori nacional de los alamos: zinc arxivat 2007-06-30 a wayback machine. (angl\u00e8s)\nwebelements.com: zinc (angl\u00e8s)\nhist\u00f2ria i etimologia del zinc (angl\u00e8s)\nestad\u00edstiques i informaci\u00f3 del servei geol\u00f2gic dels estats units (angl\u00e8s)\nagents reductors: zinc (angl\u00e8s)\nassociaci\u00f3 americana del zinc - informaci\u00f3 sobre els usos i les propietats del zinc (angl\u00e8s)\ninformaci\u00f3 de seguretat sobre el zinc arxivat 2007-05-21 a wayback machine. (angl\u00e8s)\n\nviccionari"