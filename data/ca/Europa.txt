"europa (del nom de la princesa fen\u00edcia europa que, d'acord amb la mitologia grega, va ser segrestada per zeus) \u00e9s un dels continents de la terra. compr\u00e8n els territoris del supercontinent eurasi\u00e0tic, des de la serralada dels urals (que la separa d'\u00e0sia) fins a l'oce\u00e0 atl\u00e0ntic, i al nord les muntanyes m\u00e9s meridionals del caucas, la mar negra, el b\u00f2sfor, la mar de m\u00e0rmara, l'estret dels dardanels i l'egea, m\u00e9s enll\u00e0 de les quals es troba el continent asi\u00e0tic, mentre que la mar mediterr\u00e0nia i l'estret de gibraltar la separen d'\u00e0frica. tamb\u00e9 inclou les illes m\u00e9s properes (entre les quals destaquen les illes f\u00e8roe, la gran bretanya i irlanda a l'atl\u00e0ntic; i sic\u00edlia, sardenya, c\u00f2rsega, creta i les balears a la mediterr\u00e0nia; i isl\u00e0ndia.\nsegons l'historiador angl\u00e8s eric hobsbawm, l'extrem occidental del gran continent eurasi\u00e0tic s'ha classificat com a continent, en part, per mitigar l'estereotip que r\u00fassia era \u00e0sia i, per tant, endarrerida, calia remarcar la pertinen\u00e7a de r\u00fassia a europa. al segle xviii, un historiador i ge\u00f2graf rus, v. n. tat\u00edsxev, dibuix\u00e0 la l\u00ednia de separaci\u00f3 entre europa i \u00e0sia: dels urals fins a la mar c\u00e0spia i el caucas. els continents poden ser a la vegada tant entitats geogr\u00e0fiques com construccions hist\u00f2riques.\neuropa \u00e9s el segon continent m\u00e9s petit del m\u00f3n en \u00e0rea de superf\u00edcie, amb uns 10.180.000 quil\u00f2metres quadrats, o un 2% de la superf\u00edcie de la terra, i aproximadament un 6,8% de la seva \u00e0rea terrestre. dels aproximadament cinquanta estats d'europa, r\u00fassia \u00e9s el m\u00e9s gran, tant en \u00e0rea com en poblaci\u00f3, mentre que la ciutat del vatic\u00e0 n'\u00e9s el m\u00e9s petit. andreas kaplan descriu europa com una m\u00e0xima diversitat cultural en una superf\u00edcie geogr\u00e0fica m\u00ednima. europa \u00e9s el quart continent m\u00e9s poblat despr\u00e9s d'\u00e0sia, am\u00e8rica i \u00e0frica, amb una poblaci\u00f3 de 890 milions de persones, o un 11% de la poblaci\u00f3 del m\u00f3n. tanmateix, segons les estimacions mitjanes de les nacions unides, la proporci\u00f3 d'europa podria caure a un 7% per a l'any 2050.\n\n\n== concepte i nom ==\n\n\n=== el naixement d'europa ===\neuropa, com a unitat hist\u00f2rica, es va gestar a l'edat mitjana. despr\u00e9s de la segona guerra mundial, marc bloch i lucien febvre, historiadors francesos i dirigents principals de l'escola dels annales, en foren dos dels principals defensors. tot i que en aquell moment, quasi ning\u00fa n'era conscient, fins i tot en l'actualitat, no tothom veu clara aquesta \u201cunitat\u201d. entre els segles iv i xv, per\u00f2, les transformacions de tota classe, les migracions i els nous poders, van fer transformar el m\u00f3n antic mediterrani en una cultura comuna basada en la religi\u00f3 i l'origen llat\u00ed de la llengua, i es van posar els fonaments d'aquesta nova europa amb la interacci\u00f3 de les diferents societats d'occident en els \u00e0mbits econ\u00f2mic, cultural i pol\u00edtic. curiosament, la influ\u00e8ncia sempre es va produir d'orient a occident, \u00e9s el que s'ha anomenat translatio imperii i translatio estudii, dels quals ja parlava l'escriptor chr\u00e9tien de troyes (c.1135-c.1190) en el pr\u00f2leg del seu roman\u00e7 clig\u00e9s.\ntamb\u00e9 va sorgir el problema principal de com aconseguir aquesta unitat tenint en compte la gran diversitat. lucien febvre, a la fi de la segona guerra mundial, feia aquesta reflexi\u00f3 sobre europa:\n\nal segle xi, l'esgl\u00e9sia va tenir un paper fonamental en el proc\u00e9s de creaci\u00f3 d'aquesta europa incipient. tres fets van contribuir a la unificaci\u00f3 d'aquest territori: la reforma gregoriana, que pret\u00e9n unificar el culte en l'esgl\u00e9sia, el desenvolupament de l'orde de cluny, amb l'expansi\u00f3 de m\u00e9s de 2.000 monestirs benedictins federats per tot occident i les conseq\u00fc\u00e8ncies de l'acci\u00f3 de les croades. aquest \u00faltim fet fou de gran import\u00e0ncia en l'expansi\u00f3 de la cristiandat, per\u00f2 al mateix temps intervingu\u00e9 en la delimitaci\u00f3 de les fronteres cristianes: all\u00e0 on no hi havia cristiandat no era europa. la seva acci\u00f3 no sols va incidir a les terres d'orient, tamb\u00e9 va actuar al sud de fran\u00e7a contra el c\u00e0tars i a la pen\u00ednsula ib\u00e8rica musulmana.\n\n\n=== el mite de l'origen d'europa ===\n\nun dia, mentre collia flors, zeus vei\u00e9 europa i se n'enamor\u00e0 perdudament. aleshores el d\u00e9u es transform\u00e0 en un brau blanc i s'hi acost\u00e0. la princesa, encuriosida per aquell magn\u00edfic brau de pell extraordin\u00e0riament blanca, s'atans\u00e0 per acariciar-lo. aleshores el brau la feu muntar al seu damunt i fug\u00ed cap a la mar. finalment la retorn\u00e0 a la platja per\u00f2 en comptes de les costes fen\u00edcies, zeus se l'havia endut a creta. un cop all\u00e0, el d\u00e9u li revel\u00e0 la seva identitat i feren l'amor. de la seva uni\u00f3 nasqueren minos, radamant i sarped\u00f3. zeus la ced\u00ed a asteri, rei de creta, amb qui ella es cas\u00e0 i per la qual cosa obtingu\u00e9 la sobirania sobre l'illa. va gaudir dels honors de dea amb el nom d'hellotis o hellotia.\nel rapte d'europa i la fugida cap a creta inspir\u00e0 el nom del continent europeu. en totes les lleng\u00fces rom\u00e0niques, en les lleng\u00fces germ\u00e0niques, en hongar\u00e8s, i en les eslaves que utilitzen l'alfabet llat\u00ed el continent s'anomena europa, o un mot molt semblant, a causa de petites difer\u00e8ncies en l'ortografia. aquest tamb\u00e9 \u00e9s el nom en llat\u00ed i en grec.\nen les obres d'homer, \u03b5\u03c5\u03c1\u03ce\u03c0\u03b7 \u00e9s una reina mitol\u00f2gica de creta i no una definici\u00f3 geogr\u00e0fica. m\u00e9s tard, la paraula va passar a significar 'gr\u00e8cia continental' i des de l'any 500 ac el seu significat cont\u00e9 tota la terra al nord de la mediterr\u00e0nia.\n\n\n=== etimologia ===\nl'an\u00e0lisi m\u00e9s estesa d'aquesta paraula la considera una composici\u00f3 de les paraules gregues eurys ('ample') i ops ('rostre'), per\u00f2 es tracta sens dubte d'una etimologia incerta. altres ling\u00fcistes pensen que ve de la paraula sem\u00edtica \u00e8reb, que era la personificaci\u00f3 de la foscor i les ombres (occident). des d'una perspectiva asi\u00e0tica o mitjanaoriental, el sol es pon efectivament a europa, la terra a l'oest.\n\n\n== hist\u00f2ria ==\n\nl'hum\u00e0 de neandertal \u00e9s considerada l'\u00fanica esp\u00e8cie humana aut\u00f2ctona d'europa. aquesta esp\u00e8cie es trobava ja a europa quan va arribar l'hum\u00e0 de cromany\u00f3 (homo sapiens), esp\u00e8cie a qu\u00e8 pertany tota la humanitat actual. aquestes dues esp\u00e8cies humanes van conviure durant for\u00e7a temps fins a l'extinci\u00f3 de l'hum\u00e0 de neandertal, probablement a causa de la compet\u00e8ncia amb l'hum\u00e0 de cromany\u00f3, si b\u00e9 encara hi ha nombrosos interrogants sobre els neardertals i la seva extinci\u00f3. d'altra banda, si durant un temps semblava provat que no havia existit encreuament reproductiu entre ambdues esp\u00e8cies, en l'actualitat una part dels cient\u00edfics considera com a molt probable aquesta hibridaci\u00f3, sempre amb un component majoritari de l'homo sapiens.\nl'antiguitat cl\u00e0ssica est\u00e0 dominada per l'influx de la civilitzaci\u00f3 grecollatina, i de l'imperi rom\u00e0 sobre la resta d'europa. la decad\u00e8ncia de l'imperi rom\u00e0, l'aparici\u00f3 del cristianisme, i l'arribada de nous grups \u00e8tnics, va portar a la fragmentaci\u00f3 pol\u00edtica d'europa. despr\u00e9s de la caiguda de l'imperi rom\u00e0 d'occident, europa va comen\u00e7ar un llarg per\u00edode de canvis que inicien all\u00f2 que historiadors i pensadors renaixentistes van anomenar l'\u00abedat fosca\u00bb. algunes comunitats mon\u00e0stiques a\u00efllades aix\u00ed com al-\u00e0ndalus van conservar i compilar els manuscrits i el coneixement de l'antiguitat. en aquest per\u00edode, la part occidental de l'imperi rom\u00e0 va \"ren\u00e9ixer\", com el sacre imperi rom\u00e0, despr\u00e9s conegut com a sacre imperi romanogerm\u00e0nic. l'imperi rom\u00e0 d'orient no va decaure. el 1453, l'imperi otom\u00e0 va conquerir la capital romana d'orient, constantinoble, i l'imperi rom\u00e0 d'orient va deixar d'existir, llevat del petit estat de trebisonda, que cauria el 1461.\namb el renaixement comen\u00e7a un per\u00edode de descobriments, exploraci\u00f3 i augment del coneixement cient\u00edfic. en el segle xv, portugal va obrir l'era dels descobriments seguit de l'estat espanyol. poc despr\u00e9s se'ls van unir fran\u00e7a, els pa\u00efsos baixos, i anglaterra, creant grans imperis colonials amb territoris a l'\u00e0frica, am\u00e8rica i \u00e0sia.\ndespr\u00e9s de l'era dels descobriments, els ideals democr\u00e0tics van n\u00e9ixer a europa, en especial a fran\u00e7a, on es desenvoluparia una revoluci\u00f3 transcendental que propagaria els ideals revolucionaris a tot arreu del continent. el naixement de la democr\u00e0cia tamb\u00e9 va causar una major tensi\u00f3 dins europa, a m\u00e9s de la tensi\u00f3 ja existent causada per la compet\u00e8ncia del nou m\u00f3n. un dels conflictes m\u00e9s famosos de l'\u00e8poca foren les conquestes de napole\u00f3 bonaparte, formant un imperi que poc despr\u00e9s es col\u00b7lapsaria. encara que despr\u00e9s d'aquests conflictes europa s'estabilitzaria, els fonaments antics ja comen\u00e7aven a esfondrar-se.\nla revoluci\u00f3 industrial va comen\u00e7ar al regne unit les \u00faltimes d\u00e8cades del segle xviii, amb un aband\u00f3 gradual de l'agricultura cap a la ind\u00fastria, amb un increment en la prosperitat general, aix\u00ed com en la poblaci\u00f3. molts dels estats de l'europa actual es van formar despr\u00e9s de la primera guerra mundial. des de la fi de la segona guerra mundial fins a la fi de la guerra freda europa va estar dividida en dos blocs econ\u00f2mics: les nacions comunistes de l'europa oriental i els estats capitalistes del nord, sud i occident d'europa. el bloc oriental es va desintegrar despr\u00e9s de la caiguda del mur de berl\u00edn.\nla integraci\u00f3 europea ha estat un tema en les relacions europees des de la fi de la segona guerra mundial, i s'ha accelerat des de la fi de la guerra freda. la uni\u00f3 europea, successora de la comunitat europea, s'ha expandit dels sis membres originaris a 28 en l'actualitat. la possible admissi\u00f3 de turquia encara \u00e9s controvertible, ja que seria el primer pa\u00eds transcontinental amb una poblaci\u00f3 predominantment musulmana. xipre n'\u00e9s membre, la qual cosa ha complicat les negociacions. la uni\u00f3 europea es va desenvolupar a partir d'una organitzaci\u00f3 de comer\u00e7 preferencial fins a convertir-se gaireb\u00e9 en una confederaci\u00f3 en molts aspectes.\n\n\n== geografia ==\n\neuropa est\u00e0 situada dins d'una zona temperada, entre els paral\u00b7lels 36\u00b0 i 70\u00b0 latitud nord. es tracta d'un continent amb un gran component mar\u00ed. de fet, cap altre continent no t\u00e9 tants quil\u00f2metres de costes en proporci\u00f3 amb la seva massa terrestre.\neuropa \u00e9s el segon continent m\u00e9s petit del m\u00f3n, despr\u00e9s d'oceania; t\u00e9 una extensi\u00f3 de 10.359.358 km\u00b2, la qual cosa representa el 7% de les terres emergides. en l'actualitat est\u00e0 compost per 49 estats, incloent-hi r\u00fassia i turquia, encara que la major part dels seus territoris siguen asi\u00e0tics. la seva dist\u00e0ncia m\u00e0xima de nord a sud \u00e9s de 4.300 km i d'est a oest de 5.600 km. se situa en l'hemisferi nord. est\u00e0 unit a \u00e0sia, configurant una enorme pen\u00ednsula dins del que es denomina eur\u00e0sia, i deu les seues caracter\u00edstiques d'individualitat, a m\u00e9s des d'elements f\u00edsics, a trets d'ordre hist\u00f2ric i hum\u00e0.\nlimita amb el mar per tres dels quatre punts cardinals. a grans trets, amb l'oce\u00e0 \u00e0rtic al nord, l'oce\u00e0 atl\u00e0ntic a l'oest i el mar mediterrani al sud, la qual cosa evidencia una important\u00edssima influ\u00e8ncia oce\u00e0nica donada la seua \u00e0mplia fa\u00e7ana formada per quasi 38.000 km de costes, que, a m\u00e9s, \u00e9s un dels seus trets f\u00edsics m\u00e9s importants, determinant el clima en la major part del continent. l'est el seu l\u00edmit \u00e9s continental, i segons la major part dels ge\u00f2grafs, el situen al peu oriental dels urals fins a arribar al mar de m\u00e0rmara.\n\n\n=== geologia ===\nel continent es caracteritza tamb\u00e9 per tenir una gran part de terrenys massissos, per\u00f2 als quals es contraposa una part molt m\u00e9s articulada, composta per illes i pen\u00ednsules. les illes representen el 8% i les pen\u00ednsules el 27% d'europa. el contorn d'aquestes illes i pen\u00ednsules \u00e9s molt divers i accidentat per la gran extensi\u00f3 de les seues costes.\ngeol\u00f2gicament, el continent europeu ha estat el resultat d'un llarg proc\u00e9s de transformaci\u00f3. europa \u00e9s una part de l'antic supercontinent pangea. els sistemes muntanyosos m\u00e9s destacats s\u00f3n els pirineus, els alps, els apenins, els balcans, els carpats i els alps escandinaus, i els urals i el caucas, fronterers amb \u00e0sia. els rius m\u00e9s importants s\u00f3n el volga, el danubi, el dni\u00e8per, el don, el petxora, el v\u00edstula, el dni\u00e8ster i el rin. a europa pertany la riba occidental de la mar c\u00e0spia, el llac m\u00e9s gran del m\u00f3n, i altres llacs d'extensi\u00f3 considerable, com el l\u00e0doga i l'onega.\n\n\n=== clima ===\n\neuropa t\u00e9 un clima mitj\u00e0 temperat, moderat per la influ\u00e8ncia del corrent del golf. presenta tres grans zones clim\u00e0tiques: el clima continental a l'interior, el clima atl\u00e0ntic i el clima mediterrani, amb quatre estacions de l'any diferenciades (m\u00e9s al nord que al sud del continent). les precipitacions prenen forma de neu a l'hivern en cotes de muntanya relativament baixes, i la temporada de pluges pot abastar diversos mesos, sense que arribin a grans quantitats de litres per metre quadrat per norma general. el relleu fa que es produeixin variacions clim\u00e0tiques importants en un mateix dia en diversos pa\u00efsos d'europa.\nel continent es pot dividir en quatre regions: europa de l'est, europa del nord, europa del sud i europa occidental.\n\nel clima d'europa \u00e9s de naturalesa temperada i continental amb un clima mar\u00edtim que predomina a les costes occidentals i un clima mediterrani al sud. el continent europeu \u00e9s una zona temperada en la seva major part. el seu clima no sols varia de nord a sud sin\u00f3 tamb\u00e9 d'oest a est a causa dels corrents d'aire polar mar\u00ed i polar continental, i en menor mesura per les masses d'aire tropical mar\u00edtim i tropical continental.\nel clima europeu est\u00e0 fortament condicionat pel corrent del golf, el qual escalfa la regi\u00f3 occidental europea a uns nivells molt m\u00e9s alts que en latituds similars en altres continents. l'europa occidental \u00e9s oce\u00e0nica, mentre que l'europa oriental \u00e9s m\u00e9s continental i m\u00e9s \u00e0rida. a l'europa occidental es distingeixen quatre estacions, mentre que l'europa meridional t\u00e9 una estaci\u00f3 seca i una estaci\u00f3 humida. el sud d'europa \u00e9s calent i relativament sec durant els mesos d'estiu; aquesta aridesa augmenta cap al sud. la pluviometria europea m\u00e9s alta ocorre als alps. hi ha tornados i m\u00e0negues.\n\nel clima d'europa \u00e9s suau comparat amb altres zones del m\u00f3n a la mateixa latitud, per la gran influ\u00e8ncia del corrent del golf. aquest corrent fa que europa sigui m\u00e9s c\u00e0lida i humida del que correspondria a la seva situaci\u00f3 geogr\u00e0fica. les parts occidentals dels continents de la terra tamb\u00e9 s\u00f3n m\u00e9s c\u00e0lides que les parts orientals.sobre el total anual, la pluviometria al llarg d'europa \u00e9s afavorida dins dels alps i d'eslov\u00e8nia cap al sud en direcci\u00f3 a la costa occidental de gr\u00e8cia. hi ha un altre m\u00e0xim de precipitaci\u00f3 a l'oest de ge\u00f2rgia (caucas), nord-oest de la pen\u00ednsula ib\u00e8rica, oest de gran bretanya i oest de noruega. els vents de l'oest que predominen a europa, en passar per grans masses d'aigua, originen aquests m\u00e0xims pluviom\u00e8trics en arribar a les zones costaneres. als alps la major part de la precipitaci\u00f3 cau entre mar\u00e7 i novembre. a les zones de clima mediterrani d'europa, l'estaci\u00f3 m\u00e9s plujosa va, generalment, d'octubre a mar\u00e7. la pluja \u00e0cida afecta sobretot de pol\u00f2nia a escandin\u00e0via.les temperatures hivernals generalment davallen de nord cap a sud i de les zones litorals cap a l'interior on es deixa sentir la continentalitat. almeria, alacant i m\u00e0laga s\u00f3n les ciutats europees (de m\u00e9s de 100.000 habitants) amb un hivern m\u00e9s c\u00e0lid. sevilla \u00e9s la ciutat europea amb els estius m\u00e9s c\u00e0lids (temperatura mitjana de les m\u00e0ximes del mes de juliol de 35,3\u00b0c).la zona de vegetaci\u00f3 m\u00e9s gran d'europa, que divideix la meitat del continent des de l'atl\u00e0ntic fins als urals, \u00e9s un cintur\u00f3 d'arbres de fulla caduca i con\u00edferes: roures, ar\u00e7, oms barrejats amb pins i avets.\nles regions \u00e0rtiques de l'europa septentrional i els vessants superiors de les seves muntanyes m\u00e9s altes es caracteritzen per una vegetaci\u00f3 de tundra, constitu\u00efda fonamentalment per l\u00edquens, arbusts i flors salvatges.\nles temperatures de l'interior de l'europa septentrional, m\u00e9s suaus per\u00f2 encara fredes, creen un ambient favorable per al desenvolupament de con\u00edferes com el pi, tot i que tamb\u00e9 hi ha bedolls i \u00e0lbers.\nla major part de la gran plana europea est\u00e0 coberta de prats.\nucra\u00efna es caracteritza per l'estepa, una regi\u00f3 plana i seca amb herbes baixes.\nles terres que s\u00f3n prop del mediterrani destaquen pels fruits d'alguns dels seus arbres i arbusts, especialment les olives, els c\u00edtrics, les figues i el ra\u00efm.\n\n\n== divisi\u00f3 pol\u00edtica ==\naquest apartat recull tots els estats europeus reconeguts actualment per l'onu. no s'hi han llistat entitats subestatals, ni territoris no reconeguts oficialment, tot i que hi hagi algun conflicte de tipus nacional. molts d'aquests estats formen part de la uni\u00f3 europea, una entitat supraestatal que promou el lliure intercanvi de persones i mercaderies entre els estats membres, i un proc\u00e9s de converg\u00e8ncia social i econ\u00f2mica.\n\n\u00b9 xipre i arm\u00e8nia estan situats geogr\u00e0ficament a \u00e0sia, per\u00f2 es consideren part d'europa per raons hist\u00f2riques i culturals.\n\u00b2 ge\u00f2rgia i azerbaidjan tenen part del seu territori dins europa, seguint les definicions que consideren com a frontera la principal divis\u00f2ria d'aig\u00fces del caucas.\n3 nom\u00e9s els territoris situats a l'oest dels urals s\u00f3n considerats part d'europa.\n4 la turquia europea inclou els territoris a l'oest i nord de l'estret del b\u00f2sfor.\n\u2075 finalment, cal assenyalar que l'estat asi\u00e0tic del kazakhstan t\u00e9 una petita part del seu territori a l'oest del riu ural, ra\u00f3 per la qual es troba dins del continent europeu.\n\n\n=== uni\u00f3 europea ===\n\naquesta secci\u00f3 tracta sobre la uni\u00f3 europea. tanmateix, cal no confondre europa (el continent) amb l'entitat geopol\u00edtica de la uni\u00f3 europea. cal tenir en compte que estats com mold\u00e0via, ucra\u00efna, belar\u00fas, una part de r\u00fassia i de ge\u00f2rgia cauen plenament dins d'europa, tot i no ser membres de la uni\u00f3 europea, igual que noruega, andorra i altres estats.\nel motiu per a la fundaci\u00f3 del que m\u00e9s tard seria la uni\u00f3 europea fou el desig de reconstruir europa despr\u00e9s dels tr\u00e0gics esdeveniments de la segona guerra mundial, i prevenir que europa caigu\u00e9s v\u00edctima de la plaga de la guerra.\nper aconseguir aquest objectiu, la uni\u00f3 europea intenta crear una infraestructura que travessa les fronteres dels estats. els est\u00e0ndards harmonitzats creen un mercat m\u00e9s gran i eficient, perqu\u00e8 els estats membres poden crear una \u00fanica uni\u00f3 duanera sense p\u00e8rdua de salut (econ\u00f2mica) o seguretat. per exemple, els estats en qu\u00e8 la gent no pot posar-se mai d'acord a l'hora de menjar poden, aix\u00f2 no obstant, arribar a acords sobre els est\u00e0ndards d'etiquetatge i higiene.\nel poder de la uni\u00f3 europea va m\u00e9s enll\u00e0 de les seves fronteres, ja que, per vendre-hi, \u00e9s \u00fatil seguir els seus est\u00e0ndards (ce, conformit\u00e9 europe\u00e9ne). una vegada les f\u00e0briques, grangers i mercaders d'un estat no membre compleixen la normativa, la gran part dels costos associats a l'entrada a la ue es veuen redu\u00efts al m\u00ednim. quan s'harmonitzen les lleis per convertir-se en un membre de ple dret es crea m\u00e9s benestar (en eliminar els costos duaners), invertint nom\u00e9s m\u00ednimament en el canvi de les lleis.\nen l'actualitat, la uni\u00f3 europea \u00e9s un conjunt de 27 estats (gener de 2021), que mantenen entre si especials relacions econ\u00f2miques i pol\u00edtiques de cooperaci\u00f3 i integraci\u00f3.\nles especials relacions econ\u00f2miques es fonamenten en la llibertat de tr\u00e0nsit de mercaderies, treballadors i capitals, aix\u00ed com en l'establiment d'una moneda \u00fanica, l'euro (\u20ac) per a tots els estats membres (la denominada \u00abeurozona\u00bb).\nles especials relacions pol\u00edtiques es tradueixen en l'establiment d'un mateix ordenament jur\u00eddic, superior a les legislacions estatals; i en l'exist\u00e8ncia i funcionament dels seus propis organismes pol\u00edtics i institucions, superiors als dels estats membres.\ntal com el canviant nom d'uni\u00f3 europea (de comunitat econ\u00f2mica europea a comunitat europea i finalment uni\u00f3 europea) suggereix, ha evolucionat amb el temps d'una uni\u00f3 primordialment econ\u00f2mica fins a una uni\u00f3 cada cop m\u00e9s pol\u00edtica. aquesta tend\u00e8ncia \u00e9s visible principalment en el cada cop m\u00e9s gran nombre d'\u00e0rees de pol\u00edtiques que recauen dins la ue: el poder pol\u00edtic s'ha dirigit en nombrosos camps dels estats membre cap a la ue. aquesta visi\u00f3 de centralitzaci\u00f3 cada cop m\u00e9s forta es contraresta amb dos fets. en primer lloc, alguns estats membres tenen una tradici\u00f3 dom\u00e8stica de governs regionals forts. aix\u00f2 ha derivat cap a un enfocament m\u00e9s important de la pol\u00edtica regional i les regions europees. es va crear un comit\u00e8 de les regions com a part del tractat de maastricht.\na m\u00e9s a m\u00e9s, les pol\u00edtiques que recauen en la ue cobreixen diferents formes de cooperaci\u00f3:\n\nproc\u00e9s de decisi\u00f3 aut\u00f2nom: els estats membres han concedit a la comissi\u00f3 europea poder per prendre decisions en algunes \u00e0rees com a defensa de la compet\u00e8ncia, control de les ajudes estatals i liberalitzaci\u00f3.\nharmonitzaci\u00f3: les lleis dels estats membres s'harmonitzen pel proc\u00e9s legislatiu comunitari, que involucra la comissi\u00f3 europea, el parlament europeu i el consell de ministres. la conseq\u00fc\u00e8ncia \u00e9s que la llei comunit\u00e0ria est\u00e0 cada cop m\u00e9s present dins dels sistemes legals dels estats membres.\ncooperaci\u00f3: els estats membres, que es reuneixen en el consell de ministres, es posen d'acord a cooperar i coordinar les seves pol\u00edtiques interiors.la tensi\u00f3 entre la ue i els estats membres sobre les compet\u00e8ncies que els corresponen \u00e9s una constant en el desenvolupament de la ue. els instruments jur\u00eddics de la uni\u00f3 europea s\u00f3n:\n\nreglament. \u00e9s d'abast general, obligatori i directament aplicable.\ndirectiva. obliga els estats quant al resultat, per\u00f2 la forma i els mitjans s\u00f3n escollits pels estats membres.\ndecisi\u00f3. \u00e9s d'obligat compliment per l'estat destinatari.\nrecomanaci\u00f3 i dictamen. no s\u00f3n vinculants.tots els estats membres han d'adaptar la seva legislaci\u00f3 per acostar-la al marc legal com\u00fa europeu, conegut com a acquis communautaire.\n\nla uni\u00f3 europea est\u00e0 integrada per 27 estats sobirans i independents, coneguts com a \"estats membres\": \u00e0ustria, b\u00e8lgica, cro\u00e0cia, dinamarca, eslov\u00e0quia, eslov\u00e8nia, espanya, est\u00f2nia, finl\u00e0ndia, fran\u00e7a, alemanya, gr\u00e8cia, hongria, la rep\u00fablica d'irlanda, it\u00e0lia, let\u00f2nia, litu\u00e0nia, luxemburg, malta, els pa\u00efsos baixos, pol\u00f2nia, portugal, su\u00e8cia, la rep\u00fablica txeca, xipre, romania i bulg\u00e0ria.\nhi ha set candidats oficials a integrar-s'hi: alb\u00e0nia, b\u00f2snia i hercegovina, maced\u00f2nia del nord, mold\u00e0via, montenegro, s\u00e8rbia, ucra\u00efna, i turquia. el pa\u00eds balc\u00e0nic occidental kosovo (no tots els estats membres el reconeixen com a estat sobir\u00e0 i independent separat de s\u00e8rbia.) i ge\u00f2rgia tamb\u00e9 son reconeguts oficialment com a candidats potencials.per a unir-se a la uni\u00f3 europea, un estat ha de complir els criteris de copenhaguen, definits en el consell europeu de copenhaguen de 1993. alguns requeriments s\u00f3n una democr\u00e0cia estable que respecti els drets humans i l'estat de dret, una economia de mercat en funcionament amb la capacitat de competir dins la uni\u00f3 europea, i l'acceptaci\u00f3 de les obligacions dels membres, inclosa la llei europea. l'avaluaci\u00f3 del compliment dels criteris per un estat candidat \u00e9s feta pel consell europeu. hi ha hagut parts d'estats membres que han deixat la uni\u00f3 per exemple groenl\u00e0ndia, territori de dinamarca, en sort\u00ed el 1985. des del tractat de lisboa (2007), inclou un procediment formal per deixar la uni\u00f3 per part d'un estat membre. aquest procediment ha estat emprat pel regne unit (29 de mar\u00e7 del 2017) i despr\u00e9s d'un periode de negociaci\u00f3 per deixar de formar part de la uni\u00f3 europea (1 de febrer del 2020).\nquatre estats d'europa occidental que han optat per no unir-se a la uni\u00f3 europea, tanmateix, estan integrats en l'economia de la uni\u00f3 i compromesos amb les seves regulacions: isl\u00e0ndia, liechtenstein i noruega \u2014que formen un mercat com\u00fa amb l'\u00e0rea econ\u00f2mica europea\u2014 i su\u00efssa, que tamb\u00e9 ha signat tractats bilaterals similars. els microestats europeus \u2014andorra, m\u00f2naco, san marino i la ciutat del vatic\u00e0\u2014 han adoptat l'euro i han signat altres acords de cooperaci\u00f3. els estats de l'europa de l'est exclosos de poder formar part de la uni\u00f3 europea s\u00f3n belar\u00fas i r\u00fassia.\n\n\n=== uni\u00f3 monet\u00e0ria de la uni\u00f3 europea ===\n\nla creaci\u00f3 de l'euro, moneda \u00fanica als estats de la uni\u00f3 europea, es va convertir en un objectiu oficial el 1969. tanmateix, no va ser sin\u00f3 fins a la signatura del tractat de maastricht el 1993 que els estats membres van obligar-se a crear una uni\u00f3 monet\u00e0ria, a tot tardar l'1 de gener de 1999. aquest dia, l'euro va ser introdu\u00eft en quinze dels estats membres de la uni\u00f3, tot i que els bitllets i monedes no van comen\u00e7ar a circular fins a l'1 de gener de 2002, entre, aleshores, els dotze estats que van acceptar-les. el 2023, vint estats membres pertanyen a la uni\u00f3 monet\u00e0ria. tots els altres estats membres, llevat de dinamarca, estan obligats legalment a unir-se a la uni\u00f3 monet\u00e0ria tan bon punt compleixin les condicions econ\u00f2miques requerides, per\u00f2 pocs estats han fixat dates espec\u00edfiques per a fer-ho.l'euro, i les pol\u00edtiques monet\u00e0ries dels estats que l'han adoptat dins la uni\u00f3 europea, s\u00f3n controlades pel banc central europeu. encara hi ha set altres monedes en circulaci\u00f3 en la uni\u00f3 europea. per altra banda, altres estats no membres utilitzen la moneda oficialment o sense cap acord amb la uni\u00f3.\nhi ha 20 membres que formen l'eurozona: alemanya, \u00e0ustria, b\u00e8lgica, cro\u00e0cia, est\u00f2nia, eslov\u00e8nia, eslov\u00e0quia, espanya, finl\u00e0ndia, fran\u00e7a (excepte els territoris del pac\u00edfic, que utilitzen el franc cfp), gr\u00e8cia, irlanda, it\u00e0lia (excepte l'enclavament de campione d'it\u00e0lia, on circula el franc su\u00eds), let\u00f2nia, litu\u00e0nia, luxemburg, malta, els pa\u00efsos baixos (tret de les antilles neerlandeses, que tenen el flor\u00ed de les antilles neerlandeses i d'aruba, amb el flor\u00ed d'aruba), portugal i xipre.\nd'aquests 20 membres actuals, el 1998 n'hi havia 11 que complien els criteris de converg\u00e8ncia, cosa que va permetre la creaci\u00f3 de l'eurozona amb el llan\u00e7ament oficial de l'euro l'1 de gener del 1999. gr\u00e8cia va assolir els criteris de converg\u00e8ncia l'any 2000 i fou admesa en l'eurozona l'1 de gener del 2001. les monedes i els bitllets d'euro van comen\u00e7ar a circular l'1 de gener del 2002. posteriorment, van adoptar l'euro eslov\u00e8nia l'1 de gener del 2007, malta i xipre la mateixa data del 2008, eslov\u00e0quia l'1 de gener del 2009, est\u00f2nia l'1 de gener del 2011, let\u00f2nia l'1 de gener del 2014 i litu\u00e0nia l'1 de gener del 2015 i finalment cro\u00e0cia l'1 de gener del 2023.\nel banc central europeu \u00e9s l'entitat responsable de la pol\u00edtica monet\u00e0ria dels 20 estats.\n\n\n== demografia ==\ntenint en compte tot el continent europeu, i no solament dels estats membres de la uni\u00f3 europea, els temes actuals m\u00e9s importants citats pels cient\u00edfics experts en demografia europea s\u00f3n l'emigraci\u00f3 de car\u00e0cter religi\u00f3s, la immigraci\u00f3 il\u00b7legal, les tensions \u00e8tniques, un decreixement marcat de la taxa de natalitat i una poblaci\u00f3 envellida. en alguns estats, com ara la rep\u00fablica d'irlanda i pol\u00f2nia, l'acc\u00e9s a l'avortament encara \u00e9s limitat, mentre que s'ha est\u00e8s per la resta dels estats. tres estats (els pa\u00efsos baixos, b\u00e8lgica i su\u00efssa) han perm\u00e8s l'eutan\u00e0sia volunt\u00e0ria per a algunes persones amb malalties terminals.\nel 2010 la poblaci\u00f3 calculada d'europa era de poc m\u00e9s de 738 milions d'habitants, d'acord amb les nacions unides, poc m\u00e9s d'una novena part de la poblaci\u00f3 mundial. fa un segle, europa tenia gaireb\u00e9 el 25% de la poblaci\u00f3 mundial. la poblaci\u00f3 d'europa, tot i que ha crescut durant els \u00faltims cent anys, ho ha fet en taxes molt menors que a la resta del m\u00f3n (en especial a l'\u00e0frica i l'\u00e0sia). d'acord amb la projecci\u00f3 poblacional de l'onu, la poblaci\u00f3 d'europa caur\u00e0 a 674 milions el 2050 i ser\u00e0 al voltant del 7% de la poblaci\u00f3 mundial.\n\n\n=== gen\u00e8tica ===\nel major d'haplogrups adnmt a europa \u00e9s l'haplogrup h (45-50%-50). l'haplogrup h (adnmt) \u00e9s m\u00e9s com\u00fa en algunes parts del sud d'europa (50-60%-60) que en qualsevol altra part del m\u00f3n.\n\n\n=== lleng\u00fces ===\n\nles lleng\u00fces d'europa s\u00f3n els idiomes parlats di\u00e0riament per les diferents comunitats establertes de manera permanent en el continent cultural i geogr\u00e0fic europeu. l'estudi d'aquestes, el seu desenvolupament hist\u00f2ric, els seus condicionants socioling\u00fc\u00edstics i altres aspectes constitueixen en si mateix un camp de coneixement anomenat euroling\u00fc\u00edstica.\nla gran majoria de les lleng\u00fces europees es troben emparentades filogen\u00e8ticament entre si, formant part de la fam\u00edlia de lleng\u00fces indoeuropees.\nel consell d'europa, organitzaci\u00f3 internacional que agrupa tots els estats europeus excepte belar\u00fas, estimula la promoci\u00f3 de totes les lleng\u00fces europees amb especial protecci\u00f3 de les lleng\u00fces minoritzades, a trav\u00e9s del tractat internacional denominat carta europea de les lleng\u00fces regionals o minorit\u00e0ries. en aquesta, els estats que l'han ratificat defineixen els idiomes que es comprometen a protegir i en quin grau estan disposats a fer-ho.\nla major part de les lleng\u00fces d'europa pertanyen a la superfam\u00edlia indoeuropea. tanmateix, n'hi ha excepcions notables, com ara l'hongar\u00e8s, l'estoni\u00e0, el fin\u00e8s i el sami, que pertanyen a les lleng\u00fces uralianes; les diverses lleng\u00fces cauc\u00e0siques i el basc, que no ha pogut ser emparentat amb cap altra llengua. ultra les lleng\u00fces dutes pels immigrants a les antigues grans pot\u00e8ncies colonials del continent, el malt\u00e8s i el turc s\u00f3n dos exemples de lleng\u00fces parlades a europa que tenen un origen clarament no europeu. del grup indoeuropeu es parlen les lleng\u00fces llatines, procedents del llat\u00ed: aragon\u00e8s, asturlleon\u00e8s, catal\u00e0, castell\u00e0, franc\u00e8s, gallec, itali\u00e0, lad\u00ed, occit\u00e0, sard, roman\u00e8s, portugu\u00e8s i romanx.\nde les lleng\u00fces germ\u00e0niques destaquen l'angl\u00e8s, el neerland\u00e8s, l'alemany, el fris\u00f3, el suec, el dan\u00e8s, el noruec, l'island\u00e8s i el fero\u00e8s.\nde les lleng\u00fces eslaves el bosni\u00e0, el b\u00falgar, el rus, el polon\u00e8s, el txec, l'eslovac, el belar\u00fas, l'ucra\u00efn\u00e8s, el s\u00f2rab, el serbi, l'eslov\u00e8, el croat i el maced\u00f2nic.\nde les lleng\u00fces c\u00e8ltiques es parlen l'irland\u00e8s, el ga\u00e8lic escoc\u00e8s, el gal\u00b7l\u00e8s, el bret\u00f3, el c\u00f2rnic i el manx.\nde les b\u00e0ltiques el let\u00f3 i el litu\u00e0, i d'altres lleng\u00fces indoeuropees cal destacar el grec, l'armeni i l'alban\u00e8s.\ndel grup de lleng\u00fces ugrofineses es parlen el fin\u00e8s, el lap\u00f3, l'estoni\u00e0 i l'hongar\u00e8s.\ndel grup de les turcot\u00e0rtares, el turc i l'\u00e0zeri.\ni d'altres lleng\u00fces, com la basca, no es coneix cap altra llengua de la seva fam\u00edlia; i lleng\u00fces planificades o artificials, com l'esperanto (en tots els pa\u00efsos europeus), l'ido, la interlingua i el volap\u00fck. les deu lleng\u00fces m\u00e9s parlades s\u00f3n el rus, l'alemany, el turc, el franc\u00e8s, l'angl\u00e8s, l'espanyol, l'itali\u00e0, el polon\u00e8s, l'ucra\u00efn\u00e8s i el serbocroat. tot i aix\u00f2, a europa es parlen el 3% de totes les lleng\u00fces del m\u00f3n, i \u00e9s la regi\u00f3 continental habitada on menys lleng\u00fces hi ha del m\u00f3n. a\u00e7\u00f2 ocorre a causa de les normalitzacions de les lleng\u00fces amb establiments antics de les gram\u00e0tiques i les minoritzacions de lleng\u00fces planificades pels estats.\n\n\n=== religi\u00f3 ===\n\nla religi\u00f3 a europa ha tingut una gran influ\u00e8ncia en l'art, la cultura i la filosofia d'aquest territori. la religi\u00f3 m\u00e9s antiga, entre les practicades actualment, amb m\u00e9s d'un mil\u00b7lenni i mig d'hist\u00f2ria \u00e9s el cristianisme. nom\u00e9s tres estats a l'europa del sud-est tenen majoria musulmana, mentre que dos estats m\u00e9s amb majoria musulmana s\u00f3n en part dins el territori europeu, tot i que se solen localitzar a \u00e0sia. una altra religi\u00f3 minorit\u00e0ria rellevant \u00e9s el judaisme.\n\n\n== refer\u00e8ncies ==\n\n\n== bibliografia ==\ncurtius, e. r.. \u00abedad media, edad media latina, romania\u00bb. a: literatura europea y edad media latina (en castell\u00e0). vol 1:lengua y estudios literarios, 1999. \nle goff, jacques. \u00bfnaci\u00f3 europa en la edad media? (en castell\u00e0).  barcelona: cr\u00edtica, 2003. \nheather, peter. emperadores y b\u00e1rbaros, el primer milenio de la historia de europa (en castell\u00e0).  barcelona: cr\u00edtica, 2010. \nfebvre, lucien. \u00abeuropa, curso profesado en el coll\u00e8ge de france en 1944-1945\u00bb. a: a: europa, g\u00e9nesis de una civilizaci\u00f3n (en castell\u00e0).  barcelona: cr\u00edtica, 2001. \n\n\n== vegeu tamb\u00e9 ==\nvegetaci\u00f3 d'europa\nboscos d'europa\neuropa (prov\u00edncia romana)\nclima d'europa\ncrisi dels refugiats a europa"