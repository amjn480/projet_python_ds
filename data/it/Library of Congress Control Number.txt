"il library of congress control number o lccn (o anche lc) \u00e8 un sistema seriale di numerazione delle schede del catalogo della library of congress (biblioteca del congresso) degli stati uniti. non ha niente a che fare con il contenuto dei libri, e non deve essere confuso con il library of congress classification (sistema di classificazione della biblioteca del congresso).\n\n\n== storia ==\nil sistema di numerazione lccn \u00e8 in uso fin dal 1898, quando l'acronimo lccn originalmente stava per library of congress card number (numero di scheda della biblioteca del congresso). veniva anche chiamato library of congress catalog card number (numero di scheda del catalogo della biblioteca del congresso). la library of congress prepar\u00f2 delle schede di informazioni bibliografiche per il suo catalogo della biblioteca con l'intenzione anche di vendere dei duplicati delle stesse schede alle altre biblioteche per l'uso nei loro cataloghi. questo \u00e8 conosciuto come catalogazione centralizzata. ad ogni scheda veniva dato un numero seriale per aiutarne l'identificazione.\nsebbene la maggior parte delle informazioni bibliografiche viene ora creata elettronicamente, memorizzata e condivisa con altre biblioteche, c'\u00e8 ancora la necessit\u00e0 di identificare ogni singola registrazione, e il codice lccn continua ad esercitare questa funzione.\ni bibliotecari di tutto il mondo usano questo sistema di identificazione univoco nel processo di catalogazione della maggior parte dei libri che sono stati pubblicati negli stati uniti. questo li aiuta ad ottenere i corretti dati di catalogazione (conosciuti come record di catalogazione), che la library of congress ed altre fonti rendono disponibili sul web e attraverso i loro media.\nnel febbraio 2008, la library of congress ha creato il servizio lccn permalink, provvedendo un url fisso per tutti i library of congress control numbers.\n\n\n== formato ==\nnella sua forma pi\u00f9 elementare il numero comprende un anno e un numero seriale. l'anno ha due cifre dal 1898 al 2000, e quattro cifre a iniziare dal 2001. i tre anni ambigui sono differenziati dalla lunghezza del numero seriale. ci sono anche alcune peculiarit\u00e0 nei numeri che iniziano per \"7\" a causa di un esperimento fallito usato tra il 1969 e il 1972.\ni numeri seriali sono composti da sei cifre e dovrebbero includere degli zero in testa. il trattino, che si vede spesso per separare l'anno dal numero seriale, \u00e8 opzionale. pi\u00f9 recentemente, la library of congress ha pregato gli editori di non includere un trattino.\n\n\n== note ==\n\n\n== voci correlate ==\ngemeinsame normdatei (gnd)\ninternational standard book number (isbn)\n\n\n== collegamenti esterni ==\n struttura del lc control number, su loc.gov.\n lccn permalink faq, su lccn.loc.gov.\n cerca nel catalogo, su catalog.loc.gov. per cercare un lccn"