"michael joseph jackson (ur. 29 sierpnia 1958 w gary, zm. 25 czerwca 2009 w los angeles) \u2013 ameryka\u0144ski piosenkarz muzyki pop, r&b, soul, rock i funk, autor tekst\u00f3w, artysta estradowy, tancerz, aktor, kompozytor i filantrop.\nkariera i \u017cycie osobiste jacksona sta\u0142y si\u0119 wa\u017cn\u0105 cz\u0119\u015bci\u0105 kultury masowej. zaliczany do najwybitniejszych wykonawc\u00f3w i kompozytor\u00f3w oraz najpopularniejszych artyst\u00f3w w historii, najlepiej sprzedaj\u0105cy si\u0119 artysta solowy wszech czas\u00f3w i najbardziej nagradzany i najliczniej wprowadzany do galerii s\u0142aw najwi\u0119kszy artysta wszech czas\u00f3w w\u015br\u00f3d \u017cyj\u0105cych i martwych, a ze wzgl\u0119du na swoje osi\u0105gni\u0119cia w bran\u017cy muzycznej nazywany by\u0142 \u201ekr\u00f3lem popu\u201d.\nkarier\u0119 muzyczn\u0105 rozpocz\u0105\u0142 w wieku sze\u015bciu lat, b\u0119d\u0105c wokalist\u0105 rodzinnego zespo\u0142u the jackson 5. pierwszy solowy album got to be there wyda\u0142 w 1971, b\u0119d\u0105c jeszcze cz\u0142onkiem grupy, z kt\u00f3r\u0105 ostatecznie si\u0119 rozsta\u0142 w roku 1984. pe\u0142n\u0105 karier\u0119 solow\u0105 rozpocz\u0105\u0142 w 1979, a jej szczyt przypad\u0142 na prze\u0142om lat 80. i 90. xx wieku, po wydaniu album\u00f3w thriller, kt\u00f3rego \u015bwiatowa sprzeda\u017c wynosi ponad 100 mln egzemplarzy, i bad. po thrillerze i bad jackson wydawa\u0142 kolejne albumy osi\u0105gaj\u0105ce wysokie pozycje na listach przeboj\u00f3w i sprzeda\u017cy: dangerous (1991), history (1995) oraz invincible (2001). szacowany nak\u0142ad jego album\u00f3w i singli na ca\u0142ym \u015bwiecie wynosi ponad 336 mln egzemplarzy, co czyni go najlepiej sprzedaj\u0105cym si\u0119 solowym artyst\u0105 w historii. do jego dokona\u0144 w przemy\u015ble muzycznym zalicza si\u0119 m.in. rewolucyjne podej\u015bcie do teledysk\u00f3w (zapocz\u0105tkowane przez wideoklip do piosenki \u201ethriller\u201d z 1983) oraz zdominowanie rynku muzyki popularnej w latach 80. xx wieku. by\u0142 pierwszym czarnosk\u00f3rym artyst\u0105, kt\u00f3ry uzyska\u0142 silne poparcie w telewizji, w szczeg\u00f3lno\u015bci mtv, kt\u00f3ra z korzy\u015bci\u0105 dla obu stron promowa\u0142a jego pionierskie wideoklipy do piosenek \u201ethriller\u201d czy \u201ebillie jean\u201d. spopularyzowa\u0142 te\u017c skomplikowane ruchy taneczne, takie jak moonwalk i robot dance. w 2020 po raz dziewi\u0105ty z rz\u0119du znalaz\u0142 si\u0119 na szczycie listy magazynu \u201eforbes\u201d jako najlepiej zarabiaj\u0105cy nie\u017cyj\u0105cy artysta, generuj\u0105c zyski w wysoko\u015bci 400 mln dolar\u00f3w. tym samym ustanawiaj\u0105c rekord, ponad 2 mld dolar\u00f3w zarobionych w ci\u0105gu 11 lat od \u015bmierci.\nlaureat setek nagr\u00f3d, w tym 14 nagr\u00f3d grammy (jak r\u00f3wnie\u017c grammy legend award i grammy lifetime achievement award) co czyni go najbardziej nagradzanym artyst\u0105 w historii muzyki popularnej, a 13 spo\u015br\u00f3d jego singli dotar\u0142a na pierwsze miejsce list przeboj\u00f3w w stanach zjednoczonych. wywar\u0142 ogromny wp\u0142yw na kultur\u0119 masow\u0105, prze\u0142amuj\u0105c wiele stereotyp\u00f3w, w tym uprzedzenia rasowe. tw\u00f3rczo\u015bci\u0105 inspirowa\u0142 rzesze artyst\u00f3w r\u00f3\u017cnych gatunk\u00f3w muzycznych \u2013 od popu, soulu przez r&b po hip-hop.\nod 1988 do 2005 mieszka\u0142 w swojej posiad\u0142o\u015bci w kalifornii, zwanej neverland ranch, gdzie zbudowa\u0142 weso\u0142e miasteczko, prywatne zoo, sal\u0119 kinowo-teatralno-taneczn\u0105, sal\u0119 gier komputerowych, wiosk\u0119 india\u0144sk\u0105, xix-wieczny dziki zach\u00f3d, s\u0142ynny zegar kwiatowy, stacj\u0119 kolejkow\u0105, cz\u0119sto odwiedzane przez dzieci. w 1993 zosta\u0142 oskar\u017cony o molestowanie seksualne nieletnich. w\u0105tek jego nieodpowiedniego zwi\u0105zku z dzie\u0107mi pojawi\u0142 si\u0119 ponownie w 2003, po emisji dokumentu living with michael jackson, jednak w 2005 zosta\u0142 uniewinniony ze wszystkich zarzut\u00f3w. mia\u0142 troje dzieci: michaela josepha juniora (znanego jako \u201eprince\u201d), paris michael katherine oraz prince\u2019a michaela (znanego jako \u201eblanket\u201d). zmar\u0142 25 czerwca 2009, w wieku niespe\u0142na 51 lat, wskutek \u201enag\u0142ego zatrzymania akcji serca spowodowanego przedawkowaniem propofolu\u201d.\n\n\n== \u017cyciorys ==\n\n\n=== 1958\u20131977: dzieci\u0144stwo i pocz\u0105tki kariery ===\nmichael jackson urodzi\u0142 si\u0119 w gary w stanie indiana. by\u0142 si\u00f3dmym z dziewi\u0119ciorga dzieci, a zarazem pi\u0105tym z sze\u015bciu syn\u00f3w w robotniczej rodzinie josepha (1928-2018) i katherine jackson (ur. 1930). katherine, b\u0119d\u0105ca \u015bwiadkiem jehowy, wychowywa\u0142a dzieci w swej wierze bez udzia\u0142u ojca. w wieku 17 lat michael zosta\u0142 ochrzczonym \u015bwiadkiem jehowy (19 maja 1987 zosta\u0142 wykluczony). wed\u0142ug wywiad\u00f3w udzielonych po latach przez samego michaela ojciec, kt\u00f3ry by\u0142 p\u00f3\u017aniejszym menad\u017cerem ich zespo\u0142u muzycznego, potrafi\u0142 by\u0107 bezwzgl\u0119dny w dyscyplinie narzucanej dzieciom i nie powstrzymywa\u0142 si\u0119 te\u017c od przemocy fizycznej wobec nich. sam ojciec jacksona, joe, przyzna\u0142 w 2003 roku, \u017ce regularnie bi\u0142 michaela.\nmichael ujawni\u0142 sw\u00f3j talent muzyczny w bardzo wczesnym wieku. w 1964 roku, wraz z bratem marlonem przy\u0142\u0105czy\u0142 si\u0119 do nowo za\u0142o\u017conego przez braci jackie, tito i jermaine zespo\u0142u the jackson brothers. pocz\u0105tkowo michael wspomaga\u0142 muzyk\u00f3w gr\u0105 na kongach i tamburynie, by w p\u00f3\u017aniejszym czasie wsp\u00f3lnie z jermainem wykorzystywa\u0107 swoje umiej\u0119tno\u015bci wokalne. w tym okresie ch\u0142opcy dali wiele koncert\u00f3w w stanie indiana, za\u015b po wygraniu lokalnego konkursu m\u0142odych talent\u00f3w w 1966 roku (wykonuj\u0105c piosenk\u0119 zespo\u0142u the temptations \u2013 \u201emy girl\u201d, \u015bpiewan\u0105 przez michaela) zacz\u0119li gra\u0107 profesjonalne koncerty w chicago oraz na \u015brodkowym zachodzie (midwest) stan\u00f3w zjednoczonych. wiele z tych koncert\u00f3w odby\u0142o si\u0119 w ciesz\u0105cych si\u0119 z\u0142\u0105 s\u0142aw\u0105 klubach nocnych dla czarnosk\u00f3rych, w miejscach zwanych \u201echitlin\u2019 circuit\u201d, gdzie m\u0142odzi ch\u0142opcy musieli gra\u0107 przed wyst\u0119pami striptizerek.\nkiedy grupa zmieni\u0142a nazw\u0119 z the jackson brothers na the jackson 5 w 1966 roku m\u0142ody michael podzieli\u0142 obowi\u0105zki wokalisty ze swoim bratem jermainem. w 1968 roku zesp\u00f3\u0142 podpisa\u0142 kontrakt z wytw\u00f3rni\u0105 motown records. wkr\u00f3tce po podpisaniu umowy zesp\u00f3\u0142 zyska\u0142 status gwiazdy dzi\u0119ki hitom z pierwszych czterech singli: \u201ei want you back\u201d, \u201eabc\u201d, \u201ethe love you save\u201d i \u201ei\u2019ll be there\u201d, kt\u00f3re znalaz\u0142y si\u0119 na pierwszych miejscach listy przeboj\u00f3w billboardu. w tamtym czasie m\u0142ody jackson rozpocz\u0105\u0142 karier\u0119 jako artysta solowy, wydaj\u0105c albumy got to be there (1972 r.) i ben (1972 r.). p\u0142yty te, nagrane z the jackson 5, zosta\u0142y wydane pod szyldem tego zespo\u0142u; znalaz\u0142y si\u0119 na nich odnosz\u0105ce sukcesy single \u201egot to be there\u201d, \u201eben\u201d i nowa aran\u017cacja piosenki \u201erockin\u2019 robin\u201d.\n\npo 1973 roku sprzeda\u017c p\u0142yt grupy zacz\u0119\u0142a spada\u0107, a sam zesp\u00f3\u0142 zacz\u0105\u0142 narzeka\u0107 na kontrol\u0119 ich tw\u00f3rczo\u015bci przez wytw\u00f3rni\u0119 motown. w konsekwencji spor\u00f3w w 1976 roku grupa podpisa\u0142a nowy kontrakt z wytw\u00f3rni\u0105 cbs records. w odpowiedzi motown records wytoczy\u0142 grupie seri\u0119 proces\u00f3w s\u0105dowych z powodu naruszenia warunk\u00f3w kontraktu, w rezultacie kt\u00f3rych jacksonowie stracili prawa do u\u017cywania nazwy i logo the jackson 5. z zespo\u0142em po\u017cegna\u0142 si\u0119 r\u00f3wnie\u017c jermaine jackson, kt\u00f3ry ze wzgl\u0119du na sw\u00f3j zwi\u0105zek z c\u00f3rk\u0105 prezesa motown, berry\u2019ego gordy, wola\u0142 zwi\u0105za\u0107 si\u0119 z jego wytw\u00f3rni\u0105. w tej sytuacji zesp\u00f3\u0142 zmieni\u0142 nazw\u0119 na the jacksons, w\u0142\u0105czaj\u0105c do sk\u0142adu \u2013 na miejsce jermaine\u2019a \u2013 najm\u0142odszego brata randy\u2019ego jacksona. w tym sk\u0142adzie bracia kontynuowali sw\u0105 karier\u0119, koncertuj\u0105c po stanach zjednoczonych i za granic\u0105. pomi\u0119dzy 1976 a 1984 r. wydali kolejne sze\u015b\u0107 album\u00f3w, od 1983 roku dzia\u0142aj\u0105c jako sekstet ponownie w sk\u0142adzie z jermainem. od 1976 do 1984 roku michael jackson by\u0142 g\u0142\u00f3wnym kompozytorem w zespole, tworz\u0105c hity takie jak \u201eshake your body (down to the ground)\u201d, \u201ethis place hotel\u201d (pierwotnie: \u201eheartbreak hotel\u201d) i \u201ecan you feel it\u201d.\nw 1978 roku jackson zagra\u0142 stracha na wr\u00f3ble w filmie \u201eczarnoksi\u0119\u017cnik z krainy oz\u201d, z przyjaci\u00f3\u0142k\u0105 dian\u0105 ross w roli dorotki. piosenki z musicalu zosta\u0142y zaaran\u017cowane przez quincy\u2019ego jonesa, kt\u00f3ry nawi\u0105zawszy znajomo\u015b\u0107 z jacksonem podczas produkcji filmu, postanowi\u0142 wyprodukowa\u0107 jego kolejne albumy, w tym \u2013 jak si\u0119 mia\u0142o okaza\u0107 \u2013 prze\u0142omowy thriller.\n\n\n=== 1979\u20131981: okres off the wall ===\nalbum off the wall, wydany w 1979 roku jako 5. solowy album artysty, zawiera\u0142 takie utwory jak \u201edon\u2019t stop \u2019til you get enough\u201d i \u201erock with you\u201d, kt\u00f3re wkr\u00f3tce opanowa\u0142y listy przeboj\u00f3w. p\u0142yta znalaz\u0142a si\u0119 na trzecim miejscu na li\u015bcie album\u00f3w billboardu, utrzymuj\u0105c si\u0119 przez 48 tygodni w pierwszej dwudziestce. produkcj\u0105 wydawnictwa zaj\u0119li si\u0119 wsp\u00f3lnie quincy jones i michael jackson, za\u015b za muzyk\u0119 i teksty, obok samego jacksona, odpowiedzialni byli rod temperton, stevie wonder i paul mccartney. album sta\u0142 si\u0119 sygna\u0142em nadej\u015bcia nowego michaela jacksona, niezale\u017cnego od swych braci w dalszej karierze, co po czasie potwierdzi\u0142a r\u00f3wnie\u017c liczba sprzedanych p\u0142yt \u2013 \u015bwiatowy nak\u0142ad osi\u0105gn\u0105\u0142 20 milion\u00f3w egzemplarzy.\nw styczniu 1980 roku jackson zdoby\u0142 pierwsze nagrody american music award za swoje dokonania solowe w kategorii \u201enajlepszy album soul/r&b\u201d (za off the wall), \u201enajlepszy m\u0119ski wykonawca soul/r&b\u201d i \u201enajlepszy singel soul/r&b\u201d (za \u201edon\u2019t stop \u2019til you get enough\u201d). wkr\u00f3tce zdoby\u0142 r\u00f3wnie\u017c dwie nagrody billboard awards (dla \u201enajlepszego czarnosk\u00f3rego artysty\u201d i \u201enajlepszy album czarnosk\u00f3rego artysty\u201d), a jego status gwiazdy dodatkowo potwierdzi\u0142a nagroda grammy za \u201enajlepsze m\u0119skie wykonanie\u201d piosenki \u201edon\u2019t stop \u2019til you get enough\u201d.\nponad dwadzie\u015bcia pi\u0119\u0107 lat po premierze p\u0142yta off the wall pozostaje jednym z najwa\u017cniejszych moment\u00f3w w muzycznej karierze jacksona, kt\u00f3ry rozpocz\u0105\u0142 jego dominacj\u0119 na rynku muzyki pop. w 2003 roku w rankingu stacji telewizyjnej vh1 off the wall zaj\u0119\u0142a trzydzieste sz\u00f3ste miejsce na li\u015bcie album\u00f3w wszech czas\u00f3w; na li\u015bcie 500 album\u00f3w wszech czas\u00f3w dwutygodnika \u201erolling stone\u201d znalaz\u0142a si\u0119 natomiast na 68. miejscu.\n\n\n=== 1982\u20131986: okres thrillera ===\nrok 1982 roku przyni\u00f3s\u0142 dwa premierowe wydawnictwa z udzia\u0142em jacksona. pierwsze z nich to audiobook z bajkami wydany razem ze \u015bcie\u017ck\u0105 d\u017awi\u0119kow\u0105 do filmu stevena spielberga e.t. zawiera\u0142 on nagranie michaela jacksona czytaj\u0105cego bajk\u0119 oraz now\u0105 piosenk\u0119 \u201esomeone in the dark\u201d. wkr\u00f3tce p\u0142yta e.t. zosta\u0142a uhonorowana nagrod\u0105 grammy za \u201enajlepszy album dzieci\u0119cy\u201d.\ndrugim, tym razem autorskim wydawnictwem artysty, by\u0142 wydany w grudniu album thriller. by\u0142 to drugi longplay jacksona wydany w wytw\u00f3rni epic records. thriller okaza\u0142 si\u0119 najlepiej sprzedaj\u0105cym si\u0119 albumem w historii fonografii \u2013 wed\u0142ug danych ze stycznia 2009 roku, sprzedano go w 109 mln egzemplarzy. album ten sta\u0142 si\u0119 r\u00f3wnie\u017c pierwszym w historii, z kt\u00f3rego siedem singli znalaz\u0142o si\u0119 w pierwszej dziesi\u0105tce listy billboardu, w tym \u201ebillie jean\u201d, \u201ebeat it\u201d oraz piosenka tytu\u0142owa \u2013 \u201ethriller\u201d.\nwa\u017cnym wydarzeniem okaza\u0142y si\u0119 te\u017c teledyski do piosenek singlowych, kt\u00f3re towarzyszy\u0142y p\u0142ycie. trwaj\u0105cy trzyna\u015bcie minut teledysk do utworu \u201ethriller\u201d zosta\u0142 bardzo dobrze przyj\u0119ty przez krytyk\u00f3w, a masowa emisja i du\u017ca popularno\u015b\u0107 klipu doprowadzi\u0142a do wydania kr\u00f3tkometra\u017cowego filmu making michael jackson\u2019s thriller na kasetach wideo, kt\u00f3ry sta\u0142 si\u0119 najlepiej sprzedaj\u0105c\u0105 si\u0119 kaset\u0105 domowego wideo w historii. kolejny wa\u017cny wideoklip to \u201ebillie jean\u201d, kt\u00f3ry by\u0142 pierwszym teledyskiem afroameryka\u0144skiego wykonawcy regularnie wy\u015bwietlanym w mtv. z piosenk\u0105 t\u0105 zwi\u0105zane jest r\u00f3wnie\u017c opracowanie przez jacksona specyficznego sposobu poruszania si\u0119 po scenie, tzw. moonwalk, kt\u00f3ry sta\u0142 si\u0119 znakiem firmowym piosenkarza i kt\u00f3ry jackson po raz pierwszy zaprezentowa\u0142 podczas koncertu motown 25: yesterday, today, forever w 1983 roku. moonwalk zainicjowa\u0142 now\u0105 fal\u0119 zainteresowania thrillerem.\nalbum thriller utrzymywa\u0142 si\u0119 na li\u015bcie album\u00f3w billboardu 122 tygodnie, z czego 37 na pierwszym miejscu. thriller okaza\u0142 si\u0119 ogromnym sukcesem komercyjnym i artystycznym; dotychczas (do czerwca 2009 roku) w samych stanach zjednoczonych uzyska\u0142 28 razy tytu\u0142 platynowej p\u0142yty.\np\u0142yta ta uczyni\u0142a michaela jacksona ikon\u0105 \u015bwiatowej popkultury. magazyn time ju\u017c w 1984 roku szacowa\u0142 dochody uzyskane ze sprzeda\u017cy albumu na 4,1 mld dolar\u00f3w. thriller pom\u00f3g\u0142 te\u017c czarnosk\u00f3rym muzykom w ponownej szerszej prezentacji ich utwor\u00f3w w g\u0142\u00f3wnych stacjach radiowych, z kt\u00f3rych znikn\u0119li w po\u0142owie lat 70. album w okresie jego najwi\u0119kszej popularno\u015bci spotyka\u0142 si\u0119 z entuzjastycznym przyj\u0119ciem s\u0142uchaczy na ca\u0142ym \u015bwiecie; jak wyrazi\u0142 si\u0119 jeden z uczni\u00f3w radzieckiego liceum: \u201ejego (michaela jacksona) muzyka jest niesamowicie ekscytuj\u0105ca. jego puls to muzyka naszych czas\u00f3w\u201d.\nw 1983 roku jackson podpisa\u0142 kontrakt reklamowy z koncernem pepsi, kt\u00f3ry doprowadzi\u0142 do powa\u017cnego wypadku. podczas kr\u0119cenia filmu reklamowego, na oczach ok. 3 tys. fan\u00f3w, wybuch iskier ze specjalistycznego urz\u0105dzenia spowodowa\u0142 zapalenie si\u0119 w\u0142os\u00f3w piosenkarza. w wyniku wypadku artysta dozna\u0142 poparze\u0144 drugiego stopnia przez co w\u0142osy nie odros\u0142y w miejscu poparzenia.\nw lutym 1984 roku jackson zosta\u0142 nominowany do nagrody grammy w dwunastu kategoriach i zdoby\u0142 osiem statuetek, tym samym bij\u0105c rekord najwi\u0119kszej liczby zdobytych nagr\u00f3d w jednym roku. siedem zdoby\u0142 thriller, \u00f3sm\u0105 przyznano wydawnictwu e.t. w 1984 roku zdoby\u0142 r\u00f3wnie\u017c osiem american music awards, w tym \u201especjaln\u0105 nagrod\u0119 za zas\u0142ugi\u201d, a tak\u017ce trzy mtv video music awards.\n\nw maju 1984 roku sklepy w ca\u0142ych stanach zjednoczonych rozpocz\u0119\u0142y sprzeda\u017c lalek gwiazdora, kt\u00f3re sta\u0142y si\u0119 swego rodzaju symbolem seksu, jak je opisa\u0142 magazyn time: \u201eniesamowicie seksowne. ca\u0142kowicie bezpieczne. erotyzm na wyci\u0105gni\u0119cie r\u0119ki\u201d. dodatkowo r\u0119kawica michaela jacksona wykonana z kryszta\u0142u g\u00f3rskiego oraz kostium, w kt\u00f3rym wyst\u0105pi\u0142 w teledysku do \u201ethrillera\u201d, sta\u0142y si\u0119 znakami rozpoznawczymi jego stylu, kt\u00f3ry zacz\u0105\u0142 by\u0107 ch\u0119tnie kopiowany przez ameryka\u0144sk\u0105 m\u0142odzie\u017c.\nw 1984 roku jackson ponownie za\u015bpiewa\u0142 ze swoimi bra\u0107mi. najpierw pom\u00f3g\u0142 im w pracy nad albumem victory, nast\u0119pnie 6 lipca 1984 roku wyruszy\u0142 z nimi jako g\u0142\u00f3wna gwiazda w trwaj\u0105c\u0105 pi\u0119\u0107 miesi\u0119cy tras\u0119 \u201evictory tour\u201d. w 1985 roku jackson zosta\u0142 zaproszony do bia\u0142ego domu przez \u00f3wczesnego prezydenta ronalda reagana, kt\u00f3ry podzi\u0119kowa\u0142 mu za u\u017cyczenie piosenki \u201ebeat it\u201d w kampanii przeciwko pijanym kierowcom w telewizji i radiu. jackson kontynuowa\u0142 sw\u0105 dzia\u0142alno\u015b\u0107 charytatywn\u0105. w 1985 roku wsp\u00f3lnie z lionelem richie stworzy\u0142 przeb\u00f3j \u201ewe are the world\u201d. singel, dochody z kt\u00f3rego zosta\u0142y przeznaczone na cele dobroczynne, zwr\u00f3ci\u0142 uwag\u0119 opinii publicznej na problem g\u0142odu w afryce wschodniej i pom\u00f3g\u0142 w zdobyciu funduszy na walk\u0119 z nim. singel by\u0142 te\u017c jednym z pierwszych przyk\u0142ad\u00f3w dzia\u0142alno\u015bci michaela jacksona jako filantropa. piosenka zdoby\u0142a statuetk\u0119 grammy w kategorii \u201epiosenka roku\u201d. \u201ewe are the world\u201d sta\u0142 si\u0119 jednym z pi\u0119ciu najlepiej sprzedaj\u0105cych si\u0119 singli wszech czas\u00f3w, rozchodz\u0105c si\u0119 w nak\u0142adzie ponad 20 mln egzemplarzy.\nz okresem po wydaniu thrillera zwi\u0105zane s\u0105 r\u00f3wnie\u017c kontrowersje zwi\u0105zane z nabyciem przez jacksona wi\u0119kszo\u015bci udzia\u0142\u00f3w w koncernie atv music publishing, kt\u00f3ry posiada\u0142 prawa do wi\u0119kszo\u015bci piosenek zespo\u0142u the beatles. posuni\u0119cie to zdenerwowa\u0142o jego bliskiego przyjaciela i muzyka paula mccartneya, kt\u00f3ry r\u00f3wnie\u017c przedstawi\u0142 koncernowi swoj\u0105 ofert\u0119. ironi\u0105 w tej sprawie by\u0142o to, \u017ce to mccartney pierwszy zwr\u00f3ci\u0142 uwag\u0119 jacksona, jak du\u017ce zyski mog\u0105 p\u0142yn\u0105\u0107 z posiadania praw do piosenek beatles\u00f3w, co sk\u0142oni\u0142o jacksona do ich zakupu. oznacza\u0142o to definitywny koniec wsp\u00f3\u0142pracy artystycznej jacksona i mccartneya. ta kontrowersyjna transakcja, jak r\u00f3wnie\u017c doniesienia prasy brukowej o tym, \u017ce jackson sypia w komorze tlenowej o podwy\u017cszonym ci\u015bnieniu (w celu zatrzymania procesu starzenia) i \u017ce artysta kupi\u0142 ko\u015bci josepha merricka, mocno nadszarpn\u0119\u0142y wizerunek jacksona i spowodowa\u0142y, \u017ce prasa nada\u0142a mu znienawidzony przez niego pejoratywny przydomek \u201ewacko jacko\u201d (\u201eszurni\u0119ty jackson\u201d).\nw 1986 roku jackson zagra\u0142 w tr\u00f3jwymiarowym filmie wyprodukowanym przez george\u2019a lucasa, w re\u017cyserii francisa forda coppoli, pod tytu\u0142em kapitan eo (ang. captain eo). film ten trwa\u0142 17 minut i kosztowa\u0142 17 mln dolar\u00f3w, staj\u0105c si\u0119 w tamtym czasie najdro\u017cszym filmem kr\u00f3tkometra\u017cowym. w disneylandzie film ten by\u0142 wy\u015bwietlany od 18 wrze\u015bnia 1986 roku do 7 kwietnia 1997 roku. w filmie pojawi\u0142y si\u0119 dwie nowe piosenki jacksona, by\u0142y to \u201eanother part of me\u201d (p\u00f3\u017aniej pojawi\u0142a si\u0119 ona w albumie bad) oraz \u201ewe are here to change the world\u201d, kt\u00f3ra oficjalnie ukaza\u0142a si\u0119 dopiero w michael jackson: the ultimate collection w 2004 roku.\n\n\n=== 1987\u20131989: okres bad ===\nalbum bad ukaza\u0142 si\u0119 w okresie sukcesu thrillera. przez pewien czas by\u0142 drugim najlepiej sprzedaj\u0105cym si\u0119 albumem wszech czas\u00f3w.\nbad (1987 roku) by\u0142 trzecim albumem jacksona wydanym pod szyldem epic records i ostatnim nagranym z producentem quincym jonesem. pocz\u0105tkowo jackson chcia\u0142 wyda\u0107 album z 30 utworami, lecz jones ograniczy\u0142 t\u0119 liczb\u0119 do 10. za namow\u0105 jonesa, jackson zaprosi\u0142 do za\u015bpiewania razem z nim tytu\u0142owego utworu prince\u2019a, ten jednak odm\u00f3wi\u0142. jones powiedzia\u0142, \u017ce jako pow\u00f3d odmowy prince wyja\u015bni\u0142, \u017ce piosenka b\u0119dzie hitem zar\u00f3wno z jego pomoc\u0105, jak i bez niej. w swojej zawarto\u015bci bad \u0142\u0105czy\u0142 ballady i nastrojowe utwory z mrocznymi i pos\u0119pnymi piosenkami, a ostatni utw\u00f3r \u201eleave me alone\u201d by\u0142 odpowiedzi\u0105 jacksona na ataki prasy, kierowane w jego stron\u0119.\npremiera albumu by\u0142a bardzo oczekiwana, jako \u017ce by\u0142a to pierwsza p\u0142yta jacksona od pi\u0119ciu lat. jeszcze przed jego wydaniem z\u0142o\u017cono zam\u00f3wienia na dwa miliony egzemplarzy. w por\u00f3wnaniu z thrillerem bad sprzeda\u0142 si\u0119 w ko\u0144cu w znacznie mniejszym nak\u0142adzie, mimo to dla jacksona wci\u0105\u017c by\u0142 gigantycznym sukcesem kasowym. z albumu wydano siedem singli, z kt\u00f3rych pi\u0119\u0107 wspi\u0119\u0142o si\u0119 na szczyty list przeboj\u00f3w: \u201ei just can\u2019t stop loving you\u201d, \u201ebad\u201d, \u201ethe way you make me feel\u201d, \u201eman in the mirror\u201d oraz \u201edirty diana\u201d. dwadzie\u015bcia lat po premierze bad wci\u0105\u017c jest albumem, z kt\u00f3rego najwi\u0119ksza liczba piosenek dotar\u0142a na pierwsze miejsce na li\u015bcie przeboj\u00f3w billboardu (w 2011 roku rekord ten wyr\u00f3wna\u0142a katy perry z pi\u0119cioma singlami z albumu teenage dream). album rozszed\u0142 si\u0119 w ponad 30 mln egzemplarzy, o\u015bmiokrotnie zdobywaj\u0105c tytu\u0142 platynowej p\u0142yty.\nwe wrze\u015bniu 1987 roku jackson ruszy\u0142 w pierwsz\u0105 solow\u0105 tras\u0119 koncertow\u0105, bad world tour. trasa trwa\u0142a szesna\u015bcie miesi\u0119cy, podczas kt\u00f3rych jackson da\u0142 123 koncerty przed 4,4 mln fan\u00f3w na ca\u0142ym \u015bwiecie.\njednym z warunk\u00f3w dla organizator\u00f3w koncert\u00f3w by\u0142o, aby artysta mia\u0142 zapewniony do cel\u00f3w przemieszczania si\u0119 pomi\u0119dzy hotelami i miejscami koncert\u00f3w jednocze\u015bnie prywatny autobus, samolot i helikopter.\n\ndo produkcji nowego teledysku dla tytu\u0142owego utworu z albumu jackson zatrudni\u0142 re\u017cysera martina scorsese. debiut tego 18-minutowego teledysku w telewizji wywo\u0142a\u0142 wiele kontrowersji, poniewa\u017c ukazywa\u0142 on g\u0142\u0119bok\u0105 zmian\u0119 w wygl\u0105dzie michaela jacksona, przede wszystkim w kolorze jego sk\u00f3ry. w dzieci\u0144stwie sk\u00f3ra jacksona mia\u0142a normalny kolor br\u0105zowy, typowy dla ludno\u015bci afroameryka\u0144skiej w stanach zjednoczonych. michael jackson deklarowa\u0142, i\u017c kolor jego sk\u00f3ry zmieni\u0142 si\u0119 z powodu bielactwa nabytego. odbarwione plamy zakrywano maskuj\u0105cym makija\u017cem. wraz ze zwi\u0119kszaniem si\u0119 odbarwie\u0144 na sk\u00f3rze, jackson stosowa\u0142 ja\u015bniejszy makija\u017c. zmiana ta sta\u0142a si\u0119 tak widoczna, \u017ce prasa brukowa uzna\u0142a to za skutek wybielenia sk\u00f3ry.\nw wygl\u0105dzie jacksona nast\u0105pi\u0142y te\u017c inne znacz\u0105ce zmiany, spowodowane zabiegami chirurgii plastycznej. media donosi\u0142y o operacjach nosa, ust, czo\u0142a i podbr\u00f3dka, sam jackson w autobiografii moonwalk z 1988 roku napisa\u0142 natomiast, \u017ce przeszed\u0142 jedynie dwie operacje nosa i operacj\u0119 uwydatniaj\u0105c\u0105 szczelin\u0119 podbr\u00f3dka, a zauwa\u017calne zmiany w strukturze jego twarzy s\u0105 wynikiem diety i zmian w okresie dojrzewania.\nsukces, jaki jackson osi\u0105gn\u0105\u0142 w tym okresie swojej kariery, spowodowa\u0142, \u017ce nadano mu przydomek \u201ekr\u00f3la popu\u201d, u\u017cywany przez fan\u00f3w i pras\u0119. jest kilka wersji pochodzenia tego przydomka. sam jackson twierdzi\u0142, \u017ce nada\u0142a mu go jego przyjaci\u00f3\u0142ka i aktorka elizabeth taylor na rozdaniu nagr\u00f3d w 1989 roku, kiedy przedstawi\u0142a jacksona jako \u201eprawdziwego kr\u00f3la muzyki pop, rock i soul\u201d. w 1990 roku, uznaj\u0105c wp\u0142yw michaela jacksona na muzyk\u0119 lat 80., bia\u0142y dom uhonorowa\u0142 jacksona nagrod\u0105 jako \u201eartyst\u0119 dekady\u201d, osobi\u015bcie wr\u0119czon\u0105 mu przez prezydenta george\u2019a h.w. busha, kt\u00f3ry o\u015bwiadczy\u0142: \u201eoto co\u015b, co nadaje si\u0119 do sfotografowania. chcia\u0142bym przywita\u0107 tutaj michaela jacksona, artyst\u0119 dekady, kt\u00f3ry ma kolosaln\u0105 liczb\u0119 zwolennik\u00f3w (...) chcia\u0142bym go tutaj przyprowadzi\u0107 i oficjalnie powita\u0107 go ponownie w bia\u0142ym domu\u201d.\nokres ten by\u0142 okresem wielkiej popularno\u015bci michaela jacksona, jakiej wcze\u015bniej doznali jedynie elvis presley, the beatles i frank sinatra. w 1990 roku magazyn vanity fair nazwa\u0142 michaela jacksona \u201enajpopularniejszym artyst\u0105 w historii show biznesu\u201d.\n\n\n=== 1990\u20131994: okres dangerous ===\nw listopadzie 1991 roku michael jackson wyda\u0142 album dangerous, kt\u00f3ry sprzeda\u0142 si\u0119 w 29 mln egzemplarzy, zyska\u0142 podobn\u0105 popularno\u015b\u0107 co bad. najwi\u0119kszym hitem okaza\u0142 si\u0119 singel \u201eblack or white\u201d, kt\u00f3ry dotar\u0142 do pierwszego miejsca na li\u015bcie billboardu i utrzymywa\u0142 si\u0119 tam przez siedem tygodni. singlowi towarzyszy\u0142 kontrowersyjny teledysk, wyemitowany w stacjach telewizyjnych fox, mtv i bet, zawieraj\u0105cy sceny erotyczne oraz przemocy. kontrowersyjne sceny w drugiej po\u0142owie 11-minutowej wersji \u201eblack or white\u201d zosta\u0142y zmienione, aby zapobiec zakazowi emisji video. 14 listopada 1991 roku teledysk do \u201eblack or white\u201d zosta\u0142 wyemitowany jednocze\u015bnie w 27 krajach; obejrza\u0142o go 500 mln os\u00f3b, co by\u0142o najwi\u0119ksz\u0105 widowni\u0105, jak\u0105 kiedykolwiek mia\u0142a tego typu produkcja.\n10 lutego 1992 roku mtv oficjalnie rozpocz\u0119\u0142o emisj\u0119 swojego pierwszego globalnego teleturnieju \u201emy dinner with michael\u201d. zwyci\u0119zcy z ca\u0142ego globu mieli okazj\u0119 uczestniczy\u0107 w kolacyjnym przyj\u0119ciu, kt\u00f3rego gospodarzem by\u0142 michael jackson na planie swego teledysku \u201ein the closet\u201d. p\u00f3\u017aniej tego samego roku, na antenie abc mia\u0142a miejsce premiera filmu biograficznego the jacksons: an american dream, opartego na prawdziwej historii powstania zespo\u0142u the jackson 5. jackson za\u0142o\u017cy\u0142 fundacj\u0119 \u201eheal the world\u201d (kt\u00f3rej nazwa pochodzi\u0142a od singla \u201eheal the world\u201d, nagranego w celach charytatywnych w 1992 roku). w styczniu 1993 roku michael jackson wyst\u0105pi\u0142 na super bowl xxvii, kt\u00f3ry zgromadzi\u0142 najwi\u0119ksz\u0105 widowni\u0119 w historii ameryka\u0144skiej telewizji. w programie \u201eoprah winfrey show\u201d w 1993 roku jackson stwierdzi\u0142, \u017ce kolor jego sk\u00f3ry zmieni\u0142 si\u0119 za przyczyn\u0105 vitiligo, choroby powoduj\u0105cej stopniow\u0105 depigmentacj\u0119 sk\u00f3ry. w wywiadzie tym jackson o\u015bwiadczy\u0142, \u017ce w okresie pomi\u0119dzy off the wall i thriller na jego sk\u00f3rze zacz\u0119\u0142y pojawia\u0107 si\u0119 bia\u0142e plamy, kt\u00f3re ukrywa\u0142 za pomoc\u0105 odpowiedniego makija\u017cu. z czasem jednak zabiegi te stawa\u0142y si\u0119 coraz bardziej uci\u0105\u017cliwe, gdy\u017c choroba post\u0119powa\u0142a i utrata pigmentu obejmowa\u0142a coraz wi\u0119kszy obszar jego cia\u0142a. gdy kolor bia\u0142y zacz\u0105\u0142 przewa\u017ca\u0107 nad czarnym, jedynym sposobem na ujednolicenie barwy sk\u00f3ry sta\u0142o si\u0119 pokrycie pozosta\u0142ych ciemnych element\u00f3w jasnym makija\u017cem.\nwkr\u00f3tce na \u015bwiat\u0142o dzienne wyszed\u0142 fakt, \u017ce jackson zaprasza do swojego domu w neverland ranch dzieci, kt\u00f3re zostaj\u0105 z nim na noc. sprawa zosta\u0142a poddana dok\u0142adnej analizie przez media i opini\u0119 publiczn\u0105 w 1993 roku, kiedy postawiono jacksonowi pierwsze zarzuty o molestowanie seksualne nieletnich. jackson zosta\u0142 oskar\u017cony przez dziecko, kt\u00f3re kilkakrotnie nocowa\u0142o u niego. tego samego roku jordan chandler, syn by\u0142ego dentysty z beverly hills, reprezentowany przez prawnika larry\u2019ego feldmana, oskar\u017cy\u0142 jacksona o wykorzystanie seksualne. 22 grudnia jackson, odpowiadaj\u0105c na oskar\u017cenia przez satelit\u0119 z neverland ranch, o\u015bwiadczy\u0142, \u017ce jest \u201eca\u0142kowicie niewinny jakiegokolwiek przest\u0119pstwa\u201d. 25 lutego 1994 roku jackson zawar\u0142 pozas\u0105dow\u0105 ugod\u0119 ze stron\u0105 skar\u017c\u0105c\u0105, wyp\u0142acaj\u0105c nieznan\u0105 sum\u0119, szacowan\u0105 na 20 mln dolar\u00f3w, co uchroni\u0142o go od oficjalnego postawienia zarzut\u00f3w. po ugodzie tej w 1994 roku jackson po\u015blubi\u0142 lis\u0119 marie presley, c\u00f3rk\u0119 elvisa presleya. presley utrzymywa\u0142a w trakcie ich ma\u0142\u017ce\u0144stwa, \u017ce oboje wype\u0142niali swoje obowi\u0105zki ma\u0142\u017ce\u0144skie i byli aktywni seksualnie, po niespe\u0142na dw\u00f3ch latach ma\u0142\u017ce\u0144stwo to jednak si\u0119 rozpad\u0142o.\n\n\n=== 1995\u20132000: okres history i blood on the dance floor ===\nw czerwcu 1995 roku jackson wyda\u0142 album history: past, present and future \u2013 book i, kt\u00f3ry rozszed\u0142 si\u0119 w nak\u0142adzie 18 mln egzemplarzy na ca\u0142ym \u015bwiecie. pierwsza p\u0142yta, history begins, by\u0142a pi\u0119tnasto\u015bcie\u017ckowym albumem \u2013 sk\u0142adank\u0105 najwi\u0119kszych hit\u00f3w artysty (potem zosta\u0142a wydana w postaci jedno p\u0142ytowej, jako greatest hits \u2013 history vol. i w 2001 roku); podczas gdy druga p\u0142yta, history continues, zawiera\u0142a materia\u0142 pi\u0119tnastu ca\u0142kowicie nowych piosenek. pierwszym singlem promuj\u0105cym history by\u0142 \u201escream\u201d. singel dotar\u0142 do pierwszej pi\u0105tki na li\u015bcie billboardu. teledysk do \u201escream\u201d do dzisiaj pozostaje najdro\u017csz\u0105 tego typu produkcj\u0105 na \u015bwiecie. w 1995 roku jackson i jego siostra janet jackson za piosenk\u0119 \u201escream\u201d z albumu history zdobyli nagrod\u0119 mtv video music awards. podczas rozdania nagr\u00f3d 7 wrze\u015bnia, jackson wykona\u0142 sk\u0142adank\u0119 z\u0142o\u017con\u0105 z trzech piosenek \u2013 \u201ebillie jean\u201d, \u201edangerous\u201d i \u201eyou are not alone\u201d.\n\u201ethey don\u2019t care about us\u201d by\u0142o czwartym singlem promuj\u0105cym history i wywo\u0142a\u0142o du\u017co kontrowersji, zwi\u0105zanych z antysemickim tekstem. piosenka zawiera s\u0142owa: \u201ejew me, sue me\u201d (ang. jew \u2013 \u017cyd, sue \u2013 poda\u0107 kogo\u015b do s\u0105du) oraz \u201ekick me, kiked me\u201d (ang. kick \u2013 kopa\u0107, kike \u2013 wulgarne okre\u015blenie wyznawcy judaizmu). pod wp\u0142ywem nacisk\u00f3w ze strony \u015brodowisk \u017cydowskich w p\u00f3\u017aniejszych wydaniach usuni\u0119to te s\u0142owa.\nw ramach promocji albumu jackson wyruszy\u0142 na zako\u0144czon\u0105 sukcesem tras\u0119 koncertow\u0105 history world tour, kt\u00f3r\u0105 obejrza\u0142o ponad 4,5 mln os\u00f3b, co do dzisiaj stanowi rekord dla trasy koncertowej poza stanami zjednoczonymi (w trasie tej jackson wyst\u0105pi\u0142 r\u00f3wnie\u017c jedyny raz w polsce).\n14 listopada 1996, przebywaj\u0105c podczas trasy w australii, jackson po\u015blubi\u0142 swoj\u0105 dermatolog, deborah jeanne rowe, z kt\u00f3r\u0105 mia\u0142 p\u00f3\u017aniej syna, michaela josepha jacksona juniora (\u201eprince\u2019a\u201d), oraz c\u00f3rk\u0119 paris michael katherine jackson. jackson i rowe rozwiedli si\u0119 w 1999. jackson skomentowa\u0142 to p\u00f3\u017aniej m\u00f3wi\u0105c, \u017ce rowe chcia\u0142a urodzi\u0107 mu dzieci jako \u201eprezent\u201d. prawdziwo\u015b\u0107 ojcostwa michaela jacksona w tym zwi\u0105zku ma\u0142\u017ce\u0144skim by\u0142a przedmiotem debaty publicznej; sam jackson i rowe zawsze twierdzili, \u017ce dw\u00f3jka ich dzieci zosta\u0142a pocz\u0119ta w spos\u00f3b naturalny.\n\nw 1996 podczas ceremonii rozdania nagr\u00f3d brit awards jackson wykona\u0142 \u201eearth song\u201d, wyst\u0119puj\u0105c ubrany na bia\u0142o i otoczony przez dzieci. odtwarzaj\u0105c scen\u0119 z teledysku \u2013 podczas kt\u00f3rej rozk\u0142adaj\u0105c ramiona, obejmuje par\u0119 drzew \u2013 wygl\u0105dem swoim przypomina\u0142 jezusa chrystusa; w trakcie wykonywania piosenki by\u0142 te\u017c unoszony przez d\u017awig, a specjalna maszyna rozwiewa\u0142a jego w\u0142osy. w reakcji na to wokalista zespo\u0142u pulp, jarvis cocker, oraz jego przyjaciel, peter mansell, weszli na scen\u0119, cocker wypi\u0105\u0142 po\u015bladki, zata\u0144czy\u0142 i zszed\u0142 ze sceny. pytany przez media o ten incydent, cocker powiedzia\u0142: \u201eby\u0142a to forma protestu przeciwko michaelowi jacksonowi, kt\u00f3ry widzi siebie jako kogo\u015b w rodzaju chrystusa, z moc\u0105 uzdrawiania... po prostu wbieg\u0142em na scen\u0119 i zacz\u0105\u0142em si\u0119 popisywa\u0107... pr\u00f3bowa\u0142em tylko zrobi\u0107 co\u015b, co ka\u017cdy inny zrobi\u0142by z wielk\u0105 ochot\u0105, je\u015bli tylko zdoby\u0142by si\u0119 na odwag\u0119\u201d. cockera popar\u0142a prasa brytyjska: magazyn melody maker z 2 marca 1996 proponowa\u0142 nadanie cockerowi tytu\u0142u szlacheckiego, a noel gallagher stwierdzi\u0142: \u201ejarvis cocker to gwiazda i powinien otrzyma\u0107 order\u201d. gallagher powiedzia\u0142 te\u017c o zachowaniu jacksona: \u201epowr\u00f3t do tego kraju przez michaela jacksona po tym, co si\u0119 sta\u0142o \u2013 i my\u015bl\u0119, \u017ce ka\u017cdy wie o czym m\u00f3wi\u0119 \u2013 ubieranie si\u0119 w bia\u0142\u0105 szat\u0119, uwa\u017canie si\u0119 za mesjasza \u2013 za kogo on si\u0119 ma? za mnie?\u201d.\nw 1997 jackson wyda\u0142 album z nowym materia\u0142em oraz remiksami hit\u00f3w z history, zatytu\u0142owany blood on the dance floor (history in the mix); album sta\u0142 si\u0119 najlepiej sprzedaj\u0105cym si\u0119 wydawnictwem z remiksami. zawiera\u0142 r\u00f3wnie\u017c pi\u0119\u0107 ca\u0142kowicie nowych piosenek: \u201eblood on the dance floor\u201d, \u201eis it scary\u201d, \u201eghosts\u201d, \u201esuperfly sister\u201d i \u201emorphine\u201d. trzy zosta\u0142y wydane na \u015bwiecie: piosenka tytu\u0142owa, \u201eghosts\u201d i \u201eis it scary\u201d. piosenka tytu\u0142owa wspi\u0119\u0142a si\u0119 na pierwsze miejsce w wielkiej brytanii. single \u201eghosts\u201d, \u201e2bad\u201d i \u201eis it scary\u201d by\u0142y oparte na filmie jacksona ghosts. ten kr\u00f3tkometra\u017cowy film wed\u0142ug scenariusza michaela jacksona i stephena kinga, wyre\u017cyserowany przez stana winstona, zawiera\u0142 wiele efekt\u00f3w specjalnych i choreografii, do muzyki napisanej przez michaela jacksona. teledysk do \u201eghosts\u201d trwa 39 minut i jest aktualnie najd\u0142u\u017cszym na \u015bwiecie. jackson zadedykowa\u0142 album eltonowi johnowi, kt\u00f3ry by\u0142 dla niego wsparciem podczas uzale\u017cnienia od \u015brodk\u00f3w przeciwb\u00f3lowych, g\u0142\u00f3wnie morfiny.\nw 1998 jackson zawar\u0142 ugod\u0119 pozas\u0105dow\u0105 z gazet\u0105 daily mirror, kt\u00f3ra przeprosi\u0142a go za to, \u017ce okre\u015bli\u0142a jego twarz jako \u201epaskudnie zniekszta\u0142con\u0105 i odra\u017caj\u0105c\u0105\u201d. steven hoefflin, hollywoodzki chirurg plastyczny, przypuszczalnie operuj\u0105cy nos jacksona, odradzi\u0142 mu wykonywanie dalszych operacji.\n\n\n=== 2001\u20132003: okres invincible ===\nw pa\u017adzierniku 2001 jackson wyda\u0142 album invincible, kt\u00f3ry zaj\u0105\u0142 pierwsze miejsce na listach przeboj\u00f3w w trzynastu krajach. invincible sprzeda\u0142 si\u0119 w 13 mln egzemplarzy na ca\u0142ym \u015bwiecie. singlami promuj\u0105cymi p\u0142yt\u0119 by\u0142y \u201eyou rock my world\u201d, \u201ecry\u201d oraz \u201ebutterflies\u201d. jackson wraz z 35 innymi artystami nagra\u0142 te\u017c singel przeznaczony na cele dobroczynne \u2013 \u201ewhat more can i give\u201d, kt\u00f3ry z powodu konfliktu z sony zosta\u0142 wydany w nietypowy spos\u00f3b, mianowicie w internecie. aby go zakupi\u0107, nale\u017ca\u0142o wej\u015b\u0107 na odpowiedni\u0105 stron\u0119 i za op\u0142at\u0105 go pobra\u0107. singel ukaza\u0142 si\u0119 w dw\u00f3ch wersjach j\u0119zykowych: angielskiej i hiszpa\u0144skiej. tu\u017c przed premier\u0105 invincible jackson poinformowa\u0142 prezesa sony music entertainment, tommy\u2019ego mottol\u0119, \u017ce nie odnowi kontraktu; kontrakt mia\u0142 wygasn\u0105\u0107 w wypadku dostarczenia przez wytw\u00f3rni\u0119 album\u00f3w z ca\u0142kowicie nowym materia\u0142em, przeznaczonych do wydania przez epic records/sme. w 2002 wszystkie wydania singli, zdj\u0119cia do teledysk\u00f3w i promocja albumu invincible zosta\u0142y odwo\u0142ane. w rezultacie jackson oskar\u017cy\u0142 mottol\u0119 o niewspieranie afroameryka\u0144skich artyst\u00f3w i nazwa\u0142 go \u201ediab\u0142em\u201d i \u201erasist\u0105\u201d, kt\u00f3ry u\u017cywa swych czarnosk\u00f3rych artyst\u00f3w do w\u0142asnych cel\u00f3w. zarzuci\u0142 mu te\u017c, \u017ce mottola nazwa\u0142 irvinga lorenzo (irv gotti) \u201egrubym czarnuchem\u201d. sony wyda\u0142o o\u015bwiadczenie zaprzeczaj\u0105ce tym oskar\u017ceniom, wskazuj\u0105c na fakt, \u017ce mottola by\u0142 kiedy\u015b m\u0119\u017cem gwiazdy pop marii carey. sama mariah carey, kiedy zosta\u0142a o zapytana o te oskar\u017cenia przez larry\u2019ego kinga w programie \u201elarry king live\u201d, mia\u0142a do nich oboj\u0119tny stosunek.\n7 wrze\u015bnia i 10 wrze\u015bnia 2001 jackson zorganizowa\u0142 specjalny rocznicowy koncert michael jackson: 30th anniversary special w madison square garden, celebruj\u0105cy 30 lat jego solowej kariery scenicznej. p\u00f3\u017aniej koncert wyemitowano 13 listopada 2001. w koncercie wzi\u0119\u0142o udzia\u0142 wielu artyst\u00f3w: britney spears, nelly furtado, m\u00fda, usher, whitney houston, billy gilman, shaggy, rayvon, rikrok, destiny\u2019s child, monica, deborah cox, rah digga, tamia, james ingram, gloria estefan, 98 degrees, luther vandross, liza minnelli, lil\u2019 romeo, master p, n sync, the jacksons i slash.\npo atakach na world trade center 11 wrze\u015bnia 2001 jackson pom\u00f3g\u0142 zorganizowa\u0107 koncert charytatywny united we stand: what more can i give na rfk stadium w waszyngtonie. koncert transmitowano 21 pa\u017adziernika 2001, w\u015br\u00f3d wielu czo\u0142owych artyst\u00f3w by\u0142 te\u017c jackson, kt\u00f3ry w finale wykona\u0142 swoj\u0105 piosenk\u0119 \u201ewhat more can i give\u201d.\npod koniec roku 2002 fundacja jacksona \u201eheal the world\u201d zanotowa\u0142a warto\u015b\u0107 aktyw\u00f3w netto na poziomie 3542 dolar\u00f3w, wydatki wynios\u0142y 2585 dolar\u00f3w (g\u0142\u00f3wnie na honoraria za organizacj\u0119 koncert\u00f3w). fundacja zawiesi\u0142a dzia\u0142alno\u015b\u0107 w kalifornii w kwietniu 2002, przypuszczalnie w konsekwencji niedostarczenia rocznych sprawozda\u0144, wymaganych dla organizacji zwolnionych z p\u0142acenia podatk\u00f3w. fundacja \u201eheal the world\u201d dzi\u0119ki michaelowi jacksonowi przekaza\u0142a na ca\u0142ym \u015bwiecie miliony dolar\u00f3w na leczenie dzieci, na skutek zawieszenia znalaz\u0142a si\u0119 jednak bez \u015brodk\u00f3w na dalsz\u0105 dzia\u0142alno\u015b\u0107.\nw listopadzie 2002 jackson odwiedzi\u0142 berlin, gdzie odebra\u0142 nagrod\u0119 za swoj\u0105 prac\u0119 charytatywn\u0105. w hotelu adlon, gdzie przebywa\u0142, dosz\u0142o do kolejnego incydentu, kt\u00f3ry \u015bci\u0105gn\u0105\u0142 na niego krytyk\u0119 medi\u00f3w. przed hotelem zgromadzili si\u0119 jego fani, kt\u00f3rzy g\u0142o\u015bnym skandowaniem wyra\u017cali dla niego poparcie. kiedy, wed\u0142ug gwiazdora, poprosili go r\u00f3wnie\u017c, by pokaza\u0142 im swoje dziecko, ten przyni\u00f3s\u0142 swojego syna na balkon, trzymaj\u0105c go prawym ramieniem i jednocze\u015bnie zakrywaj\u0105c jego twarz kawa\u0142kiem materia\u0142u, by chroni\u0107 jego to\u017csamo\u015b\u0107 przed mediami. jackson na moment wystawi\u0142 swoje dziecko za barierk\u0119 balkonu, wci\u0105\u017c je trzymaj\u0105c. spowodowa\u0142o to p\u00f3\u017aniej oskar\u017cenia okre\u015blaj\u0105ce jacksona jako niebezpiecznego dla dzieci, czemu jackson zaprzeczy\u0142. kiedy fani zacz\u0119li po raz kolejny wiwatowa\u0107 na cze\u015b\u0107 jacksona, ten pojawi\u0142 si\u0119 p\u00f3\u017aniej tego wieczoru jeszcze raz na balkonie, tym razem z dw\u00f3jk\u0105 starszych dzieci. w filmie dokumentalnym living with michael jackson jackson powiedzia\u0142, \u017ce media myli\u0142y si\u0119 w swych komentarzach na temat jego nieodpowiedzialno\u015bci wobec w\u0142asnych dzieci. \u201ekocham moje dzieci\u201d, o\u015bwiadczy\u0142 w filmie, \u201etrzyma\u0142em syna bardzo mocno. dlaczego mia\u0142bym zrzuca\u0107 dziecko z balkonu? to najg\u0142upsza rzecz, jak\u0105 kiedykolwiek s\u0142ysza\u0142em\u201d.\n\n3 i 6 lutego 2003 w wielkiej brytanii i stanach zjednoczonych zosta\u0142 wyemitowany kontrowersyjny film dokumentalny zatytu\u0142owany living with michael jackson. dokument ten zawiera\u0142 wywiady z jacksonem, kt\u00f3re m\u00f3wi\u0142y o jego \u017cyciu osobistym. brytyjski dziennikarz martin bashir i jego ekipa filmowa filmowa\u0142a jacksona przez 8 miesi\u0119cy, rejestruj\u0105c te\u017c jego kontrowersyjne zachowanie w berlinie. szczeg\u00f3lnie jedna cz\u0119\u015b\u0107 dokumentu wzbudzi\u0142a kontrowersje, ukazuj\u0105ca jacksona trzymaj\u0105cego za r\u0119k\u0119, w\u00f3wczas 13-letniego, ch\u0142opca chorego na raka gavina arviso i przyznaj\u0105cego si\u0119 do dzielenia z nim sypialni (jednak nie wsp\u00f3lnego \u0142\u00f3\u017cka) oraz spania w jednym \u0142\u00f3\u017cku z innymi dzie\u0107mi. jackson poczu\u0142 si\u0119 zdradzony przez bashira i uzna\u0142, \u017ce film odda\u0142 zniekszta\u0142cony obraz rzeczywisto\u015bci. w odpowiedzi na r\u00f3\u017cne spekulacje medi\u00f3w wy\u015bwietlono p\u00f3\u017aniej dwa programy specjalne: michael jackson: the footage you were never meant to see oraz michael jackson\u2019s private home movies. michael jackson: the footage you were never meant to see, kt\u00f3ry pokazano pod koniec lutego, przedstawia\u0142 pe\u0142n\u0105 wersj\u0119 dokumentu living with michael jackson; michael jackson\u2019s private home movies wyemitowano natomiast w kwietniu jako 2-godzinny program specjalny z komentarzem jacksona. r\u00f3wnie\u017c w 2003 pojawi\u0142y si\u0119 informacje \u017ce jackson pracuje nad nowym albumem studyjnym. w marcu 2003 wydano radiow\u0105 edycj\u0119 piosenki \u201eescape\u201d, po kt\u00f3rym pojawi\u0142y si\u0119 g\u0142osy, \u017ce jest to pierwszy singel z nowego albumu jacksona. prace nad albumem zosta\u0142y z nieznanych powod\u00f3w wstrzymane i zamiast niego wydano sk\u0142adankow\u0105 p\u0142yt\u0119 number ones.\n\n\n=== 2003\u20132006: proces, uniewinnienie i nast\u0119pstwa ===\nw listopadzie 2003 michael jackson wraz z sony records wyda\u0142 sk\u0142adank\u0119 swoich hit\u00f3w na dysku cd oraz dvd, zatytu\u0142owan\u0105 number ones. zawiera\u0142a ona utwory jacksona, kt\u00f3re dotar\u0142y na pierwsze miejsca list przeboj\u00f3w. sk\u0142adanka sprzeda\u0142a si\u0119 w nak\u0142adzie 6 mln egzemplarzy na ca\u0142ym \u015bwiecie. w dniu zaplanowanej premiery albumu, kiedy michael jackson znajdowa\u0142 si\u0119 w las vegas, zaj\u0119ty filmowaniem teledysku do \u201eone more chance\u201d (jedynej nowej piosenki na number ones), departament szeryfa santa barbara przeszuka\u0142 neverland ranch i wyda\u0142 nakaz aresztowania jacksona pod zarzutem molestowania dzieci. jackson zosta\u0142 oskar\u017cony o molestowanie gavina arvizo, o kt\u00f3rym opinia publiczna dowiedzia\u0142a si\u0119 w tym samym roku z filmu dokumentalnego living with michael jackson. 18 grudnia 2003 jackson zosta\u0142 postawiony przed s\u0105dem z siedmioma zarzutami molestowania dziecka i dwoma zarzutami podawania alkoholu w celu pope\u0142nienia tego przest\u0119pstwa, wszystkie odnosz\u0105ce si\u0119 do tego samego ch\u0142opca, maj\u0105cego mniej ni\u017c 14 lat. jackson zaprzeczy\u0142 oskar\u017ceniom, m\u00f3wi\u0105c, \u017ce nocowanie dzieci w jego domu by\u0142o pozbawione jakichkolwiek akt\u00f3w natury seksualnej. przyjaci\u00f3\u0142ka jacksona, elizabeth taylor, broni\u0142a go w programie \u201elarry king live\u201d, m\u00f3wi\u0105c, \u017ce by\u0142a u jacksona i widzia\u0142a ich \u201ew \u0142\u00f3\u017cku ogl\u0105daj\u0105cych telewizj\u0119. nie by\u0142o w tym nic nienormalnego. nie by\u0142o \u017cadnego kontaktu fizycznego. \u015bmiali\u015bmy si\u0119 jak dzieci i ogl\u0105dali\u015bmy mn\u00f3stwo walta disneya. nie by\u0142o w tym nic dziwnego\u201d.\nproces rozpocz\u0105\u0142 si\u0119 w santa maria w kalifornii 31 stycznia 2005 i trwa\u0142 do ko\u0144ca maja 2005, ko\u0144cz\u0105c si\u0119 ca\u0142kowitym uniewinnieniem jacksona w czerwcu. by\u0142 to jeden z najwi\u0119kszych i najbardziej udokumentowanych przez media proces\u00f3w w historii. w trakcie procesu, jeden z ameryka\u0144skich raper\u00f3w necro, nagra\u0142 z mr. hyde piosenk\u0119 obra\u017caj\u0105c\u0105 muzyka, pe\u0142n\u0105 gr\u00f3\u017ab w jego stron\u0119 tytule. popularno\u015b\u0107 jacksona poza granicami stan\u00f3w zjednoczonych zapewni\u0142a t\u0142umy reporter\u00f3w. w trakcie procesu do santa barbara zjecha\u0142o r\u00f3wnie\u017c wielu fan\u00f3w jacksona; po og\u0142oszeniu wyroku uniewinniaj\u0105cego grupa 1200 z nich zgotowa\u0142a jacksonowi owacj\u0119 przy wyj\u015bciu z s\u0105du.\nprokurator okr\u0119gowy okr\u0119gu santa barbara w kalifornii, tom sneddon, podejmowa\u0142 dwukrotnie dzia\u0142ania przeciwko jacksonowi w zwi\u0105zku z jego rzekomym molestowaniem dzieci. pierwszy incydent z 1993 zako\u0144czy\u0142 si\u0119 bez postawienia zarzut\u00f3w, drugi (z ko\u0144ca 2003) doprowadzi\u0142 dwa lata p\u00f3\u017aniej do procesu. doprowadzi\u0142o to do spekulacji o osobistych motywach dzia\u0142ania sneddona i pragnieniu zemsty na jacksonie. po przegranym procesie w 2005 sneddon og\u0142osi\u0142 swoj\u0105 dymisj\u0119 6 czerwca 2006.\npo uniewinnieniu jackson przeprowadzi\u0142 si\u0119 do bahrajnu, gdzie rzekomo kupi\u0142 dom cz\u0142onka parlamentu bahrajnu. jackson przypuszczalnie sp\u0119dzi\u0142 tam czas na komponowaniu nowej muzyki, w tym singel dobroczynny przeznaczony dla ofiar huraganu katrina, zatytu\u0142owany \u201ei have this dream\u201d. swych g\u0142os\u00f3w przy nagrywaniu piosenki rzekomo u\u017cyczyli: ciara, snoop dogg, r. kelly, keyshia cole, james ingram, jermaine jackson, shanice i the o\u2019jays. wed\u0142ug raymone bain lista artyst\u00f3w obejmowa\u0142a m.in. mary j. blige, missy elliott, jaya-z, jamesa browna i lenny\u2019ego kravitza. jako termin nagrania podano 13 wrze\u015bnia 2005, po wielu przesuni\u0119ciach terminu singla jednak nigdy nie wydano. dopiero p\u00f3\u017aniej okaza\u0142o si\u0119, \u017ce singiel nie zostanie wydany z powodu zerwania umowy przez jacksona z wytw\u00f3rni\u0105 \u201e2 seas record\u201d, ponadto michael jackson nie poprosi\u0142 o przes\u0142anie mu jego singla i tym samym singiel pozosta\u0142 w wytw\u00f3rni.\n10 czerwca 2005 r. zosta\u0142a zwolniona rzeczniczka prasowa wytw\u00f3rni jacksona \u2013 raymone bain. na aktualnie nieistniej\u0105cej stronie internetowej wytw\u00f3rni jacksona podano jedynie komunikat nast\u0119puj\u0105cej tre\u015bci: \u201emjj productions z przykro\u015bci\u0105 zawiadamia o zwolnieniu raymone bain i likwidacji bain and associates. dzi\u0119kujemy wam za wsp\u00f3\u0142prac\u0119\u201d. bain powiedzia\u0142a prasie, \u017ce nie zosta\u0142a zwolniona i \u017ce tylko michael jackson, a nie jego wytw\u00f3rnia (kierowana przez jego brata, randy\u2019ego jacksona), mo\u017ce j\u0105 zwolni\u0107.\nw pa\u017adzierniku 2005 roku rozpocz\u0119\u0142y si\u0119 plany koncert\u00f3w w las vegas. prac\u0105 kierowa\u0142 projektant mody andr\u00e9 van pier, dobry przyjaciel michaela i randy\u2019ego jackson\u00f3w oraz ksi\u0119\u017cnej diany. wed\u0142ug strony page six jego str\u00f3j mia\u0142 by\u0107 z \u201eery kosmosu\u201d. oznacza\u0142o to mi\u0119dzy innymi tkanin\u0119, kt\u00f3ra zmienia\u0142a kolor w reakcji na \u015bwiat\u0142a sceny. dodatkowo andr\u00e9 van pier razem z michaelem luckmanem i timothym pattersonem zamierzali zbudowa\u0107 15-metrowego robota michaela jacksona widocznego z portu lotniczego mccarran w las vegas. robot mia\u0142 w\u0142\u00f3czy\u0107 si\u0119 po pustyni w nevadzie i by\u0107 reklam\u0105 koncert\u00f3w jacksona. \u201emichael spojrza\u0142 na szkice i polubi\u0142 je\u201d, powiedzia\u0142 luckman gazecie new york daily news w 2007 roku. by\u0142 jednak problem z dofinansowaniem. w zwi\u0105zku z jego niedawnym procesem s\u0105dowym, artysta mia\u0142 problem ze znalezieniem sponsora. mimo \u017ce znalaz\u0142 potentat\u00f3w, mi\u0119dzy innymi w\u0142a\u015bciciela kasyna, steve\u2019a wynne\u2019a, to nie m\u00f3g\u0142 uzbiera\u0107 odpowiedniej ilo\u015bci pieni\u0119dzy. ostatecznie muzyk i jego zesp\u00f3\u0142 zmniejszyli swoje wielkie ambicje, i zamiast ruchomego robota postanowiono stworzy\u0107 hotel i kasyno w stylu michaela jacksona z androidem przy wej\u015bciu. jednak pieni\u0105dze wci\u0105\u017c by\u0142y problemem. jackson, kt\u00f3ry mieszka\u0142 w nevadzie, wyprowadzi\u0142 si\u0119. van pier zmar\u0142 w sierpniu 2008 roku. w ko\u0144cu artysta og\u0142osi\u0142 koncerty w londynie, ostatecznie niwecz\u0105c plany koncert\u00f3w w las vegas. luckman, patterson i jackson byli um\u00f3wieni na spotkanie w listopadzie 2009 roku, lecz jackson zmar\u0142 w czerwcu.\n\n\n=== 2006\u20132009: visionary \u2013 this is it ===\nw lutym 2006 wytw\u00f3rnia jacksona wyda\u0142a visionary: the video singles, box zawieraj\u0105cy dwadzie\u015bcia najpopularniejszych singli, kt\u00f3re by\u0142y wypuszczane na rynek sukcesywnie przez pi\u0119\u0107 kolejnych miesi\u0119cy. 27 maja 2006 michael jackson odebra\u0142 legend award podczas ceremonii rozdania nagr\u00f3d mtv japan\u2019s vma awards w tokio. by\u0142o to jego pierwsze wyst\u0105pienie publiczne od czasu uniewinnienia od zarzutu molestowania nieletniego ch\u0142opca niemal rok wcze\u015bniej. nagroda ta by\u0142a wyrazem uznania dla jego zas\u0142ug dla produkcji teledysk\u00f3w w ostatnich 25 latach. zaraz po ceremonii wr\u0119czenia nagr\u00f3d jackson pojawi\u0142 si\u0119 r\u00f3wnie\u017c na smapxsmap. 14 listopada 2006 sony oficjalnie wyda\u0142o box visionary w stanach zjednoczonych. michael odwiedzi\u0142 r\u00f3wnie\u017c londy\u0144skie biuro guinness world records, gdzie otrzyma\u0142 osiem nagr\u00f3d. 15 listopada 2006 michael jackson otrzyma\u0142 nagrod\u0119 \u201echopard diamond award\u201d za sprzeda\u017c ponad 100 mln album\u00f3w. by\u0142o to jego drugie publiczne wyst\u0105pienie od czasu procesu w 2005. pomimo spekulacji prasy brukowej przed tym koncertem jackson nie wykona\u0142 tam \u201ethrillera\u201d, natomiast do\u0142\u0105czy\u0142 do ch\u00f3ru, aby za\u015bpiewa\u0107 \u201ewe are the world\u201d. w materiale filmowym z tego wydarzenia wida\u0107 michaela wzruszonego uwielbieniem, jakie okazywa\u0142a mu publiczno\u015b\u0107. wed\u0142ug kierownika dzia\u0142u public relations world music awards (juliusa justa), nag\u0142o\u015bnienie podczas wydarzenia zosta\u0142o wyciszone ze wzgl\u0119du na p\u00f3\u017an\u0105 por\u0119. odpowiedzialni pracownicy earl\u2019s court (miejsca, w kt\u00f3rym odbywa\u0142a si\u0119 ta impreza) powiedzieli, \u017ce uczyniono to, aby show m\u00f3g\u0142 trwa\u0107 godzin\u0119 d\u0142u\u017cej i odbywa\u0107 si\u0119 po godz. 11.\n30 grudnia 2006, po \u015bmierci jamesa browna, jackson wzi\u0105\u0142 udzia\u0142 w pogrzebie tego \u201eojca chrzestnego soulu\u201d, w\u015br\u00f3d 8 tys. zgromadzonych byli te\u017c rodzina, przyjaciele i fani jacksona. al sharpton, bliski przyjaciel browna, wyg\u0142osi\u0142 na pogrzebie przem\u00f3wienie, w kt\u00f3rym o\u015bwiadczy\u0142, \u017ce w ostatniej rozmowie z brownem ten powiedzia\u0142 mu, \u017ce arty\u015bci tacy jak jackson musz\u0105 dalej tworzy\u0107 pozytywn\u0105 muzyk\u0119 dla wszystkich ludzi.\npod koniec 2006 pojawi\u0142o si\u0119 nagranie zatytu\u0142owane \u201eno friend of mine (gangsta)\u201d. piosenka zawiera parti\u0119 wokaln\u0105 jacksona.\n24 grudnia 2006 jackson opu\u015bci\u0142 irlandi\u0119 i powr\u00f3ci\u0142 do stan\u00f3w zjednoczonych, gdzie zamieszka\u0142 w las vegas. w rozmowach z dziennikarzami wspomnia\u0142 o planach spotka\u0144 z fanami w japonii w marcu nast\u0119pnego roku. na jedno z tego rodzaju spotka\u0144, zorganizowanych dla japo\u0144skich specjalist\u00f3w od biznesu, wst\u0119p mia\u0142 kosztowa\u0107 3500 dolar\u00f3w. jackson wyja\u015bni\u0142 pow\u00f3d, dla kt\u00f3rego wybra\u0142 japoni\u0119: \u201emoi przyjaciele i fani w japonii wspierali mnie i moj\u0105 rodzin\u0119 przez wiele, wiele lat\u201d.\n9 marca 2007 jackson przyby\u0142 na dwa wspomniane wy\u017cej spotkania w japonii, gor\u0105co witany przez setki swoich fan\u00f3w na lotnisku narita. na pierwszym spotkaniu, na kt\u00f3rym op\u0142ata za wst\u0119p wynosi\u0142a 3500 dolar\u00f3w, pojawi\u0142o si\u0119 400 fan\u00f3w i niepe\u0142nosprawnych dzieci (kt\u00f3re wesz\u0142y za darmo). go\u015bcie mogli sp\u0119dzi\u0107 od 30 sekund do minuty razem z jacksonem. jenny sasaki, jedna z fanek, powiedzia\u0142a, \u017ce \u201ejest to niepor\u00f3wnywalne do niczego wydarzenie; kocham michaela jacksona, jego muzyk\u0119, jego wra\u017cliwo\u015b\u0107 i dobro\u0107\u201d. po wielu dniach spotka\u0144 z fanami jackson spotka\u0142 si\u0119 te\u017c z blisko 3000 ameryka\u0144skich \u017co\u0142nierzy stacjonuj\u0105cych w japonii i cz\u0142onkami ich rodzin, zebranymi w camp zama. jackson, po u\u015bci\u015bni\u0119ciu d\u0142oni i podzi\u0119kowaniu \u017co\u0142nierzom za ich s\u0142u\u017cb\u0119, przem\u00f3wi\u0142 do zebranych, m\u00f3wi\u0105c: \u201eci z was, kt\u00f3rzy pojawili si\u0119 tutaj, s\u0105 najbardziej wyj\u0105tkowymi lud\u017ami na \u015bwiecie. to dzi\u0119ki wam, kt\u00f3rzy tu jeste\u015bcie oraz dzi\u0119ki innym, kt\u00f3rzy tak m\u0119\u017cnie oddaj\u0105 swe \u017cycie, by nas chroni\u0107, dzi\u0119ki wam mo\u017cemy cieszy\u0107 si\u0119 wolno\u015bci\u0105\u201d. w obozie jackson przyby\u0142 r\u00f3wnie\u017c na ceremoni\u0119 awansowania \u017co\u0142nierzy i przypi\u0105\u0142 do ich mundur\u00f3w szpilki.\npo opuszczeniu japonii jackson zatrzyma\u0142 si\u0119 w londynie. po powitaniu przez fan\u00f3w na lotnisku heathrow pojecha\u0142 do hotelu carlton towers, w kt\u00f3rym si\u0119 zatrzyma\u0142 podczas tej kr\u00f3tkiej wizyty. w hotelu michael zacz\u0105\u0142 rozdawa\u0107 autografy, nap\u00f3r fan\u00f3w by\u0142 jednak tak du\u017cy, \u017ce wraz z dzie\u0107mi zosta\u0142 przetransportowany w bezpieczne miejsce. nast\u0119pnie powr\u00f3ci\u0142 do las vegas, na lotnisku jego fani entuzjastycznie przywitali te\u017c jego dzieci, przynosz\u0105c im kwiaty i podarunki.\nw trzecim kwartale 2007 jackson zapowiedzia\u0142 wydanie swojego nowego albumu. media spekulowa\u0142y na temat jego wsp\u00f3\u0142pracy z will.i.am (z the black eyed peas), teddym rileyem, dj whoo kid, akonem, chrisem brownem i 50 centem. jackson za\u0142o\u017cy\u0142 the michael jackson company, kt\u00f3ra mia\u0142a trzyma\u0107 piecz\u0119 nad jego finansami oraz wydawaniem kolejnych album\u00f3w. jackson w ramach promocji nowej p\u0142yty planowa\u0142 te\u017c kolejn\u0105 tras\u0119 koncertow\u0105.\n11 lutego 2008 zosta\u0142a wydana edycja specjalna albumu thriller z okazji 25-lecia premiery albumu. na p\u0142ycie opr\u00f3cz podstawowych dziewi\u0119ciu utwor\u00f3w, znalaz\u0142y si\u0119 remiksy wykonane przez znane gwiazdy oraz jeden niepublikowany wcze\u015bniej utw\u00f3r \u201efor all time\u201d. remiks \u201ewanna be startin\u2019 somethin\u2019\u201d zawiera kilka sekund nowego wokalu jacksona. 1 lipca 2008 w internecie pojawi\u0142a si\u0119 piosenka \u201ehold my hand\u201d, wykonywana w duecie z akonem. wytw\u00f3rnia akona stwierdzi\u0142a, \u017ce najnowszy album muzyka jeszcze nie jest uko\u0144czony, wi\u0119c nie wiadomo, czy \u201ehold my hand\u201d trafi na tracklist\u0119 oraz czy znajdzie si\u0119 na singlu.\nna prze\u0142omie lat 2008/09 michael jackson pracowa\u0142 nad nowym studyjnym albumem. na pocz\u0105tku marca poinformowa\u0142 fan\u00f3w, i\u017c dokonywa\u0142 ju\u017c selekcji piosenek, jakie maj\u0105 si\u0119 pojawi\u0107 na albumie, potem 13 marca 2009 roku, na o2 arena w londynie og\u0142osi\u0142, i\u017c planuje powr\u00f3t na scen\u0119, daj\u0105c seri\u0119 50 wyst\u0119p\u00f3w od 7 lipca 2009 do 6 marca 2010 roku, potem jednak olbrzymia wyprzeda\u017c bilet\u00f3w, tj. 11 szt. na sekund\u0119, spowodowa\u0142a przed\u0142u\u017cenie trasy o kolejne 40 wyst\u0119p\u00f3w oraz ze wzgl\u0119du na zaawansowan\u0105 i nowatorsk\u0105 technik\u0119 koncert\u00f3w (22 r\u00f3\u017cne rozpocz\u0119cia wyst\u0119p\u00f3w) op\u00f3\u017aniono wyst\u0119py przestawiaj\u0105c dat\u0119 rozpocz\u0119cia koncert\u00f3w na 13 lipca 2009 a\u017c do 10 marca 2010, z kt\u00f3rych wszystkie mia\u0142y odby\u0107 si\u0119 w sali koncertowej o2 arena w londynie. koncerty te, zatytu\u0142owane this is it, mia\u0142y by\u0107 jego pierwszymi od trasy koncertowej history world tour w latach 1996\u20131997. na pocz\u0105tku 2009 nagra\u0142 teledysk, pod robocz\u0105 nazw\u0105 \u201edome project\u201d, kt\u00f3ry mia\u0142 zosta\u0107 wy\u015bwietlony podczas wyst\u0119pu na \u017cywo w londynie. na po\u0142ow\u0119 lipca 2009 planowane by\u0142o zako\u0144czenie jego postprodukcji. koncerty jednak nie mog\u0142y si\u0119 odby\u0107 a nowy album studyjny nie zosta\u0142 wydany, z powodu \u015bmierci michaela na trzy tygodnie przed pierwszym wyst\u0119pem. nied\u0142ugo po \u015bmierci firma sony z kennym orteg\u0105 og\u0142osili, \u017ce powstanie film z pr\u00f3b michaela pt. michael jackson\u2019s this is it, kt\u00f3ry b\u0119dzie wy\u015bwietlany w kinach na ca\u0142ym \u015bwiecie tylko przez 2 tygodnie, po 2 tygodniach przed\u0142u\u017cono jego wy\u015bwietlanie o kolejne trzy tygodnie. profit ze sprzeda\u017cy bilet\u00f3w to ok. 200 mln $. przed wej\u015bciem do kin, sony wyda\u0142o tak\u017ce soundtrack pt.this is it 26 pa\u017adziernika 2009 roku, gdzie znalaz\u0142y si\u0119 wszystkie utwory, jakie wykonywa\u0142 michael na pr\u00f3bach plus 1 nowy utw\u00f3r nigdy niewydany przez michaela zatytu\u0142owany this is it. utw\u00f3r ten zosta\u0142 skomponowany i napisany przez michaela oraz paula ank\u0119 w trakcie sesji do albumu thriller. album this is it w ci\u0105gu 5 miesi\u0119cy sprzeda\u0142 si\u0119 w 1 754 000 kopii. natomiast sony o\u015bwiadczy\u0142o, \u017ce wyda nowy studyjny album michaela w p\u00f3\u017aniejszym terminie, poniewa\u017c prace nad nim nie zosta\u0142y zako\u0144czone, i wydadz\u0105 go, gdy to nast\u0105pi. w mi\u0119dzyczasie zosta\u0142o ujawnione, \u017ce michael pracowa\u0142 nad dwoma albumami, a nie jednym. drugi album nad kt\u00f3rym michael pracowa\u0142 by\u0142 w zupe\u0142nie innym charakterze muzycznym. michael zacz\u0105\u0142 komponowa\u0107 muzyk\u0119 klasyczn\u0105 i istnieje tylko urywek utworu jaki zosta\u0142 nagrany na pro\u015bb\u0119 michaela, poniewa\u017c nigdy nie zosta\u0142 on uko\u0144czony z powodu \u015bmierci piosenkarza.\n\n\n=== 2009: \u015bmier\u0107 ===\n25 czerwca 2009 o godzinie 12:21 do najmowanej przez jacksona rezydencji w holmby hills w los angeles wezwano pogotowie ratunkowe po tym, jak pr\u00f3by reanimacji jacksona przez jego osobistego lekarza nie powiod\u0142y si\u0119. muzyk zosta\u0142 przewieziony do szpitala uniwersyteckiego ucla medical center, gdzie wed\u0142ug brata jacksona, jermaine\u2019a, by\u0142 resuscytowany przez ponad godzin\u0119. zgon potwierdzono o godz. 14:26 czasu lokalnego (23:27 czasu polskiego). podan\u0105 do wiadomo\u015bci publicznej przyczyn\u0105 \u015bmierci by\u0142o nag\u0142e zatrzymanie kr\u0105\u017cenia. sekcj\u0119 zw\u0142ok jacksona przeprowadzono 26 czerwca 2009. policja z los angeles zapowiedzia\u0142a wszcz\u0119cie \u015bledztwa w sprawie \u015bmierci muzyka. w listopadzie 2011 roku, po trwaj\u0105cym dwa lata dochodzeniu, osobisty lekarz michaela jacksona \u2013 conrad murray \u2013 zosta\u0142 uznany winnym nieumy\u015blnego zab\u00f3jstwa piosenkarza poprzez podanie propofolu, kt\u00f3rego stosowanie w warunkach domowych jest niedozwolone.\n\n\n==== wyniki autopsji ====\nwynik autopsji michaela jacksona zosta\u0142 opublikowany przez ap od koronera z los angeles dn. 2 pa\u017adziernika 2009 roku, w kt\u00f3rym stan michaela przedstawi\u0142 nast\u0119puj\u0105co: \u201epiosenkarz by\u0142 w stosunkowo dobrym stanie zdrowia, jak na sw\u00f3j wiek i nie wykryto \u017cadnych narkotyk\u00f3w w jego organizmie\u201d. koroner z los angeles ujawni\u0142 raport, w kt\u00f3rym by\u0142y szczeg\u00f3\u0142y takie jak: waga 62 kg, kt\u00f3ra jest norm\u0105 przy wzro\u015bcie 175 cm. jego serce by\u0142o mocne bez jakichkolwiek \u015blad\u00f3w chor\u00f3b. jego nerki i wiele innych narz\u0105d\u00f3w by\u0142y w normie.\nraport tak\u017ce m\u00f3wi o szczeg\u00f3\u0142ach wygl\u0105du cia\u0142a od g\u0142owy do plec\u00f3w. mia\u0142 7-centymetrow\u0105 blizn\u0119 za lewym uchem i jeszcze jedn\u0105 za prawym. blizn\u0119 tak\u017ce mia\u0142 na nozdrzach i jedn\u0105, 10-centymetrow\u0105 blizn\u0119 na prawym ramieniu. mia\u0142 par\u0119 blizn o wymiarach 7 cm na szyi i mniejsze blizny na d\u0142oniach i nadgarstku. by\u0142a tak\u017ce ma\u0142a blizna niedaleko p\u0119pka i 5-centymetrowa blizna na prawej r\u0119ce od strony brzucha. zaczyna\u0142 \u0142ysie\u0107 z przodu g\u0142owy, ze swoich wcze\u015bniej opisywanych mocno kr\u0119conych w\u0142os\u00f3w. w miejscu \u0142ysiny by\u0142 zrobiony ciemny tatua\u017c rozci\u0105gaj\u0105cy si\u0119 na czubku g\u0142owy od ucha do ucha.\nwidoczny by\u0142 artretyzm w dolnej cz\u0119\u015bci kr\u0119gos\u0142upa i na niekt\u00f3rych palcach. koroner znalaz\u0142 tak\u017ce depigmentacj\u0119 sk\u00f3ry na ca\u0142ej klatce piersiowej, brzuchu, twarzy i d\u0142oniach.\n\n\n==== reakcje ====\nniemal natychmiast po \u015bmierci michaela jacksona jego zgon zacz\u0119to por\u00f3wnywa\u0107 do \u015bmierci elvisa presleya, kt\u00f3ry zmar\u0142 w 1977 roku w wieku 42 lat. gil troy, profesor historii najnowszej na uniwersytecie mcgill, podkre\u015bli\u0142 w artykule po\u015bwi\u0119conym \u015bmierci jacksona jego wa\u017cn\u0105 rol\u0119 w historii:\n\nmadonna i diana ross o\u015bwiadczy\u0142y, \u017ce by\u0142y zrozpaczone na wie\u015b\u0107 o \u015bmierci michaela jacksona. jego by\u0142a \u017cona, lisa marie presley, wspomnia\u0142a o rozmowie z jacksonem 14 lat temu, kt\u00f3ry mia\u0142 wyrazi\u0107 obawy przed \u201esko\u0144czeniem\u201d jak elvis presley. d\u0142ugoletnia przyjaci\u00f3\u0142ka jacksona, elizabeth taylor, powiedzia\u0142a, \u017ce \u201enie wyobra\u017ca sobie \u017cycia bez niego\u201d. \u017cal wyrazi\u0142o te\u017c wielu innych artyst\u00f3w, m.in. paul mccartney, mariah carey, liza minnelli, britney spears czy justin timberlake.\nw kongresie stan\u00f3w zjednoczonych, cz\u0142onkowie izby reprezentant\u00f3w diane watson i jesse jackson jr. wnioskowali o uczczenie zmar\u0142ego muzyka minut\u0105 ciszy. prezydent stan\u00f3w zjednoczonych barack obama z\u0142o\u017cy\u0142 kondolencje rodzinie i fanom michaela jacksona, podkre\u015blaj\u0105c, \u017ce by\u0142 wyj\u0105tkowym artyst\u0105 i ikon\u0105 muzyki, mimo pewnych tragicznych i smutnych aspekt\u00f3w jego \u017cycia.\nwie\u015bci o \u015bmierci jacksona szybko rozprzestrzeni\u0142y si\u0119 w internecie, powoduj\u0105c awari\u0119 lub spowolnienie niekt\u00f3rych stron. operatorzy google przypuszczali najpierw, \u017ce ich wyszukiwarka zosta\u0142a zaatakowana przez haker\u00f3w i tymczasowo zablokowali dost\u0119p do wyra\u017cenia \u201emichael jackson\u201d, kt\u00f3re wpisywa\u0142o miliony u\u017cytkownik\u00f3w. awarii dozna\u0142y te\u017c twitter, wikipedia oraz, na 40 minut, komunikator internetowy aol. aol nazwa\u0142 to \u201eistotnym momentem w historii internetu\u201d, dodaj\u0105c, \u017ce nigdy nie widzieli czego\u015b podobnego na tak\u0105 skal\u0119.\n\n\n==== testament ====\n1 lipca 2009 ujawniono tre\u015b\u0107 spisanego w 2002 roku testamentu jacksona. wyczyta\u0107 w nim mo\u017cna, \u017ce piosenkarz za\u017cyczy\u0142 sobie, by dzie\u0107mi zaopiekowa\u0142a si\u0119 ich babka \u2013 katherine, lub w przypadku takiej niemo\u017cno\u015bci opiekowa\u0107 si\u0119 mia\u0142a piosenkarka diana ross. maj\u0105tkiem zarz\u0105dza\u0107 mieli wsp\u00f3\u0142pracownicy gwiazdora (lub jego dzieci, gdy osi\u0105gn\u0105 pe\u0142noletnio\u015b\u0107), kt\u00f3rzy pieni\u0105dze powinni przekaza\u0107 na \u201efundusz powierniczy rodziny michaela jacksona\u201d. z testamentu jackson wykluczy\u0142 debbie rowe \u2013 matk\u0119 dw\u00f3jki najstarszych dzieci, swoje rodze\u0144stwo oraz swojego ojca joego jacksona.\n\n\n==== uroczysto\u015bci \u017ca\u0142obne ====\n7 lipca 2009 w hall of liberty w forest lawn memorial park na hollywood hills odby\u0142a si\u0119 prywatna ceremonia \u017ca\u0142obna dla rodziny jackson\u00f3w. wykonana ze z\u0142ota trumna michaela jacksona zosta\u0142a przewieziona do staples center, gdzie odby\u0142a si\u0119 publiczna ceremonia po\u017cegnalna. w hali tej jackson przeprowadza\u0142 pr\u00f3bne wyst\u0119py na dwa dni przed swoj\u0105 \u015bmierci\u0105.\ncia\u0142o przechowywane w przycmentarnej ch\u0142odni zosta\u0142o z\u0142o\u017cone do grobu 3 wrze\u015bnia na cmentarzu forest lawn w los angeles.\n\n\n== wp\u0142yw ==\njako najwi\u0119ksza gwiazda od czas\u00f3w elvisa presleya michael jackson wywar\u0142 wielki wp\u0142yw na muzyk\u0119 i kultur\u0119 \u015bwiata, prze\u0142amuj\u0105c wiele barier spo\u0142ecznych i toruj\u0105c drog\u0119 nowoczesnej muzyce pop oraz poj\u0119ciu nowoczesnej gwiazdy muzyki pop we w\u0142asnym kraju.\nokre\u015blano go jako \u201eogromnie wa\u017cn\u0105 posta\u0107 w historii pop-kultury\u201d, osob\u0119 wywieraj\u0105c\u0105 \u201egigantyczny wp\u0142yw\u201d i, mimo \u017ce pod koniec \u017cycia rzadko pojawia\u0142 si\u0119 w mediach, pozostawa\u0142 jedn\u0105 z najpopularniejszych gwiazd muzycznych. mo\u017ce te\u017c o tym \u015bwiadczy\u0107 wyprzedanie w ci\u0105gu kilku godzin 750 tys. bilet\u00f3w na cykl 50 planowanych koncert\u00f3w.\nmichael jackson da\u0142 si\u0119 pozna\u0107 jako artysta tworz\u0105cy w wielu stylach muzycznych, kt\u00f3ry r\u00f3wnie\u017c wsp\u00f3\u0142pracowa\u0142 z innymi gwiazdami sceny muzycznej, pojawiaj\u0105c si\u0119 na ich p\u0142ytach i koncertach lub \u2013 nagrywaj\u0105c w\u0142asne albumy \u2013 samemu zapraszaj\u0105c go\u015bci. wywar\u0142 wp\u0142yw na ca\u0142e pokolenia wykonawc\u00f3w hip-hopu, popu i r&b, m.in. mariah carey, ushera, britney spears, justina timberlake\u2019a, chrisa browna i wielu innych.\n\n\n=== teledyski i mtv ===\nmichael jackson by\u0142 pierwszym artyst\u0105, kt\u00f3ry zwyk\u0142y teledysk podni\u00f3s\u0142 do rangi sztuki, ustanawiaj\u0105c nowy rodzaj opowiadaj\u0105cego histori\u0119 mini-filmu, w kt\u00f3rym muzyce i \u015bpiewowi towarzysz\u0105 uk\u0142ad taneczne. ten rodzaj teledysku zdominowa\u0142 gatunek do dzi\u015b. poj\u0119cie mini-filmu \u2013 zapocz\u0105tkowane przez \u201ethrillera\u201d w 1983, ale widoczne r\u00f3wnie\u017c w innych teledyskach jacksona, jak \u201eghosts\u201d, \u201ebad\u201d, \u201esmooth criminal\u201d czy \u201eremember the time\u201d \u2013 pozosta\u0142o w znacznej mierze zarezerwowane tylko dla niego; scena zespo\u0142owego ta\u0144ca z \u201ethrillera\u201d by\u0142a te\u017c jednak odtwarzana w wielu innych miejscach, od hinduskich film\u00f3w do ceremonii \u015blubnych.\ng\u0142\u00f3wnym czynnikiem, kt\u00f3remu teledyski michaela jacksona zawdzi\u0119czaj\u0105 sw\u00f3j sukces, by\u0142a stosunkowo m\u0142oda w momencie ich powstawania stacja muzyczna mtv, za\u0142o\u017cona w 1981, kt\u00f3ra cz\u0119sto umieszcza\u0142a teledyski jacksona w swojej ram\u00f3wce przez ca\u0142e lata 80. pocz\u0105tkowo jackson musia\u0142 walczy\u0107 z mtv o emisj\u0119 swoich teledysk\u00f3w. w 1983, kiedy wyda\u0142 \u201ebillie jean\u201d (pierwszy teledysk z thrillera), mtv rzadko transmitowa\u0142a teledyski czarnosk\u00f3rych artyst\u00f3w i odrzuca\u0142a pro\u015bby jacksona. prezes cbs records, walter yetnikoff, postawi\u0142 w zwi\u0105zku z tym mtv ultimatum: \u201epuszczam wszystko co mamy, wszystkie nasze produkty. nie zamierzam dawa\u0107 wam wi\u0119cej teledysk\u00f3w. i, kurwa, zamierzam publicznie powiedzie\u0107 o fakcie, \u017ce nie chcecie gra\u0107 muzyki czarnego go\u015bcia\u201d. jego twarde stanowisko i retoryka podzia\u0142a\u0142y: mtv ust\u0105pi\u0142a i zacz\u0119\u0142a transmitowa\u0107 \u201ebillie jean\u201d, zapocz\u0105tkowuj\u0105c owocn\u0105 wsp\u00f3\u0142prac\u0119 z jacksonem na d\u0142ugie lata. kiedy 14-minutowy \u201ethriller\u201d pojawi\u0142 si\u0119 w grudniu 1983, mtv nadawa\u0142a go dwukrotnie w ci\u0105gu godziny.\nmichaelowi jacksonowi przypisuje si\u0119 stworzenie wizerunku mtv jako telewizji promuj\u0105cej \u201epionierskie teledyski, takie jak \u201ethriller\u201d, \u201ebillie jean\u201d i \u201ebeat it\u201d. pod wp\u0142ywem jacksona mtv skupi\u0142a si\u0119 na teledyskach popowych i z gatunku r&b, odchodz\u0105c coraz bardziej od rocka.\n\n\n=== legenda thrillera ===\nthriller, wydany w 1982 roku, sta\u0142 si\u0119 najbardziej kasowym albumem wszech czas\u00f3w i jednym z najcieplej przyj\u0119tych przez krytyk\u0119, zmieniaj\u0105c jacksona w elvisa b\u0105d\u017a beatles\u00f3w swojego pokolenia i czyni\u0105c z niego ikon\u0119 popu. pozostaje najwi\u0119kszym dokonaniem muzycznym jacksona. od lat 80. jest istotn\u0105 cz\u0119\u015bci\u0105 ameryka\u0144skiej kultury, jak opisano to w magazynie \u201etime\u201d: \u201ete liczby, kt\u00f3re s\u0105 niesamowite, s\u0105 r\u00f3wnie\u017c niepodwa\u017calne. ilu by\u0142o beatles\u00f3w? (...) ile nagr\u00f3d grammy zdoby\u0142 michael jackson 28 lutego? ile egzemplarzy thrillera sprzedano?\u201d. \u201ebillie jean\u201d, drugi i najlepiej sprzedaj\u0105cy si\u0119 singel jacksona, opisany zosta\u0142 jako \u201ejedna z najbardziej ekscentrycznych d\u017awi\u0119kowo, psychologicznie przepe\u0142nionych, groteskowo szczerych rzeczy, kt\u00f3ra kiedykolwiek wyl\u0105dowa\u0142a w pierwszej czterdziestce w radiu\u201d. wcze\u015bniejsze dokonania jacksona na off the wall zawiera\u0142y disco-funkowe kombinacje, lecz \u201ebillie jean\u201d opiera\u0142a si\u0119 na \u201epulsuj\u0105cej, kociej linii basowej, rytmie trzaskaj\u0105cego bicza i niesamowitej wielo\u015bcie\u017ckowej partii wokalnej, rykoszetuj\u0105cej pomi\u0119dzy d\u017awi\u0119kami klawiszy i strun\u201d, zawiera\u0142a nowe brzmienie, kt\u00f3re uczyni\u0142o wokal jacksona podstawowym produktem muzyki pop i ustanowi\u0142o post-soulowe brzmienie, \u201ekt\u00f3rego echo jest s\u0142yszalne po dzi\u015b dzie\u0144\u201d. opr\u00f3cz utworu tytu\u0142owego i towarzysz\u0105cego mu teledysku, inny pami\u0119tny singel z albumu to \u201ebeat it\u201d, kt\u00f3ry jackson opisa\u0142 jako \u201etyp piosenki rockowej, kt\u00f3ra jest jednocze\u015bnie czym\u015b innym od tego rodzaju muzyki, kt\u00f3r\u0105 s\u0142ycha\u0107 na li\u015bcie przeboj\u00f3w w radiu\u201d. piosenka sta\u0142a si\u0119 wielkim hitem, wspomagana przez \u201ewymiecione gitarowe solo eddiego van halena\u201d.\nopr\u00f3cz nadania jacksonowi statusu ikony muzyki pop, thriller zrewolucjonizowa\u0142 przemys\u0142 muzyczny. gil friesen za po\u015brednictwem a&m records o\u015bwiadczy\u0142, \u017ce \u201eca\u0142y przemys\u0142 ma w tym sukcesie jaki\u015b udzia\u0142\u201d. w latach swojej \u015bwietno\u015bci thriller by\u0142 praktycznie osobn\u0105 ga\u0142\u0119zi\u0105 przemys\u0142u rozrywkowego, wraz z dokumentem making of michael jackson\u2019s thriller, opisuj\u0105cym tajemnice produkcji nowego teledysku, kt\u00f3ry wydano na gwiazdk\u0119 1983, a kt\u00f3ry sprzeda\u0142 si\u0119 do marca 1984 w 350 tys. egzemplarzy. thriller wywar\u0142 wielki wp\u0142yw na przemys\u0142 muzyczny, kt\u00f3ry zacz\u0105\u0142 przywi\u0105zywa\u0107 wi\u0119ksze znaczenie do dystrybucji album\u00f3w. po thrillerze wydawnictwa muzyczne zacz\u0119\u0142y na\u015bladowa\u0107 spos\u00f3b wydawania album\u00f3w michaela jacksona, kt\u00f3re ukazywa\u0142y si\u0119 co kilka lat. poza tym thriller pom\u00f3g\u0142 powr\u00f3ci\u0107 czarnej muzyce do komercyjnych stacji radiowych, z kt\u00f3rych znikn\u0119\u0142a ona niemal dekad\u0119 wcze\u015bniej. to otwarcie drzwi przez jacksona quincy jones skomentowa\u0142 nast\u0119puj\u0105co: \u201enie ma \u017cadnych w\u0105tpliwo\u015bci, zabra\u0142 nas do miejsca, do kt\u00f3rego nale\u017cymy. czarna muzyka gra\u0142a drugie skrzypce przez d\u0142ugi czas, lecz jego duch jest nap\u0119dem popu. michael ma po\u0142\u0105czenie z ka\u017cd\u0105 dusz\u0105 na \u015bwiecie\u201d.\n\n\n=== styl i wyst\u0119py ===\nw\u015br\u00f3d najbardziej podziwianych aspekt\u00f3w kariery michaela znajduj\u0105 si\u0119 jego taniec, styl ubierania si\u0119 i styl wokalu, kt\u00f3re zainspirowa\u0142y wykonawc\u00f3w na ca\u0142ym \u015bwiecie. w 1984 roku magazyn time napisa\u0142 o stylu artysty: \u201ejego wysoki tenor brzmi, jakby by\u0142 cz\u0142onkiem jakiego\u015b ch\u00f3ru ch\u0142opi\u0119cego, nawet je\u015bli seksualny dynamizm, napromieniowany \u0142ukiem jego ta\u0144cz\u0105cego cia\u0142a sprawiaj\u0105 naprawd\u0119 atomowe wra\u017cenie. jego gi\u0119tkie cia\u0142o, przepastne oczy, d\u0142ugie rz\u0119sy mog\u0105 by\u0107 zagro\u017ceniem, gdyby jackson da\u0142, cho\u0107by przez sekund\u0119, znak, \u017ce jest osi\u0105galny\u201d. mo\u017cliwo\u015bci taneczne jacksona by\u0142y zawsze wa\u017cn\u0105 cz\u0119\u015bci\u0105 jego \u017cycia, jedn\u0105 z tych, kt\u00f3re szlifowa\u0142 poprzez regularny trening i po\u015bwi\u0119cenie, wed\u0142ug time, poprzez \u201ezamykanie si\u0119 w domu w pokoju bez luster\u201d (wed\u0142ug jacksona \u201elustra sprawiaj\u0105, \u017ce przybierasz poz\u0119\u201d). podczas tych trening\u00f3w jackson wyzwala\u0142 si\u0119 przy w\u0142asnej muzyce lub utworach isley brothers\u2019 showdown, trenuj\u0105c co\u015b, co dancer hinton battle nazwa\u0142 \u201eruchami, kt\u00f3re zabijaj\u0105\u201d. to po\u0142\u0105czenie, kt\u00f3re naprawd\u0119 wyr\u00f3\u017cnia go jako artyst\u0119. obr\u00f3t, zatrzymanie si\u0119, wymach nog\u0105, zsuni\u0119cie kurtki, obr\u00f3t, stop. i to suni\u0119cie, kiedy idzie do przodu, posuwaj\u0105c si\u0119 do ty\u0142u. potr\u00f3jne obroty i stawanie na palcach. to znak firmowy, ruch, kt\u00f3rego wielu profesjonalist\u00f3w nie powinno nawet pr\u00f3bowa\u0107. je\u015bli ci si\u0119 nie uda, mo\u017cesz naprawd\u0119 zrobi\u0107 sobie krzywd\u0119\u201d. mo\u017cliwo\u015bci taneczne jacksona, czasem por\u00f3wnywane do wielkich postaci przesz\u0142o\u015bci, jak james brown, fred astaire czy rudolf nuriejew, z\u0142o\u017cy\u0142y si\u0119 na jego status najlepszego artysty wszech czas\u00f3w.\n\u201ebillie jean\u201d wykonane na motown 25 16 maja 1983 roku jest szeroko okre\u015blane jako najlepsze wykonanie w historii, pomimo faktu, \u017ce jackson \u015bpiewa\u0142 z playbacku. ponad 50 mln widz\u00f3w obejrza\u0142o jego najpopularniejsz\u0105 piosenk\u0119 w tym okresie kariery. zapocz\u0105tkowa\u0142o to kolejny wzrost jego popularno\u015bci, zainicjowane przez pierwsze wykonanie moonwalka, ruchu tanecznego, maj\u0105cego na celu wywo\u0142anie z\u0142udzenia, \u017ce tancerz porusza si\u0119 do przodu, lecz w rzeczywisto\u015bci porusza si\u0119 do ty\u0142u. moonwalk sta\u0142 si\u0119 znakiem firmowym jacksona, wykonywanym przez niego wielokrotnie podczas kolejnych pokaz\u00f3w \u201ebillie jean\u201d. jackson nie wynalaz\u0142 tego ruchu tanecznego, lecz doprowadzi\u0142 go do perfekcji i nada\u0142 mu nazw\u0119, wprowadzaj\u0105c go na sta\u0142e do kultury ameryka\u0144skiej. wiele os\u00f3b z r\u00f3\u017cnych pokole\u0144 po obejrzeniu motown 25 stara\u0142o si\u0119 na\u015bladowa\u0107 ruch jacksona. jego stroje, pocz\u0105wszy od srebrno-bia\u0142ej r\u0119kawicy po kurtk\u0119 z thrillera, sta\u0142y si\u0119 sk\u0142adnikiem jego image\u2019u. \u201ekr\u0119cone w\u0142osy i pojedyncza r\u0119kawica, kurtka z zamkiem b\u0142yskawicznym\u201d sta\u0142y si\u0119 ulubionym strojem wielu amerykan\u00f3w w stanach zjednoczonych w latach 80. jackson r\u00f3wnie\u017c ze swojego kapelusza uczyni\u0142 znak rozpoznawczy swoich pokaz\u00f3w. wielu wsp\u00f3\u0142czesnych artyst\u00f3w sk\u0142ada\u0142o mu ho\u0142d, czego przyk\u0142adem jest jeden z wykonawc\u00f3w w ameryka\u0144skim idolu sanjaya malakar.\n\n\n=== nagrody i uznanie ===\nmichael jackson jest najbardziej uhonorowanym artyst\u0105 w historii. w trakcie swojej 40-letniej kariery otrzyma\u0142 liczne tytu\u0142y i nagrody, w tym nagrod\u0119 world music award dla najlepiej sprzedaj\u0105cego si\u0119 artysty wszech czas\u00f3w, millennium, american music award dla artysty stulecia i nagrod\u0119 bambi dla artysty pop millennium. jego nazwisko dwukrotnie umieszczono w rock and roll hall of fame (jako cz\u0142onka jackson 5 w 1997 roku i jako artysty solowego w 2001 roku) i miejsce w songwriters hall of fame.\nmichael jackson wielokrotnie otrzymywa\u0142 tytu\u0142 \"najg\u0142upszy amerykanin\" (ang. the most foolish american).\n\n\n=== firma michaela jacksona ===\n27 czerwca 2006 roku piosenkarz za\u0142o\u017cy\u0142 w\u0142asn\u0105 firm\u0119 \u2013 the michael jackson company, inc. jej dyrektorem naczelnym zosta\u0142a rzeczniczka jacksona, raymone bain. firma zaj\u0119\u0142a miejsce aktualnie niedzia\u0142aj\u0105cej mjj productions. w przeciwie\u0144stwie do mjj music nie jest to wydawnictwo muzyczne.\nnowa firma zajmuje si\u0119 restrukturyzacj\u0105 osobistych i biznesowych spraw jacksona. firma jest r\u00f3wnie\u017c odpowiedzialna za finanse. oficjalna strona internetowa mia\u0142a zosta\u0107 uruchomiona pod koniec 2007 roku, aby pom\u00f3c w promocji nowej muzyki i informowa\u0107 spo\u0142eczno\u015b\u0107 o najnowszych dokonaniach kariery jacksona. zapowiedziano, \u017ce simon cowell (jury z ameryka\u0144skiej wersji idola) pomo\u017ce jacksonowi w pracy na rocznic\u0119 wydania albumu thriller.\n\n\n== religia ==\nzosta\u0142 ochrzczony \u015bwiadkiem jehowy w wieku 17 lat. janet jackson zeznawa\u0142a, \u017ce jej brat by\u0142 bardzo uduchowiony i cztery dni w tygodniu chodzi\u0142 na spotkania w kingdom hall. pierwsze zgrzyty pojawi\u0142y si\u0119 po wydaniu albumu thriller i teledysku do \u201ebillie jean\u201d oraz przedstawieniu tej piosenki na \u017cywo podczas motown 25. jackson zosta\u0142 publicznie upomniany o omawianie zwi\u0105zk\u00f3w przedma\u0142\u017ce\u0144skich. ponadto dosta\u0142 ostrze\u017cenie za wykonywanie nieprzyzwoitego ruchu tanecznego, a film michael jackson\u2019s thriller mia\u0142 rzekomo nawi\u0105zywa\u0107 do okultyzmu i wiary w \u017cycie pozagrobowe. w 1984 roku po otrzymaniu o\u015bmiu nagr\u00f3d grammy dosta\u0142 ultimatum \u2014 albo religia, albo kariera muzyczna. jackson w odpowiedzi na to przytoczy\u0142 cytat z pisma \u015bwi\u0119tego, \u017ce to zabawianie ludzi nie jest z\u0142e. podczas kr\u0119cenia teledysku do \u201esmooth criminal\u201d zesp\u00f3\u0142 od amunicji i broni nauczy\u0142 jacksona, jak trzyma\u0107 i strzela\u0107 z karabinu. nast\u0119pnego ranka artysta dosta\u0142 kolejne ultimatum, a 19 maja 1987 zosta\u0142 wykluczony ze wsp\u00f3lnoty.\n\n\n== michael jackson i inni ==\nelizabeth taylor by\u0142a wieloletni\u0105 przyjaci\u00f3\u0142k\u0105 jacksona. by\u0142a pierwsz\u0105 osob\u0105, kt\u00f3ra nazwa\u0142a go kr\u00f3lem popu.\nw 1969 roku, berry gordy, za\u0142o\u017cyciel motown powiedzia\u0142, \u017ce to diana ross odkry\u0142a the jackson 5 (mimo i\u017c nie odpowiada\u0142o to prawdzie), aby wypromowa\u0107 zesp\u00f3\u0142, kt\u00f3ry w\u0142a\u015bnie dosta\u0142 si\u0119 pod skrzyd\u0142a wytw\u00f3rni. tytu\u0142 pierwszego albumu zespo\u0142u rodziny jackson\u00f3w brzmia\u0142 diana ross presents the jackson 5, sugeruj\u0105c, \u017ce to w\u0142a\u015bnie piosenkarka sta\u0142a za odkryciem j 5. faktycznymi odkrywcami grupy byli bobby taylor i gladys knight. jackson i ross zagrali razem w filmie czarnoksi\u0119\u017cnik z krainy oz z 1978 roku. michael jackson napisa\u0142 i wyprodukowa\u0142 utw\u00f3r \u201emuscles\u201d dla diany, kt\u00f3ry w 1982 roku znalaz\u0142 si\u0119 w pierwszej dziesi\u0105tce billboard hot 100. w studiu nagraniowym jackson nie by\u0142 w stanie poprowadzi\u0107 ross. kiedy diana powiedzia\u0142a mu: \u201emichael, ty jeste\u015b m\u0119\u017cczyzn\u0105..., jeste\u015b szefem\u201d, jackson odpar\u0142: \u201e...ale diana, po prostu nie jestem w stanie wydawa\u0107 ci polece\u0144!\u201d przy kr\u0119ceniu teledysku do utworu diana by\u0142a zaskoczona efektem operacji plastycznej jacksona i zapyta\u0142a asystenta: \u201em\u00f3j bo\u017ce, co ten ch\u0142opiec ze sob\u0105 robi?\u201d. asystent odpar\u0142: \u201em\u00f3wi\u0105, \u017ce stara si\u0119 do pani upodobni\u0107, panno ross\u201d. diana odrzek\u0142a: \u201eto ja tak wygl\u0105dam?!\u201d.\nrod temperton to kompozytor, kt\u00f3rego utwory znalaz\u0142y si\u0119 na najwi\u0119kszych albumach jacksona \u2013 off the wall (1979 rok) i thrillerze (1982 rok). by\u0142y to:\nz off the wall: \u201erock with you\u201d, \u201eoff the wall\u201d oraz \u201eburn this disco out\u201d\nz thrillera: \u201ebaby be mine\u201d, \u201ethriller\u201d, \u201ethe lady in my life\u201d.\ngitarzysta guns n\u2019 roses, slash nagra\u0142 z jacksonem kilka utwor\u00f3w: \u201eblack or white\u201d, \u201egive in to me\u201d z p\u0142yty dangerous i \u201ed.s\u201d z p\u0142yty history. slash zagra\u0142 te\u017c w teledysku do \u201egive in to me\u201d oraz pojawia\u0142 si\u0119 przy koncertowych wykonaniach \u201eblack or white\u201d (30 th anniversary).\npaul mccartney rozpocz\u0105\u0142 swoj\u0105 wsp\u00f3\u0142prac\u0119 z jacksonem od utworu \u201egirlfriend\u201d, kt\u00f3ry znalaz\u0142 si\u0119 na albumie jacksona off the wall (wcze\u015bniej utw\u00f3r nagrany na potrzeby albumu mccartneya london town). nast\u0119pnie michael zaprosi\u0142 mccartneya do nagrania go\u015bcinnego wokalu na jego kompozycji \u201ethe girl is mine\u201d, kt\u00f3ra sta\u0142a si\u0119 pierwszym singlem albumu thriller. ostatnie dwa owoce wsp\u00f3\u0142pracy artyst\u00f3w to utwory \u201esay say say\u201d (wraz z teledyskiem) i \u201ethe man\u201d, zamieszczone na p\u0142ycie paula pipes of peace.\nmichael jackson przyja\u017ani\u0142 si\u0119 tak\u017ce z wokalist\u0105 grupy queen freddiem mercurym. nagrali wsp\u00f3lnie kilka utwor\u00f3w, m.in. \u201ethere must be more to life than this\u201d (ostatecznie wersja zamieszczona na albumie mercury\u2019ego mr. bad guy nie zawiera\u0142 partii wokalnych jacksona, a wczesna wersja z 1981 roku z udzia\u0142em jacksona opublikowana zosta\u0142a na albumie queen \u2013 queen forever) oraz \u201estate of shock\u201d (wersja z mercurym dost\u0119pna w sieci, utw\u00f3r trafi\u0142 na p\u0142yt\u0119 the jacksons victory w duecie wokalnym jacksona z mickiem jaggerem). jackson by\u0142 pod wielkim wra\u017ceniem utworu queen \u201eanother one bites the dust\u201d.\nc\u00e9line dion \u2013 gwiazda by\u0142a wiern\u0105 fank\u0105 artysty. by\u0142a ju\u017c znan\u0105 piosenkark\u0105 we francji i kanadzie, kiedy ogl\u0105daj\u0105c w tv wyst\u0119p jacksona o\u015bwiadczy\u0142a, \u017ce te\u017c chce zrobi\u0107 karier\u0119 mi\u0119dzynarodow\u0105. kilka lat p\u00f3\u017aniej, ju\u017c jako diva o mi\u0119dzynarodowej s\u0142awie za\u015bpiewa\u0142a ze swoim idolem w piosence \u201ewhat more can i give\u201d. w czasie, kiedy c\u00e9line dion wyst\u0119powa\u0142a w spektaklu \u201ea new day...\u201d w las vegas, w specjalnie dla niej wybudowanym amfiteatrze mieszcz\u0105cym ponad 5000 widz\u00f3w, michael obejrza\u0142 jej koncert. celine powiedzia\u0142a p\u00f3\u017aniej, \u017ce po koncercie jackson chcia\u0142 pozna\u0107 wszystkie sekrety przedstawienia prezentowanego na tle w\u00f3wczas najwi\u0119kszego na \u015bwiecie wy\u015bwietlacza led.\n\n\n== tematyka tekst\u00f3w ==\nmichael jackson w swoich tekstach porusza\u0142 r\u00f3\u017cnorodn\u0105 tematyk\u0119, mi\u0119dzy innymi tak\u0105 jak:\n\ndobra zabawa, taniec, korzystanie z \u017cycia (g\u0142\u00f3wnie album off the wall, 1979)\ntabloidy, opisuj\u0105ce jego \u017cycie osobiste, fotografuj\u0105cy go dziennikarze i paparazzi, zainteresowanie medi\u00f3w jego \u017cyciem osobistym \u2013 pocz\u0105wszy od utworu \u201eleave me alone\u201d (wersja cd albumu bad z 1987), gdzie jackson nawo\u0142ywa\u0142 wszystkich, by dali spok\u00f3j jego \u017cyciu osobistemu; inne przyk\u0142ady z kolejnych p\u0142yt to: \u201ewhy you wanna trip on me\u201d (dangerous, 1991); \u201escream\u201d, \u201etabloid junkie\u201d (history, 1995); \u201eprivacy\u201d (invincible 2001)\nmi\u0142o\u015b\u0107 w jej r\u00f3\u017cnych aspektach:\nmi\u0142o\u015b\u0107 m\u0142odzie\u0144cza: \u201ethe girl is mine\u201d (thriller, 1982)\nrozstanie: \u201eshe\u2019s out of my life\u201d (off the wall, 1979), \u201ewho is it\u201d (dangerous, 1991)\nmi\u0142o\u015b\u0107 fizyczna: \u201ein the closet\u201d (dangerous, 1991), \u201ebreak of dawn\u201d (invincible, 2001), \u201esuperfly sister\u201d (blood on the dance floor: history in the mix, 1997)\nmi\u0142o\u015b\u0107 emocjonalna: \u201eremember the time\u201d (dangerous, 1991), \u201ebest of joy\u201d (michael, 2010)\n\u201eciemne\u201d aspekty mi\u0142o\u015bci: \u201ebillie jean\u201d (thriller, 1982), \u201edirty diana\u201d (bad, 1987), \u201edangerous\u201d (dangerous, 1991)\ng\u0142\u00f3d, choroby, dewastacja \u015bwiata naturalnego, nawo\u0142ywania do naprawy \u015bwiata: \u201ewe are the world\u201d (singel charytatywny, 1985), \u201eman in the mirror\u201d, wraz z teledyskiem (bad, 1987), \u201eheal the world\u201d (dangerous, 1991), \u201eearth song\u201d, \u201ethey don\u2019t care about us\u201d (history, 1995)\naborcja: \u201esong groove\u201d (bad 25, 2012, nagrana w latach 80.),\nrasizm: \u201eblack or white\u201d (dangerous, 1991), \u201ethey don\u2019t care about us\u201d (history, 1995)\nw\u0142asne prze\u017cycia: \u201echildhood\u201d (history, 1995), \u201emorphine\u201d (blood on the dance floor: history in the mix, 1997), \u201estranger in moscow\u201d (history, 1995)\nodniesienia do proces\u00f3w s\u0105dowych: \u201ed.s.\u201d, \u201ethis time around\u201d, \u201emoney\u201d (history, 1995), \u201eunbreakable\u201d (invincible, 2001),\n\n\n== dyskografia ==\n\n\n=== albumy studyjne ===\ngot to be there (1972)\nben (1972)\nmusic & me (1973)\nforever, michael (1975)\noff the wall (1979)\nthriller (1982)\nbad (1987)\ndangerous (1991)\nhistory (1995)\ninvincible (2001)\n\n\n==== albumy remiksowe ====\nblood on the dance floor (history in the mix) (1997)\nimmortal (2011)\n\n\n==== reedycje ====\nthriller 25 (2008)\nbad 25 (2012)\nthriller 40 (2022)\n\n\n==== albumy po\u015bmiertne ====\nmichael (2010)\nxscape (2014)\n\n\n== filmografia ==\n\n\n=== filmy ===\n1978: czarnoksi\u0119\u017cnik z krainy oz \u2013 strach na wr\u00f3ble\n1986: kapitan eo \u2013 kapitan eo\n1987: bad \u2013 darryl\n1988: moonwalker \u2013 michael\n1990: rockin\u2019 through the decades \u2013 on sam\n1997: ghosts \u2013 maestro, mayor, ghul mayor, super ghoul, skeleton, michael\n2002: faceci w czerni ii \u2013 agent m\n2004: miss rozbitk\u00f3w \u2013 agent m.j.\n2009: this is it  \u2013 on sam\n2012: bad 25 \u2013 on sam\nliving with michael jackson [2003]\n\n\n==== dubbing ====\n1991: simpsonowie \u2013 leon kompowsky (go\u015bcinnie).\n\n\n=== telewizja ===\nthe jackson\u2019s tv show to serial, kt\u00f3ry emitowano od 16 czerwca 1976 roku do 9 marca 1977 roku. wyst\u0119powali w nim: jackie, tito, marlon, michael, randy, rebbie, la toya i janet jackson.\nw 1988 roku wizerunek jacksona wykorzystano w reklamie pepsi. elementem kampanii by\u0142a zmodyfikowana wersja utworu \u201ebillie jean\u201d, a tak\u017ce takie piosenki jak \u201ebad\u201d i \u201ei\u2019ll be there\u201d.\n\n\n== gry komputerowe i rozrywka ==\nmichael jackson pasjonowa\u0142 si\u0119 r\u00f3wnie\u017c grami elektronicznymi. swoje neverland ranch wyposa\u017cy\u0142 w r\u00f3\u017cne systemy wideogier i automaty do gier arcade. on sam jako posta\u0107 pojawi\u0142 si\u0119 w grach:\n\nmichael jackson\u2019s moonwalker, wydana przez sega corporation w 1990 roku, kt\u00f3rej michael jackson jest wsp\u00f3\u0142tw\u00f3rc\u0105, jak r\u00f3wnie\u017c g\u0142\u00f3wnym bohaterem.\nspace channel 5, w kt\u00f3rej w ostatnim etapie gracz napotyka na posta\u0107 \u201espace michael\u201d, wzorowan\u0105 na arty\u015bcie, kt\u00f3rej tak\u017ce u\u017cyczy\u0142 g\u0142osu.\nspace channel 5 part 2, gdzie ponownie pojawia si\u0119 \u201espace michael\u201d, tym razem jako jeden z bohater\u00f3w.\nready 2 rumble round 2, w kt\u00f3rej jackson jest ukrytym pi\u0119\u015bciarzem. by\u0142a to ostatnia gra, w kt\u00f3rej wykorzystano posta\u0107 michaela jacksona.\nmichael jackson: the experience, wydana przez firm\u0119 ubisoft w 2010 roku.ponadto jackson mia\u0142 wp\u0142yw na gry:\n\nsonic the hedgehog 3, do kt\u00f3rej podczas produkcji jackson skomponowa\u0142 cz\u0119\u015b\u0107 muzyki, jednak\u017ce w zwi\u0105zku ze skandalem wok\u00f3\u0142 jego osoby, oraz niezadowolenia muzyka z jako\u015bci d\u017awi\u0119ku chipu muzycznego konsoli genesis, wk\u0142ad artysty rzekomo zosta\u0142 usuni\u0119ty.\ngrand theft auto: vice city, w kt\u00f3rej wykorzystano dwa utwory artysty: \u201ebillie jean\u201d i \u201ewanna be startin\u2019 somethin\u2019\u201d.\nguitar hero world tour, gdzie dost\u0119pna jest piosenka \u201ebeat it\u201d.\nworld of warcraft, w kt\u00f3rej nocny elf po wpisaniu komendy /dance ta\u0144czy jak michael w teledysku \u201ebillie jean\u201d.\nguild wars, w kt\u00f3rej po wpisaniu komendy /dance:\nzab\u00f3jca (ang. male assassin) wykonuje taniec z elementami choreograficznymi z teledysku \u201emoonwalk\u201d,\nnekromantka (ang. female necromancer) wykonuje taniec jacksona z teledysku \u201ethriller\u201d,\npatron (ang. male paragon) ta\u0144czy do choreografii z teledysku \u201ebeat it\u201d.\nplants vs. zombies, gdzie niekt\u00f3re zombie wygl\u0105daj\u0105 i ta\u0144cz\u0105 jak artysta w teledysku \u201ethriller\u201d.\nleisure suit larry: box office bust, wydana w marcu 2009 roku, w kt\u00f3rej g\u0142\u00f3wny bohater nosi czerwony kostium jacksona z teledysku \u201ethriller\u201d.\ndaytona usa, gdzie po wpisaniu odpowiednich inicja\u0142\u00f3w odtwarzana jest muzyka z filmu \u201emoonwalker\u201d.\nleague of legends, w kt\u00f3rej posta\u0107 zombie brand ta\u0144czy jak jackson w teledysku \u201ethriller\u201ddodatkowo w filmie animowanym final fantasy: the spirits within ukryty jest tzw. easter egg w postaci parodii teledysku \u201ethriller\u201d, w kt\u00f3rym taniec odtwarzany jest przez modele postaci.\n\n\n== przypisy ==\n\n\n== linki zewn\u0119trzne ==\noficjalna strona michaela jacksona (ang.)"