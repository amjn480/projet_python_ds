"diana frances spencer (ur. 1 lipca 1961 w sandringham, zm. 31 sierpnia 1997 w pary\u017cu) \u2013 cz\u0142onkini brytyjskiej rodziny kr\u00f3lewskiej, pierwsza \u017cona karola iii, kr\u00f3la wielkiej brytanii, syna kr\u00f3lowej wielkiej brytanii el\u017cbiety ii i filipa, ksi\u0119cia edynburga. matka wilhelma, ksi\u0119cia walii oraz henryka, ksi\u0119cia sussexu, odpowiednio 1. i 5. osoby w sukcesji do tronu brytyjskiego. po \u015blubie z karolem iii, w\u00f3wczas ksi\u0119ciem walii znana jako diana, ksi\u0119\u017cna walii (ang. diana, princess of wales).\ndiana sta\u0142a si\u0119 osob\u0105 publiczn\u0105 w 1980, b\u0119d\u0105c wymienian\u0105 jako potencjalna kandydatka na \u017con\u0119 dla karola, nast\u0119pcy tronu wielkiej brytanii. ich \u015blub, maj\u0105cy miejsce 29 lipca 1981 w katedrze \u015bw. paw\u0142a w londynie, sta\u0142 si\u0119 mi\u0119dzynarodowym wydarzeniem spo\u0142ecznym, cz\u0119sto okre\u015blanym jako \u201ebajkowy \u015blub\u201d lub \u201e\u015blub stulecia\u201d. w pierwszej po\u0142owie lat 90. xx w. prasa ujawni\u0142a kulisy ma\u0142\u017ce\u0144stwa ksi\u0119stwa walii, publikuj\u0105c materia\u0142y kompromituj\u0105ce zar\u00f3wno karola, jak i dian\u0119. w 1992 para og\u0142osi\u0142a separacj\u0119, co by\u0142o jednym z powod\u00f3w og\u0142oszenia przez el\u017cbiet\u0119 ii tego roku jako annus horribilis. rozw\u00f3d pary orzeczono w 1996.\nzar\u00f3wno w trakcie zwi\u0105zku z karolem, jak i po rozwodzie ksi\u0119\u017cnej dianie towarzyszy\u0142o du\u017ce zainteresowanie medi\u00f3w, kt\u00f3re w 1997 doprowadzi\u0142o po\u015brednio do wypadku samochodowego, w kt\u00f3rym to na miejscu zgin\u0119li kierowca henri paul i towarzysz ksi\u0119\u017cnej, dodi al-fayed, a ona sama zmar\u0142a w wyniku obra\u017ce\u0144 odniesionych w wypadku.\npozostawa\u0142a jednym z najpopularniejszych cz\u0142onk\u00f3w brytyjskiej rodziny kr\u00f3lewskiej. w przeprowadzonym przez bbc plebiscycie \u201e100 najwybitniejszych brytyjczyk\u00f3w\u201d ksi\u0119\u017cna walii zaj\u0119\u0142a 3. miejsce. zas\u0142yn\u0119\u0142a dzia\u0142alno\u015bci\u0105 dobroczynn\u0105 i charytatywn\u0105 oraz zami\u0142owaniem do mody, kt\u00f3re przynios\u0142y jej przydomki ksi\u0119\u017cnej ludu oraz ikony mody, a tak\u017ce kr\u00f3lowej serc i ludowej ksi\u0119\u017cniczki. uwa\u017ca si\u0119, \u017ce ksi\u0119\u017cna swoim dzia\u0142aniem i nag\u0142o\u015bnieniem problemu przyczyni\u0142a si\u0119 do podpisania 3 grudnia 1997 traktatu w ottawie, zabraniaj\u0105cego produkcji, gromadzenia, eksportu oraz u\u017cywania min przeciwpiechotnych.\n\n\n== m\u0142odo\u015b\u0107 ==\n\n\n=== narodziny i chrzest ===\nurodzi\u0142a si\u0119 1 lipca 1961 o godz. 19:45 (czasu letniego) w park house, domu granicz\u0105cym z terenami nale\u017c\u0105cymi do kr\u00f3lewskiej posiad\u0142o\u015bci sandringham house w hrabstwie norfolk w wielkiej brytanii. w chwili narodzin wa\u017cy\u0142a 3,5 kg. jej ojcem by\u0142 \u00f3wczesny wicehrabia althorp edward john spencer (1924\u20131992; jedyny syn alberta spencera i cynthii spencer), a matk\u0105 \u2013 \u00f3wczesna hrabina althorp frances (1936\u20132004), c\u00f3rka 4. barona fermoy i ruth, baronowej fermoy. narodziny diany wywo\u0142a\u0142y w rodzinie spencer\u00f3w rozczarowanie, oczekiwano bowiem narodzin m\u0119skiego potomka, kt\u00f3ry m\u00f3g\u0142by w przysz\u0142o\u015bci odziedziczy\u0107 godno\u015bci hrabiowskie. wicehrabia i wicehrabina althorp mieli ju\u017c dwie c\u00f3rki: (elizabeth) sarah (ur. 19 marca 1955) i (cynthi\u0119) jane (ur. 11 lutego 1957). trzecia ci\u0105\u017ca zako\u0144czy\u0142a si\u0119 urodzeniem 12 stycznia 1960 syna johna, jednak obarczony powa\u017cnym niedorozwojem ch\u0142opiec zmar\u0142 po 10 godzinach po porodzie. w chwili narodzin diany jej rodzice mieli przygotowane dla noworodka tylko m\u0119skie imiona.\nchrzest diany odby\u0142 si\u0119 30 sierpnia 1961 w ko\u015bciele \u015bw. marii magdaleny w sandringham w hrabstwie norfolk. lady otrzyma\u0142a dwa imiona diana frances \u2013 pierwsze w rodzinie spencer\u00f3w wyst\u0119powa\u0142o cz\u0119sto (znana lady diana spencer by\u0142a niedosz\u0142\u0105 \u017con\u0105 fryderyka, ksi\u0119cia walii), a drugie nadano na cze\u015b\u0107 jej matki. chrztu udzieli\u0142 biskup norwich percy herbert, przyjaciel rodziny spencer\u00f3w. rodzicami chrzestnymi zostali: john floyd (przyjaciel ojca), alexander gilmour (kuzyn ojca), lady mary colman (bratanica kr\u00f3lowej matki), sarah pratt (przyjaci\u00f3\u0142ka i s\u0105siadka rodzic\u00f3w diany) i carol fox (przyjaci\u00f3\u0142ka i s\u0105siadka rodzic\u00f3w diany). chrzest diany nie mia\u0142 oprawy kr\u00f3lewskiej w przeciwie\u0144stwie do chrztu jej brata charlesa (ur. 20 maja 1964), kt\u00f3ry odby\u0142 si\u0119 w opactwie westminsterskim w londynie z kr\u00f3low\u0105 el\u017cbiet\u0105 ii jako matk\u0105 chrzestn\u0105.\n\n\n=== dzieci\u0144stwo i edukacja ===\nwychowywa\u0142a si\u0119 wraz z rodze\u0144stwem w niewielkiej posiad\u0142o\u015bci park house, kt\u00f3r\u0105 zajmowali wicehrabia i wicehrabina althorp. szczeg\u00f3lnie zwi\u0105zana by\u0142a z m\u0142odszym bratem charlesem. w tym czasie w domu spencer\u00f3w zacz\u0119\u0142o dochodzi\u0107 do coraz cz\u0119stszych k\u0142\u00f3tni mi\u0119dzy rodzicami diany \u2013 frances czu\u0142a si\u0119 upokorzona badaniami, na kt\u00f3re przed narodzinami charlesa skierowa\u0142 j\u0105 m\u0105\u017c, a kt\u00f3re mia\u0142y odpowiedzie\u0107 na pytanie o zdolno\u015b\u0107 do urodzenia syna; john dystansowa\u0142 si\u0119 natomiast od problem\u00f3w rodzinnych, a opiek\u0119 nad dzie\u0107mi ograniczy\u0142 do zapewnienia domu oraz op\u0142acenia opiekunek i nauki w prywatnych szko\u0142ach. po odej\u015bciu od m\u0119\u017ca frances przeprowadzi\u0142a si\u0119 do apartamentu nowego partnera, petera shand kydda, w londy\u0144skiej dzielnicy belgravia. rozw\u00f3d spencer\u00f3w orzeczono w 1969, poprzedzi\u0142a go paroletnia batalia o dzieci, w kt\u00f3rej trakcie opiek\u0119 nad dzie\u0107mi przej\u0105\u0142 john spencer.\n\npo rozwodzie rodzic\u00f3w dian\u0105 i charlesem zaj\u0119\u0142y si\u0119 nianie, jednak ich cz\u0119sta rotacja ujemnie wp\u0142yn\u0119\u0142a na kilkuletnie dzieci. nieprzepadaj\u0105ca za wi\u0119kszo\u015bci\u0105 guwernantek 9-letnia diana zamkn\u0119\u0142a jedn\u0105 z nich w \u0142azience na klucz i wyrzuci\u0142a jej bielizn\u0119 z okna. john spencer w ko\u0144cu zatrudni\u0142 na stanowisko opiekunki mary clarke, kt\u00f3ra zyska\u0142a przyja\u017a\u0144 obojga dzieci i nak\u0142oni\u0142a gospodarza domu do cz\u0119stszego sp\u0119dzania czasu z nimi, m.in. wsp\u00f3lnego jadania lunchu.\n\nucz\u0119szcza\u0142a do szko\u0142y dziennej w sielfield, stanowi\u0105cej wst\u0119p do edukacji w\u0142a\u015bciwej, kt\u00f3r\u0105 to rozpocz\u0119\u0142a w riddlesworth hall preparatory school w hrabstwie norfolk. w przeciwie\u0144stwie do doskonale ucz\u0105cych si\u0119 si\u00f3str mia\u0142a problemy z opanowaniem wiedzy przedmiotowej, jednak s\u0142abe oceny nie powodowa\u0142y niepokoju rodzic\u00f3w, gdy\u017c w przypadku diany perspektywa do\u0142\u0105czenia do brytyjskiego grona arystokrat\u00f3w stawia\u0142a przed ni\u0105 za g\u0142\u00f3wny cel dobre zam\u0105\u017cp\u00f3j\u015bcie, a nie staranne wykszta\u0142cenie.\nw 1975 zmar\u0142 dziadek diany, albert spencer, po kt\u00f3rym john spencer odziedziczy\u0142 tytu\u0142 hrabiego spencera oraz wszystkie przywileje hrabiowskie. w zwi\u0105zku z tym diana uzyska\u0142a tytu\u0142 nale\u017cny c\u00f3rce hrabiego, tj. lady diana spencer (jako wnuczka hrabiego tytu\u0142owana by\u0142a dawniej jako \u201eczcigodna diana spencer\u201d, ang. the honourable diana spencer). rodzina spencer\u00f3w przeprowadzi\u0142a si\u0119 do rodowej posiad\u0142o\u015bci althorp w northamptonshire.\npo uko\u0144czeniu nauki w szkole podstawowej przyst\u0105pi\u0142a do prywatnej szko\u0142y dla dziewcz\u0105t west heath school w sevenoaks w hrabstwie kent. w tym okresie anga\u017cowa\u0142a si\u0119 w liczne zaj\u0119cia pozalekcyjne: trenowa\u0142a balet i stepowanie, gra\u0142a w hokeja, tenis i koszyk\u00f3wk\u0119 (ze wzgl\u0119du na wysoki wzrost by\u0142a kapitank\u0105 dru\u017cyny) oraz \u0107wiczy\u0142a gr\u0119 na pianinie, a tak\u017ce dzia\u0142a\u0142a wolontaryjnie w szpitalach psychiatrycznych i domu starc\u00f3w. na zako\u0144czenie roku szkolnego 1976/1977 zdoby\u0142a nagrod\u0119 \u201emiss clark lawrance\u201d przyznawan\u0105 osobom zas\u0142u\u017conym w pracy na rzecz szko\u0142y. jednak egzaminy na poziomie o (odpowiednik polskich egzamin\u00f3w gimnazjalnych) okaza\u0142y si\u0119 dla niej kompromituj\u0105ce \u2013 spo\u015br\u00f3d sze\u015bciu wybranych przez siebie przedmiot\u00f3w diana nie zda\u0142a pi\u0119ciu, co po raz kolejny udowodni\u0142o jej trudno\u015b\u0107 do przyswojenia wiedzy. niezdolna do kontynuowania nauki, wskutek niezaliczenia odpowiedniej liczby test\u00f3w (wymagano zaliczenia co najmniej trzech egzamin\u00f3w), opu\u015bci\u0142a west heath school i rozpocz\u0119\u0142a nauk\u0119 w institut alpin videmanette niedaleko gstaad w szwajcarii. szko\u0142y nie uko\u0144czy\u0142a, gdy\u017c po trzech miesi\u0105cach pobytu w plac\u00f3wce ojciec zezwoli\u0142 na powr\u00f3t do wielkiej brytanii.\n\n\n=== doros\u0142e \u017cycie ===\npo zako\u0144czeniu edukacji w szwajcarii powr\u00f3ci\u0142a do rodzinnej posiad\u0142o\u015bci. nie potrafi\u0142a jednak odnale\u017a\u0107 si\u0119 w miejscu, gdzie od 1976 zarz\u0105dza\u0142a druga \u017cona jej ojca, raine spencer, do kt\u00f3rej \u017cywi\u0142a nienawi\u015b\u0107 za rozbicie jej rodziny i trwonienie maj\u0105tku spencera. john spencer nie zgodzi\u0142 si\u0119, by diana zamieszka\u0142a w londynie z matk\u0105 i jej drugim m\u0119\u017cem, t\u0142umacz\u0105c to ma\u0142oletno\u015bci\u0105 c\u00f3rki i opini\u0105 otoczenia. w zamian zaproponowa\u0142 dianie w celach szkoleniowych posad\u0119 opiekunki w posiad\u0142o\u015bci przyjaci\u00f3\u0142 w hrabstwie hampshire. nastolatka pracowa\u0142a dla rodziny whitaker\u00f3w przez trzy miesi\u0105ce, po czym przeprowadzi\u0142a si\u0119 do apartamentu matki. w tym okresie za namow\u0105 rodzic\u00f3w uko\u0144czy\u0142a kurs gotowania.\nprzebywa\u0142a w odwiedzinach w althorp pod koniec 1978, gdy jej ojciec dozna\u0142 rozleg\u0142ego udaru m\u00f3zgu. hrabia zosta\u0142 przewieziony do kliniki, gdzie sp\u0119dzi\u0142 kilka miesi\u0119cy, a zar\u00f3wno diana, jak i jej pozosta\u0142e rodze\u0144stwo, oddanie zajmowali si\u0119 sparali\u017cowanym ojcem. w 1979 odziedziczy\u0142a maj\u0105tek po zmar\u0142ej w stanach zjednoczonych prababce ze strony matki i kupi\u0142a luksusowy apartament w coleherne court w okolicy earl\u2019s court. tam sprowadzi\u0142a trzy przyjaci\u00f3\u0142ki: carolyn pride (kole\u017cank\u0119 z west heath school), virgini\u0119 pitman i ann\u0119 bolton, z kt\u00f3rymi przez kolejne dwa lata sp\u0119dza\u0142a czas na spotkaniach towarzyskich, zakupach, gotowaniu i podr\u00f3\u017cach po londynie. w tym okresie otrzyma\u0142a r\u00f3wnie\u017c pierwsze oferty pracy: najpierw opiekowa\u0142a si\u0119 amerykaninem patrickiem robinsonem, kt\u00f3rego rodzice przebywali w londynie, a nast\u0119pnie prowadzi\u0142a zaj\u0119cia dla dzieci w przedszkolu young england kindergarten w dzielnicy pimlico.\n\n\n== zwi\u0105zek z karolem, ksi\u0119ciem walii ==\n\n\n=== znajomo\u015b\u0107 ===\npod koniec 1977 zosta\u0142a przedstawiona karolowi, ksi\u0119ciu walii, kt\u00f3ry przyby\u0142 do rodowej posiad\u0142o\u015bci spencer\u00f3w na zaproszenie sary spencer, swojej przyjaci\u00f3\u0142ki, a zarazem siostry diany. diana natomiast przyjecha\u0142a do althorp na \u015bwi\u0119ta bo\u017cego narodzenia. mimo fascynacji ksi\u0119ciem, ust\u0105pi\u0142a najstarszej siostrze, uznaj\u0105c jej wi\u0119ksze prawa do kontakt\u00f3w z nast\u0119pc\u0105 tronu wielkiej brytanii. bliska znajomo\u015b\u0107 sary spencer i ksi\u0119cia karola uleg\u0142a och\u0142odzeniu po publikacji wywiadu prasowego, kt\u00f3rego sarah udzieli\u0142a w lutym 1978 jamesowi whittakerowi i nigelowi nelsonowi; w rozmowie opisa\u0142a swoje relacje z karolem i jasno powiedzia\u0142a, \u017ce go nie kocha. odt\u0105d karol, je\u015bli zaprasza\u0142 sar\u0119, to tylko w towarzystwie diany. sarah rok p\u00f3\u017aniej po\u015blubi\u0142a neila mccorquodale\u2019a.\n\nw listopadzie 1978 diana zosta\u0142a zaproszona do buckingham palace na przyj\u0119cie wyprawione z okazji 30. urodzin karola, a dwa miesi\u0105ce p\u00f3\u017aniej, tj. w styczniu 1979, uczestniczy\u0142a w przyj\u0119ciu w sandringham house, na kt\u00f3ry przyby\u0142a z siostrami sar\u0105 i jane (kt\u00f3ra od czasu po\u015blubienia roberta fellowesa w kwietniu 1978 przesta\u0142a liczy\u0107 si\u0119 jako potencjalna \u017cona dla przysz\u0142ego kr\u00f3la). w\u00f3wczas kontakty mi\u0119dzy karolem a dian\u0105 ogranicza\u0142y si\u0119 do flirtu, zw\u0142aszcza \u017ce ksi\u0105\u017c\u0119 walii mia\u0142 rozpocz\u0105\u0107 wtedy romans z ann\u0105 wallace, kt\u00f3ry to zako\u0144czy\u0142 si\u0119 latem 1980. wtedy te\u017c karol i diana ponownie si\u0119 spotkali, a kilka tygodni p\u00f3\u017aniej ta\u0144czyli na goodwood ball. obserwatorzy kr\u00f3lewscy uznaj\u0105 ten okres za czas, kiedy ksi\u0105\u017c\u0119 walii zacz\u0105\u0142 my\u015ble\u0107 o dianie jako o potencjalnej \u017conie.\n16 listopada 1980 w tygodniku \u201esunday mirror\u201d ukaza\u0142 si\u0119 artyku\u0142 pt. \u201ekr\u00f3lewski poci\u0105g mi\u0142o\u015bci\u201d opisuj\u0105cy histori\u0119, w kt\u00f3rej tajemnicza blondynka dwa razy odwiedza ksi\u0119cia walii w poci\u0105gu podczas postoju w wiltshire. prasa sugerowa\u0142a, \u017ce chodzi o dian\u0119, czym zgorszona poczu\u0142a si\u0119 zar\u00f3wno rodzina kr\u00f3lewska, jak i spencerowie; publikacja kwestionowa\u0142a bowiem reputacj\u0119 diany jako osoby bez zarzutu oraz podwa\u017ca\u0142a kompetencje s\u0142u\u017cb specjalnych, kt\u00f3re mia\u0142y dopu\u015bci\u0107 do kontaktu nast\u0119pcy tronu z osob\u0105 spoza rodziny kr\u00f3lewskiej. oburzona matka diany, frances shand kydd, wys\u0142a\u0142a w tej sprawie list do \u201ethe times\u201d.\nna prze\u0142omie lat 1980/1981 ksi\u0105\u017c\u0119 karol znalaz\u0142 si\u0119 pod presj\u0105 pa\u0142acu buckingham, medi\u00f3w i opinii publicznej, poniewa\u017c \u2013 mimo 32 lat \u2013 nadal nie posiada\u0142 ani \u017cony ani potomka m\u0119skiego, kt\u00f3ry w przysz\u0142o\u015bci m\u00f3g\u0142by odziedziczy\u0107 tron. po \u015bmierci jego wuja i mentora, ludwika mountbattena, ksi\u0105\u017c\u0119 rozpocz\u0105\u0142 intensywne poszukiwanie \u017cony, jednak potencjalne kandydatki zosta\u0142y wyeliminowane ze wzgl\u0119du na brak kr\u00f3lewskiego pochodzenia (lucia santa cruz, modelka fiona watson, aktorka susan george), nieodpowiedni\u0105 religi\u0119 (katoliczka maria astrid luksemburska, serbsko-prawos\u0142awna margarita z karad\u017aord\u017aewicz\u00f3w), brak zainteresowania ze strony karola (patricia nixon, anna wallace) b\u0105d\u017a rodzinne dramaty (\u015bmier\u0107 dziadka amandy knatchull), a niekt\u00f3re z kandydatek na ksi\u0119\u017cn\u0105 walii po\u015blubi\u0142y innych m\u0119\u017cczyzn (lady sarah spencer, penelopa eastwood). wobec deficytu spe\u0142niaj\u0105cych kryteria panien buckingham palace uzna\u0142 dian\u0119 spencer (anglikank\u0119, dziewic\u0119, wysoko urodzon\u0105, a dodatkowo \u0142adn\u0105, zdrow\u0105 i uleg\u0142\u0105) za idealn\u0105 kandydatk\u0119 na ksi\u0119\u017cn\u0105 walii.\n\n\n=== zar\u0119czyny i \u015blub ===\n6 lutego 1981 karol o\u015bwiadczy\u0142 si\u0119 dianie, zgodnie z kr\u00f3lewsk\u0105 tradycj\u0105, na zamku windsor. o\u015bwiadczyny zosta\u0142y przyj\u0119te i zaakceptowane przez kr\u00f3low\u0105 el\u017cbiet\u0119 ii, jednak ich og\u0142oszenie prze\u0142o\u017cono m.in. ze wzgl\u0119du na urodziny ksi\u0119cia andrzeja (19 lutego). 24 lutego 1981 o godz. 11:00 biuro prasowe pa\u0142acu buckingham oficjalnie og\u0142osi\u0142o zar\u0119czyny karola i diany. gdy w wywiadzie zar\u0119czynowym udzielonym telewizji bbc dziennikarz zada\u0142 pytanie: \u2013 \u201eczy jeste\u015bcie w sobie zakochani?\u201d, to diana odpowiedzia\u0142a bez zastanowienia: \u2013 \u201eoczywi\u015bcie!\u201d, tymczasem karol: \u2013 \u201ecokolwiek to znaczy...\u201d, powoduj\u0105c szereg spekulacji na temat szczero\u015bci jego uczu\u0107 do narzeczonej. pierwsze oficjalne wyst\u0105pienie publiczne pary od zar\u0119czyn mia\u0142o miejsce 9 marca 1981 w royal albert hall, gdzie diana spotka\u0142a si\u0119 m.in. z grace, ksi\u0119\u017cn\u0105 monako.\n27 lipca 1981 w katedrze \u015bw. paw\u0142a w londynie mia\u0142a miejsce pr\u00f3ba generalna przed \u015blubem diany i karola. tego samego dnia kr\u00f3lowa el\u017cbieta ii wyda\u0142a bal na cze\u015b\u0107 m\u0142odej pary w pa\u0142acu buckingham. dwa dni p\u00f3\u017aniej diana po\u015blubi\u0142a karola. w uroczysto\u015bci, og\u0142oszonej \u201e\u015bwi\u0119tem narodowym\u201d (ang. a bank holiday), uczestniczy\u0142o 3,5 tys. os\u00f3b, poza tym 600 tys. ludzi pojawi\u0142o si\u0119 na ulicach londynu, a kolejne 750 mln ludzi obejrza\u0142o ceremoni\u0119 w telewizji. diana by\u0142a pierwsz\u0105 od 300 lat angielk\u0105, kt\u00f3ra po\u015blubi\u0142a nast\u0119pc\u0119 brytyjskiego tronu. w trakcie sk\u0142adania przysi\u0119gi pomyli\u0142a kolejno\u015b\u0107 imion narzeczonego, poza tym nie przysi\u0119g\u0142a mu pos\u0142usze\u0144stwa. uroczysto\u015b\u0107 poprowadzi\u0142 arcybiskup canterbury, dr robert runcie, a druhnami panny m\u0142odej zosta\u0142y: 17-letnia lady sarah armstrong-jones (c\u00f3rka ksi\u0119\u017cniczki ma\u0142gorzaty), 13-letnia india hicks (wnuczka louisa mountbattena), 11-letnia sarah-jane gaselee (c\u00f3rka przyjaci\u00f3\u0142 rodziny kr\u00f3lewskiej), 6-letnia catherine cameron (c\u00f3rka przyjaci\u00f3\u0142 ksi\u0119cia karola) i 5-letnia clementine hambro (ulubiona uczennica diany z young england kindergarten).\npo \u015blubie w pa\u0142acu buckingham wyprawione zosta\u0142o \u201e\u015bniadanie weselne\u201d dla 120 os\u00f3b, a o godz. 13:10 rodzina kr\u00f3lewska wsp\u00f3lnie ze spencerami pojawi\u0142a si\u0119 na balkonie kr\u00f3lewskim. w zwi\u0105zku ze \u015blubem diana uzyska\u0142a tytu\u0142 jej kr\u00f3lewskiej wysoko\u015bci ksi\u0119\u017cnej walii. m\u0142oda para otrzyma\u0142a 10 tys. prezent\u00f3w i 47 tys. list\u00f3w gratulacyjnych.\n\n\n=== pierwsze lata ma\u0142\u017ce\u0144stwa i obowi\u0105zki kr\u00f3lewskie ===\nmiesi\u0105c miodowy nowo\u017ce\u0144cy rozpocz\u0119li od trzydniowego pobytu w broadlands, dawnej posiad\u0142o\u015bci louisa mountbattena w hrabstwie hampshire. nast\u0119pnie wyruszyli w rejs po morzu \u015br\u00f3dziemnym statkiem \u201ehmy britannia\u201d, na kt\u00f3rym odbywa\u0142y si\u0119 przyj\u0119cia i kolacje z udzia\u0142em wy\u017cszych oficer\u00f3w na cze\u015b\u0107 m\u0142odej pary. pod koniec sierpnia 1981 wr\u00f3cili do wielkiej brytanii, by do\u0142\u0105czy\u0107 do pozosta\u0142ych cz\u0142onk\u00f3w rodziny kr\u00f3lewskiej w szkockiej rezydencji balmoral. tam karol zauwa\u017cy\u0142 objawy powa\u017cnych zaburze\u0144 od\u017cywiania u \u017cony i skierowa\u0142 j\u0105 na konsultacj\u0119 do kliniki w londynie. szczeg\u00f3\u0142owe badania medyczne maj\u0105ce na celu wyleczenie ksi\u0119\u017cnej z bulimii zosta\u0142y jednak przerwane, gdy okaza\u0142o si\u0119, \u017ce diana jest w ci\u0105\u017cy. w dniach 27\u201329 pa\u017adziernika ma\u0142\u017conkowie odbyli swoj\u0105 pierwsz\u0105 oficjaln\u0105 wizyt\u0119 w walii, podczas kt\u00f3rej odwiedzili cardiff oraz zwiedzili zamek w caernarfon, a diana wyg\u0142osi\u0142a publicznie przem\u00f3wienie po cz\u0119\u015bci w j\u0119zyku walijskim.\n5 listopada 1981 pa\u0142ac buckingham og\u0142osi\u0142, \u017ce diana spodziewa si\u0119 dziecka, a por\u00f3d przewidziany jest na po\u0142ow\u0119 nast\u0119pnego roku. w trakcie ci\u0105\u017cy ksi\u0119\u017cna zaj\u0119\u0142a si\u0119 urz\u0105dzeniem dw\u00f3ch przysz\u0142ych dom\u00f3w. zgodnie z wcze\u015bniejszymi ustaleniami wprowadzi\u0142a si\u0119 do highgrove, prywatnej posiad\u0142o\u015bci karola w hrabstwie gloucestershire, kt\u00f3r\u0105 ksi\u0105\u017c\u0119 zakupi\u0142 w lipcu 1980. para uzyska\u0142a r\u00f3wnie\u017c dost\u0119p do apartament\u00f3w nr 8 i 9 w pa\u0142acu kensington w londynie. b\u0119d\u0105c w czwartym miesi\u0105cu ci\u0105\u017cy, diana rzuci\u0142a si\u0119 ze schod\u00f3w, by desperacko zwr\u00f3ci\u0107 na siebie uwag\u0119 m\u0119\u017ca, jednak on to zignorowa\u0142 i uzna\u0142 za \u201epodnoszenie fa\u0142szywego alarmu\u201d. 21 czerwca 1982 w szpitalu \u015bw. marii w dzielnicy paddington w londynie po ponad 16-godzinnym porodzie urodzi\u0142a syna, wilhelma. za po\u015brednictwem kr\u00f3lewskiego biuletynu og\u0142oszono, \u017ce nowonarodzone dziecko wa\u017cy 7ib 1 1/2oz (3,2 kg). po urodzeniu syna diana popad\u0142a w depresj\u0119 poporodow\u0105. w pa\u017adzierniku 1982 karol ponownie wys\u0142a\u0142 \u017con\u0119 z balmoral do londynu na badania lekarskie, jednak diana je przerwa\u0142a, tym razem ze wzgl\u0119du na brak efekt\u00f3w. po jakim\u015b czasie podj\u0119\u0142a terapi\u0119 u psychiatry maurice\u2019a lipsedge\u2019a.\n\npomimo problem\u00f3w zdrowotnych (depresji i bulimii), kilkukrotnych pr\u00f3b samob\u00f3jczych, rozpadaj\u0105cego si\u0119 ma\u0142\u017ce\u0144stwa (ze wzgl\u0119du na zdrady karola) i specyficznych relacji z mediami, wykonywa\u0142a swoje obowi\u0105zki jako ksi\u0119\u017cnej walii. w 1982 reprezentowa\u0142a kr\u00f3low\u0105 el\u017cbiet\u0119 ii na uroczysto\u015bciach pogrzebowych grace grimaldi w monako. w 1983 wraz z m\u0119\u017cem i kilkumiesi\u0119cznym synem odby\u0142a oficjalne wizyty do australii i nowej zelandii, odm\u00f3wi\u0142a jednak pozostawienia dziecka na brytyjskim dworze pod opiek\u0105 nia\u0144, a z\u0142amanie tradycji kr\u00f3lewskiej (nie skonsultowa\u0142a decyzji z kr\u00f3low\u0105) umotywowa\u0142a d\u0142ugim okresem podr\u00f3\u017cy \u2013 45 dni. kolejn\u0105 wsp\u00f3ln\u0105 podr\u00f3\u017c odbyli w czerwcu 1983 do kanady. w lutym 1984 wyruszy\u0142a w pierwsz\u0105 samodzieln\u0105 podr\u00f3\u017c oficjaln\u0105 do norwegii.\n15 wrze\u015bnia 1984 po trwaj\u0105cym dziewi\u0119\u0107 godzin porodzie urodzi\u0142a drugiego syna, henryka karola alberta dawida, kt\u00f3rego ojcem chrzestnym zosta\u0142 m.in. ksi\u0105\u017c\u0119 andrzej. dba\u0142a o to, by jej synowie mieli dobre relacje z pa\u0142acowym personelem i zaznawali \u017cycia miejscowych dzieci, dlatego te\u017c czasem \u2013 pod przebraniem \u2013 zabiera\u0142a ich do kina lub restauracji. 9 listopada 1985 rozpocz\u0119\u0142a z m\u0119\u017cem oficjaln\u0105 wizyt\u0119 pa\u0144stwow\u0105 w stanach zjednoczonych, gdzie zostali powitani przez prezydenta usa ronalda reagana i pierwsz\u0105 dam\u0119 nancy reagan. 23 lipca 1986 uczestniczy\u0142a z m\u0119\u017cem w \u015blubie ksi\u0119cia andrzeja i sary ferguson, kt\u00f3rych spotkanie zaaran\u017cowa\u0142a rok wcze\u015bniej, maj\u0105c przy tym nadziej\u0119 na zyskanie na dworze kr\u00f3lewskim przyjaci\u00f3\u0142ki i towarzyszki przy okazji oficjalnych obowi\u0105zk\u00f3w. ich ciep\u0142e relacje zako\u0144czy\u0142y si\u0119 w 1992, gdy obie pary og\u0142osi\u0142y separacj\u0119. kontakty mi\u0119dzy paniami znacznie si\u0119 pogorszy\u0142y w 1996 po wydaniu przez ferguson ksi\u0105\u017cki autobiograficznej my story, w kt\u00f3rej ujawni\u0142a szczeg\u00f3\u0142y przyja\u017ani z dian\u0105.\nby\u0142a czynnie zaanga\u017cowana w pomoc osobom zaka\u017conym hiv i chorym na aids. w 1987 otworzy\u0142a pierwszy w wielkiej brytanii oddzia\u0142 szpitalny dla pacjent\u00f3w zmagaj\u0105cych si\u0119 z t\u0105 chorob\u0105, a zdj\u0119cia, na kt\u00f3rych wida\u0107 j\u0105 \u015bciskaj\u0105c\u0105 d\u0142onie pacjent\u00f3w bez uprzednio za\u0142o\u017conych r\u0119kawiczek, wywo\u0142a\u0142y sensacj\u0119 w mi\u0119dzynarodowej prasie.\nw latach 1982\u20131992 wsp\u00f3lnie z karolem odby\u0142a oficjalne wizyty do australii, usa, brazylii, indii (zrobione tam w lutym 1992 zdj\u0119cia diany samotnie pozuj\u0105cej fotoreporterom na tle tad\u017a mahal obieg\u0142y \u015bwiatowe media i sta\u0142y si\u0119 dowodem na prawdziwo\u015b\u0107 plotek o kryzysie w jej ma\u0142\u017ce\u0144stwie z karolem), kamerunu, kanady, nigerii, indonezji, hiszpanii, w\u0142och, francji, portugalii i japonii, a ostatni\u0105 wsp\u00f3ln\u0105 wizyt\u0119 zagraniczn\u0105 odbyli w korei po\u0142udniowej. poza tym diana samodzielnie wizyty z\u0142o\u017cy\u0142a w niemczech, usa, szwajcarii, w\u0119grzech, egipcie, belgii, francji, rra, zimbabwe i nepalu, ponadto w 1995 samodzielnie odwiedzi\u0142a, m.in. argentyn\u0119, usa, hongkong i w\u0142ochy.\n\n\n=== problemy w ma\u0142\u017ce\u0144stwie ===\ndiana od pocz\u0105tku zdawa\u0142a sobie spraw\u0119 z obecno\u015bci camilli w \u017cyciu karola. wiedzia\u0142a, \u017ce \u0142\u0105czy\u0142 ich romans, kt\u00f3ry zako\u0144czy\u0142 si\u0119 w 1973 po \u015blubie camilli z brygadierem andrew parkerem-bowlesem. o ile niedziwne wydawa\u0142y si\u0119 dianie cz\u0119ste wizyty m\u0119\u017ca w domu parker-bowles\u00f3w, kt\u00f3rzy wsp\u00f3lnie z penelop\u0105 i nortonem knatchbullami tworzyli blisko zwi\u0105zan\u0105 grup\u0119 \u2013 tzw. highgrove team (pol. paczka z highgrove) \u2013 oraz kt\u00f3rych syn tom by\u0142 synem chrzestnym karola, o tyle podejrzliwo\u015b\u0107 jej wzbudzi\u0142o m.in. odkrycie na ulubionych spinkach karola do mankiet\u00f3w inicja\u0142\u00f3w c&c (charles & camilla) oraz fotografii parker-bowles, kt\u00f3re wypad\u0142y z notatnika karola podczas miesi\u0105ca miodowego na hmy britannia w 1981. diana rozmawia\u0142a z karolem i camill\u0105 (t\u0119 n\u0119ka\u0142a g\u0142uchymi, nocnymi telefonami), jednak para zarzeka\u0142a si\u0119, \u017ce \u0142\u0105cz\u0105 j\u0105 wy\u0142\u0105cznie przyjacielskie relacje. pewnego dnia diana pods\u0142ucha\u0142a rozmow\u0119 telefoniczn\u0105 m\u0119\u017ca, podczas kt\u00f3rej ten wyzna\u0142 mi\u0142o\u015b\u0107 parker-bowles.\nw 1985 ksi\u0105\u017c\u0119 zwierzy\u0142 si\u0119 przyjacio\u0142om, \u017ce \u201ejego ma\u0142\u017ce\u0144stwo jest sko\u0144czone\u201d. mimo tego w pa\u017adzierniku 1985 wyst\u0105pi\u0142 z dian\u0105 w programie telewizyjnym in public \u2013 in private: the prince and princess of wales, w kt\u00f3rym opowiedzieli o swoim szcz\u0119\u015bliwym \u017cyciu rodzinnym; program zgromadzi\u0142 przed telewizorami 20 mln ludzi. w 1986 karol odnowi\u0142 romans z camill\u0105 parker-bowles, a nast\u0119pnie wyjecha\u0142 wraz z ni\u0105 do balmoral na 37 dni, pozostawiaj\u0105c dian\u0119 i syn\u00f3w w anglii. odt\u0105d para odnosi\u0142a si\u0119 do siebie z jawn\u0105 wrogo\u015bci\u0105, a sp\u0119dza\u0142a wsp\u00f3lnie czas wy\u0142\u0105cznie, gdy wymaga\u0142 tego protok\u00f3\u0142. diana odby\u0142a tak\u017ce szczer\u0105 rozmow\u0119 z parker-bowles o jej romansie z karolem. zwr\u00f3ci\u0142a si\u0119 tak\u017ce do el\u017cbiety ii z pro\u015bb\u0105 o interwencj\u0119 w sprawie jej niewiernego syna, jednak kr\u00f3lowa odm\u00f3wi\u0142a pomocy, twierdz\u0105c: nie mo\u017cna nic z tym zrobi\u0107. karol jest beznadziejny. latem 1986 na jednym z przyj\u0119\u0107 pozna\u0142a oficera jamesa hewitta, kt\u00f3ry udzieli\u0142 jej kilku lekcji jazdy konnej. wkr\u00f3tce para nawi\u0105za\u0142a romans. w lutym 1987 diana przesta\u0142a sypia\u0107 z m\u0119\u017cem. w 1991 rozsta\u0142a si\u0119 z hewittem, ale pozwoli\u0142a mu zachowa\u0107, m.in. listy i prezenty, kt\u00f3re ten wykorzysta\u0142 p\u00f3\u017aniej w swojej ksi\u0105\u017cce, opowiadaj\u0105cej o jego romansie z dianie. w 1990 odwiedzi\u0142a karola w szpitalu, dok\u0105d trafi\u0142 po z\u0142amaniu r\u0119ki podczas gry w polo; ma\u0142\u017conkowie nie potrafili nawi\u0105za\u0107 kontaktu, wi\u0119c ksi\u0119\u017cna uda\u0142a si\u0119 do innych pacjent\u00f3w w klinice, a ksi\u0119ciem zaopiekowa\u0142a si\u0119 camilla parker-bowles.\n\n16 czerwca 1992 na rynku pojawi\u0142a si\u0119 \u2013 napisana przy cichym wsp\u00f3\u0142udziale ksi\u0119\u017cnej \u2013 ksi\u0105\u017cka biograficzna pt. diana: prawdziwa historia andrew mortona, w kt\u00f3rej autor ujawni\u0142 wiele nieznanych wcze\u015bniej aspekt\u00f3w z \u017cycia ksi\u0119\u017cnej i brytyjskiej rodziny kr\u00f3lewskiej, m.in. romans karola z camill\u0105. biografia by\u0142a zapisem przemy\u015ble\u0144 diany, kt\u00f3re ta zarejestrowa\u0142a na magnetofon latem i jesieni\u0105 1991 w kensington palace, a nast\u0119pnie przekaza\u0142a mortonowi za po\u015brednictwem zaufanych sobie pracownik\u00f3w pa\u0142acu. wielu czytelnik\u00f3w uzna\u0142o, \u017ce autor przedstawi\u0142 spraw\u0119 w spos\u00f3b nieobiektywny, obwiniaj\u0105c o rozpad ma\u0142\u017ce\u0144stwa wy\u0142\u0105cznie karola, a dian\u0119 ukazuj\u0105c jako ofiar\u0119 i pomijaj\u0105c jej romans z jamesem hewittem. w sierpniu 1992 \u201ethe sun\u201d opublikowa\u0142 zapis rozm\u00f3w telefonicznych mi\u0119dzy ksi\u0119\u017cn\u0105 walii a jej kochankiem jamesem gilbeyem, nagranych 31 grudnia 1989, w kt\u00f3rych diana nazwa\u0142a swoje \u017cycie \u201etorturami\u201d, a windsor\u00f3w \u2013 \u201epieprzon\u0105 rodzin\u0105\u201d. skandal ten zosta\u0142 okre\u015blony jako dianagate lub squidgygate (od \u201esquidgy\u201d, pol. p\u0105czusiu, bo tak dian\u0119 nazywa\u0142 jej rozm\u00f3wca). w tym samym miesi\u0105cu \u201ethe sun\u201d ujawni\u0142 romans ksi\u0119\u017cnej z jamesem hewittem, kwestionuj\u0105c tym samym wiarygodno\u015b\u0107 ksi\u0105\u017cki andrew mortona.\n\n\n=== separacja i rozw\u00f3d ===\n9 grudnia 1992 premier john major wyg\u0142osi\u0142 o\u015bwiadczenie, powiadamiaj\u0105ce izb\u0119 gmin o separacji ksi\u0119cia i ksi\u0119\u017cnej walii:\n\n12 stycznia 1993 ujawniona zosta\u0142a nieprzyzwoita rozmowa telefoniczna karola i camilli; wywo\u0142any przeciekiem skandal nazwano camillagate. 29 czerwca 1994 karol udzieli\u0142 wywiadu telewizji bbc, w kt\u00f3rym przyzna\u0142 si\u0119 do cudzo\u0142\u00f3stwa i romansu z parker-bowles. w nast\u0119pnym miesi\u0105cu premier\u0119 mia\u0142a ksi\u0105\u017cka biograficzna ksi\u0119cia, w kt\u00f3rej ten ujawni\u0142, \u017ce nigdy nie kocha\u0142 diany, a do po\u015blubienia jej zmusi\u0142 go ojciec.\nw grudniu 1993 podczas imprezy charytatywnej stowarzyszenia headway wyg\u0142osi\u0142a przem\u00f3wienie, w kt\u00f3rym zapowiedzia\u0142a wycofanie si\u0119 z \u017cycia publicznego.\nw 1996 zdj\u0119cie \u015blubne diany i karola znalaz\u0142o si\u0119 na plakacie akcji spo\u0142ecznej organizowanej przez british safety council, kt\u00f3rej celem by\u0142o promowanie bezpiecznych stosunk\u00f3w seksualnych z u\u017cyciem prezerwatywy. po interwencji pa\u0142acu reklam\u0119 usuni\u0119to. po czteroletniej, przewidzianej prawem, separacji rozw\u00f3d pary ksi\u0105\u017c\u0119cej orzeczono 28 sierpnia 1996. w wyniku pertraktacji uzyskano porozumienie, zgodnie z kt\u00f3rym diana:\n\nutraci\u0142a predykat \u201ejej kr\u00f3lewskiej wysoko\u015bci\u201d, ale zachowa\u0142a tytu\u0142 \u201eksi\u0119\u017cnej walii\u201d;\nzachowa\u0142a prawo mieszkania w zajmowanym dot\u0105d apartamencie w pa\u0142acu kensington (diana wyprowadzi\u0142a si\u0119 z highgrove, gdzie pozosta\u0142 karol, kt\u00f3ry swoje biuro londy\u0144skie umie\u015bci\u0142 w pa\u0142acu \u015bw. jakuba);\notrzyma\u0142a odszkodowanie pieni\u0119\u017cne (przypuszcza si\u0119, \u017ce wynosi\u0142o 17\u201320 mln funt\u00f3w);\nzachowa\u0142a wsp\u00f3ln\u0105 opiek\u0119 nad synami wraz z by\u0142ym m\u0119\u017cem;\nnie ponios\u0142a koszt\u00f3w utrzymania rezydencji, swojego biura oraz wychowania i kszta\u0142cenia dzieci;\nmog\u0142a odbywa\u0107 oficjalne podr\u00f3\u017ce jako ksi\u0119\u017cna walii, przy czym by\u0142y one organizowane i op\u0142acane przez pa\u0142ac buckingham.\n\n\n== po rozwodzie ==\npo rozwodzie po\u015bwi\u0119ci\u0142a si\u0119 g\u0142\u00f3wnie dzia\u0142alno\u015bci dobroczynnej. spotka\u0142a si\u0119 w usa z pierwsz\u0105 dam\u0105 hillary clinton w celu zebrania pieni\u0119dzy na badania diagnozuj\u0105ce raka piersi. regularnie odwiedza\u0142a r\u00f3wnie\u017c szpitale, organizacje i towarzystwa charytatywne, m.in. \u201elondon lighthouse aids centre\u201d (centrum zajmuj\u0105ce si\u0119 lud\u017ami zaka\u017conymi hiv i chorymi na aids) w notting hill, w kt\u00f3rym go\u015bci\u0142a w pa\u017adzierniku 1996. pod koniec roku zainteresowa\u0142a si\u0119 problemem min przeciwpiechotnych, masowo stosowanych przez armie na ca\u0142ym \u015bwiecie, kt\u00f3rych to ofiarami pada\u0142y m.in. osoby cywilne, w tym dzieci. w styczniu 1997 do\u0142\u0105czy\u0142a do kampanii brytyjskiego czerwonego krzy\u017ca przeciwko minom, po czym uda\u0142a si\u0119 do angoli, gdzie wzi\u0119\u0142a udzia\u0142 w projekcie organizacji \u201ethe halo trust\u201d, przechodz\u0105c po zaminowanym polu (w rzeczywisto\u015bci trasa jej \u201espaceru\u201d zosta\u0142a wyznaczona przez ekspert\u00f3w). zwr\u00f3ci\u0142o to uwag\u0119 \u015bwiatowych medi\u00f3w na problem min l\u0105dowych, kt\u00f3rych w ponad 50 krajach zakopanych by\u0142o 110 mln. akcj\u0119 pot\u0119pi\u0142 jednak zar\u00f3wno rz\u0105d johna majora (zgodnie z polityk\u0105 wojskow\u0105 wielka brytania miny uzna\u0142a za \u201epo\u017cyteczne\u201d), jak i premier benazir bhutto, kt\u00f3ra oskar\u017cy\u0142a dian\u0119 o dzia\u0142anie na rzecz opozycji.\nw czerwcu 1997, za namow\u0105 ksi\u0119cia wilhelma, wystawi\u0142a na aukcj\u0119 79 (ponumerowanych od 1 do 80 z pomini\u0119ciem numeru 13) wybranych przez siebie i syna sukien balowych, wizytowych i koktajlowych. kreacje, pochodz\u0105ce z lat 1981\u20131996, zosta\u0142y za\u0142o\u017cone przez ksi\u0119\u017cn\u0105 walii przy okazji wizyt zagranicznych, wyst\u0105pie\u0144 oficjalnych, gali, uroczystych kolacji oraz premier filmowych. najwy\u017csz\u0105 cen\u0119 \u2013 222,5 tys. dol. \u2013 osi\u0105gn\u0119\u0142a suknia za\u0142o\u017cona przez dian\u0119 9 listopada 1985 podczas kolacji inauguracyjnej w bia\u0142ym domu, na kt\u00f3rej zata\u0144czy\u0142a z aktorem johnem travolt\u0105. zysk z aukcji zosta\u0142 przekazany na rzecz organizacji charytatywnych wspieranych przez dian\u0119. 18 czerwca 1997 w dzielnicy bronx w nowym jorku spotka\u0142a si\u0119 z matk\u0105 teres\u0105 z kalkuty. 21 lipca po raz ostatni pojawi\u0142a si\u0119 publicznie w wielkiej brytanii. nast\u0119pnie wyjecha\u0142a do bo\u015bni, gdzie w ramach programu \u201ethe landmine survivors network\u201d spotka\u0142a si\u0119 z ofiarami min l\u0105dowych; spotkanie by\u0142o zamkni\u0119te dla prasy. wizyta w bo\u015bni by\u0142a jej ostatni\u0105 wizyt\u0105 zagraniczn\u0105.\nr\u00f3wnocze\u015bnie z dzia\u0142alno\u015bci\u0105 charytatywn\u0105 powszechne zainteresowanie wzbudza\u0142o \u017cycie osobiste diany. do partner\u00f3w ksi\u0119\u017cnej byli zaliczani: historyk sztuki oliver hoare (nawi\u0105zali bli\u017csze kontakty ok. 1992), trener will carling (pono\u0107 mieli romans w latach 1994\u20131996), spadkobierca james gilbey (ich zwi\u0105zek mia\u0142 trwa\u0107 na prze\u0142omie lat 80. i 90.) oraz chi\u0144ski milioner david tang (widywano ich razem przy okazji wizyt publicznych ksi\u0119\u017cnej w 1994). w listopadzie 1995 telewizja bbc wyemitowa\u0142a w programie panorama wywiad z dian\u0105, w kt\u00f3rym ksi\u0119\u017cna przed kamerami opowiedzia\u0142a o swoich romansach, kryzysie w ma\u0142\u017ce\u0144stwie (w tym zwi\u0105zku m\u0119\u017ca z kochank\u0105), zaburzeniach od\u017cywiania, samookaleczaniu si\u0119 i ch\u0142odnych relacjach z te\u015bciami. zim\u0105 1995 zwi\u0105za\u0142a si\u0119 z kardiochirurgiem hasnatem khanem, z kt\u00f3rym pozostawa\u0142a w zwi\u0105zku przez kilkana\u015bcie miesi\u0119cy. w lipcu 1997 jej adoratorem zosta\u0142 producent filmowy dodi al-fayed, kt\u00f3rego ojciec, egipski miliarder mohamed al-fayed, pozostawa\u0142 w przyjacielskich stosunkach z rodzin\u0105 kr\u00f3lewsk\u0105. w lipcu 1997 na zaproszenie mohameda uda\u0142a si\u0119 z synami na wakacje do saint-tropez. wsp\u00f3lne wakacje z dodim wzbudzi\u0142y zainteresowanie paparazzich, a prasa brukowa zacz\u0119\u0142a sugerowa\u0107 romans ksi\u0119\u017cnej z producentem filmowym, publikuj\u0105c zdj\u0119cia pary w prywatnych sytuacjach. 20 sierpnia para wyjecha\u0142a do londynu, po czym spotka\u0142a si\u0119 w nicei, sk\u0105d wyruszyli na rejs \u201ejonikalem\u201d. diana w tym czasie zrezygnowa\u0142a z oferty oficjalnej ochrony scotland yardu. w prasie spekulowano o rzekomej ci\u0105\u017cy ksi\u0119\u017cnej i zar\u0119czynach diany z dodim. 30 sierpnia ruszyli z powrotem do londynu, po drodze zatrzymuj\u0105c si\u0119 w pary\u017cu. w godzinach popo\u0142udniowych odby\u0142a kr\u00f3tk\u0105 rozmow\u0119 telefoniczn\u0105 z synami, kt\u00f3rzy przebywali z ojcem w balmoral.\n\n\n== \u015bmier\u0107 ==\n31 sierpnia 1997 o godz. 0:24 w pary\u017cu, w140, mercedes-benz s 280 uderzy\u0142 w 13. filar tunelu alma. samoch\u00f3d wioz\u0105cy ksi\u0119\u017cn\u0105 ucieka\u0142 przed paparazzi w trakcie drogi z hotelu ritz (w\u0142asno\u015bci mohameda al-fayeda) do apartamentu przy ulicy ars\u00e8ne houssaye. siedz\u0105cy po lewej stronie pojazdu kierowca henri paul (kt\u00f3ry by\u0142 pod wp\u0142ywem alkoholu i lek\u00f3w psychotropowych) i dodi al-fayed zgin\u0119li na miejscu, diana i trevor rees-jones (ochroniarz dodiego) zostali ranni. ksi\u0119\u017cna by\u0142a przytomna i do o\u015bmiu otaczaj\u0105cych j\u0105 paparazzich (niekt\u00f3rzy robili zdj\u0119cia) powtarza\u0142a: \u201eo m\u00f3j bo\u017ce\u201d i \u201ezostawcie mnie w spokoju\u201d. pasa\u017cerowie nie mieli zapi\u0119tych pas\u00f3w bezpiecze\u0144stwa. pierwszej pomocy udzieli\u0142 ksi\u0119\u017cnej lekarz fr\u00e9d\u00e9ric mailliez, kt\u00f3ry 31 sierpnia o godz. 0:26 przeje\u017cd\u017ca\u0142 pod tunelem alma. nast\u0119pnie zezna\u0142 policji, \u017ce na tylnym siedzeniu rozbitego mercedesa znalaz\u0142 kobiet\u0119, kt\u00f3ra by\u0142a os\u0142abiona i j\u0119cza\u0142a, ale by\u0142a przytomna i nie mia\u0142a k\u0142opot\u00f3w z oddychaniem, a wobec braku zewn\u0119trznie widocznych krwotok\u00f3w oceni\u0142, \u017ce odniesione obra\u017cenia nie stanowi\u0142y natychmiastowego zagro\u017cenia dla \u017cycia rannej. po udzieleniu pierwszej pomocy i telefonie na pogotowie ratunkowe lekarz odjecha\u0142 z miejsca wypadku, nie zdaj\u0105c sobie sprawy, kim by\u0142a ranna (z jej s\u0142\u00f3w domy\u015bli\u0142 si\u0119 jedynie, \u017ce jest angloj\u0119zyczna). o godz. 1:00 w nocy ksi\u0119\u017cna zosta\u0142a przewieziona do szpitala la piti\u00e9-salp\u00eatri\u00e9re, gdzie ratowano jej \u017cycie i zdrowie. obra\u017cenia wewn\u0119trzne okaza\u0142y si\u0119 jednak zbyt rozleg\u0142e, wskutek czego ksi\u0119\u017cna zmar\u0142a w niedziel\u0119, 31 sierpnia 1997 tu\u017c po godz. 4:00.\n\n\u015bmier\u0107 ksi\u0119\u017cnej walii spotka\u0142a si\u0119 z emocjonalnym odbiorem, zar\u00f3wno ze strony brytyjczyk\u00f3w, jak i tabloid\u00f3w. ludzie w ho\u0142dzie zmar\u0142ej sk\u0142adali kwiaty, laurki, baloniki, wiersze, \u015bwieczki, maskotki oraz listy kierowane do niekt\u00f3rych cz\u0142onk\u00f3w rodziny kr\u00f3lewskiej. miejsca upami\u0119tniaj\u0105ce lady di utworzy\u0142y si\u0119 nie tylko pod pa\u0142acami: buckingham (oficjaln\u0105 rezydencj\u0105 monarchini) i kensington (londy\u0144skim mieszkaniem diany), lecz tak\u017ce w miejscach, gdzie cz\u0119sto by\u0142a widywana i fotografowana; kwiaty sk\u0142adano m.in. pod restauracjami, w kt\u00f3rych jada\u0142a kolacje czy przed si\u0142owni\u0105, w kt\u00f3rej \u0107wiczy\u0142a. w pa\u0142acu \u015bw. jakuba zosta\u0142a wystawiona ksi\u0119ga kondolencyjna. do pa\u0142acu kensington przys\u0142ano 175 tys. list\u00f3w i 150 tys. poczt\u00f3wek, a do pa\u0142acu \u015bw. jakuba \u2013 200 tys. list\u00f3w.\nw niedziel\u0119 ksi\u0105\u017c\u0119 karol wsp\u00f3lnie z siostrami diany, lady sar\u0105 mccorquodale i lady jane fellowes, odebra\u0142 trumn\u0119 z cia\u0142em ksi\u0119\u017cnej i przywi\u00f3z\u0142 do wielkiej brytanii. na wojskowym lotnisku northolt powita\u0142 j\u0105 m.in. premier, tony blair.\ntelewizje relacjonowa\u0142y wydarzenia poprzedzaj\u0105ce pogrzeb. r\u00f3wnocze\u015bnie z memoria\u0142ami ku ksi\u0119\u017cnej prasa krytykowa\u0142a brak reakcji windsor\u00f3w. post\u0119puj\u0105c zgodnie z protoko\u0142em, przebywaj\u0105ca w balmoral rodzina kr\u00f3lewska w niedziel\u0119 31 sierpnia uda\u0142a si\u0119 na poranne nabo\u017ce\u0144stwo, a nast\u0119pnie powr\u00f3ci\u0142a do zamku i nie wydawa\u0142a \u017cadnych komunikat\u00f3w do pi\u0105tku. szczeg\u00f3lne kontrowersje wzbudzi\u0142a sprawa flagi na maszcie pa\u0142acu buckingham. opinia publiczna oczekiwa\u0142a bowiem, \u017ce sztandar kr\u00f3lewski zostanie na znak \u017ca\u0142oby opuszczony do po\u0142owy, czemu jednak przeczy\u0142 protok\u00f3\u0142, zgodnie z kt\u00f3rym flaga powinna by\u0107 wywieszona wy\u0142\u0105cznie w okresie, gdy monarcha przebywa w pa\u0142acu. kr\u00f3lowa wyrazi\u0142a zgod\u0119 na odst\u0105pienie od tradycji i zezwoli\u0142a na wywieszenie flagi pa\u0144stwowej opuszczonej do po\u0142owy, honoruj\u0105c w ten spos\u00f3b zmar\u0142\u0105 ksi\u0119\u017cn\u0105, matk\u0119 wnuk\u00f3w jej kr\u00f3lewskiej mo\u015bci, a 5 wrze\u015bnia wyda\u0142a komunikat telewizyjny, w kt\u00f3rym wspomnia\u0142a matk\u0119 ksi\u0105\u017c\u0105t wilhelma i henryka.\n\n\n=== pogrzeb ===\n6 wrze\u015bnia 1997 w opactwie westminsterskim odby\u0142 si\u0119 pogrzeb diany. uroczysto\u015bci rozpocz\u0119\u0142y si\u0119 o godz. 11:00 czasu brytyjskiego, a mow\u0119 pogrzebow\u0105 wyg\u0142osi\u0142 brat zmar\u0142ej, charles spencer. przemawia\u0142y r\u00f3wnie\u017c siostry diany: lady sarah mccorquodale i lady jane fellowes. matka, frances shand kydd by\u0142a obecna, ale nie zabra\u0142a g\u0142osu. elton john, przyjaciel diany, wykona\u0142 w ho\u0142dzie ksi\u0119\u017cnej przekszta\u0142con\u0105 wersj\u0119 piosenki \u201ecandle in the wind\u201d (pol. \u015bwieca na wietrze), kt\u00f3rej tekst zosta\u0142 dostosowany do lady di, np. s\u0142owa \u201egoodbye norma jean\u201d (pol. \u017cegnaj normo jean) zast\u0105piono \u201egoodbye england\u2019s rose\u201d (pol. \u017cegnaj r\u00f3\u017co anglii). w trakcie uroczysto\u015bci pogrzebowych wykonano r\u00f3wnie\u017c ulubiony hymn ksi\u0119\u017cnej \u201ei vow to thee my country\u201d.\nza trumn\u0105 szli: ksi\u0105\u017c\u0119 karol, charles spencer, 9. hrabia spencer (brat), ksi\u0105\u017c\u0119 wilhelm (starszy syn), filip, ksi\u0105\u017c\u0119 edynburga (by\u0142y te\u015b\u0107), a tak\u017ce ksi\u0105\u017c\u0119 henryk (m\u0142odszy syn), kt\u00f3ry w kwiatach na trumnie u\u0142o\u017cy\u0142 kartk\u0119 podpisan\u0105 \u201emommy\u201d (pol. mamusia). w pogrzebie uczestniczy\u0142o wiele znanych osobisto\u015bci, m.in.: margaret thatcher, richard attenborough, john major, tom cruise, nicole kidman, tom hanks, steven spielberg, diana ross, sting, mohamed al-fayed, george michael, luciano pavarotti, bruce oldfield, noor, kr\u00f3lowa jordanii, bernadette chirac, cindy crawford, chris de burgh, iman, mario testino, hillary rodham clinton, valentino, karl lagerfeld oraz donatella versace (siostra gianniego versace, w kt\u00f3rego pogrzebie diana uczestniczy\u0142a kilka tygodni wcze\u015bniej). obecni byli tak\u017ce przyjaciele ksi\u0119\u017cnej, m.in. sarah, ksi\u0119\u017cna yorku czy rosa monckton (sp\u0119dzi\u0142a z dian\u0105 wakacje w ostatnim miesi\u0105cu jej \u017cycia), a tak\u017ce przedstawiciele 106 organizacji charytatywnych, z kt\u00f3rymi wsp\u00f3\u0142pracowa\u0142a ksi\u0119\u017cna. na pogrzeb zosta\u0142a zaproszona te\u017c matka teresa z kalkuty, jednak zmar\u0142a na dzie\u0144 przed pogrzebem.\nponad milion ludzi pojawi\u0142o si\u0119 na trasie przejazdu trumny z opactwa westminsterskiego do rodzinnej posiad\u0142o\u015bci spencer\u00f3w w northamptonshire. szacuje si\u0119 r\u00f3wnie\u017c, \u017ce pogrzeb w telewizji ogl\u0105da\u0142o 2,5 mld os\u00f3b na \u015bwiecie.\n\npocz\u0105tkowo miejscem poch\u00f3wku ksi\u0119\u017cnej walii mia\u0142a by\u0107 rodowa kaplica spencer\u00f3w niedaleko great brington. plany zmieni\u0142 jednak jej brat charles spencer, t\u0142umacz\u0105c decyzj\u0119 ch\u0119ci\u0105 zapewnienia zmar\u0142ej siostrze prywatno\u015bci i umo\u017cliwienia jej synom odwiedzania grobu bez obecno\u015bci turyst\u00f3w czy dziennikarzy. pozostaj\u0105 jednak kontrowersje dotycz\u0105ce wyboru althorp jako miejsca spoczynku, poniewa\u017c gdy diana po rozstaniu z karolem utraci\u0142a dost\u0119p do posiad\u0142o\u015bci wiejskiej (wsp\u00f3lne dot\u0105d highgrove zosta\u0142o zaj\u0119te przez ksi\u0119cia walii), poprosi\u0142a brata o udost\u0119pnienie jej domku garden house, le\u017c\u0105cego na terenach nale\u017c\u0105cych do althorp, lecz ten odm\u00f3wi\u0142, t\u0142umacz\u0105c si\u0119 obaw\u0105 o utrat\u0119 prywatno\u015bci poprzez ci\u0105g\u0142\u0105 obecno\u015b\u0107 paparazzich wok\u00f3\u0142 siostry. od tego czasu kontakty mi\u0119dzy rodze\u0144stwem si\u0119 och\u0142odzi\u0142y.\nw prywatnej uroczysto\u015bci poch\u00f3wku diany udzia\u0142 wzi\u0119\u0142y wy\u0142\u0105cznie najbli\u017csze osoby z otoczenia ksi\u0119\u017cnej: by\u0142y m\u0105\u017c, synowie, matka, rodze\u0144stwo, bliski przyjaciel i ksi\u0105dz. ksi\u0119\u017cna zosta\u0142a pochowana w czarnej sukni z d\u0142ugimi r\u0119kawami, zaprojektowanej przez jej ulubion\u0105 projektantk\u0119, catherine walker. w jej d\u0142oniach umieszczono r\u00f3\u017caniec, prezent od matki teresy z kalkuty. na wyspie althorp posadzono 36 drzew symbolizuj\u0105ce ka\u017cdy rok \u017cycia ksi\u0119\u017cnej.\n\n\n== pami\u0119\u0107 o dianie ==\nnied\u0142ugo po \u015bmierci ksi\u0119\u017cnej utworzono fundacj\u0119 diana, princess of wales memorial fund. z ramienia fundacji wr\u0119czane s\u0105 diana awards, nagrody honoruj\u0105ce osi\u0105gni\u0119cia m\u0142odych ludzi na ca\u0142ym \u015bwiecie.\n24 lipca 2017 telewizja itv nada\u0142a film dokumentalny diana, nasza matka: jej \u017cycie i spu\u015bcizna (ang. diana, our mother: her life and legacy), w kt\u00f3rym wyst\u0105pili synowie ksi\u0119\u017cnej. w tym samym roku ukaza\u0142 si\u0119 r\u00f3wnie\u017c dokument diana \u2013 7 dni wyprodukowany przez bbc.\n\n\n=== miejsce wypadku ===\ntunel alma, w kt\u00f3rym zgin\u0119li diana, dodi al-fayed i henri paul, sta\u0142 si\u0119 miejscem upami\u0119tnienia zmar\u0142ej ksi\u0119\u017cnej. podobnie, jak w przypadku pa\u0142ac\u00f3w buckingham oraz kensington, r\u00f3wnie\u017c w tunelu, w kt\u00f3rym dosz\u0142o do wypadku, ludzie sk\u0142adali kwiaty, kartki, zabawki i inne wyrazy uznania. ze wzgl\u0119d\u00f3w bezpiecze\u0144stwa wprowadzono jednak zakaz pozostawiania jakichkolwiek rzeczy, poniewa\u017c mog\u0142oby to zagrozi\u0107 przeje\u017cd\u017caj\u0105cym przez tunel.\nnieoficjalnym pomnikiem pami\u0119ci diany sta\u0142 si\u0119 pomnik \u201ep\u0142omie\u0144 wolno\u015bci\u201d (fr. flamme de la libert\u00e9), b\u0119d\u0105cy pe\u0142nowymiarow\u0105 replik\u0105 p\u0142omienia usadowionego w d\u0142oni statuy wolno\u015bci i znajduj\u0105cy si\u0119 nad tunelem alma. rze\u017aba od 1997 jest mocno uto\u017csamiana ze zmar\u0142\u0105 ksi\u0119\u017cn\u0105 walii. guy lesoeurs, antropolog i autor ksi\u0105\u017cki diana of the alma bridge \u2013 the pilgrims of the flame (wyd. 2005), stwierdzi\u0142, \u017ce \u201ewi\u0119kszo\u015b\u0107 ludzi, kt\u00f3rzy tu przychodz\u0105, uwa\u017ca, \u017ce [pomnik] zosta\u0142 zbudowany dla niej\u201d. teren, na kt\u00f3rym znajduje si\u0119 \u201ep\u0142omie\u0144 wolno\u015bci\u201d, zosta\u0142 nazwany place diana na cze\u015b\u0107 ksi\u0119\u017cnej.\n\n\n=== pomniki ===\nthe diana, princess of wales memorial gardens (pl. ogrody pami\u0119ci diany, ksi\u0119\u017cnej walii) w londynie;\nthe diana, princess of wales memorial fountain (pl. fontanna pami\u0119ci diany, ksi\u0119\u017cnej walii) w hyde parku w londynie;\nthe diana, princess of wales memorial playground (pl. plac zabaw pami\u0119ci diany, ksi\u0119\u017cnej walii) w kensington gardens w londynie;\nthe diana, princess of wales memorial walk (pl. pasa\u017c pami\u0119ci diany, ksi\u0119\u017cnej walii), mi\u0119dzy kensington gardens, green park, hyde park oraz st. james\u2019s park, r\u00f3wnie\u017c w londynie.dwa londy\u0144skie pomniki, niemaj\u0105ce zastosowania ani rekreacyjnego, ani praktycznego, postawione zosta\u0142y w harrodsie, centrum handlowym nale\u017c\u0105cym do ojca dodiego al-fayeda. oba zosta\u0142y zaprojektowane przez billa mitchella, bliskiego przyjaciela mohameda al-fayeda. pierwszy z nich powsta\u0142 w 1998, natomiast otwarcie drugiego zainaugurowano 1 sierpnia 2005. oba odnosz\u0105 si\u0119 do uczucia, kt\u00f3re \u2013 wed\u0142ug mohameda al-fayeda \u2013 mia\u0142o \u0142\u0105czy\u0107 dian\u0119 i dodiego: w przypadku pierwszego s\u0105 to relikwie (kielich u\u017cywany w ostatniej kolacji pary oraz pier\u015bcionek \u201ezar\u0119czynowy\u201d), natomiast drugi zawiera w sobie napis \u201einnocent victims\u201d (pl. niewinnym ofiarom).\n\n\n=== koncert dla diany ===\n1 lipca 2007 na stadionie wembley odby\u0142 si\u0119 \u201ekoncert dla diany\u201d, upami\u0119tniaj\u0105c\u0105 ksi\u0119\u017cn\u0105 w 10. rocznic\u0119 jej \u015bmierci. koncert prowadzili synowie diany, ksi\u0105\u017c\u0119ta wilhelm i henryk (organizatorzy wydarzenia), wyst\u0119puj\u0105cych zapowiedzieli david beckham, sienna miller i dennis hopper, a przemowy wyg\u0142osili nelson mandela, ben stiller, bill clinton i tony blair. na koncercie wyst\u0105pi\u0142o wielu artyst\u00f3w, m.in. duran duran (ulubiony zesp\u00f3\u0142 diany), lily allen, fergie, nelly furtado, english national ballet, joss stone, natasha bedingfield, anastacia, andrea bocelli, josh groban, sarah brightman, rod stewart, kanye west i take that. koncert otworzy\u0142 i zamkn\u0105\u0142 sir elton john, przyjaciel zmar\u0142ej ksi\u0119\u017cnej.\nw koncercie udzia\u0142 wzi\u0119li: niekt\u00f3rzy cz\u0142onkowie brytyjskiej rodziny kr\u00f3lewskiej (w tym ksi\u0119\u017cniczki beatrycze i eugenia, zara phillips i peter phillips), rodzina spencer\u00f3w (m.in. brat ksi\u0119\u017cnej, charles spencer), a tak\u017ce przyjaci\u00f3\u0142ki wnuk\u00f3w monarchini: chelsy davy, autumn kelly i kate middleton wraz z rodzin\u0105. reszt\u0119 publiczno\u015bci stanowi\u0142y osoby prywatne, \u0142\u0105cznie w koncercie uczestniczy\u0142o 63 tys. os\u00f3b. w\u015br\u00f3d ogl\u0105daj\u0105cych zabrak\u0142o karola, ksi\u0119cia walii oraz kamili, ksi\u0119\u017cnej kornwalii.\nzysk z bilet\u00f3w \u2013 1 mln funt\u00f3w \u2013 zosta\u0142 przekazany na fundacje wspierane przez ksi\u0119\u017cn\u0105 oraz jej syn\u00f3w, m.in. diana\u2019s memorial fund, centrepoint i sentebale.\n\n\n== pochodzenie ==\n\ndiana pochodzi\u0142a ze starego, arystokratycznego rodu z kr\u00f3lewskimi koneksjami. wywodz\u0105cy swe pochodzenie od despencera, kt\u00f3ry przyby\u0142 na wysp\u0119 wraz z wilhelmem i zdobywc\u0105 w xi wieku, spencerowie nale\u017celi do \u015bcis\u0142ego otoczenia rodziny kr\u00f3lewskiej. diana spokrewniona by\u0142a z takimi kr\u00f3lami, jak: henryk vii tudor, el\u017cbieta i tudor i jakub i stuart. jednak najbli\u017csze pokrewie\u0144stwo wi\u0105\u017ce j\u0105 z kr\u00f3lem anglii i szkocji, karolem ii stuartem przez jego 4 syn\u00f3w, pochodz\u0105cych ze zwi\u0105zk\u00f3w z kochankami:\n\nhenry fitzroy, 1. ksi\u0105\u017c\u0119 grafton, syn ze zwi\u0105zku z barbar\u0105 palmer, 1. ksi\u0119\u017cn\u0105 cleveland;\ncharles lennox, 1. ksi\u0105\u017c\u0119 richmond, syn ze zwi\u0105zku z louise de k\u00e9roualle;\ncharles beauclerk, 1. ksi\u0105\u017c\u0119 st albans, syn ze zwi\u0105zku z aktork\u0105 nell gwyn;\njames scott, 1. ksi\u0105\u017c\u0119 monmouth, syn ze zwi\u0105zku z lucy walter.z linii charlesa lennoxa, 1. ksi\u0119cia richmond wywodz\u0105 si\u0119 r\u00f3wnie\u017c kamila, ksi\u0119\u017cna kornwalii (dawniej camilla parker bowles) i sarah, ksi\u0119\u017cna yorku.\ns\u0142ynne osoby, z kt\u00f3rymi diana nale\u017ca\u0142a do jednej rodziny to: sir winston churchill (z rodu spencer-churchill) oraz georgiana cavendish, ksi\u0119\u017cna devonshire (z domu spencer), arystokratka i skandalistka. na podstawie historii tej ostatniej w 2008 roku powsta\u0142 film pt. \u201eksi\u0119\u017cna\u201d (ang. the duchess) z keir\u0105 knightley w roli g\u0142\u00f3wnej.\ninne osobisto\u015bci spokrewnione z ksi\u0119\u017cn\u0105 walii to m.in. prezydenci usa: george washington i franklin delano roosevelt, oraz aktorzy: humphrey bogart i rudolph valentino.\nze strony matki, diana mia\u0142a irlandzkie i szkockie korzenie. jej prababk\u0105 by\u0142a frances work (1857\u20131947) \u2013 ameryka\u0144ska dziedziczka i skandalistka.\n\n\n=== zwi\u0105zki z windsorami ===\nobydwie babki diany, zar\u00f3wno cynthia spencer, jak i ruth gill, baronowa fermoy, by\u0142y damami dworu el\u017cbiety bowes-lyon, p\u00f3\u017aniejszej kr\u00f3lowej matki. ojciec diany, edward spencer, 8. hrabia spencer by\u0142 synem chrzestnym edwarda viii, a w doros\u0142o\u015bci koniuszym jerzego vi w latach 1950\u20131952 oraz el\u017cbiety ii w latach 1952\u20131954. dziadek ksi\u0119\u017cnej ze strony ojca, albert spencer, 7. hrabia spencer by\u0142 synem chrzestnym edwarda vii.\nnajstarsza siostra diany, sarah spencer romansowa\u0142a z karolem, ksi\u0119ciem walii i by\u0142a wymieniana jako potencjalna kandydatka na \u017con\u0119 dla niego w latach 1977\u20131978. druga siostra ksi\u0119\u017cnej, jane wysz\u0142a za m\u0105\u017c za roberta fellowesa, prywatnego sekretarza kr\u00f3lowej el\u017cbiety ii w latach 1990\u20131999, og\u0142oszonego baronem fellowes z shotesham (hrabstwo norfolk) w pa\u017adzierniku 1999 roku.\n\n\n== tytulatura ==\n1 lipca 1961 \u2013 9 czerwca 1975: czcigodna diana frances spencer (the honourable diana frances spencer)\n9 czerwca 1975 \u2013 29 lipca 1981: lady diana frances spencer\n29 lipca 1981 \u2013 28 sierpnia 1996: jej kr\u00f3lewska wysoko\u015b\u0107 ksi\u0119\u017cna walii (her royal highness the princess of wales)\nw trakcie ma\u0142\u017ce\u0144stwa pe\u0142ny tytu\u0142 diany brzmia\u0142: jej kr\u00f3lewska wysoko\u015b\u0107 ksi\u0119\u017cna karolowa filipowa arturowa jerzowa, ksi\u0119\u017cna walii & hrabina chester, ksi\u0119\u017cna kornwalii, ksi\u0119\u017cna rothesay, hrabina carrick, baronowa renfrew, pani wysp, ksi\u0119\u017cna szkocji (ang. her royal highness the princess charles philip arthur george, princess of wales & countess of chester, duchess of cornwall, duchess of rothesay, countess of carrick, baroness of renfrew, lady of the isles, princess of scotland).\n28 sierpnia 1996 \u2013 31 sierpnia 1997: diana, ksi\u0119\u017cna walii (diana, princess of wales)\npo rozwodzie diana utraci\u0142a predykat \u201ejej kr\u00f3lewskiej wysoko\u015bci\u201d, zachowuj\u0105c tytu\u0142 \u201eksi\u0119\u017cnej walii\u201d. pa\u0142ac buckingham wyda\u0142 specjalne o\u015bwiadczenie, w kt\u00f3rym og\u0142osi\u0142, \u017ce diana (w przeciwie\u0144stwie do sary, ksi\u0119\u017cnej yorku) pozostaje cz\u0142onkiem rodziny kr\u00f3lewskiej jako matka 2. i 3. osoby w sukcesji do tronu brytyjskiego. ta sytuacja uczyni\u0142a dian\u0119 pierwsz\u0105 niekr\u00f3lewsk\u0105 ksi\u0119\u017cn\u0105 brytyjsk\u0105 (ang. [the] princess)\n\n\n=== przydomki ===\nszczeg\u00f3lnie przed rokiem 1981 diana by\u0142a zwana tytu\u0142em, kt\u00f3ry nosi\u0142a przed po\u015blubieniem ksi\u0119cia karola \u2013 lady diana, a tak\u017ce kombinacj\u0105 ze skr\u00f3con\u0105 form\u0105 imienia: lady di lub z samym inicja\u0142em: lady d. w okresie znajomo\u015bci i narzecze\u0144stwa z ksi\u0119ciem by\u0142a r\u00f3wnie\u017c zwana shy di (z ang. nie\u015bmia\u0142a di), w odniesieniu do jej widocznego zmieszania spowodowanego zainteresowaniem medi\u00f3w.\npo \u015blubie z karolem media przy oficjalnych okazjach opisywa\u0142y dian\u0119 jako ksi\u0119\u017cna walii lub, wykorzystuj\u0105c form\u0119 nieoficjaln\u0105 i jednocze\u015bnie niepoprawn\u0105, ksi\u0119\u017cna diana. z uwagi na wzgl\u0119dy obj\u0119to\u015bciowe prasa u\u017cywa\u0142a imienia diana lub jego skr\u00f3conej formy di. w przypadku tego ostatniego co najmniej raz wykorzystano gr\u0119 s\u0142\u00f3w. magazyn people umie\u015bci\u0142 na ok\u0142adce wydania z 11 marca 1996 zdj\u0119cie ksi\u0119\u017cnej z napisem skomponowanym ze s\u0142\u00f3w di i divorce (z ang. rozw\u00f3d).\nw wywiadzie udzielonym martinowi bashirowi dla bbc panorama, ksi\u0119\u017cna wyzna\u0142a, \u017ce chcia\u0142aby by\u0107 kr\u00f3low\u0105 [ludzkich] serc b\u0105d\u017a kr\u00f3low\u0105 serc [ludu].\npo rozwodzie zwykle okre\u015blana by\u0142a swoim oficjalnym tytu\u0142em diana, ksi\u0119\u017cna walii.\n31 sierpnia 1997 premier wielkiej brytanii tony blair wyg\u0142osi\u0142 przem\u00f3wienie, w kt\u00f3rym nazwa\u0142 zmar\u0142\u0105 dian\u0119 ksi\u0119\u017cn\u0105 ludu.\n\n\n=== odznaczenia ===\nroyal family order kr\u00f3lowej el\u017cbiety ii \u2013 1981\norder doskona\u0142o\u015bci klasy specjalnej \u2013 1982, egipt\nkrzy\u017c wielki orderu korony \u2013 1982, holandia\n\n\n== zobacz te\u017c ==\ndiana (film)\nkr\u00f3lowa (film 2006)\nthe crown (serial 2016)\ntraktat ottawski\n\n\n== uwagi ==\n\n\n== przypisy ==\n\n\n== bibliografia ==\nandrew grant, diana, ksi\u0119\u017cna walii. ba\u015b\u0144, kt\u00f3ra sta\u0142a si\u0119 mitem., wyd. 2, videograf ii, chorz\u00f3w 2007, isbn 978-83-7183-440-0.\nandrewa. morton andrewa., diana: her true story in her own words, wyd. completely rev. ed, new york: pocket books, 1998, isbn 0-671-02412-4, oclc 39798796 .brak strony (ksi\u0105\u017cka)\nisabellei. bricard isabellei., dynastie panuj\u0105ce europy, gra\u017cynag. schirmer (t\u0142um.), jacekj. schirmer (t\u0142um.), warszawa: \u015bwiat ksi\u0105\u017cki, 2007, isbn 978-83-7391-767-5, oclc 169895614 .brak strony (ksi\u0105\u017cka)\ncolin campbell, kr\u00f3lewskie ma\u0142\u017ce\u0144stwa, prze\u0142. monika kie\u0142tyka, dom wydawniczy bellona, warszawa 1998, isbn 83-11-08839-x.\npaul burrell, tacy byli\u015bmy. wspominaj\u0105c dian\u0119., prze\u0142. magdalena stysz, wydawnictwo magnum, warszawa 2006, isbn 978-83-89656-29-2.\nulrike grunewald, s\u0142ynne rywalki, prze\u0142. roman niedballa, videograf ii, chorz\u00f3w 2008, isbn 978-83-7183-682-4.\nmarekm. rybarczyk marekm., el\u017cbieta ii. ostatnia taka kr\u00f3lowa, muza sa, 2022, isbn 978-83-287-2183-8 ..\n\n\n== linki zewn\u0119trzne ==\nfundusz pami\u0119ci diany, ksi\u0119\u017cnej walii. theworkcontinues.org. [zarchiwizowane z tego adresu (2012-12-21)]. (oficjalna strona internetowa) (ang.)\nprofil na oficjalnej stronie internetowej brytyjskiej monarchii (ang.)\nprofil na oficjalnej stronie internetowej pa\u0142acu kensington. hrp.org.uk. [zarchiwizowane z tego adresu (2015-09-24)]. (ang.).\nwystawa po\u015bwi\u0119cona dianie, ksi\u0119\u017cnej walii na oficjalnej stronie internetowej althorp. althorp.com. [zarchiwizowane z tego adresu (2012-08-26)]. (ang.).\nnagroda imienia diany, ksi\u0119\u017cnej walii (oficjalna strona internetowa) (ang.)\nrok p\u00f3\u017aniej: ministrona ku pami\u0119ci diany, ksi\u0119\u017cnej walii (ang.)\ndiana: a celebration \u2013 wystawa po\u015bwi\u0119cona dianie, ksi\u0119\u017cnej walii. dianaexhibition.com. [zarchiwizowane z tego adresu (2011-06-24)]. (ang.).\naukcja sukien diany, ksi\u0119\u017cnej walii na oficjalnej stronie internetowej christie\u2019s new york (ang.)"