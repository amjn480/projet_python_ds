"karol iii (ang. charles philip arthur george; ur. 14 listopada 1948 w londynie) \u2013 kr\u00f3l zjednoczonego kr\u00f3lestwa wielkiej brytanii i irlandii p\u00f3\u0142nocnej oraz 14 innych, suwerennych kr\u00f3lestw wsp\u00f3lnoty, w tym ich terytori\u00f3w i obszar\u00f3w zale\u017cnych, od 8 wrze\u015bnia 2022. ponadto g\u0142owa wsp\u00f3lnoty, \u015bwiecka g\u0142owa ko\u015bcio\u0142a anglii (obro\u0144ca wiary) i naczelny dow\u00f3dca brytyjskich si\u0142 zbrojnych.\npochodzi z dynastii windsor\u00f3w. jest pierworodnym synem kr\u00f3lowej el\u017cbiety ii i jej ma\u0142\u017conka, filipa, ksi\u0119cia edynburga. od urodzenia nosi\u0142 tytu\u0142 jego kr\u00f3lewskiej wysoko\u015bci ksi\u0119cia karola z edynburga. po \u015bmierci dziadka w 1952, gdy matka wst\u0105pi\u0142a na tron zjednoczonego kr\u00f3lestwa, zaj\u0105\u0142 pierwsze miejsce w linii sukcesji brytyjskiego tronu, otrzymuj\u0105c tytu\u0142 ksi\u0119cia kornwalii. w 1958, w wieku dziesi\u0119ciu lat, nadano mu tytu\u0142 ksi\u0119cia walii. w 2021 zosta\u0142 ksi\u0119ciem edynburga, przejmuj\u0105c tytu\u0142 po swoim ojcu, kt\u00f3ry zmar\u0142 9 kwietnia. od 20 kwietnia 2011 zajmowa\u0142 pozycj\u0119 najd\u0142u\u017cej oczekuj\u0105cego nast\u0119pcy tronu w historii brytyjskiej rodziny kr\u00f3lewskiej, a 19 wrze\u015bnia 2013 zosta\u0142 najstarszym nast\u0119pc\u0105 tronu w dziejach wielkiej brytanii. po \u015bmierci el\u017cbiety ii, 8 wrze\u015bnia 2022 zosta\u0142 kr\u00f3lem zjednoczonego kr\u00f3lestwa i jednocze\u015bnie najstarszym wst\u0119puj\u0105cym na tron brytyjski. jego koronacja mia\u0142a miejsce 6 maja 2023 w opactwie westminsterskim.\nw latach 1981\u20131996 by\u0142 \u017conaty z dian\u0105 spencer, z kt\u00f3r\u0105 ma dw\u00f3ch syn\u00f3w, ksi\u0119cia wilhelma (ur. 1982) i ksi\u0119cia henryka (ur. 1984), kt\u00f3rzy zajmuj\u0105 kolejno pierwsze i pi\u0105te miejsce w linii sukcesji do brytyjskiego tronu. w 2005 wzi\u0105\u0142 \u015blub z kamil\u0105 shand, znan\u0105 tak\u017ce pod nazwiskiem parker bowles. w 1970 uko\u0144czy\u0142 kolegium tr\u00f3jcy \u015bwi\u0119tej uniwersytetu w cambridge i zosta\u0142 pierwszym brytyjskim nast\u0119pc\u0105 tronu w historii, kt\u00f3ry uzyska\u0142 tytu\u0142 zawodowy. w latach 1971\u20131976 s\u0142u\u017cy\u0142 w kr\u00f3lewskich si\u0142ach powietrznych (royal air force) i w kr\u00f3lewskiej marynarce wojennej (royal navy). jako nast\u0119pca tronu zaanga\u017cowany by\u0142 w dzia\u0142alno\u015b\u0107 publiczn\u0105 i charytatywn\u0105. reprezentowa\u0142 swoj\u0105 matk\u0119 w oficjalnych wyst\u0105pieniach i patronowa\u0142 ponad 400 organizacjom. w 1976 za\u0142o\u017cy\u0142 the prince\u2019s trust, fundacj\u0119, kt\u00f3ra wspiera m\u0142odych ludzi w ich dalszym rozwoju.\n\n\n== rodzina, wyznanie i wykszta\u0142cenie ==\n\n\n=== narodziny i powi\u0105zania rodzinne ===\nurodzi\u0142 si\u0119 poprzez cesarskie ci\u0119cie 14 listopada 1948 o godz. 9:14 w pa\u0142acu buckingham w londynie. tego samego dnia poinformowano opini\u0119 publiczn\u0105 o jego narodzinach. przy porodzie odbiera\u0142 go sir william gilliatt, od 1932 zwi\u0105zany z kr\u00f3lewskim koled\u017cem po\u0142o\u017cnictwa i ginekologii (royal college of obstetricians and gynaecologists), a od 1946 pe\u0142ni\u0105cy funkcj\u0119 jego przewodnicz\u0105cego. w 2014 \u00f3wczesny nast\u0119pca tronu ujawni\u0142, \u017ce gilliatt wcze\u015bniej odebra\u0142 przy porodzie tak\u017ce jego p\u00f3\u017aniejsz\u0105 drug\u0105 \u017con\u0119, kamil\u0119 shand. jest synem filipa, ksi\u0119cia edynburga i jego \u017cony, el\u017cbiety, ksi\u0119\u017cnej edynburga, kt\u00f3ra w latach 1952\u20132022 zasiada\u0142a na brytyjskim tronie jako el\u017cbieta ii. jego dziadkami byli: ze strony ojca ksi\u0105\u017c\u0119 andrzej z grecji i danii i alicja, ksi\u0119\u017cniczka battenbergu; ze strony matki jerzy vi, kr\u00f3l zjednoczonego kr\u00f3lestwa i jego \u017cona, el\u017cbieta z domu bowes-lyon, angielska arystokratka.\nma troje m\u0142odszego rodze\u0144stwa: ann\u0119, ksi\u0119\u017cniczk\u0119 kr\u00f3lewsk\u0105; andrzeja, ksi\u0119cia yorku i edwarda, ksi\u0119cia edynburga.\n\n\n=== religia ===\nzosta\u0142 ochrzczony 15 grudnia 1948 w ko\u015bciele anglika\u0144skim w pokoju muzycznym pa\u0142acu buckingham. otrzyma\u0142 tradycyjne imiona w historii brytyjskiej rodziny kr\u00f3lewskiej \u2013 karol filip artur jerzy. jego rodzicami chrzestnymi zostali: kr\u00f3l zjednoczonego kr\u00f3lestwa jerzy vi (dziadek ze strony matki), kr\u00f3l norwegii haakon vii (w jego imieniu wyst\u0105pi\u0142 hrabia althone), kr\u00f3lowa-matka zjednoczonego kr\u00f3lestwa maria (prababka ze strony matki), hrabina snowdon ma\u0142gorzata (siostra matki), ksi\u0105\u017c\u0119 grecko-du\u0144ski jerzy (w jego imieniu wyst\u0105pi\u0142 ksi\u0105\u017c\u0119 edynburga), markiza-wdowa milford haven wiktoria (prababka ze strony ojca), lady brabourne (kuzynka ojca) i david bowes-lyon (krewny ze strony matki). ceremonii przewodniczy\u0142 arcybiskup canterbury, geoffrey fisher.\njest ojcem chrzestnym 32 os\u00f3b; w\u015br\u00f3d jego dzieci chrzestnych znajduj\u0105 si\u0119 m.in.:\n\nnicholas knatchbull (ur. 1964, zm. 1979), syn 7. barona i baronowej brabourne;\ntimothy knatchbull (ur. 1964), syn 7. barona i baronowej brabourne;\nmarina ogilvy (ur. 1966), c\u00f3rka angusa ogilvy i ksi\u0119\u017cniczki aleksandry;\npawe\u0142, ksi\u0105\u017c\u0119 koronny grek\u00f3w (ur. 1967), syn kr\u00f3la grek\u00f3w konstantyna ii i kr\u00f3lowej grek\u00f3w anny marii;\nindia hicks (ur. 1967), c\u00f3rka davida nightingale hicks i lady pameli hicks;\nlord nicholas windsor (ur. 1970), syn ksi\u0119cia kentu edwarda i ksi\u0119\u017cnej kentu katarzyny;\ntom parker bowles (ur. 1974), syn andrew i kamili parker bowles;\npeter phillips (ur. 1977), syn marka phillipsa i ksi\u0119\u017cniczki kr\u00f3lewskiej anny;\nhugo, hrabia grosvenor (ur. 1991), syn 6. ksi\u0119cia i ksi\u0119\u017cnej grosvenor;\nksi\u0119\u017cniczka maria-olimpia z grecji i danii (ur. 1996), c\u00f3rka ksi\u0119cia koronnego i ksi\u0119\u017cnej koronnej grek\u00f3w.\n\n\n=== edukacja ===\nucz\u0119szcza\u0142 do hill house school w west london, jednak edukacj\u0119 kontynuowa\u0142 w szkole przygotowawczej cheam preparatory school w hrabstwie hempshire w anglii, a nast\u0119pnie, od 1962, w szkole gordonstoun \u2013 do kt\u00f3rej ucz\u0119szcza\u0142 tak\u017ce jego ojciec \u2013 w p\u00f3\u0142nocno-wschodnim zak\u0105tku szkocji. w szkole tej mieszka\u0142 w jednej sali z 14 innymi ch\u0142opcami. ze wzgl\u0119du na swoje kr\u00f3lewskie pochodzenie cz\u0119sto by\u0142 tam szykanowany przez koleg\u00f3w. w ramach obrz\u0119du inicjacyjnego zosta\u0142 zamkni\u0119ty nago w wiklinowym koszu po rybach, kt\u00f3ry nast\u0119pnie postawiono pod zimnym prysznicem. r\u00f3wie\u015bnicy niekiedy stosowali wobec niego tak\u017ce przemoc fizyczn\u0105 (m.in. ci\u0105gn\u0119li za uszy, bili r\u0119cznikami i wk\u0142adali g\u0142ow\u0119 do toalety). w tym okresie sp\u0119dzi\u0142 r\u00f3wnie\u017c dwa semestry w geelong grammar school w geelong w australii. podczas tych studi\u00f3w w czasie praktyk historycznych odwiedzi\u0142 papu\u0119-now\u0105 gwine\u0119. po powrocie do gordonstoun zosta\u0142 przewodnicz\u0105cym szko\u0142y, kt\u00f3r\u0105 opu\u015bci\u0142 w 1967, zaliczaj\u0105c egzaminy z historii i j\u0119zyka francuskiego. po uko\u0144czeniu szko\u0142y \u015bredniej by\u0142 studentem old college (uniwersytet walijski w aberystwyth), gdzie podj\u0105\u0142 nauk\u0119 j\u0119zyka walijskiego oraz historii walii. przeciwstawiaj\u0105c si\u0119 przyj\u0119tej tradycji, zrezygnowa\u0142 z akademii wojskowej i nauk\u0119 kontynuowa\u0142 w kolegium tr\u00f3jcy \u015bwi\u0119tej uniwersytetu w cambridge. by\u0142 m.in. s\u0142uchaczem na kierunkach: antropologia, archeologia i historia. 2 sierpnia 1975 zosta\u0142 promowany do stopnia master of arts uniwersytetu w cambridge. z wykszta\u0142cenia jest archeologiem, specjalizuje si\u0119 w historii wypraw krzy\u017cowych.\n\n\n== cz\u0142onek rodziny kr\u00f3lewskiej ==\n\n\n=== status i znaczenie ===\nurodzi\u0142 si\u0119 za panowania swojego dziadka, kr\u00f3la jerzego vi, jako druga osoba w kolejce do odziedziczenia brytyjskiego tronu, po swojej matce. po urodzeniu otrzyma\u0142 tytu\u0142 jego kr\u00f3lewskiej wysoko\u015bci ksi\u0119cia z edynburga (jako syn brytyjskiego ksi\u0119cia). do grudnia 1948 jego opiekunk\u0105 by\u0142a helen rowe. 6 lutego 1952 po \u015bmierci kr\u00f3la jerzego vi matka karola, w\u00f3wczas 26-letnia el\u017cbieta, zosta\u0142a kolejnym brytyjskim monarch\u0105, a ksi\u0105\u017c\u0119 \u2013 bezpo\u015brednim nast\u0119pc\u0105 tronu. tego samego dnia otrzyma\u0142 tytu\u0142y ksi\u0119cia kornwalii i ksi\u0119cia rothesay. 2 czerwca 1953 bra\u0142 udzia\u0142 w koronacji kr\u00f3lowej el\u017cbiety ii w opactwie westminsterskim. 26 lipca 1958 kr\u00f3lowa wyda\u0142a dekret, w kt\u00f3rym nada\u0142a karolowi tytu\u0142y ksi\u0119cia walii i hrabiego chester. uroczysto\u015b\u0107 przyj\u0119cia przez karola ksi\u0119stwa walii mia\u0142a miejsce 1 lipca 1969 w zamku w caernarfon. ksi\u0105\u017c\u0119 wyg\u0142osi\u0142 przem\u00f3wienie w j\u0119zyku angielskim i walijskim. wydarzenie zosta\u0142o zak\u0142\u00f3cone przez wybuch bomby oraz zachowanie chuligan\u00f3w, kt\u00f3rzy rzucali jajkami w pow\u00f3z kr\u00f3lowej. w sierpniu 1968 kr\u00f3lowa zg\u0142osi\u0142a do scotland yardu konieczno\u015b\u0107 zwi\u0119kszenia ochrony jej syna w zwi\u0105zku z poczynaniami walijskich ekstremist\u00f3w. w maju 1977 zosta\u0142 przyj\u0119ty do royal society of edinburgh jako najm\u0142odsza osoba w historii tej organizacji.\n\n\n=== s\u0142u\u017cba wojskowa ===\n8 marca 1971 ksi\u0105\u017c\u0119 karol rozpocz\u0105\u0142 szkolenie si\u0119 na pilota odrzutowca w bazie kr\u00f3lewskich si\u0142 powietrznych (royal air force) cranwell w hrabstwie lincolnshire. ksi\u0105\u017c\u0119 pocz\u0105tkowo lata\u0142 samolotem szkolno-treningowym chipmunk, za\u015b po zdaniu egzaminu praktycznego na licencj\u0119 pilota szeregowego i otrzymaniu wst\u0119pnej odznaki lotniczej na samolocie chipmunk przeni\u00f3s\u0142 si\u0119 na samolot basset cc.1, na kt\u00f3rym wylata\u0142 90 godzin. p\u00f3\u017aniej rozpocz\u0105\u0142 pe\u0142nowymiarowe szkolenie odrzutowcowe w randze porucznika lotnictwa. zacz\u0105\u0142 od dwutygodniowego szkolenia teoretycznego z przedmiot\u00f3w technicznych, a nast\u0119pnie uczestniczy\u0142 w wyk\u0142adach ze sztuki pilota\u017cu, aerodynamiki, meteorologii, medycyny lotniczej i nawigacji. 19 marca 1971 karol odby\u0142 sw\u00f3j pierwszy lot odrzutowcem. jego instruktorem by\u0142 g\u0142\u00f3wny marsza\u0142ek lotnictwa, sir richard johns.\npo tym jak na paradzie wojskowej we wrze\u015bniu 1971 dozna\u0142 omdlenia, karol postanowi\u0142 rozpocz\u0105\u0107 karier\u0119 w kr\u00f3lewskiej marynarce wojennej (royal navy). 15 wrze\u015bnia 1971 zapisa\u0142 si\u0119 na sze\u015bciotygodniowy kurs w britannia royal naval college w dartmouth. dwa miesi\u0105ce p\u00f3\u017aniej zosta\u0142 skierowany do s\u0142u\u017cby na niszczycielu rakietowym hms \u201enorfolk\u201d, a nast\u0119pnie na fregatach hms \u201eminerva\u201d i hms \u201ejupiter\u201d. s\u0142u\u017c\u0105c na \u201eminervie\u201d, podczas patrolu w indiach zachodnich, karol zosta\u0142 oficerem artylerii. po 11 miesi\u0105cach sp\u0119dzonych na pok\u0142adzie \u201eminervy\u201d przeniesiono go na kr\u00f3tki czas na siostrzany okr\u0119t hms \u201ejupiter\u201d, p\u0142ywaj\u0105cy po pacyfiku, po czym ksi\u0105\u017c\u0119 wr\u00f3ci\u0142 do anglii, aby uczy\u0107 si\u0119 lotnictwa morskiego.\nnast\u0119pca tronu w ci\u0105gu 45 dni wylata\u0142 105 godzin za sterami \u015bmig\u0142owca wessex mk5 w 707 eskadrze lotnictwa morskiego, zdobywaj\u0105c trofeum double diamond jako najlepszy pilot. nast\u0119pnie uda\u0142 si\u0119 na s\u0142u\u017cb\u0119 w 845 eskadrze lotnictwa morskiego, w ramach kt\u00f3rej odbywa\u0142 \u0107wiczenia na lotniskowcu hms \u201ehermes\u201d w kanadzie. w 1974 uzyska\u0142 kwalifikacje pilota \u015bmig\u0142owca w bazie marynarki wojennej rnas yeovilton, po czym powr\u00f3ci\u0142 do s\u0142u\u017cby w 845 eskadrze lotnictwa morskiego na hms \u201ehermes\u201d.\nprzez wi\u0119ksz\u0105 cz\u0119\u015b\u0107 1975 karol po\u015bwi\u0119ci\u0142 si\u0119 obowi\u0105zkom kr\u00f3lewskim, a jego kariera wojskowa zosta\u0142a wstrzymana. w lutym 1976 obj\u0105\u0142 stanowisko dow\u00f3dcy tra\u0142owca typu ton hms \u201ebronington\u201d. w grudniu 1976 zako\u0144czy\u0142 s\u0142u\u017cb\u0119 w kr\u00f3lewskiej marynarce wojennej.\nw 1977 zosta\u0142 mianowany szefem pu\u0142ku spadochronowego, a rok p\u00f3\u017aniej poprosi\u0142 o do\u0142\u0105czenie go do kursu spadochronowego w bazie kr\u00f3lewskich si\u0142 powietrznych brize norton. sw\u00f3j pierwszy skok ze spadochronem wykona\u0142 jednak du\u017co wcze\u015bniej, w 1972, nad zatok\u0105 studland w hrabstwie dorset.\npo odej\u015bciu z czynnej s\u0142u\u017cby wojskowej karol nadal \u015bci\u015ble wsp\u00f3\u0142pracowa\u0142 z si\u0142ami zbrojnymi. w 2012 otrzyma\u0142 od swojej matki, kr\u00f3lowej el\u017cbiety ii najwy\u017csze stopnie we wszystkich trzech rodzajach si\u0142 zbrojnych \u2013 feldmarsza\u0142ka, admira\u0142a floty i marsza\u0142ka kr\u00f3lewskich si\u0142 powietrznych. po \u015bmierci el\u017cbiety ii, we wrze\u015bniu 2022, obj\u0105\u0142 funkcj\u0119 naczelnego dow\u00f3dcy brytyjskich si\u0142 zbrojnych. miesi\u0105c p\u00f3\u017aniej zosta\u0142 z kolei genera\u0142 kapitanem kr\u00f3lewskiej piechoty morskiej (royal marines), przejmuj\u0105c t\u0119 rang\u0119 po swoim synu, ksi\u0119ciu sussexu henryku, kt\u00f3ry utraci\u0142 j\u0105 w lutym 2021, w nast\u0119pstwie zrezygnowania rok wcze\u015bniej wraz z \u017con\u0105 meghan z pe\u0142nienia oficjalnych funkcji w rodzinie kr\u00f3lewskiej.\n\n\n=== oficjalne wizyty zagraniczne ===\nkarol jako ksi\u0105\u017c\u0119-nast\u0119pca tronu regularnie odbywa\u0142 podr\u00f3\u017ce zagraniczne, wype\u0142niaj\u0105c obowi\u0105zki w imieniu monarchy. w 1983 wraz z ksi\u0119\u017cn\u0105 walii dian\u0105 i z 9-miesi\u0119cznym synem wilhelmem uda\u0142 si\u0119 w podr\u00f3\u017c do australii. w 1985 w towarzystwie ksi\u0119\u017cnej diany przebywali z dyplomatyczn\u0105 wizyt\u0105 w stanach zjednoczonych. w 1997 wraz z synem henrykiem spotka\u0142 si\u0119 z nelsonem mandel\u0105 w johannesburgu.\nczterokrotnie by\u0142 w polsce. po raz pierwszy mia\u0142o to miejsce w maju 1993, kiedy odwiedzi\u0142 warszaw\u0119, gda\u0144sk i krak\u00f3w. w\u00f3wczas w swoim wyst\u0105pieniu, zach\u0119caj\u0105c do u\u0142atwienia handlu mi\u0119dzy polsk\u0105 a wielk\u0105 brytani\u0105, przyzna\u0142, \u017ce sam posiada polsk\u0105 krew. w czerwcu 2002 spotka\u0142 si\u0119 z osobami, kt\u00f3re prze\u017cy\u0142y holokaust w krakowie oraz ze spo\u0142eczno\u015bci\u0105 \u017cydowsk\u0105. w kwietniu 2008 przyby\u0142 do krakowa razem z ksi\u0119\u017cn\u0105 kornwalii. otworzy\u0142 tam centrum \u017cydowskie i zwiedzi\u0142 wawel. w marcu 2010 podczas ostatniej wizyty w polsce jako nast\u0119pca tronu spotka\u0142 si\u0119 z prezydentem polski lechem kaczy\u0144skim. miesi\u0105c p\u00f3\u017aniej dosz\u0142o do katastrofy lotniczej w smole\u0144sku, w kt\u00f3rej zgin\u0105\u0142 prezydent i 95 innych os\u00f3b. ksi\u0105\u017c\u0119 walii przekaza\u0142 swoje kondolencje, ale z powodu wybuchu wulkanu na islandii nie zdo\u0142a\u0142 dotrze\u0107 na uroczysto\u015bci pogrzebowe prezydenta i jego ma\u0142\u017conki w krakowie.\nw marcu 2019 razem z ksi\u0119\u017cn\u0105 kornwalii zostali pierwszymi cz\u0142onkami rodziny kr\u00f3lewskiej w dziejach, kt\u00f3rzy odwiedzili kub\u0119. 24 stycznia 2020 w trakcie swojej pierwszej wizyty w jerozolimie odwiedzi\u0142 gr\u00f3b babki, ksi\u0119\u017cnej alicji. wzi\u0105\u0142 udzia\u0142 w izraelskich obchodach 75. rocznicy uwolnienia obozu koncentracyjnego auschwitz-birkenau.\n\n\n=== ochrona \u015brodowiska ===\nkarol od lat 70. xx wieku interesuje si\u0119 zagadnieniami zwi\u0105zanymi z ekologi\u0105 i ochron\u0105 \u015brodowiska, m.in. zmianami klimatycznymi i zr\u00f3wnowa\u017conym rolnictwem. gdy mia\u0142 21 lat wyg\u0142osi\u0142 na po\u015bwi\u0119conej krajobrazowi konferencji w cardiff swoje pierwsze kluczowe przem\u00f3wienie na temat \u015brodowiska. w 1998 napisa\u0142 do premiera wielkiej brytanii tony\u2019ego blaira list, w kt\u00f3rym skrytykowa\u0142 rozw\u00f3j genetycznie modyfikowanej \u017cywno\u015bci. w li\u015bcie zarzuci\u0142 przemys\u0142owi biotechnologicznemu i naukowcom \u201ecoraz bardziej gor\u0105czkowe dzia\u0142ania promocyjne\u201d, a tak\u017ce pochwali\u0142 blaira za zgod\u0119 na spotkanie z przeciwnikami modyfikacji genetycznych, broni\u0105c ich przed zarzutem, \u017ce s\u0105 \u201ehisteryczni, skrajni i antypost\u0119powi\u201d. z powodu troski o \u015brodowisko karol jest na cz\u0119\u015bciowo wega\u0144skiej diecie.\nw 2009, w przem\u00f3wieniu podczas ceremonii otwarcia ministerialnej cz\u0119\u015bci konferencji narod\u00f3w zjednoczonych w sprawie zmian klimatu (cop15) w kopenhadze, karol stwierdzi\u0142, \u017ce \u201eprzetrwanie gatunku\u201d jest zagro\u017cone, a tak\u017ce \u017ce \u015bwiatowi przyw\u00f3dcy s\u0105 winni \u201enaszym dzieciom i wnukom\u201d, \u017ceby co\u015b zmieni\u0107.\nw 2014 wraz z synami za\u0142o\u017cy\u0142 konsorcjum united for wildlife maj\u0105ce na celu zwalczanie nielegalnego handlu zwierz\u0119tami.\nw 2015, podczas otwarcia konferencji narod\u00f3w zjednoczonych w sprawie zmian klimatu (cop21) w pary\u017cu \u00f3wczesny ksi\u0105\u017c\u0119 walii powiedzia\u0142, \u017ce globalne ocieplenie jest najwi\u0119kszym z zagro\u017ce\u0144, z kt\u00f3rymi mierzy si\u0119 ludzko\u015b\u0107, a \u015bwiatowi przyw\u00f3dcy obecni na konferencji musz\u0105 podj\u0105\u0107 niezw\u0142oczne dzia\u0142ania na rzecz ochrony planety dla przysz\u0142ych pokole\u0144.\nw styczniu 2020 podczas \u015bwiatowego forum ekonomicznego w davos wyg\u0142osi\u0142 przem\u00f3wienie, w kt\u00f3rym ostrzega\u0142 przed zbli\u017caj\u0105c\u0105 si\u0119 katastrof\u0105 zwi\u0105zan\u0105 ze zmianami klimatu oraz spotka\u0142 si\u0119 ze szwedzk\u0105 aktywistk\u0105 klimatyczn\u0105 gret\u0105 thunberg.\nw 2021, podczas przem\u00f3wienia na zorganizowanym na marginesie szczytu grupy g20 w rzymie spotkaniu przedstawicieli kraj\u00f3w uprzemys\u0142owionych g20 karol stwierdzi\u0142, \u017ce nadchodz\u0105ca konferencja narod\u00f3w zjednoczonych w sprawie zmian klimatu (cop26) w glasgow jest \u201esaloonem ostatniej szansy\u201d, aby uratowa\u0107 \u015bwiat przed wymykaj\u0105cymi si\u0119 spod kontroli zmianami klimatycznymi, a ponadto doda\u0142, \u017ce \u201enadszed\u0142 czas, aby od\u0142o\u017cy\u0107 na bok dziel\u0105ce nas r\u00f3\u017cnice i wykorzysta\u0107 t\u0119 wyj\u0105tkow\u0105 okazj\u0119 do rozpocz\u0119cia istotnego zielonego uzdrowienia poprzez skierowanie \u015bwiatowej gospodarki na pewn\u0105, zr\u00f3wnowa\u017con\u0105 trajektori\u0119, a tym samym ocalenie naszej planety\u201d. podczas otwarcia cop26 \u00f3wczesny nast\u0119pca tronu powiedzia\u0142, \u017ce \u017ceby walczy\u0107 ze zmianami klimatycznymi \u201epotrzebujemy wielkiej kampanii w stylu wojskowym, aby zarz\u0105dza\u0107 si\u0142\u0105 globalnego sektora prywatnego\u201d.\n\n\n=== architektura i urbanistyka ===\narchitektura i urbanistyka stanowi\u0105 przedmiot szczeg\u00f3lnego zainteresowania obecnego brytyjskiego monarchy. na przestrzeni lat bardzo ch\u0119tnie wypowiada\u0142 si\u0119 on i pisa\u0142 teksty zar\u00f3wno na temat architektury, jak i powinno\u015bci architekt\u00f3w, ich odpowiedzialno\u015bci oraz powagi ich zawodu, kt\u00f3ry ma wielki wp\u0142yw na \u017cycie ludzi. wiele uwagi w swoich wypowiedziach i tekstach po\u015bwi\u0119ca\u0142 sposobowi budowania miast po ii wojnie \u015bwiatowej, charakteryzuj\u0105cemu si\u0119 modernistycznym strefowaniem i tworzeniem kolejnych przedmie\u015b\u0107. pocz\u0105wszy od 1986, za\u0142o\u017cy\u0142 kilka zajmuj\u0105cych si\u0119 szeroko rozumian\u0105  \u201ewalk\u0105 o zr\u00f3wnowa\u017cone podej\u015bcie do tego, jak \u017cyjemy i budujemy nasze spo\u0142eczno\u015bci\u201d organizacji: the prince\u2019s foundation for building community, the prince\u2019s regeneration trust, the great steward of scotland\u2019s dumfries house trust i the prince\u2019s school of traditional arts. w 2018 organizacje te po\u0142\u0105czy\u0142y si\u0119 tworz\u0105c the prince\u2019s foundation.\nkarol iii jest radykalnym przeciwnikiem modernizmu, ponadto nie ceni te\u017c postmodernizmu. 30 maja 1984 wyg\u0142osi\u0142 przem\u00f3wienie z okazji 150. rocznicy powstania kr\u00f3lewskiego instytutu architekt\u00f3w brytyjskich, na kt\u00f3rym skrytykowa\u0142 stworzony w latach 60. xx wieku na zlecenie lorda petera palumbo przez ludwiga miesa van der rohego projekt wie\u017cowca mansion house square, maj\u0105cego powsta\u0107 w city of london, a tak\u017ce projekt proponowanej rozbudowy londy\u0144skiej galerii narodowej (national gallery), autorstwa biura architektonicznego ahrends, burton and koralek. wie\u017cowiec miesa van der rohego \u00f3wczesny nast\u0119pca tronu nazwa\u0142 \u201egigantycznym szklanym kikutem, lepiej pasuj\u0105cym do centrum chicago ni\u017c do city of london\u201d, za\u015b rozbudow\u0119 galerii narodowej biura ahrends, burton and koralek okre\u015bli\u0142 jako \u201epotworny czyrak na twarzy ukochanego i eleganckiego przyjaciela\u201d. ostatecznie na miejscu planowanego wie\u017cowca zbudowano postmodernistyczny budynek no 1 poultry, zaprojektowany przez jamesa stirlinga, z kolei rozbudow\u0119 national gallery przeprowadzono wed\u0142ug zaakceptowanego przez \u00f3wczesnego ksi\u0119cia walii postmodernistycznego projektu autorstwa roberta venturiego i denise scott brown.\nw 1989 ukaza\u0142a si\u0119 ksi\u0105\u017cka karola pt. a vision of britain: a personal view of architecture, b\u0119d\u0105ca zbiorem jego my\u015bli i idei zwi\u0105zanych z urbanistyk\u0105 oraz architektur\u0105. autor wyrazi\u0142 w niej wyrazisty pogl\u0105d na temat warto\u015bci architektury tradycyjnej i zwi\u0105zanej z danym regionem, wernakularnej, lokalnej, utrzymanej w klasycznych formach oraz proporcjach, a tak\u017ce podkre\u015bli\u0142 \u017ce nie ceni ma\u0142o przyjaznej ludziom wsp\u00f3\u0142czesnej urbanistyki; ceni natomiast idee nowej urbanistyki (new urbanism), zak\u0142adaj\u0105cej budow\u0119 miast z tradycyjnym uk\u0142adem ulic, pierzejami i placami, a przede wszystkim z do\u015b\u0107 g\u0119st\u0105 oraz wielofunkcyjn\u0105 zabudow\u0105. wyra\u017cone w ksi\u0105\u017cce wizje architektoniczno-urbanistyczne karola iii odzwierciedla budowane od 1993 na zachodnich peryferiach dorchester w hrabstwie dorset eksperymentalne miasto poundbury. \u00f3wczesny ksi\u0105\u017ce walii pod koniec lat 80. xx wieku wsp\u00f3\u0142pracowa\u0142 z lokalnym organem planistycznym, rad\u0105 okr\u0119gu west dorset, przy tworzeniu modelu planowanego nowego miasta, a nast\u0119pnie zaanga\u017cowa\u0142 do zaprojektowania jego og\u00f3lnej koncepcji l\u00e9ona kriera. krier zaprojektowa\u0142 poundbury w oparciu o idee nowej urbanistyki, z g\u0119st\u0105, kameraln\u0105 i maj\u0105c\u0105 tradycyjn\u0105 architektur\u0119 zabudow\u0105, oferuj\u0105c\u0105 w bliskiej odleg\u0142o\u015bci wi\u0119kszo\u015b\u0107 potrzebnych do \u017cycia funkcji.\nw 2014 presti\u017cowy magazyn \u201earchitectural review\u201d poprosi\u0142 \u00f3wczesnego nast\u0119pc\u0119 tronu o spisanie jego g\u0142\u00f3wnych koncepcji dotycz\u0105cych projektowania, urbanistyki i architektury. ksi\u0105\u017c\u0119 napisa\u0142 na ten temat obszerny artyku\u0142 i spuentowa\u0142 go dziesi\u0119cioma punktami dotycz\u0105cymi tego, co jego zdaniem jest najwa\u017cniejsze przy projektowaniu miast i budynk\u00f3w: poszanowania krajobrazu, architektury jako j\u0119zyka, znaczenia skali, harmonii, tworzenia dobrze zaprojektowanych zespo\u0142\u00f3w zabudowy, znaczenia materia\u0142\u00f3w, znak\u00f3w i obiekt\u00f3w u\u017cytkowych w przestrzeniach publicznych, pieszego jako g\u0142\u00f3wnego punktu procesu projektowania, g\u0119sto\u015bci oraz elastyczno\u015bci.\n\n\n=== ogrodnictwo i rolnictwo ekologiczne ===\nw 1980 karol zaj\u0105\u0142 si\u0119 ogrodnictwem, tworz\u0105c na terenie zakupionej w\u00f3wczas posiad\u0142o\u015bci highgrove w hrabstwie gloucestershire ogr\u00f3d z pomoc\u0105 lady miriam rothschild. w jednym z p\u00f3\u017aniejszych wywiad\u00f3w stwierdzi\u0142, \u017ce rozmawia z drzewami i ro\u015blinami w swoim ogrodzie: \u201ez rado\u015bci\u0105 rozmawiam z ro\u015blinami i drzewami i s\u0142ucham ich. my\u015bl\u0119, \u017ce to absolutnie kluczowe\u201d. opr\u00f3cz tworzenia ogrodu ksi\u0105\u017c\u0119 rozpocz\u0105\u0142 te\u017c proces przekszta\u0142cania znajduj\u0105cej si\u0119 na terenie posiad\u0142o\u015bci farmy duchy home farm w ca\u0142kowicie ekologiczny system rolniczy. kulminacj\u0105 tego procesu by\u0142o uruchomienie w 1990 marki \u017cywno\u015bci ekologicznej duchy originals, kt\u00f3rej pierwszy produkt, herbatniki owsiane, trafi\u0142 na rynek dwa lata p\u00f3\u017aniej.\nw 2002 \u00f3wczesny nast\u0119pca tronu stworzy\u0142 we wsp\u00f3\u0142pracy z by\u0142ym psychologiem duchowym \u201eogr\u00f3d uzdrawiaj\u0105cy\u201d, oparty na \u015bwi\u0119tej geometrii i staro\u017cytnej symbolice religijnej. ogr\u00f3d ten w tym samym roku zosta\u0142 zaprezentowany na wystawie kwiat\u00f3w w chelsea.\n\n\n=== sport ===\nkarol w wieku 19 lat zacz\u0105\u0142 bra\u0107 udzia\u0142 w zawodach polo \u2013 przygod\u0119 z tym sportem rozpocz\u0105\u0142 jako pi\u0119tnastolatek, gdy dosta\u0142 w prezencie od swojego ojca mallet. w 2015 zako\u0144czy\u0142 karier\u0119 zawodnicz\u0105.\nw 1980 karol wzi\u0105\u0142 udzia\u0142 w rozgrywanych pomi\u0119dzy izb\u0105 lord\u00f3w i izb\u0105 gmin zawodach strzeleckich vizianagram, strzelaj\u0105c dla izby lord\u00f3w. pi\u0119\u0107 lat wcze\u015bniej ksi\u0105\u017c\u0119 zosta\u0142 6. w historii prezesem brytyjskiego narodowego stowarzyszenia strzeleckiego (national rifle association).\nmonarcha by\u0142 mi\u0142o\u015bnikiem polowa\u0144 na lisy, kt\u00f3re zosta\u0142o zakazane w anglii i walii na mocy uchwalonej w 2004 i wprowadzonej w \u017cycie rok p\u00f3\u017aniej odpowiedniej ustawy. p\u00f3\u017aniej w serii prywatnych list\u00f3w karol lobbowa\u0142 u premiera tony\u2019ego blaira na rzecz zniesienia zakazu polowa\u0144 na lisy. z kolei na prywatnym spotkaniu w 2002 mia\u0142 powiedzie\u0107: \u201eje\u015bli laburzystowski rz\u0105d kiedykolwiek zaka\u017ce polowa\u0144 na lisy, to r\u00f3wnie dobrze mog\u0119 opu\u015bci\u0107 ten kraj i sp\u0119dzi\u0107 reszt\u0119 \u017cycia na je\u017adzie na nartach\u201d.\nkarol jest kibicem klubu pi\u0142karskiego burnley f.c..\n\n\n=== dzia\u0142alno\u015b\u0107 charytatywna ===\nw 1976 za\u0142o\u017cy\u0142 organizacj\u0119 prince\u2019s trust u\u0142atwiaj\u0105c\u0105 znalezienie pracy bezrobotnym brytyjczykom.\nw grudniu 2019 wspar\u0142 royal british legion, bior\u0105c udzia\u0142 w nagraniu, w kt\u00f3rym razem z matk\u0105, ksi\u0119ciem wilhelmem i ksi\u0119ciem jerzym przygotowywa\u0142 pudding.\n\n\n=== zwi\u0105zki z innymi rodzinami kr\u00f3lewskimi ===\nkarol spokrewniony jest ze wszystkimi rodzinami kr\u00f3lewskimi i ksi\u0105\u017c\u0119cymi, zasiadaj\u0105cymi na tronach europejskich pa\u0144stw, poprzez jana wilhelma friso, ksi\u0119cia oranii, kt\u00f3ry \u017cy\u0142 w latach 1687\u20131711. jego ojciec wywodzi si\u0119 z greckiej i du\u0144skiej rodziny kr\u00f3lewskiej, natomiast matka z rodziny brytyjskiej. monarcha ma w\u015br\u00f3d swoich przodk\u00f3w kr\u00f3la danii chrystiana ix i kr\u00f3low\u0105 wielkiej brytanii wiktori\u0119.\nby\u0142 go\u015bciem ceremonii za\u015blubin: haakona, ksi\u0119cia koronnego norwegii z mette-marit tjessem h\u00f8iby (oslo, 2001), wilhelma-aleksandra, ksi\u0119cia oranii z maksym\u0105 zorreguiett\u0105 cerruti (amsterdam, 2002) i filipa, ksi\u0119cia asturii z letycj\u0105 ortiz rocasolano (madryt, 2004).\nreprezentowa\u0142 dw\u00f3r brytyjski w czasie uroczysto\u015bci pogrzebowych: clausa, ksi\u0119cia holenderskiego (delft, 2002) oraz micha\u0142a i, kr\u00f3la rumunii (bukareszt, 2017).\n\n\n=== media ===\nw pa\u017adzierniku 2019 wyemitowano dokument z udzia\u0142em ksi\u0119cia karola, dotycz\u0105cy przysz\u0142ego panowania ksi\u0119cia wilhelma.\n12 listopada 2019 ksi\u0105\u017c\u0119 walii opublikowa\u0142 sw\u00f3j pierwszy post na instagramie.\nw styczniu 2020 zaprezentowano drugi oficjalny portret przedstawicieli czterech generacji rodziny kr\u00f3lewskiej, na kt\u00f3rym znale\u017ali si\u0119: kr\u00f3lowa el\u017cbieta ii, ksi\u0105\u017c\u0119 walii, ksi\u0105\u017c\u0119 cambridge i ksi\u0105\u017c\u0119 jerzy.\n\n\n=== patronaty ===\nkarol jest patronem ponad 400 organizacji na terenie wielkiej brytanii i wsp\u00f3lnoty narod\u00f3w. do najwa\u017cniejszych nale\u017c\u0105:\n\nbritish council, kt\u00f3rego wicepatronem jest od kwietnia 1984;\nbritish red cross society, gdzie od 2003 pe\u0142ni funkcj\u0119 prezydenta;\nmarie curie \u2013 patron od 2003;\nroyal academy of culinary arts, kt\u00f3remu patronuje od lutego 1999;\nscottish ballett \u2013 patron od 2009;\nthe british film institute, kt\u00f3rego patronem jest od 1979;\nthe royal opera \u2013 patron od 1975;\nthe royal opera house \u2013 patron od 2009;\nthe royal television society \u2013 patron od 1997.\n\n\n=== oczekiwanie na obj\u0119cie tronu ===\nksi\u0105\u017c\u0119 karol by\u0142 najstarszym nast\u0119pc\u0105 tronu w dziejach brytyjskiego kr\u00f3lestwa, by\u0142 r\u00f3wnie\u017c osob\u0105, kt\u00f3ra najd\u0142u\u017cej oczekiwa\u0142a na obj\u0119cie tronu. jest to temat cz\u0119sto poruszany przez media brytyjskie i \u015bwiatowe. w chwili obj\u0119cia tronu mia\u0142 73 lata i by\u0142 najstarszym brytyjskim monarch\u0105 w historii, rozpoczynaj\u0105cym swoje panowanie. pobi\u0142 rekord wilhelma iv, kt\u00f3ry w momencie wst\u0119powania na brytyjski tron w 1830 mia\u0142 64 lata, 10 miesi\u0119cy i 5 dni.\nw przypadku \u015bmierci kr\u00f3lowej el\u017cbiety ii kolejno\u015b\u0107 nast\u0119puj\u0105cych po sobie wydarze\u0144 okre\u015bla\u0142 plan, nazwany operation london bridge. ksi\u0105\u017c\u0119 walii automatycznie zosta\u0142 kr\u00f3lem zjednoczonego kr\u00f3lestwa, co zosta\u0142o oficjalnie potwierdzone nast\u0119pnego dnia na specjalnym zgromadzeniu w pa\u0142acu \u015bwi\u0119tego jakuba. nowy monarcha m\u00f3g\u0142 wybra\u0107 jedno ze swoich imion jako swoje imi\u0119 na okres panowania. ksi\u0105\u017c\u0119 zosta\u0142 r\u00f3wnie\u017c naczelnym zwierzchnikiem ko\u015bcio\u0142a anglii.\nprasa regularnie donosi\u0142a na temat planowanej abdykacji przez kr\u00f3low\u0105 el\u017cbiet\u0119 ii, jednak rzecznicy rodziny kr\u00f3lewskiej nie podj\u0119li tego tematu. do abdykacji nie dosz\u0142o, a karol obj\u0105\u0142 tron po \u015bmierci kr\u00f3lowej el\u017cbiety ii.\n\n\n=== inne wydarzenia ===\n8 kwietnia 2002 bra\u0142 udzia\u0142 w czuwaniu ksi\u0105\u017c\u0105t przy trumnie swojej babki, el\u017cbiety, kr\u00f3lowej matki. towarzyszyli mu: ksi\u0105\u017c\u0119 yorku, hrabia wesseksu i wicehrabia linley.\nw 2013 zasiad\u0142 obok kr\u00f3lowej el\u017cbiety ii podczas ceremonii czytania przez ni\u0105 programu rz\u0105du w parlamencie. potem zast\u0105pi\u0142 matk\u0119 na konferencji pa\u0144stw wsp\u00f3lnoty narod\u00f3w w kolombo.\nw maju 2018 odprowadzi\u0142 do o\u0142tarza meghan markle, kt\u00f3ra bra\u0142a \u015blub z jego synem, ksi\u0119ciem henrykiem. ojciec aktorki, kt\u00f3ry mia\u0142 pe\u0142ni\u0107 t\u0119 funkcj\u0119, zrezygnowa\u0142 na kilka godzin przed \u015blubem, t\u0142umacz\u0105c si\u0119 nag\u0142\u0105 chorob\u0105 kardiologiczn\u0105.\nw styczniu 2020 ksi\u0105\u017c\u0119 i ksi\u0119\u017cna sussexu poinformowali, \u017ce zamierzaj\u0105 wycofa\u0107 si\u0119 z pe\u0142nienia oficjalnych obowi\u0105zk\u00f3w w rodzinie kr\u00f3lewskiej i przeprowadzi\u0107 do ameryki p\u00f3\u0142nocnej. ksi\u0105\u017c\u0119 walii wzi\u0105\u0142 udzia\u0142 w dyskusjach z synem, kr\u00f3low\u0105 i ksi\u0119ciem wilhelmem co do warunk\u00f3w, na jakich para ksi\u0105\u017c\u0119ca opu\u015bci rodzin\u0119 kr\u00f3lewsk\u0105.\n10 maja 2022, jako nast\u0119pca tronu, w towarzystwie syna wilhelma i \u017cony kamili po raz pierwszy w historii zjednoczonego kr\u00f3lestwa wyg\u0142osi\u0142 mow\u0119 tronow\u0105 podczas otwarcia nowej sesji brytyjskiego parlamentu, zast\u0119puj\u0105c po raz pierwszy od 60 lat swoj\u0105 matk\u0119 kr\u00f3low\u0105 el\u017cbiet\u0119 ii.\n\n\n== kr\u00f3l zjednoczonego kr\u00f3lestwa ==\n8 wrze\u015bnia 2022 w szkockiej rezydencji balmoral zmar\u0142a kr\u00f3lowa el\u017cbieta ii. karol wraz z ma\u0142\u017conk\u0105 od rana przebywali z kr\u00f3low\u0105. po \u015bmierci matki karol zosta\u0142 kolejnym kr\u00f3lem wielkiej brytanii, a jego \u017cona kamila \u2013 zgodnie z wol\u0105 kr\u00f3lowej el\u017cbiety ii \u2013 kr\u00f3low\u0105 ma\u0142\u017conk\u0105. w przem\u00f3wieniu, kt\u00f3re wyg\u0142osi\u0142a mianowana przez el\u017cbiet\u0119 ii dwa dni wcze\u015bniej premier liz truss, potwierdzono, \u017ce kr\u00f3l b\u0119dzie nosi\u0142 imi\u0119 karol iii (przy czym ostatecznie rozwiane zosta\u0142y obecne od 2005 w\u0105tpliwo\u015bci, jakoby mia\u0142 przyj\u0105\u0107 imi\u0119 jerzy vii na cze\u015b\u0107 swojego dziadka i tym samym unikn\u0105\u0107 skojarze\u0144 z kontrowersyjnymi kr\u00f3lami z rodu stuart\u00f3w nosz\u0105cymi imi\u0119 karol). tego wieczoru kr\u00f3l karol wyda\u0142 swoje pierwsze o\u015bwiadczenie. 9 wrze\u015bnia 2022 przyj\u0105\u0142 na pierwszej audiencji premier liz truss oraz wyg\u0142osi\u0142 swoje pierwsze or\u0119dzie do narodu.\n10 wrze\u015bnia 2022 w pa\u0142acu \u015bw. jakuba w londynie rada akcesyjna w obecno\u015bci ksi\u0119cia walii wilhelma, kr\u00f3lowej ma\u0142\u017conki kamili oraz urz\u0119duj\u0105cej premier i by\u0142ych premier\u00f3w wyda\u0142a proklamacj\u0119, w kt\u00f3rej formalnie zosta\u0142 og\u0142oszony kr\u00f3lem zjednoczonego kr\u00f3lestwa.\n11 pa\u017adziernika 2022 pa\u0142ac buckingham og\u0142osi\u0142, \u017ce koronacja karola iii wraz z jego ma\u0142\u017conk\u0105, kamil\u0105, odb\u0119dzie si\u0119 6 maja 2023.\n25 pa\u017adziernika 2022 przyj\u0105\u0142 na audiencji rishiego sunaka, powierzaj\u0105c mu misj\u0119 stworzenia gabinetu.\n29 marca 2023 wraz z kamil\u0105 rozpocz\u0105\u0142 trzydniow\u0105 wizyt\u0119 pa\u0144stwow\u0105 w niemczech, kt\u00f3ra by\u0142a jego pierwsz\u0105 zagraniczn\u0105 wizyt\u0105 jako brytyjskiego monarchy.\n6 maja 2023 karol iii i jego ma\u0142\u017conka kamila zostali koronowani na kr\u00f3la i kr\u00f3low\u0105 zjednoczonego kr\u00f3lestwa podczas ceremonii w opactwie westminsterskim, b\u0119d\u0105cej 40. tego typu uroczysto\u015bci\u0105 w historii opactwa.\n7 listopada 2023 po raz pierwszy w roli brytyjskiego monarchy otworzy\u0142 sesj\u0119 parlamentu, wyg\u0142aszaj\u0105c z tej okazji mow\u0119 tronow\u0105. \n\n\n== \u017cycie prywatne ==\n\n\n=== zwi\u0105zek z kamil\u0105 parker bowles ===\nstan cywilny ksi\u0119cia karola od pocz\u0105tku by\u0142 tematem zainteresowania medi\u00f3w. latem 1971 pozna\u0142 kamil\u0119 shand, kt\u00f3rej zosta\u0142 przedstawiony przez wsp\u00f3ln\u0105 znajom\u0105, luci\u0119 santa cruz, c\u00f3rk\u0119 ambasadora chile w wielkiej brytanii. po 18 miesi\u0105cach przyja\u017ani ich relacja przerodzi\u0142a si\u0119 w zwi\u0105zek. w listopadzie 1972 ksi\u0105\u017c\u0119 planowa\u0142 zar\u0119czyny z kamil\u0105, ale z nich zrezygnowa\u0142, poniewa\u017c uzna\u0142, \u017ce ma\u0142\u017ce\u0144stwo nie zostanie zaakceptowane przez cz\u0142onk\u00f3w rodziny kr\u00f3lewskiej.\nw grudniu 1972 para podj\u0119\u0142a decyzj\u0119 o rozstaniu, a w lipcu 1973 kamila wysz\u0142a za andrew parker bowlesa, kt\u00f3ry wcze\u015bniej spotyka\u0142 si\u0119 z ksi\u0119\u017cniczk\u0105 kr\u00f3lewsk\u0105 ann\u0105, siostr\u0105 karola.\nich drugi romans rozpocz\u0105\u0142 si\u0119 w 1979, po zamachu na stryja karola, ludwika mountbattena, i trwa\u0142 do 1981.\n\n\n=== ma\u0142\u017ce\u0144stwo z dian\u0105 spencer ===\nw latach 70. xx wieku zwi\u0105zany by\u0142 z lady sar\u0105 spencer. odwiedzaj\u0105c j\u0105 w rodzinnej rezydencji spencer\u00f3w w althorp, pozna\u0142 jej m\u0142odsz\u0105 siostr\u0119, lady dian\u0119 spencer. ich relacja rozwin\u0119\u0142a si\u0119 w zwi\u0105zek po kolejnym spotkaniu w trakcie turnieju polo w 1980. ksi\u0105\u017c\u0119 o\u015bwiadczy\u0142 si\u0119 m\u0142odszej o 13 lat dianie 6 lutego 1981 na zamku w windsorze po tym, jak widzieli si\u0119 wcze\u015bniej 13 razy. ich zar\u0119czyny og\u0142oszono 24 lutego 1981. lady spencer sama wybra\u0142a sw\u00f3j pier\u015bcionek zar\u0119czynowy \u2013 w 2010 otrzyma\u0142a go narzeczona jej starszego syna, katarzyna middleton.\n29 lipca 1981 zawar\u0142 z dian\u0105 zwi\u0105zek ma\u0142\u017ce\u0144ski w obrz\u0105dku anglika\u0144skim w katedrze \u015bw. paw\u0142a w londynie, kt\u00f3ra by\u0142a obszerniejsza ni\u017c opactwo westminsterskie. ceremonii przewodniczyli arcybiskup canterbury, robert runcie oraz dziekan katedry, alan webster. dru\u017cbami karola byli jego bracia: ksi\u0105\u017c\u0119ta andrzej i edward. w uroczysto\u015bciach uczestniczy\u0142o oko\u0142o 3,5 tysi\u0105ca go\u015bci, a jej koszt przekroczy\u0142 48 milion\u00f3w funt\u00f3w, staj\u0105c si\u0119 w\u00f3wczas najwi\u0119kszym wydarzeniem w dziejach anglii. na przyjazd do londynu nie zdecydowa\u0142 si\u0119 kr\u00f3l hiszpanii jan karol i, t\u0142umacz\u0105c swoj\u0105 nieobecno\u015b\u0107 sporem z wielk\u0105 brytani\u0105 o gibraltar. po \u015blubie ma\u0142\u017conkowie udali si\u0119 na przyj\u0119cie w pa\u0142acu buckingham, nast\u0119pnie po pocz\u0119stunku pojechali poci\u0105giem do rezydencji broadlands w romsey, gdzie sp\u0119dzili pierwsze trzy noce podr\u00f3\u017cy po\u015blubnej. nast\u0119pnie polecieli na gibraltar, a potem uczestniczyli w rejsie po morzu \u015br\u00f3dziemnym na pok\u0142adzie hmy britannia.\nzwi\u0105zek karola i diany od pocz\u0105tku by\u0142 w centrum zainteresowania medi\u00f3w brytyjskich i \u015bwiatowych. pojawia\u0142y si\u0119 doniesienia, \u017ce 32-letni ksi\u0105\u017c\u0119 walii zdecydowa\u0142 si\u0119 na ma\u0142\u017ce\u0144stwo pod przymusem i z rozs\u0105dku, a dodatkowo nadal utrzymywa\u0142 intymne relacje z kamil\u0105 parker bowles (mia\u0142 z ni\u0105 sp\u0119dzi\u0107 noc przed \u015blubem z lady spencer).\n5 listopada 1981 pa\u0142ac buckingham o\u015bwiadczy\u0142, \u017ce ksi\u0105\u017c\u0119 i ksi\u0119\u017cna walii spodziewaj\u0105 si\u0119 narodzin swojego pierwszego dziecka. 21 czerwca 1982 w st. mary\u2019s hospital w londynie diana urodzi\u0142a syna i przysz\u0142ego nast\u0119pc\u0119 brytyjskiego tronu. 28 czerwca og\u0142oszono, \u017ce b\u0119dzie nosi\u0142 imiona wilhelm artur filip ludwik. para ksi\u0105\u017c\u0119ca zaprezentowa\u0142a swoje dziecko poddanym na schodach szpitala. w tym okresie pog\u0142\u0119bia\u0142 si\u0119 kryzys w ich ma\u0142\u017ce\u0144stwie. 13 lutego 1984 rodzina kr\u00f3lewska poinformowa\u0142a o drugiej ci\u0105\u017cy ksi\u0119\u017cnej walii. 15 wrze\u015bnia w st. mary\u2019s hospital w londynie urodzi\u0142a drugiego syna. ksi\u0105\u017c\u0119 otrzyma\u0142 imiona henryk karol albert dawid i zaj\u0105\u0142 trzecie miejsce w linii sukcesji, za ojcem i starszym bratem. karol zosta\u0142 pierwszym brytyjskim ksi\u0119ciem w historii, kt\u00f3ry by\u0142 obecny przy narodzinach swojego dziecka. kilka godzin po powrocie z \u017con\u0105 i drugim synem ze szpitala uda\u0142 si\u0119 na mecz polo w windsor great parku, co pog\u0142\u0119bi\u0142o kryzys w jego ma\u0142\u017ce\u0144stwie.\nw ci\u0105gu kilku kolejnych lat ma\u0142\u017ce\u0144stwo pary ksi\u0105\u017c\u0119cej znalaz\u0142o si\u0119 w coraz powa\u017cniejszym kryzysie. przyczyni\u0142a si\u0119 do tego r\u00f3\u017cnica wieku mi\u0119dzy ma\u0142\u017conkami, zaburzenia psychiczne ksi\u0119\u017cnej (bulimia i depresja poporodowa), utrzymuj\u0105cy si\u0119 romans karola z kamil\u0105 parker-bowles (odnowili relacj\u0119 w 1983 i potajemnie spotykali si\u0119 w rezydencji highgrove) oraz relacja diany z nauczycielem jazdy konnej jamesem hewittem, kt\u00f3ra mia\u0142a trwa\u0107 w latach 1986\u20131991. widoczny w publicznych wyst\u0105pieniach dyskomfort mi\u0119dzy ma\u0142\u017conkami doprowadzi\u0142 do okre\u015blenia ich przed media \u201eponurakami\u201d (ang. the glums). w czerwcu 1993 ukaza\u0142a si\u0119 ksi\u0105\u017cka andrew mortona pt. diana: prawdziwa historia, w kt\u00f3rej ksi\u0119\u017cna walii ujawni\u0142a szczeg\u00f3\u0142y relacji z karolem, w tym jego zdrady z kamil\u0105.\n9 grudnia 1992 brytyjski premier john major og\u0142osi\u0142 separacj\u0119 ksi\u0119cia i ksi\u0119\u017cnej walii. w tym samym roku, kt\u00f3ry kr\u00f3lowa okre\u015bli\u0142a p\u00f3\u017aniej jako sw\u00f3j annus horribilis, swoje rozwody og\u0142osili r\u00f3wnie\u017c brat karola, ksi\u0105\u017c\u0119 andrzej i jego siostra, ksi\u0119\u017cniczka anna. w dokumencie telewizyjnym w czerwcu 1994 karol przyzna\u0142 si\u0119 do zdradzania diany z kamil\u0105 i ujawni\u0142, \u017ce ich relacja mia\u0142a sta\u0107 si\u0119 za\u017cy\u0142a oko\u0142o 1986.\nw styczniu 1995 kamila i andrew parker-bowles wzi\u0119li rozw\u00f3d, a 28 sierpnia 1996 dosz\u0142o do rozwodu karola i diany. w 1996 zdj\u0119cie \u015blubne diany i karola znalaz\u0142o si\u0119 na plakacie akcji spo\u0142ecznej organizowanej przez british safety council, kt\u00f3rej celem by\u0142o promowanie bezpiecznych stosunk\u00f3w seksualnych z u\u017cyciem prezerwatywy. po interwencji pa\u0142acu reklam\u0119 usuni\u0119to.\n31 sierpnia 1997 ksi\u0119\u017cna walii zgin\u0119\u0142a w wypadku samochodowym w pary\u017cu. ksi\u0105\u017c\u0119 karol polecia\u0142 do pary\u017ca i wr\u00f3ci\u0142 do wielkiej brytanii razem z trumn\u0105 z cia\u0142em zmar\u0142ej ksi\u0119\u017cnej. rodzina kr\u00f3lewska uczestniczy\u0142a w pa\u0144stwowym pogrzebie diany, kt\u00f3ry mia\u0142 miejsce 6 wrze\u015bnia w opactwie westminsterskim. na czele orszaku pogrzebowego szli: ksi\u0105\u017c\u0119 karol, 15-letni ksi\u0105\u017c\u0119 wilhelm, 12-letni ksi\u0105\u017c\u0119 henryk, ksi\u0105\u017c\u0119 filip oraz brat diany, hrabia spencer. zgodnie z doniesieniami biograf\u00f3w, nigdy nie odwiedzi\u0142 grobu \u017cony na wyspie w posiad\u0142o\u015bci althorp.\n22 lipca 2013 urodzi\u0142 si\u0119 pierwszy wnuk karola, znajduj\u0105cy si\u0119 w bezpo\u015bredniej kolejce do brytyjskiego tronu, ksi\u0105\u017c\u0119 jerzy aleksander ludwik z cambridge, syn ksi\u0119cia wilhelma i jego \u017cony, ksi\u0119\u017cnej katarzyny.\n\n\n=== ma\u0142\u017ce\u0144stwo z kamil\u0105 parker bowles ===\nksi\u0105\u017c\u0119 walii kontynuowa\u0142 znajomo\u015b\u0107 z kamil\u0105, kt\u00f3ra zacz\u0119\u0142a towarzyszy\u0107 mu w oficjalnych wyst\u0105pieniach \u2013 po raz pierwszy w styczniu 1999 w hotelu ritz w londynie, gdzie wzi\u0119li udzia\u0142 w przyj\u0119ciu urodzinowym. w 2000 udali si\u0119 razem do szkocji, gdzie wype\u0142niali obowi\u0105zki w imieniu monarchy. od 2004 wyst\u0119puj\u0105 wsp\u00f3lnie w czasie pe\u0142nienia wszystkich jego publicznych obowi\u0105zk\u00f3w.\n10 lutego 2005 clarence house og\u0142osi\u0142 zar\u0119czyny ksi\u0119cia walii z parker bowles, kt\u00f3ra otrzyma\u0142a pier\u015bcionek zar\u0119czynowy nale\u017c\u0105cy wcze\u015bniej do kr\u00f3lowej matki el\u017cbiety. para zdecydowa\u0142a si\u0119 na \u015blub cywilny, poniewa\u017c narzeczona by\u0142a rozw\u00f3dk\u0105, a narzeczony \u2013 jako przysz\u0142y monarcha \u2013 mia\u0142 zosta\u0107 g\u0142ow\u0105 ko\u015bcio\u0142a anglii. planowana ceremonia zyska\u0142a aprobat\u0119 honorowego zwierzchnika ko\u015bcio\u0142a anglii, arcybiskupa canterbury rowana williamsa, kt\u00f3ry w o\u015bwiadczeniu stwierdzi\u0142, \u017ce \u201eustalenia te [dotycz\u0105ce \u015blubu] maj\u0105 moje silne poparcie i s\u0105 zgodne z wytycznymi ko\u015bcio\u0142a dotycz\u0105cymi ponownego ma\u0142\u017ce\u0144stwa, kt\u00f3re ksi\u0105\u017c\u0119 walii w pe\u0142ni akceptuje jako zaanga\u017cowany anglikanin i przysz\u0142y najwy\u017cszy gubernator ko\u015bcio\u0142a anglii\u201d. w czerwcu 2004 by\u0142y arcybiskup canterbury george leonard carey w wywiadzie prasowym powiedzia\u0142, \u017ce ko\u015bci\u00f3\u0142 zaakceptowa\u0142by ma\u0142\u017ce\u0144stwo karola i kamili, oraz doda\u0142: \u201e[karol] jest nast\u0119pc\u0105 tronu i kocha j\u0105. naturaln\u0105 rzecz\u0105 jest to, \u017ce powinien j\u0105 po\u015blubi\u0107\u201d.\npocz\u0105tkowo chciano zorganizowa\u0107 ceremoni\u0119 8 kwietnia w zamku w windsorze, jednak na cztery dni przed tym terminem plany zosta\u0142y jednak zmienione, poniewa\u017c tego samego dnia w watykanie odbywa\u0142 si\u0119 pogrzeb papie\u017ca jana paw\u0142a ii \u2013 karol mia\u0142 bra\u0107 w nim udzia\u0142 jako reprezentant kr\u00f3lowej. zrezygnowano r\u00f3wnie\u017c z lokalizacji w zamku, poniewa\u017c oznacza\u0142oby to, \u017ce przez kolejny rok ka\u017cda para mog\u0142aby wzi\u0105\u0107 \u015blub w siedzibie monarchy. kr\u00f3lowa el\u017cbieta ii wyrazi\u0142a zgod\u0119 na \u015blub 2 marca, czyni\u0105c ma\u0142\u017ce\u0144stwo dynastycznym. karol i kamila zawarli zwi\u0105zek ma\u0142\u017ce\u0144ski 9 kwietnia 2005 w xvii-wiecznym budynku windsor guildhall w windsorze w hrabstwie berkshire o godzinie 12:30. przyszli ma\u0142\u017conkowie pojawili si\u0119 w budynku ok. 12:25, wsp\u00f3lnie podje\u017cd\u017caj\u0105c pod niego rolls-royce\u2019em phantomem vi. na ok. dwie godziny przed \u015blubem wzd\u0142u\u017c trasy przejazdu zgromadzi\u0142o si\u0119 kilka tysi\u0119cy ludzi, chc\u0105cych zobaczy\u0107 now\u0105 par\u0119 ksi\u0105\u017c\u0119c\u0105. karol i kamila zostali uznani za ma\u0142\u017conk\u00f3w przez lokaln\u0105 urz\u0119dniczk\u0119 stanu cywilnego clair williams podczas prywatnej, nietransmitowanej przez media, 20-minutowej ceremonii w obecno\u015bci zaledwie 28 go\u015bci (zabrak\u0142o w\u015br\u00f3d nich rodzic\u00f3w karola: kr\u00f3lowej el\u017cbiety ii i ksi\u0119cia edynburga filipa). \u015bwiadkami na \u015blubie byli najstarsi synowie pary z poprzednich ma\u0142\u017ce\u0144stw, ksi\u0105\u017c\u0119 wilhelm i tom parker bowles. obr\u0105czki \u015blubne pa\u0144stwa m\u0142odych, za kt\u00f3rych przekazanie odpowiada\u0142 ksi\u0105\u017c\u0119 wilhelm, by\u0142y wykonane z walijskiego z\u0142ota.\npo ceremonii \u015blubnej ma\u0142\u017conkowie wzi\u0119li udzia\u0142 w 45-minutowym, transmitowanym przez telewizj\u0119, nabo\u017ce\u0144stwie w kaplicy \u015bw. jerzego zamku w windsorze, kt\u00f3re poprowadzi\u0142 arcybiskup canterbury rowan williams. podczas trwaj\u0105cego w ramach liturgii b\u0142ogos\u0142awie\u0144stwa nowo\u017ce\u0144cy ukl\u0119kli i odczytali z modlitewnika powszechnego 1662 s\u0142owa zawieraj\u0105ce wyznanie \u201erozmaitych grzech\u00f3w i niegodziwo\u015bci\u201d. w nabo\u017ce\u0144stwie uczestniczy\u0142o ok. 800 go\u015bci, w tym rodzina (obecni by\u0142a kr\u00f3lowa el\u017cbieta ii z m\u0119\u017cem, ksi\u0119ciem filipem) i przyjaciele pary oraz liczne osobisto\u015bci, m.in. premier wielkiej brytanii tony blair i celebryci: rowan atkinson, phil collins, kenneth branagh, joanna lumley, richard e. grant, jools holland oraz stephen fry. go\u015bciem nabo\u017ce\u0144stwa by\u0142 tak\u017ce pierwszy m\u0105\u017c kamili, andrew parker bowles. ostatnim punktem dnia \u015blubu by\u0142o popo\u0142udniowe przyj\u0119cie na zamku w windsorze.\npo \u015blubie karol i kamila pojechali na miesi\u0105c miodowy do rezydencji kr\u00f3lewskiej birkhall, stanowi\u0105cej cz\u0119\u015b\u0107 posiad\u0142o\u015bci balmoral.\n\n\n== kontrowersje ==\n12 stycznia 1993 magazyn \u201epeople\u201d ujawni\u0142 tre\u015b\u0107 nieprzyzwoitej rozmowy telefonicznej karola i kamili parker bowles, kt\u00f3r\u0105 to nagra\u0142y tajne s\u0142u\u017cby bezpiecze\u0144stwa. skandal, okre\u015blany przez pras\u0119 jako camillagate, wp\u0142yn\u0105\u0142 negatywnie na medialny wizerunek ksi\u0119cia, w\u00f3wczas pozostaj\u0105cego m\u0119\u017cem ksi\u0119\u017cnej diany. 29 czerwca 1994 karol udzieli\u0142 wywiadu, w kt\u00f3rym przyzna\u0142 si\u0119 do zdrady i romansu z parker bowles.\nw 2015 przyjaciel ksi\u0119cia, biskup peter ball zosta\u0142 skazany za molestowanie seksualne nastolatk\u00f3w i m\u0142odych m\u0119\u017cczyzn. karol komentowa\u0142 spraw\u0119 publicznie, m.in. przyznaj\u0105c, \u017ce \u017ca\u0142uje, i\u017c zaufa\u0142 ballowi, gdy ten zaprzeczy\u0142 oskar\u017ceniom, kt\u00f3re pojawia\u0142y si\u0119 w mediach. oficjalne o\u015bwiadczenie wyda\u0142 6 czerwca 2018.\n\n\n== zdrowie ==\n25 marca 2020 rzecznik clarence house poinformowa\u0142, \u017ce u ksi\u0119cia walii rozpoznano zaka\u017cenie wirusem sars-cov-2. karol mia\u0142 \u0142agodne objawy infekcji dr\u00f3g oddechowych w czasie pobytu w szkocji. nie ustalono, od kogo ksi\u0105\u017c\u0119 si\u0119 zarazi\u0142, poniewa\u017c w dniach poprzedzaj\u0105cych diagnoz\u0119 bra\u0142 udzia\u0142 w wielu oficjalnych spotkaniach, w tym z albertem ii, ksi\u0119ciem monako, kt\u00f3ry tak\u017ce zachorowa\u0142. test ksi\u0119\u017cnej kornwalii mia\u0142 ujemny wynik. 26 marca o\u015bwiadczono, \u017ce ksi\u0105\u017c\u0119 kontynuuje swoj\u0105 prac\u0119 w domu, a objawy jego choroby s\u0105 \u0142agodne. 30 marca karol zako\u0144czy\u0142 okres izolacji, a 1 kwietnia opublikowa\u0142 nagran\u0105 przez siebie wiadomo\u015b\u0107, w kt\u00f3rej opowiada\u0142 o swoich do\u015bwiadczeniach z chorob\u0105 i wyrazi\u0142 wsparcie dla pracownik\u00f3w brytyjskiej ochrony zdrowia.\n\n\n== spu\u015bcizna ==\njego imi\u0119 nosi jego wnuk, ksi\u0105\u017c\u0119 ludwik artur karol z walii.\nkanadyjska wyspa ksi\u0119cia karola nazwana jest na jego cze\u015b\u0107.\n\n\n== genealogia ==\n\n\n=== przodkowie ===\n\n\n=== potomkowie ===\n\n\n== tytu\u0142y i godno\u015bci ==\n\n\n=== tytu\u0142y ===\n\njego kr\u00f3lewska wysoko\u015b\u0107, ksi\u0105\u017c\u0119 zjednoczonego kr\u00f3lestwa \u2013 od 1948 do 1952;\njego kr\u00f3lewska wysoko\u015b\u0107, ksi\u0105\u017c\u0119 kornwalii \u2013 lata 1952\u20131958\njego kr\u00f3lewska wysoko\u015b\u0107 ksi\u0105\u017c\u0119 karol, ksi\u0105\u017c\u0119 rothesay \u2013 pod tym tytu\u0142em znany jest w szkocji, jako nast\u0119pca tronu szkocji \u2013 od 1952 do 2022, dodatkowo jako ksi\u0105\u017c\u0119 rothesay jest tak\u017ce hrabi\u0105 carrick, baronem renfrew, lordem wysp/isles, ksi\u0119ciem i wielkim stewardem szkocji;\njego kr\u00f3lewska wysoko\u015b\u0107 ksi\u0105\u017c\u0119 walii \u2013 nast\u0119pca tronu zjednoczonego kr\u00f3lestwa; pod tym tytu\u0142em znany jest poza szkocj\u0105 \u2013 od 1958 do 2022, dodatkowo jako ksi\u0105\u017c\u0119 walii jest tak\u017ce hrabi\u0105 chester.\njego kr\u00f3lewska wysoko\u015b\u0107 ksi\u0105\u017c\u0119 edynburga \u2013 od 2021 do 2022 (dziedziczy od filipa po jego \u015bmierci)\nhrabia merioneth \u2013 od 2021 do 2022 (dziedziczy od filipa po jego \u015bmierci)\nbaron greenwich \u2013 od 2021 do 2022 (dziedziczy od filipa po jego \u015bmierci)\njego kr\u00f3lewska mo\u015b\u0107, kr\u00f3l zjednoczonego kr\u00f3lestwa \u2013 od 2022\n\n\n=== ordery i odznaczenia ===\nponi\u017csza lista nie zawiera wszystkich odznacze\u0144.\nkr\u00f3l jest suwerenem wielu order\u00f3w, nale\u017c\u0105 do nich:\n\npozosta\u0142e:\n\norder zas\u0142ugi\nmedal koronacyjny kr\u00f3lowej el\u017cbiety ii\nmedal srebrnego jubileuszu kr\u00f3lowej el\u017cbiety ii\nmedal z\u0142otego jubileuszu kr\u00f3lowej el\u017cbiety ii\nmedal diamentowego jubileuszu kr\u00f3lowej el\u017cbiety ii \u2013 2012\ncanadian forces decoration z jedn\u0105 belk\u0105 \u2013 kanada\nqueen\u2019s service order \u2013 nowa zelandia\nnew zealand 1990 commemoration medal \u2013 nowa zelandia\nmedal niepodleg\u0142o\u015bci \u2013 1980, zimbabwe\norder s\u0142onia \u2013 1974, dania\nkrzy\u017c wielki klasy specjalnej orderu zas\u0142ugi rfn \u2013 2023, niemcy\nwielki order hibiskusa (mugunghwa) \u2013 2023, korea po\u0142udniowa\n\n\n== publikacje ksi\u0105\u017ckowe o karolu ==\njonathan dimbleby, the prince of wales. a biography (1994; tytu\u0142 polski: karol ksi\u0105\u017c\u0119 walii. biografia, przek\u0142ad magda papuzi\u0144ska, oficyna wydawnicza \u201erytm\u201d 1997, isbn 83-86678-68-2);\nisabelle riv\u00e8re, camilla & charles (2005; tytu\u0142 polski: kamila i karol, przek\u0142ad: krystyna szerzy\u0144ska-ma\u0107kowiak, bertelsmann media sp. z o.o. \u2013 \u015bwiat ksi\u0105\u017cki 2005, isbn 83-247-0053-6);\ncatherine mayer, charles. the heart of a king (tytu\u0142 polski: ksi\u0105\u017c\u0119 karol. serce kr\u00f3la, przek\u0142ad: el\u017cbieta kr\u00f3likowska-avis, wydawnictwo dream books 2015, isbn 978-83-6446-032-6).\n\n\n== przypisy ==\n\n\n== bibliografia ==\nmarekm. rybarczyk marekm., el\u017cbieta ii. ostatnia taka kr\u00f3lowa, muza sa, 2022, isbn 978-83-287-2183-8 .\n\n\n== linki zewn\u0119trzne ==\noficjalna strona brytyjskiej monarchii"