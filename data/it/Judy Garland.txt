"judy garland, pseudonimo di frances ethel gumm (grand rapids, 10 giugno 1922 \u2013 londra, 22 giugno 1969), \u00e8 stata un'attrice, cantante e ballerina statunitense.\ndotata di una grande presenza scenica e di una voce profonda, intensa e duttile, judy garland \u00e8 stata un'importante artista del xx secolo: eccelse sia come cantante (famosa la sua voce di contralto), sia come ballerina e attrice cinematografica e teatrale. madre della cantante e attrice liza minnelli, nata dalle nozze con il regista vincente minnelli, ebbe una vita privata costellata da diversi matrimoni, conclusi con il divorzio, e da un grave abuso di farmaci.\nnella sua carriera cinematografica recit\u00f2 in quasi quaranta film. nel 1940, all'et\u00e0 di diciotto anni, vinse l'oscar giovanile e in seguito ottenne due candidature all'oscar: la prima nel 1955 come miglior attrice protagonista nel film \u00e8 nata una stella di george cukor, la seconda nel 1962 come miglior attrice non protagonista nel film vincitori e vinti di stanley kramer. nel 1955 vinse un golden globe per la migliore attrice in un film commedia o musicale per \u00e8 nata una stella. l'american film institute ha inserito judy garland all'ottavo posto tra le pi\u00f9 grandi star della storia del cinema.\n\n\n== biografia ==\nfiglia d'arte, essendo i genitori entrambi attori del vaudeville, ethel marion milne (1893-1953) e francis avent \"frank\" gumm (1886\u20131935), frances gumm debutt\u00f2 sulle scene ancora bambina, esibendosi in teatri di provincia insieme con le due sorelle pi\u00f9 grandi. la piccola frances spiccava per talento vocale e magnetismo scenico: divenute in breve tempo un'attrazione amatissima dal pubblico, dal 1929 al 1935 le \"gumm sisters\" recitarono nel ruolo di se stesse in alcuni film musicali e, durante un'esibizione a chicago nel 1934, frances venne notata da un talent-scout della metro-goldwyn-mayer, il quale, d'accordo con la madre della ragazza, le procur\u00f2 un vantaggioso contratto cinematografico con il nome d'arte di judy garland.\ngrazie anche a un gradevole aspetto fisico e a un viso dolce e accattivante, judy inizi\u00f2 a farsi le ossa in musical di medio livello, ottenendo dal 1936 ruoli da protagonista in piccoli film musicali come every sunday, un cortometraggio che segna il suo vero esordio nel cinema. in questo film, recit\u00f2 insieme ad un'altra promessa, deanna durbin: entrambe erano state scoperte dalla mgm, che voleva lanciare due attrici cantanti. i critici lodarono l'interpretazione della garland, mentre non accolsero bene la recitazione della durbin, definendola \"rigida\". cos\u00ec la mgm decise di lanciare solo la garland e di licenziare la durbin, che venne scoperta dalla compagnia rivale, la universal studios: le due divennero grandi antagoniste anche come cantanti, dato che la garland aveva una voce da contralto e la durbin da soprano leggero.\nin seguito la garland interpret\u00f2 pigskin parade, che la lancer\u00e0 definitivamente ad alti ascolti. nel 1938 la sua fama era diffusa ormai in quasi tutti gli stati uniti: in quell'anno gir\u00f2 il suo primo film nella popolare serie con protagonista andy hardy (mickey rooney), che in seguito divent\u00f2 suo grande amico; l'amore trova andy hardy contribu\u00ec ad accrescere la sua fama, e in seguito judy girer\u00e0 altre due pellicole di questa serie, oltre a lavorare con mickey rooney in altre occasioni.\nnel 1939, ebbe l'occasione di interpretare la protagonista del musical il mago di oz (1939), diretto da victor fleming, in cui lanci\u00f2 la canzone over the rainbow conquistando pubblico e critica nel ruolo della dolce sognatrice dorothy, la sua migliore interpretazione cinematografica. il successo fu straordinario ma, per sopportare i ritmi di lavorazione e per evitare di aumentare di peso, la garland cominci\u00f2 ad assumere consistenti dosi di farmaci, dai quali rimarr\u00e0 dipendente per tutta la vita.nel 1940, la diciottenne judy vinse l'oscar giovanile per i film il mago di oz e per piccoli attori (1939), insieme al giovane mickey rooney, il quale ebbe la candidatura all'oscar. negli anni seguenti continu\u00f2 a mietere successi nella commedia musicale. nel 1944 interpret\u00f2 il musical in costume incontriamoci a saint louis (1944), in cui lanci\u00f2 canzoni come meet me in st. louis, the trolley song e have yourself a merry little christmas (l'album della colonna sonora della decca vince nel 2005 il grammy hall of fame award); durante le riprese instaur\u00f2 una relazione col regista del film, il celebre vincente minnelli, che spos\u00f2 nel 1945, dopo il divorzio dal primo marito, il musicista david rose. dal matrimonio con minnelli, durato sei anni, nel 1946 nacque la futura star liza.\n\nsuccessivamente interpret\u00f2 altre commedie musicali di grande successo, al fianco di attori come gene kelly ne il pirata (1948) e fred astaire in ti amavo senza saperlo (1948). durante la lavorazione del primo film ebbe un crollo nervoso e fu ricoverata in una clinica, ma riusc\u00ec ugualmente a portare a termine le riprese. la collaborazione con astaire si rivel\u00f2 da un certo punto di vista molto faticosa ma la sua performance fu notevole, tanto che il film si rivel\u00f2 un enorme successo.\ni primi anni cinquanta furono per\u00f2 disastrosi per l'attrice, per via del divorzio da minnelli, del matrimonio burrascoso con sidney luft \u2014 da cui sarebbero nati due figli, joseph, detto joey, e lorna \u2014 terminato anch'esso con un divorzio, della sempre pi\u00f9 crescente dipendenza da alcool e pillole assunti per sostenere i massacranti ritmi di lavoro, e del licenziamento dalla mgm, avvenuto dopo l'insuccesso del film l'allegra fattoria (1950), nel quale judy apparve visibilmente appesantita e sofferente.\ndopo alcuni anni di assenza dal cinema, nel 1954 torn\u00f2 sullo schermo per interpretare lo struggente ruolo di protagonista nel film \u00e8 nata una stella (1954) di george cukor: nel film la garland imperson\u00f2 un'aspirante cantante che viene portata al successo da un maturo e alcolizzato divo del cinema; tra i due nasce una grande storia d'amore, ma lei non riuscir\u00e0 a strapparlo dal vortice della depressione. fu la stessa garland, con il marito, a produrre il film mentre la casa di produzione warner (dubbiosa circa il buon esito delle riprese) mise a disposizione i fondi, le attrezzature e il personale tecnico. malgrado il film venisse apprezzato sia dal pubblico che dalla critica, non incass\u00f2 abbastanza per coprire i costi. la warner infatti si lamentava della durata e avrebbe voluto ridurre considerevolmente il film per permettere un maggior numero di proiezioni. nonostante questo, judy offr\u00ec prova di notevoli doti drammatiche, eccellendo anche come cantante con brani come that man that got away; il film le valse la candidatura all'oscar che molti davano per certo. lei non pot\u00e9 essere presente alla cerimonia poich\u00e9 aveva appena dato alla luce il figlio joseph, ma nell'ospedale era presente una troupe pronta a registrare il suo discorso. quell'anno l'oscar and\u00f2 a grace kelly, ma judy fu ricompensata con il golden globe.\nnegli anni successivi, l'attrice verr\u00e0 scelta per ruoli intensamente drammatici in film quali vincitori e vinti (1961) di stanley kramer (che le valse la seconda candidatura all'oscar, questa volta per un ruolo in cui non cant\u00f2), e gli esclusi (1963) di john cassavetes e concluse la sua carriera cinematografica col film ombre sul palcoscenico (1963) di ronald neame, dopo il quale abbandon\u00f2 il cinema per dedicarsi al teatro e ai concerti, ottenendo ancora riconoscimenti professionali, ma conducendo un'esistenza sempre pi\u00f9 tormentata, con un quarto matrimonio fallito e con il susseguirsi di problemi di salute e di crisi depressive. nel 1961 usc\u00ec l'album judy at carnegie hall che raggiunse la prima posizione nella billboard pop albums (billboard 200) per 13 settimane e che nel 1962 vinse il grammy award all'album dell'anno, il grammy award alla miglior interpretazione vocale femminile pop e nel 1998 il grammy hall of fame award. nel 1967 venne scritturata per il film la valle delle bambole, ma abbandon\u00f2 il set a causa di alcuni problemi di salute e fu sostituita da susan hayward.\n\n\n=== morte ===\njudy garland mor\u00ec il 22 giugno 1969, a quarantasette anni. secondo l'autopsia, si tratt\u00f2 di morte accidentale dovuta a un'assunzione eccessiva di barbiturici in un lungo arco di tempo. fu trovata morta dal quinto e ultimo marito mickey deans, nella stanza da bagno del suo appartamento londinese, al 4 cadogan lane a chelsea. un medico, che l'aveva visitata in precedenza, asser\u00ec che le sarebbe rimasto comunque poco tempo da vivere, a causa della grave forma di cirrosi epatica da cui era affetta.\nil corpo dell'artista venne tumulato in un colombario del ferncliff cemetery di hartsdale, nello stato di new york. dopo oltre quarantasette anni, nel gennaio 2017, i tre figli fecero traslare il corpo nel judy garland pavilion, un nuovo ed enorme padiglione costruito all'interno dell'hollywood forever cemetery per ospitare le spoglie della garland e dei membri della sua famiglia.\n\n\n== influenze culturali ==\nprima della sua morte nel 1969, judy garland aveva recitato in oltre trentacinque film ed era comunemente ritenuta come una delle maggiori stelle dello show business. la sua fama \u00e8 perdurata nel tempo e nel 1992 gerald clarke dell'architectural digest la descrisse come \"probabilmente la pi\u00f9 grande intrattenitrice americana del ventesimo secolo\", mentre l'american film institute l'ha classificata all'ottavo posto nella lista delle cento maggiori star della golden age di hollywood. nel 1998 le fu conferito il grammy award alla carriera. \nil suo impatto sulla cultura americana \u00e8 evidenziato dalle profonde influenze che la garland ha continuato ad esercitare sul cinema, la televisione, la musica e il teatro anche a distanza di decenni dalla sua morte, dall'interesse via via sempre destato, tale che non meno di trenta biografie sono state scritte su di lei e che, oltre a ci\u00f2, judy garland \u00e8 stata protagonista di diverse opere teatrali, miniserie televisive e film cinematografici incentrati sulla sua figura.\ninoltre, garland \u00e8 stata adottata dalla comunit\u00e0 lgbt come vera e propria icona gay.gli animatori della disney si ispirarono al suo volto per disegnare belle nel classico la bella e la bestia.\n\n\n== nella cultura di massa ==\n\n\n=== cinema ===\njudy, film biografico del 2019 con la regia di rupert goold, fu il primo adattamento cinematografico del dramma teatrale end of the rainbow di peter quilter, del 2004, che aveva mietuto rilevanti successi internazionali. l'opera si concentra sugli ultimi mesi di vita della garland e sui suoi ultimi concerti a londra. per la sua interpretazione nel ruolo della protagonista, ren\u00e9e zellweger ha vinto l'oscar alla miglior attrice.\n\n\n=== televisione ===\nrainbow, regia di jackie cooper (1978). il primo biopic su judy garland, interpretata dall'attrice e cantante andrea mcardle. il film \u00e8 incentrato sugli anni giovanili della garland.\njudy garland, regia di robert allan ackerman (2001). questa miniserie in due puntate ripercorre la vita di judy garland dalla prima performance in pubblico nel 1924 fino alla morte nel 1969. nella miniserie, la garland \u00e8 interpretata da tammy blanchard nei suoi anni giovanili e judy davis negli anni della maturit\u00e0. entrambe le interpretazioni ottennero grandi apprezzamenti: entrambe le attrici vinsero il premio emmy, mentre la davis vinse anche il critics' choice awards, il satellite award, il screen actors guild award e il golden globe per la miglior miniserie o film per la televisione.\n\n\n=== teatro ===\nthe boy from oz, musical con libretto di nick enright e colonna sonora di peter allen (1998). il musical \u00e8 incentrato sulla vita di peter allan (interpretato, al debutto, da hugh jackman), ma in esso judy garland svolge un ruolo di primo piano. nell'allestimento di broadway del 2003 isabelle keating ottenne una candidatura al tony award alla miglior attrice non protagonista in un musical per la sua interpretazione di judy garland.\nend of the rainbow di peter quilter (2005). incentrata sull'ultima serie di concerti della garland a londra, end of the rainbow esord\u00ec in australia con caroline o'connor nel ruolo di judy garland. successivamente, la pi\u00e8ce fu portata in scena con successo a londra nel 2010, dove tracie bennett ottenne grandi apprezzamenti per la sua performance nel ruolo della protagonista, tanto da essere candidata al laurence olivier award alla miglior attrice; il dramma ottenne una nomination al laurence olivier award alla migliore nuova opera teatrale. nell'edizione italiana del 2013 judy garland \u00e8 stata interpretata da monica guerritore.\nthe property known as garland di billy van zandt (2006). basata sulle registrazioni dell'ultimo concerto di judy garland a copenaghen nel 1969, la prima della pi\u00e8ce vide adrienne barbeau nel ruolo della protagonista.\nthe judy monologues, curato da darren stewart-jones. un dramma basato sulle registrazioni fatte dalla stessa garland a met\u00e0 degli anni sessanta come appunti per un'autobiografia mai scritta.\njudy! di ray rackham. rilettura in chiave femminista della vita di judy garland, l'opera ebbe la sua prima alla southwark playhouse con il titolo through the mill. nello show judy garland \u00e8 interpretata da tre attrici diversi per indicare le diverse fasi della sua vita e carriera.\n\n\n== filmografia ==\nthe big revue, (1929), (nel ruolo di se stessa e con le sorelle garland)\na holiday in storyland, regia di roy mack (1930), (nel ruolo di se stessa e con le sorelle garland)\nbubbles, regia di roy mack (1930), (nel ruolo di se stessa e con le sorelle garland)\nthe wedding of jack and jill, regia di roy mack (1930), (nel ruolo di se stessa e con le sorelle garland)\nla fiesta de santa barbara, regia di louis lewyn (1935), (nel ruolo di se stessa e con le sorelle garland)\nevery sunday, regia di felix e. feist (1936)\npigskin parade, regia di david butler (1936)\nfollie di broadway 1938 (broadway melody of 1938), regia di roy del ruth (1937) - il singolo \"(dear mr. gable) you made me love you\" per la decca vince il grammy hall of fame award 1998\nthoroughbreds don't cry, regia di alfred e. green (1937)\nviva l'allegria (everybody sing), regia di edwin l. marin (1938)\nl'amore trova andy hardy (love finds andy hardy), regia di george b. seitz (1938)\nlisten, darling, regia di edwin l. marin (1938)\nil mago di oz (the wizard of oz), regia di victor fleming (1939)\nragazzi attori (babes in arms), regia di busby berkeley (1939)\nandy hardy incontra la debuttante (andy hardy meets debutante), regia di george b. seitz (1940)\nmusica indiavolata (strike up the band), regia di busby berkeley (1940)\nlittle nellie kelly, regia di norman taurog (1940)\nle fanciulle delle follie (ziegfeld girl), regia di robert z. leonard e busby berkeley (1941)\nla vita comincia per andy hardy (life begins for andy hardy), regia di george b. seitz (1941)\ni ragazzi di broadway (babes on broadway), regia di busby berkeley (1941)\nfor me and my gal, regia di busby berkeley (1942) - il singolo omonimo del 1943 per la decca vince il grammy hall of fame award 2010\npresenting lily mars, regia di norman taurog (1943) (incluso nel dvd italiano del film \"babes in arms - piccoli attori\").\ngirl crazy, regia di norman taurog e busby berkeley (1943)\nla parata delle stelle (thousands cheer), regia di george sidney (1943)\nincontriamoci a saint louis (meet me in st. louis), regia di vincente minnelli (1944)\nl'ora di new york (the clock), regia di vincente minnelli (1945)\nziegfeld follies, regia di lemuel ayers e roy del ruth (1945)\nle ragazze di harvey (the harvey girls), regia di george sidney (1946)\nnuvole passeggere (till the clouds roll by), regia di richard whorf; numero musicale della garland diretto da vincente minnelli (1946)\nil pirata (the pirate), regia di vincente minnelli (1948)\nti amavo senza saperlo (easter parade), regia di charles walters (1948)\nparole e musica (words and music), regia di norman taurog dove canta \"johnny one note\" e \"i wish i were in love again\" (1948) - la colonna sonora raggiunge per 6 settimane la prima posizione nella billboard 200\ni fidanzati sconosciuti (in the good old summertime), regia di robert z. leonard (1949)\nl'allegra fattoria (summer stock), regia di charles walters (1950)\n\u00e8 nata una stella (a star is born), regia di george cukor (1954)\npepe, regia di george sidney (1960) - cameo\nvincitori e vinti (judgment at nuremberg), regia di stanley kramer (1961)\ngli esclusi (a child is waiting), regia di john cassavetes (1963)\nombre sul palcoscenico (i could go on singing), regia di ronald neame (1963)\n\n\n=== apparizioni in film e documentari ===\nhollywood: style center of the world, regia di oliver garver - filmati di repertorio (1940)\n\n\n=== doppiaggio ===\nmusetta alla conquista di parigi (gay purr-ee), regia di abe levitow (1962) (animazione)\n\n\n== riconoscimenti ==\npremio oscar\n1940 \u2013 oscar giovanile per il mago di oz e piccoli attori\n1955 \u2013 candidatura alla miglior attrice per \u00e8 nata una stella\n1962 \u2013 candidatura alla miglior attrice non protagonista per vincitori e vinti\ngolden globe\n1955 \u2013 migliore attrice in un film commedia o musicale per \u00e8 nata una stella\n1962 \u2013 candidatura alla migliore attrice non protagonista per vincitori e vinti\n1962 \u2013 golden globe alla carriera\ngrammy award\n1962 \u2013 album dell'anno per judy at carnegie hall\n1962 \u2013 miglior interpretazione vocale femminile pop per judy at carnegie hall\n1966 \u2013 candidatura per il miglior album notes per 25th anniversary: retrospective\n1971 \u2013 candidatura per il miglior album notes per judy. london. 1969\n1995 \u2013 miglior album storico per judy: complete decca masters\n1999 \u2013 grammy award alla carriera\nhollywood walk of fame\n1960 \u2013 stella\npremio emmy\n1956 \u2013 candidatura alla miglior cantante femminile\n1962 \u2013 candidatura alla miglior performance in un programma di variet\u00e0 o musicale per the judy garland show\n1964 \u2013 candidatura alla miglior performance in un programma di variet\u00e0 o musicale per the judy garland show\ntony award\n1952 \u2013 speciale tony award\nyoung hollywood hall of fame\n\n\n== doppiatrici italiane ==\nnelle versioni in italiano dei suoi film, judy garland \u00e8 stata doppiata da: \n\nmiranda bonansea ne il mago di oz, nuvole passeggere, ti amavo senza saperlo, l'allegra fattoria\nrina morelli in musica indiavolata, le ragazze di harvey, parole e musica, gli esclusi\nanna marchesini ne il mago di oz (1\u00ba ridoppiaggio), incontriamoci a st. louis (doppiaggio tardivo), ti amavo senza saperlo (ridoppiaggio) e l'allegra fattoria (ridoppiaggio)\ndhia cristiani in vincitori e vinti, ombre sul palcoscenico\nlucia mannucci ne il mago di oz (canto 1\u00ba doppiaggio)\nlydia simoneschi in \u00e8 nata una stella\nchiara salerno in l'ora di new york (doppiaggio tardivo)\nelda olivieri ne il mago di oz (2\u00ba ridoppiaggio)\npinella dragani in nuvole passeggere (1\u00ba ridoppiaggio)\nbarbara de bortoli in nuvole passeggere (2\u00ba ridoppiaggio)\nvittoria febbi ne il pirata (doppiaggio tardivo)da doppiatrice \u00e8 sostituita da:\n\ngiuliana maroni in musetta alla conquista di parigi\n\n\n== discografia ==\n\n1940 \u2013 the wizard of oz\n1944 \u2013 girl crazy\n1944 \u2013 meet me in st. louis\n1945 \u2013 the harvey girls\n1955 \u2013 miss show business\n1956 \u2013 judy\n1957 \u2013 alone\n1958 \u2013 judy in love\n1959 \u2013 garland at the grove\n1960 \u2013 the letter\n1960 \u2013 that's entertainment!\n1961 \u2013 judy at carnegie hall\n1962 \u2013 the garland touch\n1964 \u2013 just for openers\n1965 \u2013 \"live\" at the london palladium\n1967 \u2013 judy garland at home at the palace: opening night\n\n\n=== colonne sonore ===\n\n\n=== album in studio ===\n\n\n=== singoli ===\n\n\n== note ==\n\n\n== bibliografia ==\n(en) norman j. zierold, the true judy, in the child stars, new york, coward-mccann, 1965,  pp. 107-177.\n david dye, child and youth actors. filmography of their entire careers, 1914-1985, jefferson, nc, mcfarland & co., 1988,  p. 82.\n\n\n== altri progetti ==\n\n wikiquote contiene citazioni di o su judy garland\n wikimedia commons contiene immagini o altri file su judy garland\n\n\n== collegamenti esterni ==\n\n(en) sito ufficiale, su judygarland.com. \n garland, judy, su treccani.it \u2013 enciclopedie on line, istituto dell'enciclopedia italiana. \n garland, judy, su sapere.it, de agostini. \n(en) scott schechter, judy garland, su enciclopedia britannica, encyclop\u00e6dia britannica, inc. \n(en) opere di judy garland, su open library, internet archive. \n(en) bibliografia di judy garland, su internet speculative fiction database, al von ruff. \n judy garland, su discografia nazionale della canzone italiana, istituto centrale per i beni sonori ed audiovisivi. \n judy garland, su last.fm, cbs interactive. \n(en) judy garland, su allmusic, all media network. \n(en) judy garland, su discogs, zink media. \n(en) judy garland, su musicbrainz, metabrainz foundation. \n(en) judy garland, su whosampled. \n(en) judy garland, su secondhandsongs. \n(en) judy garland, su soundcloud. \n(en) judy garland, su genius.com. \n(en) judy garland, su billboard. \n judy garland, su cinedatabase, rivista del cinematografo. \n judy garland, su movieplayer.it, netaddiction s.r.l.. \n judy garland, su filmtv.it, arnoldo mondadori editore. \n anton giulio mancino, garland, judy, in enciclopedia del cinema, istituto dell'enciclopedia italiana, 2003. \n judy garland, su mymovies.it, mo-net srl. \n(en) judy garland, su imdb, imdb.com. \n(en) judy garland, su allmovie, all media network. \n(en) judy garland, su rotten tomatoes, fandango media, llc. \n(en) judy garland, su metacritic, red ventures. \n(en) judy garland, su tv.com, red ventures (archiviato dall'url originale il 1\u00ba gennaio 2012). \n(en) judy garland, su afi catalog of feature films, american film institute. \n(en) judy garland, su bfi film & tv database, british film institute (archiviato dall'url originale il 1\u00ba gennaio 2018). \n(en) judy garland, su internet broadway database, the broadway league. \n(de, en) judy garland, su filmportal.de. \n(en) judy garland, su behind the voice actors, inyxception enterprises."