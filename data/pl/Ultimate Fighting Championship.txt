"ultimate fighting championship, ufc \u2013 ameryka\u0144ska organizacja mieszanych sztuk walki (mma) za\u0142o\u017cona w 1993 roku. pojedynki odbywaj\u0105 si\u0119 w o\u015bmiok\u0105tnym ringu otoczonym siatk\u0105, zwanym oktagonem.\n\n\n== historia ==\npierwsze zawody ultimate fighting championship zosta\u0142y zorganizowane przez arta davie i roriona gracie. ufc 1 odby\u0142o si\u0119 12 listopada 1993 roku w denver w stanie kolorado. wzi\u0119li w nich udzia\u0142: sumita, bokser, mistrz \u015bwiata w savate (b\u0119d\u0105cy te\u017c mistrzem europy w kyokushin), dw\u00f3ch kick-boxer\u00f3w, praktyk kempo, mistrz pancrase oraz zawodnik brazylijskiego jiu-jitsu royce gracie. gracie wygra\u0142 ca\u0142y turniej, a tak\u017ce p\u00f3\u017aniejsze ufc 2 i ufc 4 (walczy\u0142 i w ufc 3, wygra\u0142 pierwsz\u0105 walk\u0119, lecz wycofa\u0142 si\u0119 ze wzgl\u0119du na udar cieplny). pocz\u0105tkowe edycje by\u0142y zbli\u017cone pod wzgl\u0119dem minimum regu\u0142 do turniej\u00f3w vale tudo. popularno\u015b\u0107 tych\u017ce walk gwa\u0142townie si\u0119 zwi\u0119ksza\u0142a, co zwr\u00f3ci\u0142o uwag\u0119 ameryka\u0144skich w\u0142adz. wielkim przeciwnikiem ufc w tamtych latach by\u0142 senator john mccain, kt\u00f3ry jawnie sprzeciwia\u0142 si\u0119 organizowaniu gal na terenie usa. zapocz\u0105tkowa\u0142 nawet kampani\u0119 przeciw ufc, rozsy\u0142a\u0142 listy do gubernator\u00f3w stan\u00f3w z pro\u015bb\u0105 zakazania organizowania gal ufc oraz podobnych imprez. w odpowiedzi na krytyk\u0119 ufc zacz\u0119to wprowadza\u0107 szereg ogranicze\u0144 i modyfikacji, m.in.:\n\ns\u0119dzia otrzyma\u0142 prawo zatrzymywania walki (od ufc 3)\nwprowadzono kategorie wagowe (ufc 12)\nobowi\u0105zkowo zawodnicy musieli walczy\u0107 w r\u0119kawicach ochronnych oraz zabroniono kopania w g\u0142ow\u0119 le\u017c\u0105cego przeciwnika (ufc 14)\nzabroniono uderze\u0144 g\u0142ow\u0105 i cios\u00f3w w krocze (ufc 15)\nwprowadzono 5-minutowe rundy (ufc 21)w 2001 roku organizacja zosta\u0142a zakupiona przez sp\u00f3\u0142k\u0119 zuffa, nale\u017c\u0105c\u0105 do braci fertita, przedsi\u0119biorc\u00f3w z bran\u017cy hazardowej z las vegas za sum\u0119 2 milion\u00f3w usd. prezydentem ufc zosta\u0142 dana white. mimo \u017ce ufc by\u0142a dominuj\u0105c\u0105 organizacj\u0105 na terenie ameryki, globalnie pozostawa\u0142a \u00f3wcze\u015bnie w cieniu japo\u0144skiej pride fighting championships, kt\u00f3ra dysponowa\u0142a znacznymi \u015brodkami finansowymi i wi\u0119kszo\u015b\u0107 najlepszych zawodnik\u00f3w walczy\u0142a w jej szeregach. w roku 2006 sytuacja zacz\u0119\u0142a si\u0119 odwraca\u0107. pride straci\u0142a kontrakt ze stacj\u0105 telewizyjn\u0105 fuji tv, g\u0142\u00f3wnie w wyniku pom\u00f3wie\u0144 dotycz\u0105cych zwi\u0105zk\u00f3w z jakuz\u0105, natomiast ufc rozwin\u0119\u0142a si\u0119 dzi\u0119ki kontraktowi z telewizj\u0105 spike tv oraz popularno\u015bci show the ultimate fighter. stopniowo zacz\u0119\u0142a \u015bci\u0105ga\u0107 do siebie najlepszych zawodnik\u00f3w z innych organizacji, w tym tak\u017ce z pride fc.\nostatnim krokiem w wyeliminowaniu konkurencji by\u0142o kupienie 27 marca 2007 roku pride przez zuff\u0119. wkr\u00f3tce potem pride fc przesta\u0142o funkcjonowa\u0107.\n28 pa\u017adziernika 2010 roku prezydent ufc dana white og\u0142osi\u0142, \u017ce federacja world extreme cagefighting zostanie wch\u0142oni\u0119ta przez ufc. wec od 2006 roku by\u0142a siostrzan\u0105 organizacj\u0105 ufc, r\u00f3wnie\u017c nale\u017c\u0105c\u0105 do sp\u00f3\u0142ki braci fertitta \u2013 zuffa, llc. istniej\u0105ca od 2001 roku organizacja, pocz\u0105wszy od 2006 roku i zmian wprowadzonych przez nowych w\u0142a\u015bcicieli ograniczy\u0142a si\u0119 do organizowania walk w l\u017cejszych kategoriach wagowych (lekkiej, pi\u00f3rkowej i koguciej). ostatnia gala wec odby\u0142a si\u0119 16 grudnia 2010 roku. proces po\u0142\u0105czenia obu organizacji zako\u0144czy\u0142 si\u0119 na pocz\u0105tku 2011 roku. mistrzowie wec w wadze pi\u00f3rkowej (jose aldo) i koguciej (dominick cruz) stali si\u0119 automatycznie mistrzami ufc.\n12 marca 2011 roku dana white ujawni\u0142, \u017ce zuffa kupi\u0142a udzia\u0142y g\u0142\u00f3wnego rywala ufc na ameryka\u0144skim rynku \u2013 strikeforce. white og\u0142osi\u0142, \u017ce strikeforce b\u0119dzie dzia\u0142a\u0107 nadal jako niezale\u017cna sp\u00f3\u0142ka, a scott coker b\u0119dzie dalej pe\u0142ni\u0107 rol\u0119 jej prezydenta. ostatnia gala tej organizacji odby\u0142a si\u0119 12 stycznia 2013 roku, po czym jej zawodnicy zostali w\u0142\u0105czeni do ufc, a mistrzyni strikeforce w wadze koguciej, ronda rousey zosta\u0142a mianowana mistrzyni\u0105 ufc.\nw sierpniu 2011 roku ufc podpisa\u0142a 7-letni kontrakt z czo\u0142ow\u0105 ameryka\u0144sk\u0105 sieci\u0105 telewizyjn\u0105, fox.\n23 lutego 2013 na gali ufc 157 mia\u0142a miejsce pierwsza w historii organizacji walka kobiet. w walce o mistrzostwo w wadze koguciej zmierzy\u0142y si\u0119 ronda rousey i liz carmouche.\n27 grudnia 2013 zosta\u0142a uruchomiona internetowa platforma ufc fight pass umo\u017cliwiaj\u0105ca ogl\u0105danie na \u017cywo (po uiszczeniu op\u0142aty) poszczeg\u00f3lnych gal (m.in. z cyklu fight night) oraz udost\u0119pniaj\u0105ca wszystkie archiwalne gale m.in. ufc, wec, pride oraz strikeforce. w lipcu 2015 na ufc fan expo poinformowano o poszerzeniu oferty o transmisj\u0119 i bibliotek\u0119 m.in. gal king of the cage oraz pancrase.\nna pocz\u0105tku czerwca 2014 roku nawi\u0105zano wsp\u00f3\u0142prac\u0119 z \u017ce\u0144sk\u0105 organizacj\u0105 mma, invicta fighting championships. umowa obejmuje transmisj\u0119 gal na fight passie oraz mo\u017cliwo\u015b\u0107 transferu zawodniczek z invicta do ufc.\n2 grudnia 2014 roku ufc i reebok zorganizowa\u0142y wsp\u00f3ln\u0105 konferencj\u0119 prasow\u0105, podczas kt\u00f3rej og\u0142oszono wsp\u00f3\u0142prac\u0119 federacji ze \u015bwiatowym producentem odzie\u017cy sportowej na najbli\u017cszych sze\u015b\u0107 lat i w zwi\u0105zku z tym porozumieniem wprowadzono ujednolicenie stroj\u00f3w zawodnik\u00f3w pocz\u0105wszy od lipca 2015. pierwsz\u0105 imprez\u0105, podczas kt\u00f3rej ka\u017cdy z zawodnik\u00f3w musia\u0142 by\u0107 ubrany w odzie\u017c firmy reebok by\u0142a gala ufc 189 w las vegas, gdzie w walce wieczoru conor mcgregor zdoby\u0142 tymczasowy pas mistrza wagi pi\u00f3rkowej, pokonuj\u0105c przez techniczny nokaut chada mendesa. wraz z now\u0105 umow\u0105 wycofano mo\u017cliwo\u015b\u0107, kt\u00f3r\u0105 mia\u0142 do tej pory ka\u017cdy zawodnik, mianowicie umieszczenie logotyp\u00f3w w\u0142asnych, indywidualnych sponsor\u00f3w na spodenkach, co by\u0142o przyczyn\u0105 du\u017cych kontrowersji, poniewa\u017c zw\u0142aszcza w przypadku zawodnik\u00f3w maj\u0105cych za sob\u0105 po kilka walk pod szyldem ufc pieni\u0105dze od reeboka okaza\u0142y si\u0119 by\u0107 kwot\u0105 znacznie mniejsz\u0105, ni\u017c ta kt\u00f3r\u0105 zawodnik otrzymywa\u0142 od swoich indywidualnych sponsor\u00f3w.\nzasady wyp\u0142at sponsorskich od firmy reebok, po ka\u017cdej stoczonej walce:\n\nzawodnik, kt\u00f3ry ma na koncie mniej ni\u017c 5 walk w ufc otrzymuje 2500 dolar\u00f3w\n6-10 walk \u2013 5 tys. $\n11-15 walk \u2013 10 tys. $\n16-20 walk \u2013 15 tys. $\n21 i wi\u0119cej walk \u2013 20 tys. $\npretendent do tytu\u0142u \u2013 30 tys. $\nmistrz \u2013 40 tys. $5 marca 2016 conor mcgregor sta\u0142 si\u0119 najlepiej op\u0142acanym zawodnikiem mma na \u015bwiecie, otrzymuj\u0105c za sw\u00f3j pojedynek z nathanem diazem na ufc 196 podstawow\u0105 ga\u017c\u0119 w wysoko\u015bci 1 miliona usd.\n\nna tej samej gali \u2013 ufc 196 \u2013 organizacja zbli\u017cy\u0142a si\u0119 tak\u017ce do rekordu sprzedanych pakiet\u00f3w ppv, z jubileuszowej gali ufc 100, kt\u00f3ry w\u00f3wczas wyni\u00f3s\u0142 1 600 000 abonent\u00f3w p\u0142atnej telewizji, kt\u00f3rzy zdecydowali si\u0119 wykupi\u0107 transmisj\u0119. ufc tylko 10 razy uda\u0142o si\u0119 przekroczy\u0107 granic\u0119 miliona sprzedanych ppv, ponadto na 5 galach by\u0142o ku temu blisko:\n\njubileuszowa gala ufc 200 wygenerowa\u0142a zysk z bramki w okolicach 10 700 000 usd, co jest aktualnie rekordow\u0105 sum\u0105 uzyskan\u0105 podczas zawod\u00f3w mma w stanach zjednoczonych.\n9 lipca 2016, oficjalnie og\u0142oszono sprzeda\u017c wi\u0119kszo\u015bciowych udzia\u0142\u00f3w ufc grupie kapita\u0142owej wme-img za sum\u0119 4,025 miliarda usd. dana white pozosta\u0142 na stanowisku prezydenta. lorenzo fertitta ust\u0105pi\u0142 ze stanowiska prezesa i dyrektora generalnego. wme-img zosta\u0142 przemianowany na endeavor we wrze\u015bniu 2017 roku.\nw\u015br\u00f3d niemal powszechnego zatrzymania zawod\u00f3w sportowych na ca\u0142ym \u015bwiecie turniej ufc 249, zaplanowany na 18 kwietnia 2020 r., pozosta\u0142 jedn\u0105 z niewielu nadziei fan\u00f3w sportu i bukmacher\u00f3w. kr\u0105\u017cy\u0142o wok\u00f3\u0142 niego wiele plotek, ale teraz wszystko ca\u0142kowicie si\u0119 u\u0142o\u017cy\u0142o \u2013 turniej zosta\u0142 ostatecznie odwo\u0142any.\nzosta\u0142o to og\u0142oszone przez szefa ligi dana white\u2019a. w swoim odwo\u0142aniu nazwa\u0142 jedyny pow\u00f3d odwo\u0142ania turnieju og\u00f3lno\u015bwiatowym rozprzestrzenianiem si\u0119 wirusa covid-19. i nie zauwa\u017cy\u0142, \u017ce \u201ez g\u00f3ry\u201d istnia\u0142a uparta rekomendacja, aby odm\u00f3wi\u0107 zorganizowania zawod\u00f3w. kolejne kilka turniej\u00f3w serii zostanie anulowanych.\n29 kwietnia 2021 roku endeavor z powodzeniem przeprowadzi\u0142 pierwsz\u0105 oferte publiczn\u0105 (ipo) i sta\u0142 si\u0119 sp\u00f3\u0142k\u0105 notowan\u0105 na gie\u0142dzie nowojorskiej. endeavor nast\u0119pnie wykorzysta\u0142 cz\u0119\u015b\u0107 wp\u0142yw\u00f3w z pierwszej oferty publicznej, aby wykupi\u0107 innych akcjonariuszy zuffa o warto\u015bci 1,7 miliarda dolar\u00f3w, czyni\u0105c zuffa sp\u00f3\u0142k\u0105 zale\u017cn\u0105 w ca\u0142o\u015bci nale\u017c\u0105c\u0105 do endeavor.\n12 wrze\u015bnia 2023 roku ufc po\u0142\u0105czy\u0142o si\u0119 z federacj\u0105 wrestlingow\u0105 wwe, tworz\u0105c now\u0105 sp\u00f3\u0142k\u0119 notowan\u0105 na gie\u0142dzie pod symbolem gie\u0142dowym \u201etko\u201d, kt\u00f3r\u0105 b\u0119dzie nadzorowa\u0107 dyrektor generalny endeavor, ari emanuel. akcjonariusze wwe b\u0119d\u0105 posiada\u0107 49% udzia\u0142\u00f3w w nowej firmie, a vince mcmahon b\u0119dzie pe\u0142ni\u0142 funkcj\u0119 prezesa wykonawczego; umowa fuzji wyceni\u0142a ufc na 12,1 miliarda dolar\u00f3w. white pe\u0142ni funkcj\u0119 dyrektora generalnego ufc, cho\u0107 jego rola pozostaje taka sama jak w okresie endeavor.\n\n\n== zasady ==\n\n\n=== regu\u0142y ufc ===\nregu\u0142y zosta\u0142y przyj\u0119te przez nevada state athletic commission 23 lipca 2001 roku:\n\nka\u017cda walka opr\u00f3cz walki o mistrzostwo liczy 3 rundy\nwalka o mistrzostwo i walki wieczoru licz\u0105 5 rund\nka\u017cda runda trwa 5 minut\nprzerwa pomi\u0119dzy rundami trwa 1 minut\u0119\nod ufc 138, wszystkie walki wieczoru na wszystkich galach, odbywaj\u0105 si\u0119 na dystansie 5 rund\n\n\n=== sposoby wy\u0142onienia zwyci\u0119zcy ===\npoddanie (odklepanie, s\u0142ownie lub decyzja naro\u017cnika)\nnokaut\ntechniczny nokaut\ndecyzja s\u0119dzi\u00f3w\ndyskwalifikacja\n\n\n=== akcje zabronione ===\nuderzanie g\u0142ow\u0105\nka\u017cdy atak na oczy\ngryzienie\nszarpanie lub poci\u0105ganie za w\u0142osy\nzahaczanie (polega na zrobieniu \u201ehaka\u201d z palca b\u0105d\u017a z kilku palc\u00f3w i w\u0142o\u017ceniu ich do ust przeciwnika, a nast\u0119pnie ci\u0105gni\u0119ciu)\nwszelkie ataki na krocze\nbezpo\u015bredni atak na kr\u0119gos\u0142up, obojczyk oraz ty\u0142 g\u0142owy\nuderzenia z g\u00f3ry doln\u0105 cz\u0119\u015bci\u0105 \u0142okcia\nuderzenie w gard\u0142o, oraz \u0142apanie tchawicy\nszczypanie, drapanie itp.\nkopanie g\u0142owy le\u017c\u0105cego lub kl\u0119cz\u0105cego przeciwnika\nnaskakiwanie (nog\u0105) na le\u017c\u0105cego przeciwnika (ang. stomp)\nkopanie pi\u0119tami po nerkach\nd\u017awignie na ma\u0142e stawy (np. palce)\nwyrzucanie przeciwnika poza ring\nwk\u0142adanie palc\u00f3w w otwarte rany przeciwnika\nprzytrzymywanie spodenek lub r\u0119kawic przeciwnika\nplucie\ntrzymanie siatki\nu\u017cywanie wulgaryzm\u00f3w na ringu\natak podczas przerwy\natak na przeciwnika, pod ochron\u0105 s\u0119dziego\natak po gongu\n\u015bwiadome lekcewa\u017cenie instrukcji oraz samego s\u0119dziego\nuporczywe unikanie kontaktu z przeciwnikiem\nsymulowanie kontuzji\n\n\n== bonusy ==\nod 2006 poza podstawowymi ga\u017cami od organizacji oraz sponsor\u00f3w, zawodnicy mog\u0105 zosta\u0107 nagrodzeni przez w\u0142odarzy bonusami finansowymi w wysoko\u015bci 50 tys. usd w trzech kategoriach \u2013 za nokaut, poddanie oraz walk\u0119 wieczoru.\n\nbonus za walk\u0119 wieczoru: przyznawany dw\u00f3m zawodnikom, kt\u00f3rzy stoczyli najbardziej imponuj\u0105c\u0105 walk\u0119 na karcie.bonus za nokaut wieczoru: przyznawany zawodnikowi z najbardziej imponuj\u0105cym nokautem/technicznym nokautem.bonus za poddanie wieczoru: przyznany wojownikowi z najbardziej imponuj\u0105cym poddaniem.bonus za wyst\u0119p wieczoru: 11 lutego 2014 roku ufc og\u0142osi\u0142o modyfikacj\u0119 premii. od czasu ufc fight night 36, ufc przyznaje bonusy za walk\u0119 wieczoru ka\u017cdemu z zawodnik\u00f3w w najlepszej walce wieczoru, a tak\u017ce dodatkowe bonusy za wyst\u0119p wieczoru. bonusy za wyst\u0119p wieczoru przyznawane s\u0105 sportowcom, kt\u00f3rzy przedstawi\u0105 najlepsze i najbardziej ekscytuj\u0105ce indywidualne wyst\u0119py. bonusy za nokaut i poddanie wieczoru zosta\u0142y zniesione, a kwoty bonus\u00f3w pozosta\u0142y na poziomie 50 tys. usd.\n\n\n=== zawodnicy z najwi\u0119ksz\u0105 liczb\u0105 bonus\u00f3w ===\n\n\n==== laureaci (z o\u015bmioma lub wi\u0119cej nagrodami) ====\n\n\n==== laureatki (z trzema lub wi\u0119cej nagrodami) ====\n\n\n== kategorie wagowe ==\naktualnie ufc posiada 12 kategorii wagowych, 8 m\u0119skich i 4 kobiece:\n\n\n=== m\u0119skie ===\nci\u0119\u017cka \u2013 do 120,2 kg (265 lb; 18,93 st)\np\u00f3\u0142ci\u0119\u017cka \u2013 do 93 kg (205 lb; 14,6 st)\n\u015brednia \u2013 do 83,9 kg (185 lb; 13,21 st)\np\u00f3\u0142\u015brednia \u2013 do 77,1 kg (170 lb; 12,14 st)\nlekka \u2013 do 70,3 kg (155 lb; 11,07 st)\npi\u00f3rkowa \u2013 do 65,8 kg (145 lb; 10,36 st) (od 2010)\nkogucia \u2013 do 61,2 kg (135 lb; 9,64 st) (od 2010)\nmusza \u2013 do 56,7 kg (125 lb; 8,93 st) (od 2011)\n\n\n=== kobiece ===\npi\u00f3rkowa \u2013 do 65,8 kg (145 lb; 10,36 st) (od 2016)\nkogucia \u2013 do 61,2 kg (135 lb; 9,64 st) (od 2012)\nmusza \u2013 do 56,7 kg (125 lb; 8,93 st)\ns\u0142omkowa \u2013 do 52,2 kg (115 lb; 8,22 st) (od 2014)w latach 2001\u20132010 obowi\u0105zywa\u0142 podzia\u0142 na 5 kategorii:\n\nci\u0119\u017cka \u2013 do 120 kg\np\u00f3\u0142ci\u0119\u017cka \u2013 do 93 kg\n\u015brednia \u2013 do 84 kg\np\u00f3\u0142\u015brednia \u2013 do 77 kg\nlekka \u2013 do 70 kgw latach 1997\u20132001 obowi\u0105zywa\u0142 podzia\u0142 na 4 kategorie:\n\nci\u0119\u017cka \u2013 do 120 kg\n\u015brednia \u2013 do 93 kg\nlekka \u2013 do 77 kg\nkogucia \u2013 do 70 kg\n\n\n== aktualni mistrzowie ==\nwalki o mistrzostwo ufc w poszczeg\u00f3lnych kategoriach wagowych rozgrywane s\u0105 od 1997 roku. obecnymi mistrzami s\u0105:\n\n\n== lista mistrz\u00f3w ufc ==\nlista mistrz\u00f3w ultimate fighting championship\n\n\n== galeria s\u0142aw ==\nod 2003 roku w\u0142odarze ufc nagradzaj\u0105 najbardziej zas\u0142u\u017cone osoby zwi\u0105zane z mma i organizacj\u0105 w\u0142\u0105czaj\u0105c je do tzw. galerii s\u0142aw (ang. hall of fame).\n\naktualna lista cz\u0142onk\u00f3w galerii s\u0142awy ufc\n\n\n== polacy w ufc ==\nwraz z rozwojem mma polscy fani doczekali si\u0119 tak\u017ce swoich rodak\u00f3w. pierwszym zakontraktowanym polakiem w ufc by\u0142 tomasz drwal, kt\u00f3ry podpisa\u0142 umow\u0119 w 2007 roku. \u201egoryl\u201d wygra\u0142 trzy walki (ivan serati, mike ciesnolevicz i drew mcfedries) i tyle samo razy schodzi\u0142 z oktagonu pokonany (z thiago silv\u0105, rousimarem palharesem i davidem branchem). drwal po dw\u00f3ch pora\u017ckach z rz\u0119du zosta\u0142 zwolniony w 2010 roku.\nw 2010 roku na skutek wch\u0142oni\u0119cia przez ufc organizacji wec zawodnikiem ufc zosta\u0142 maciej jewtuszko. \u201eirokez\u201d stoczy\u0142 w niej jedn\u0105 walk\u0119. na ufc 127 przegra\u0142 z curtem warburtonem. po walce zosta\u0142 zwolniony.\nwraz z pojawieniem si\u0119 informacji o ekspansji ufc na europ\u0119 oraz planach organizacji gali w polsce na galach ufc zacz\u0119li debiutowa\u0107 nast\u0119pni zawodnicy z polski.\njoanna j\u0119drzejczyk podczas gali ufc 185 pokona\u0142a carl\u0119 esparz\u0119, dzi\u0119ki czemu zdoby\u0142a tytu\u0142 mistrzowski w wadze s\u0142omkowej. tym samym zosta\u0142a trzecim europejskim (po andreju ar\u0142ouskim i basie ruttenie) mistrzem ufc (pierwsza kobieca mistrzyni). dodatkowo \u201ejj\u201d za sw\u00f3j wyst\u0119p zosta\u0142a uhonorowana bonusem (50 tys. usd) za wyst\u0119p wieczoru oraz awansem na pierwsze miejsce w \u015bwiatowym rankingu.\n\n\n=== obecni polscy zawodnicy ===\nmarcin tybura: 11-7 (kat. ci\u0119\u017cka)\njan b\u0142achowicz: 12-6-1 (kat. p\u00f3\u0142ci\u0119\u017cka) \u2013 pierwszy polak kt\u00f3ry zosta\u0142 mistrzem ufc\nmicha\u0142 oleksiejczuk: 7-4. 1nc (kat. p\u00f3\u0142ci\u0119\u017cka, kat. \u015brednia)\nmarcin prachnio: 3-5 (kat. p\u00f3\u0142ci\u0119\u017cka)\nkarolina kowalkiewicz-zaborowska: 9-7 (kat. s\u0142omkowa) \u2013 by\u0142a pretendentka do tytu\u0142u\nmateusz gamrot: 6-2 (kat. lekka)\n\u0142ukasz brzeski: 0-3 (kat. ci\u0119\u017cka)\nmicha\u0142 figlak: 0-1 (kat. lekka)\nmateusz r\u0119becki: 3-0 (kat. lekka)\nrobert bryczek 0-0-0 (kat. \u015brednia)\n\n\n=== byli polscy zawodnicy ===\ntomasz drwal: 3-3 (2007\u22122010)\nmaciej jewtuszko: 0-1 (2011)\nmarcin bandel: 0-2 (2014\u20132015)\npawe\u0142 pawlak: 1-2 (2014\u20132015)\nizabela badurek: 0-1 (2015)\npiotr hallmann: 2-4 (2014\u20132015)\nmarcin wrzosek: 0-1 (2015)\n\u0142ukasz sajewski: 0-3 (2015\u20132016)\ndaniel omiela\u0144czuk: 4-5 (2013\u20132017)\ndamian grabowski: 0-3 (2016\u20132017)\nmarcin held: 1-3 (2016\u22122018)\ndamian stasiak: 2-4 (2015\u20132018)\nsalim touahri: 0-3 (2017\u20132020)\nadam wieczorek: 2-1 (2017\u20132020)\nbartosz fabi\u0144ski: 4-3 (2015\u20132021)\noskar piechota: 2-3. 1nc (2018\u20132021)\njoanna j\u0119drzejczyk: 10-5 (2014-2022) \u2013 pierwsza polska mistrzyni i pierwsza polka w ufc\nkrzysztof jotko: 11-6 (2013-2022)\n\n\n=== byli i obecni zawodnicy z polskimi korzeniami ===\nkrzysztof soszy\u0144ski: (kat. p\u00f3\u0142ci\u0119\u017cka) \u2013 kanada\npeter sobotta: (kat. p\u00f3\u0142\u015brednia) \u2013 niemcy\nseth baczynski: (kat. p\u00f3\u0142\u015brednia) \u2013 usa\nbart palaszewski: (kat. pi\u00f3rkowa) \u2013 usa\nmichael bisping: (kat. \u015brednia) \u2013 wielka brytania\ndavid zawada: (kat. p\u00f3\u0142\u015brednia) \u2013 niemcy\nelizu zaleski: (kat. p\u00f3\u0142\u015brednia) \u2013 brazylia\ntom aspinall: (kat. ci\u0119\u017cka) \u2013 anglia\n\n\n== problem z dopingiem ==\nw ostatnich latach du\u017cym problemem ufc sta\u0142y si\u0119 afery dopingowe u zakontraktowanych zawodnik\u00f3w, kt\u00f3re zacz\u0119\u0142y narasta\u0107 w zwi\u0105zku z coraz wi\u0119kszymi kontrolami komisji sportowych w usa. na prze\u0142omie lat 1999\u20132001 badania antydopingowe mia\u0142y charakter wyrywkowy i sonda\u017cowy, niewielu zawodnik\u00f3w, u kt\u00f3rych wykryto za\u017cywanie steryd\u00f3w by\u0142o karanych, dopiero po maju 2001 zacz\u0119\u0142o si\u0119 to zmienia\u0107 w zwi\u0105zku z uregulowaniem przepis\u00f3w w mieszanych sztukach walki w stanach. w tym czasie najg\u0142o\u015bniejszymi wpadkami by\u0142y te zwi\u0105zane z joshem barnettem (2002), timem sylvi\u0105 (2003) i seanem sherkem (2007) \u2013 wszyscy zawodnicy zostali \u00f3wcze\u015bnie zawieszeni na kilka miesi\u0119cy oraz odebrano im pasy mistrzowskie.\nw latach 2010\u20132015 zaostrzono jeszcze bardziej kontrole antydopingowe, co skutkowa\u0142o coraz wi\u0119ksz\u0105 liczb\u0105 zawodnik\u00f3w, u kt\u00f3rych wykrywano zakazane substancje w organizmie (g\u0142\u00f3wnie sterydy anaboliczne \u2013 boldenon, nandrolon, drostanolon oraz podwy\u017cszony testosteron) mimo wysokich kar finansowych, 9-miesi\u0119cznym zawieszeniem oraz zmianami werdykt\u00f3w na no contest. na przestrzeni ostatnich lat wielu czo\u0142owych zawodnik\u00f3w ufc za\u017cywa\u0142o zabronione \u015brodki, m.in. alistair overeem, jake shields, nick diaz, wanderlei silva, chael sonnen czy frank mir.\nby przeciwdzia\u0142a\u0107 fali dopingu w mma, w maju 2015 komisja sportowa stanu nevada postanowi\u0142a zaostrzy\u0107 jeszcze bardziej kary za stosowanie dopingu. zmianom uleg\u0142y m.in. czasy zawieszenia oraz kary pieni\u0119\u017cne, kt\u00f3re teraz wynosz\u0105 \u015brednio 3 lata za pierwsz\u0105 wpadk\u0119 oraz 30\u201340% kary pieni\u0119\u017cnej, 4 lata za drug\u0105, 40\u201350% kary pieni\u0119\u017cnej oraz do\u017cywotnie zawieszenie i 100% kary pieni\u0119\u017cnej za trzeci\u0105 wpadk\u0119.\njednymi z pierwszych, kt\u00f3rzy zostali ukarani po wprowadzeniu nowych przepis\u00f3w, byli nick diaz oraz anderson silva, jednak ostatecznie skr\u00f3cono im zawieszenia.\nw pa\u017adzierniku 2014 polski zawodnik piotr hallmann po przegranej walce z gleisonem tibau zosta\u0142 zawieszony na 9 miesi\u0119cy za stosowanie dopingu. natomiast sam tibau w grudniu 2015 obla\u0142 testy, po kt\u00f3rych wykryto w jego organizmie erytropoetyn\u0119 (epo). 18 lutego 2016 usada na\u0142o\u017cy\u0142a na brazylijczyka kar\u0119 (ju\u017c w \u015bwietle nowych, zaostrzonych przepis\u00f3w) w postaci dwuletniego zawieszenia oraz zmiany wyniku walki ze zwyci\u0119stwa na przegran\u0105 przez dyskwalifikacj\u0119.\n\n\n== prawa telewizyjne w polsce ==\nprawa telewizyjne do ufc w polsce posiada telewizja polsat, transmisje emitowane s\u0105 na kanale polsat sport. transmisje z gal ufc na \u017cywo w internecie udost\u0119pniane s\u0105 przez platformy streamingowe polsat box go oraz ufc fight pass. transmisje ze wszystkich gal ufc mo\u017cna te\u017c ogl\u0105da\u0107 na stronie internetowej zak\u0142ad\u00f3w bukmacherskich fortuna.\n\n\n== zobacz te\u017c ==\nlista i wyniki gal ufc na terenie australii i oceaniilista i wyniki gal ufc na terenie ameryki po\u0142udniowejlista i wyniki gal ufc na terenie ameryki p\u00f3\u0142nocnejlista i wyniki gal ufc na terenie azjilista i wyniki gal ufc na terenie europy\n\n\n== przypisy ==\n\n\n== linki zewn\u0119trzne ==\noficjalna strona ufc (ang. \u2022 fr. \u2022 jap. \u2022 niem. \u2022 port.)"