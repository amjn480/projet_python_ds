"xile, oficialment la rep\u00fablica de xile (rep\u00fablica de chile, en castell\u00e0), \u00e9s un estat de l'am\u00e8rica del sud que ocupa una franja llarga i estreta entre la costa de l'oce\u00e0 pac\u00edfic i els andes. limita amb el per\u00fa al nord, bol\u00edvia al nord-est, l'argentina a l'est, l'oce\u00e0 pac\u00edfic a l'oest i el passatge de drake al sud. \u00e9s un dels dos pa\u00efsos sud-americans que no limiten amb el brasil. el territori xil\u00e8 inclou, a m\u00e9s, les illes pac\u00edfiques juan fern\u00e1ndez, sala i g\u00f3mez, les illes desventuradas i l'illa de pasqua. a m\u00e9s, reclama una porci\u00f3 de l'ant\u00e0rtida. la forma inusual de xile, amb 4.270 km de nord a sud, per\u00f2 nom\u00e9s una mitjana de 175 d'est a oest, li ha donat una gran varietat de climes i ecosistemes, que inclouen des del desert d'atacama, al nord, fins a les glaceres del sud.\nxile \u00e9s un dels pa\u00efsos m\u00e9s estables i pr\u00f2spers de sud-am\u00e8rica, amb nivells elevats de competitivitat, creixement econ\u00f2mic, qualitat de vida, llibertat econ\u00f2mica, esperan\u00e7a de vida, estabilitat pol\u00edtica, econ\u00f2mica, social, globalitzaci\u00f3 i pib per capita i nivells baixos de corrupci\u00f3 i pobresa. tot i tenir el pibs m\u00e9s elevat de la regi\u00f3, l'economia encara mostra greus nivells de desigualtat.\n\n\n== etimologia ==\nhi ha diverses teories quant a l'origen de la paraula xile. una suggereix que els inques del per\u00fa, que no havien pogut conquerir els araucans, anomenaren la vall de l'aconcagua, xili, una corrupci\u00f3 del nom del cacic tili, que govern\u00e0 l'\u00e0rea durant aquesta \u00e8poca. una altra teoria suggereix que les similituds entre la vall de l'aconcagua i la vall de casma al per\u00fa, on es trobava el poble de xili. altres teories indiquen que xile es deriva de la paraula maputxe chilli, que podria significar \"on acaba la terra\", el \"punt m\u00e9s profund de la terra\", o \"gavines\"; o del qu\u00edtxua chin, \"fred\", o de l'aimara tchili, \"neu\".un altre significat de chilli \u00e9s el mot onomatopeic chili-chili, la imitaci\u00f3 maputxe d'un ocell piulant. els conqueridors espanyols van aprendre el nom del territori dels inques i dels pocs sobrevivents de la primera expedici\u00f3 de diego de almagro cap al sud des del per\u00fa, que es presentaven com a \"homes de xili\".\n\n\n== geografia f\u00edsica ==\n\n\n=== relleu ===\nxile t\u00e9 la forma d'una franja estreta que s'est\u00e9n de nord a sud 4.270 km entre la serralada dels andes i la costa de l'oce\u00e0 pac\u00edfic. l'ampl\u00e0ria m\u00e0xima del pa\u00eds \u00e9s de 445 km i la m\u00ednima \u00e9s de nom\u00e9s 90 km. \u00e9s situat sobre una zona d'alt risc s\u00edsmic i volc\u00e0nic, del cintur\u00f3 del pac\u00edfic, sobre la subducci\u00f3 de la placa de nazca sota la placa sud-americana.\n\nel relleu xil\u00e8 est\u00e0 integrat per una depressi\u00f3 interm\u00e8dia que creua el pa\u00eds de forma longitudinal i delimitada per dues serralades: la serralada dels andes, a l'est, que serveix com a frontera natural amb bol\u00edvia i l'argentina\u2014el punt m\u00e9s alt del qual \u00e9s ojos de salado a 6.893 msnm\u2014i la serralada de la costa a l'oest, amb altituds molt menors. entre la serralada costanera i el pac\u00edfic hi ha una s\u00e8rie de planes litorals, d'extensi\u00f3 variable i que han perm\u00e8s l'establiment de pobles i ports. algunes \u00e0rees de xile s'estenen sobre els altiplans a l'est dels andes, com ara l'altipl\u00e0 and\u00ed.\nel norte grande (\"gran nord\") \u00e9s l'\u00e0rea compresa entre el l\u00edmit septentrional de xile i el paral\u00b7lel 26 s, i compr\u00e8n les primeres tres regions del pa\u00eds. s'hi troba el desert d'atacama. la serralada de la costa \u00e9s massissa i cau abruptament formant el farall\u00f3 costaner que reempla\u00e7a les planes litorals. la serralada dels andes es divideix en dues branques. petit nord) s'est\u00e9n fins al riu aconcagua. els andes disminueixen en altitud cap al sud i s'acosten a la costa, a una dist\u00e0ncia m\u00ednima de 95 km a prop d'illapel, la zona m\u00e9s angosta del territori xil\u00e8. els dos sistemes muntanyencs s'hi creuen, eliminant la depressi\u00f3 interm\u00e8dia. l'exist\u00e8ncia de rius que travessen el territori permet la formaci\u00f3 de valls transversals on s'ha desenvolupat l'agricultura recentment.\nla vall central \u00e9s la zona m\u00e9s habitada del pa\u00eds. les planes litorals s\u00f3n \u00e0mplies i permeten l'establiment de ciutats i ports a la costa del pac\u00edfic, mentre que la serralada dels andes encara descendeix m\u00e9s en altitud, amb mitjanes que disminueixen de 6.000 a 4.000 msnm. la depressi\u00f3 interm\u00e8dia reapareix formant una vall molt f\u00e8rtil que ha perm\u00e8s el desenvolupament de l'agricultura atesa l'acumulaci\u00f3 de sediments. cap al sud, la serralada de la costa reapareix i es coneix com la serralada de nahuelbuta. sobre la zona de la frontera les antigues glaceres han format una s\u00e8rie de llacs.\nla patag\u00f2nia s'est\u00e9n des del seno de reloncav\u00ed (el paral\u00b7lel 41 s), cap al sud. durant l'\u00faltima glaciaci\u00f3, aquesta zona estava coberta de gels que erosionaren les estructures del relleu xil\u00e8. com a resultat d'aix\u00f2, la depressi\u00f3 interm\u00e8dia s'enfonsa dins el mar, mentre que la serralada de la costa es converteix en una s\u00e8rie d'arxip\u00e8lags, com ara l'arxip\u00e8lag de chilo\u00e9 i l'arxip\u00e8lag de chonos fins a desapar\u00e8ixer en la pen\u00ednsula de taitao en el paral\u00b7lel 47 s. la serralada dels andes disminueix en altitud i l'erosi\u00f3 produ\u00efda per l'acci\u00f3 de les glaceres formaren fjords. als andes patagons hi ha grans masses de gel conegudes com a camps de gel que s\u00f3n una de les majors reserves d'aigua del m\u00f3n. a l'oest de la serralada s'hi troben zones relativament planes, especialment la zona de l'estret de magallanes i la terra del foc.\nla serralada dels andes s'enfonsa dins el mar al sud i aix\u00ed s'originen un gran nombre d'illes i illots i finalment desapareix en el cap d'hornos; torna a reapar\u00e8ixer a l'arc de les antilles del sud i en la pen\u00ednsula ant\u00e0rtica.\nal mig de l'oce\u00e0 pac\u00edfic, xile t\u00e9 la sobirania de nombroses illes, conegudes com el xile insular, entre elles l'arxip\u00e8lag juan fern\u00e1ndez i l'illa de pasqua.\n\n\n=== hidrografia ===\nel territori xil\u00e8 est\u00e0 creuat per diversos rius, molts dels quals corren des de la serralada dels andes cap a l'oce\u00e0 pac\u00edfic; atesa la forma del territori, s\u00f3n rius de poca longitud. a l'altipl\u00e0 es troben els rius lauca i lluta, que comparteixen bol\u00edvia i xile, i que no superen els 100 km de longitud. al centre-nord hi ha m\u00e9s rius que formen valls de gran import\u00e0ncia agr\u00edcola, com ara el riu elqui amb 170 km d'extensi\u00f3 i el riu maule de 240 km. aquest riu procedeix del desgla\u00e7 de les serralades durant els estius i de les pluges durant l'hivern.\ncap al sud el riu b\u00edo-b\u00edo a la regi\u00f3 hom\u00f2nima comen\u00e7a des de la serralada andina de la regi\u00f3 de l'araucania i, amb 380 km de longitud, recorre diversos poblats i alimenta les centrals hidroel\u00e8ctriques que s'hi troben. altres rius importants de la regi\u00f3 s\u00f3n el riu imperial, i el riu tolt\u00e9n.\nel llac villarrica \u00e9s el primer de molts llacs que hi ha a la regi\u00f3 de l'araucan\u00eda i a la regi\u00f3 de los lagos (\"els llacs\"). alguns dels llacs m\u00e9s importants s\u00f3n el sistema de los siete lagos, el llac ranco, el llac puyehue i el llac llanquihue entre altres.\na la patag\u00f2nia els rius m\u00e9s importants s\u00f3n el futalef\u00fa, el palena, el baker i el pascua. el llac general carrera, \u00e9s el m\u00e9s gran del pa\u00eds; a tierra de fuego.\n\n\n=== clima ===\nl'amplitud latitudinal de xile, que cobreix m\u00e9s de 39 graus, el seu relleu i la influ\u00e8ncia de l'oce\u00e0 s\u00f3n els factors principals que expliquen la varietat clim\u00e0tica del pa\u00eds. mentre la serralada dels andes regula el pas de masses d'aire, impedint l'acc\u00e9s de vents des de les pampes argentines cap al territori xil\u00e8 i la influ\u00e8ncia mar\u00edtima cap al vessant oriental, el fred corrent de humboldt produeix un descens de les temperatures al llarg de la costa, l'augment en la temperatura a causa d'el ni\u00f1o genera en canvi pluges fortes i inundacions a diverses zones.\na la zona del norte grande hi ha un clima des\u00e8rtic, amb escasses precipitacions. les temperatures tenen lleus variacions al llarg de l'any, mantenint-se en mitjana al voltant dels 20 \u00b0c. a les zones costaneres es presenta nuvolositat abundant coneguda com a \u00abcamanchaca\u00bb, mentre que a les zones interiors l'oscil\u00b7laci\u00f3 t\u00e8rmica \u00e9s alta amb nul\u00b7la humitat i manca de n\u00favols, el que ha perm\u00e8s la instal\u00b7laci\u00f3 de grans observatoris astron\u00f2mics. a la zona de l'altipl\u00e0, les temperatures baixen a causa de l'efecte de l'altitud creant un clima estepari fred caracteritzat per pluges a l'estiu, conegudes com l'hivern altipl\u00e0nic. a la zona del norte chico hi ha un clima estepari c\u00e0lid o semi\u00e0rid que serveix com a transici\u00f3 a climes m\u00e9s freds cap al sud. les precipitacions s\u00f3n irregulars i es concentren a l'hivern.\ndes de la vall de l'aconcagua al riu b\u00edo-b\u00edo, el clima mediterrani domina tota la zona central, tret dels alts cims de la serralada dels andes, de clima fred per efecte de l'altura. les quatre estacions estan clarament marcades, amb un estiu sec i c\u00e0lid i un hivern pluj\u00f3s i fred. la zona costanera presenta temperatures regulades per l'efecte mar\u00edtim, mentrestant les zones interiors presenten una alta oscil\u00b7laci\u00f3 t\u00e8rmica, car la serralada de la costa actua com a pantalla clim\u00e0tica. a santiago, les temperatures tenen una mitjana de 20 \u00b0c a l'estiu (gener) amb extremes de fins a 36 \u00b0c; i 8 \u00b0c a l'hivern (juny), amb extremes de fins a -8 \u00b0c en alguns sectors.\nles pluges augmenten a la zona sud, que presenta un clima mar\u00edtim pluj\u00f3s entre l'araucan\u00eda i la costa d'ays\u00e9n. a la zona austral hi ha un clima estepari fred, caracteritzat per una gran amplitud t\u00e8rmica, baixes temperatures i una disminuci\u00f3 de la pluviositat que t\u00e9 lloc a l'hivern, generalment en forma de neu.\n\n\n== pol\u00edtica i govern ==\n\n\n=== estructura constitucional ===\nla rep\u00fablica de xile \u00e9s un estat unitari presidencialista, el govern del qual \u00e9s integrat per diverses institucions aut\u00f2nomes segons un esquema constitucional que determina llurs funcions i compet\u00e8ncies, que difereix de la doctrina tradicional de la separaci\u00f3 de poders. la constituci\u00f3 pol\u00edtica de la rep\u00fablica de xile fou aprovada l'11 de setembre, 1980 i entr\u00e0 en vigor l'11 de mar\u00e7, 1981; ha estat reformada diverses vegades, una de les m\u00e9s importants, la reforma del 26 d'agost, 2005 que canvi\u00e0 alguns aspectes formals de la democr\u00e0cia xilena, per\u00f2 no pas les bases fonamentals de l'estat.\nel poder executiu, anomenat el \"govern i l'administraci\u00f3 p\u00fablica\" est\u00e0 encap\u00e7alat pel president de la rep\u00fablica, cap d'estat i cap de govern. des de l'11 de mar\u00e7 de 2022, aquest c\u00e0rrec \u00e9s ostentat per gabriel boric, de apruebo dignidad. el president \u00e9s elegit per sufragi universal directe per un per\u00edode de quatre anys sense la possibilitat de reelecci\u00f3 immediata. el president designa als ministres d'estat, els intendents, encarregats del govern de cadascuna de les regions que integren l'estat, els governadors de les prov\u00edncies.\nel poder judicial est\u00e0 constitu\u00eft per tribunals aut\u00f2noms i independents; la cort suprema de just\u00edcia n'\u00e9s la instituci\u00f3 m\u00e9s alta. hi ha un tribunal constitucional, aut\u00f2nom i independent, encarregat de la constitucionalitat dels projectes de llei i els decrets.\nel poder legislatiu \u00e9s ostentat pel president de la rep\u00fablica i alhora pel congr\u00e9s nacional, bicameral, integrat per:\n\nel senat, constitu\u00eft per 38 senadors electes per votaci\u00f3 popular, per un mandat de vuit anys, amb la possibilitat de reelecci\u00f3. cada circumscripci\u00f3 elegeix dos senadors; cada quatre anys es renova la meitat de la cambra en les eleccions regulars.\nla cambra de diputats, constitu\u00efda per 120 membres electes per vot popular per un mandat de quatre anys, amb la possibilitat de reelecci\u00f3 en llurs districtes; cada districte elegeix dos diputats; la cambra es renova totalment cada quatre anys.les eleccions parlament\u00e0ries fan \u00fas del sistema binominal, la qual cosa permet l'establiment de dos blocs pol\u00edticament majoritaris, actualment la renovaci\u00f3n nacional, i exclou els partits pol\u00edtics minoritaris. aquest sistema, instaurat en la constituci\u00f3 de 1980.\n\n\n=== nova constituci\u00f3 ===\nel novembre del 2019, despr\u00e9s de les massives manifestacions ciutadanes iniciades el mes d'octubre, el pa\u00eds va anunciar un acord per generar una nova constituci\u00f3, amb la intenci\u00f3 de derogar la de 1980. aix\u00f2 implica convocar primer un plebiscit (previst per l'octubre del 2020) que, si guanya l'opci\u00f3 positiva, desembocar\u00e0 en una convenci\u00f3 constitucional encarregada de la redacci\u00f3 de la nova constituci\u00f3, que haur\u00e0 de ser ratificada en plebiscit.el 24 de desembre de 2019 es va publicar la reforma constitucional que habilita l'inici del proc\u00e9s constituent, i el 27 de desembre es va convocar oficialment el plebiscit del 26 d'abril de 2020. com a conseq\u00fc\u00e8ncia de la pand\u00e8mia de covid-19, fou posposat al 25 d'octubre del 2020.la constituci\u00f3 de 2022 t\u00e9 la intenci\u00f3 de ser la primera parit\u00e0ria, entre homes i dones, a m\u00e9s d'incloure representants dels pobles originaris de xile, com els maputxes.\n\n\n=== subdivisi\u00f3 administrativa ===\n\nxile est\u00e0 dividit en quinze regions governades per un intendent designat pel president de la rep\u00fablica. cada regi\u00f3 est\u00e0 dividida en prov\u00edncies.\n\nregi\u00f3 d'arica i parinacota (capital arica)\nregi\u00f3 de tarapac\u00e1 (capital iquique)\nregi\u00f3 d'antofagasta (capital antofagasta)\nregi\u00f3 d'atacama (capital copiap\u00f3)\nregi\u00f3 de coquimbo (capital la serena)\nregi\u00f3 de valpara\u00edso (capital valpara\u00edso)\nregi\u00f3 metropolitana de santiago (capital santiago)\nregi\u00f3 del libertador general bernardo o'higgins (capital rancagua)\nregi\u00f3 del maule (capital talca)\nregi\u00f3 del b\u00edo-b\u00edo (capital concepci\u00f3n)\nregi\u00f3 de l'araucan\u00eda (capital temuco)\nregi\u00f3 de los r\u00edos (capital valdivia)\nregi\u00f3 de los lagos (capital puerto montt)\nregi\u00f3 d'ays\u00e9n del general carlos ib\u00e1\u00f1ez del campo (capital coyhaique)\nregi\u00f3 de magallanes i de l'ant\u00e0rtica xilena (capital punta arenas)\n\n\n== economia ==\n\ndespr\u00e9s d'una d\u00e8cada d'altes taxes de creixement, xile va comen\u00e7ar a experimentar una desacceleraci\u00f3 el 1999, a causa de diverses condicions globals desfavorables relacionades amb la crisi financera asi\u00e0tica de 1997. l'economia va continuar amb taxes relativament m\u00e9s lentes fins al 2003, i aleshores va mostrar signes de recuperaci\u00f3, concurrents amb el creixement dels seus ve\u00efns sud-americans. el 2005 el producte interior brut (pib) real va cr\u00e9ixer 5,7% el 2005 i 4,0% el 2006. els preus creixents de l'energia aix\u00ed com una disminuci\u00f3 en la demanda van afectar l'economia el 2006, malgrat l'augment de les despeses governamentals i de les condicions externes m\u00e9s favorables, com ara l'increment dels preus del coure, les exportacions del qual representen a prop del 30% del total, i una font substancial dels recursos del govern.\nel govern militar de 1973-1990 va vendre la majoria de les companyies estatals i els tres governs democr\u00e0tics des de 1990 han continuat amb el proc\u00e9s de privatitzaci\u00f3, per\u00f2 a un pas m\u00e9s lent. el paper del govern en l'economia \u00e9s de regulaci\u00f3, tot i que la companyia d'extracci\u00f3 de coure, codelco, encara \u00e9s una empresa estatal. xile \u00e9s un dels pa\u00efsos m\u00e9s oberts al comer\u00e7 lliure. el pa\u00eds ha signat tractats de lliure comer\u00e7 amb molts pa\u00efsos, incloent-hi els estats units, el mercosur, la uni\u00f3 europea, el jap\u00f3 i corea del sud. l'organitzaci\u00f3 per a la cooperaci\u00f3 i el desenvolupament econ\u00f2mic (ocde) va convidar a xile a ser membre ple de l'organitzaci\u00f3, sent el primer pa\u00eds de les ameriques en ser membre.\nels estalvis interns i les taxes d'inversi\u00f3 van impulsar el creixement de l'economia a taxes del 9% durant la d\u00e8cada de 1990. el sistema privatitzat de pensions de xile, l'afp, va impulsar la inversi\u00f3 interna i la taxa d'estalvis va arribar al 21% del pib. tanmateix, l'afp no ha estat lliure de cr\u00edtiques, entre elles, que nom\u00e9s el 55% de la poblaci\u00f3 treballadora hi participa, i els treballadors independents no estan protegits. a m\u00e9s, el sistema ha estat criticat per la seva inefici\u00e8ncia i els seus alts costos atesa la falta de compet\u00e8ncia entre diversos fons de pensi\u00f3.\n\nla taxa d'atur se situava al voltant del 10% durant la desacceleraci\u00f3 de 1999, sobre la mitjana de 7% durant la d\u00e8cada. el 2006 i el 2007 se situava al voltant del 7%. durant l'\u00e8poca de creixement, els salaris es van incrementar m\u00e9s r\u00e0pidament que no pas la inflaci\u00f3 a causa de l'augment de la productivitat. el percentatge de xilens sota el llindar de la pobresa va disminuir dr\u00e0sticament del 45,1% el 1987 a 13,7% el 2006, segons les enquestes governamentals,\ntot i que aquest mesurament fa \u00fas d'un pressupost familiar de 1987; els cr\u00edtics suggereixen que en actualitzar-lo amb dades de 1997, la taxa de pobresa s'elevaria al 29%,\nxifra similar si s'utilitzassin els c\u00e0lculs europeus.\nmalgrat tenir un dels pib per capita m\u00e9s alts i una de les economies m\u00e9s robustes de l'am\u00e8rica llatina, la distribuci\u00f3 de la riquesa \u00e9s una de les m\u00e9s desiguals de la regi\u00f3, fins i tot superior a algunes nacions africanes sub-saharianes. el percentil 10 m\u00e9s ric posseeix el 47% de la riquesa del pa\u00eds.el banc central de xile ha establert una meta d'inflaci\u00f3 entre la banda del 1,5% anual. la inflaci\u00f3 no havia excedit el 5% des de 1998; tanmateix, atesos els increments de l'energia i els aliments, entre altres causes, la inflaci\u00f3 el juny del 2008 va arribar al 9,5%. la inversi\u00f3 estrangera directa (ied) va ser de 3.400 milions de usd el 2006, 54% m\u00e9s que el 2005. tanmateix, el 80% es dirigeix nom\u00e9s a quatre sectors: electricitat, gas, aigua i mineria; a m\u00e9s, l'increment en la inversi\u00f3 s'ha a causa de les adquisicions i unions entre empreses.\n\n\n== geografia humana i societat ==\n\n\n=== demografia ===\nsegons el cens del 2002, la poblaci\u00f3 de xile era de 15.116.435 habitants. el creixement ha estat decreixent des de la d\u00e8cada de 1990, a causa d'una taxa de natalitat menor. s'estima que el 2050, la poblaci\u00f3 xilena ser\u00e0 de 20,2 milions de persones. la taxa de creixement poblacional intercensal va ser de l'1,24% anual entre 1992 i el 2002, que s'espera que continu\u00ef disminuint els pr\u00f2xims anys. ateses les millores en les condicions de vida de la poblaci\u00f3, l'esperan\u00e7a de vida dels xilens \u00e9s una de les m\u00e9s altes d'am\u00e8rica llatina; el 2005 era de 77,7 anys. el 2003, la taxa de natalitat va arribar a un m\u00ednim hist\u00f2ric de 15,6\u2030 i la taxa de mortalitat al 5,4\u2030, amb una taxa de creixement natural del 10\u2030. la mortalitat infantil ha decrescut al 7,8\u2030.\n\n\n=== llengua ===\nel castell\u00e0 \u00e9s la llengua oficial de facto i la llengua administrativa del pa\u00eds, parlada pel 99,3% dels xilens. la gran majoria de la poblaci\u00f3 fa servir la varietat coneguda com a castell\u00e0 xil\u00e8 o dialecte xil\u00e8 i uns pocs el castell\u00e0 and\u00ed i el castell\u00e0 xilote.\nles lleng\u00fces aut\u00f2ctones s'utilitzen molt poc. el mapudungun \u00e9s parlat per un nombre estimat d'entre 100.000 i 200.000 persones, el chesungun parlat per 2.000 persones, l'aimara per 20.000, el qu\u00edtxua del sud per 8.200 i el rapanui per 3.390 persones, sobretot a l'illa de pascua. d'altres lleng\u00fces, com el kaw\u00e9sqar i el yagan estan en vies d'extinci\u00f3. les lleng\u00fces aonikenk, cacan, caucahue, chono, g\u00fcn\u00fcna k\u00ebna, kunza i selk'nam ja estan extintes.\nles lleng\u00fces al\u00f2ctones, com l'alemany, el catal\u00e0, el croat, l'angl\u00e8s, l'itali\u00e0, el crioll haiti\u00e0 i el roman\u00ed vlax s\u00f3n parlades pels membres de les diverses col\u00f2nies d'origen estranger.\n\n\n=== religi\u00f3 ===\nsegons l'\u00faltim cens del 2002, el 70% de la poblaci\u00f3 total es va declarar cat\u00f2lic, un percentatge inferior el 1992, que havia estat del 76,4%. el 15% dels xilens es va declarar protestant, l'1,06% testimoni de jehov\u00e0, el 0,92% morm\u00f3 i el 0,13 jueu. el 8,3% es va declarar ateu o agn\u00f3stic, i el 4,3% confessava una altra religi\u00f3.\ndes de 1925 es va realitzar una separaci\u00f3 constitucional entre l'esgl\u00e9sia i l'estat, per mitj\u00e0 d'un acord entre el president arturo alessandri palma i l'arquebisbe crescente err\u00e1zuriz. la constituci\u00f3 de 1925 ja no reconeixia cap religi\u00f3 d'estat i el govern renunciava al \"dret de patronatge\" que havia heretat des de la independ\u00e8ncia i atorgant la llibertat de culte, amb l'oposici\u00f3 de la santa seu. tot i aix\u00ed, el catolicisme encara \u00e9s la religi\u00f3 predominant del pa\u00eds.\n\n\n=== ensenyament ===\nl'ensenyament xil\u00e8 est\u00e0 regit per la llei general d'ensenyament de 2009 (lge). xile compta amb quatre nivells d'ensenyament: preescolar, b\u00e0sic, mitj\u00e0 i superior; dels quals els tres primers s\u00f3n obligatoris. el 2013 el pa\u00eds comptava amb 16.474 establiments educacionals: 4.198 preescolars, 12.114 primaris i secundaris i 162 superiors (inclosos centres de formaci\u00f3 t\u00e8cnica, instituts professionals, universitats i institucions d'ensenyament superior de les forces armades). aquell mateix any, la matr\u00edcula nacional ascendia a 4.967.798 estudiants: 245.906 preescolars, 3.537.087 primaris i secundaris, 1.325.737 d'ensenyament municipal (p\u00fablic), 1.897.949 d'ensenyament particular subvencionat (mixt), 265.044 d'ensenyament particular pagat (privat), 48.537 de les corporacions d'administraci\u00f3 delegada, i 1.184.805 superiors.\nel dret a l'ensenyament i a la llibertat d'ensenyament est\u00e0 resguardat a la constituci\u00f3. malgrat aix\u00f2, a xile hi ha una s\u00e8rie de problemes relacionats amb la qualitat i l'acc\u00e9s a l'ensenyament, sobretot a nivell superior, el que ha provocat dues grans onades de manifestacions socials al pa\u00eds el 2006 i el 2011.\n\n\n=== etnografia ===\n\nxile \u00e9s un pa\u00eds d'immigraci\u00f3, els qui van contribuir a la composici\u00f3 \u00e8tnica de xile:\nper al segle xix, van arribar onades d'immigrants europeus, en particular d'espanyols i menors quantitats d'italians, alemanys, francesos i suecs. el que va fer que xile de ser una naci\u00f3 predominantment mestissa, pass\u00e9s a ser una naci\u00f3 amb majoria blanca. prop del 52% de la poblaci\u00f3 xilena \u00e9s blanca o criolla d'origen europeu.no obstant aix\u00f2, el 40% de la poblaci\u00f3 \u00e9s mestissa (descendents dels colonitzadors i immigrants espanyols i els amerindis xilens). molts dels mestissos al pa\u00eds s\u00f3n descendents d'immigrants mestissos provinents del per\u00fa, paraguai i equador. la immigraci\u00f3 d'origen asi\u00e0tic (principalment xinesos) s'ha incorporat a la demografia de xile, avui dia prop del 0,5% de la poblaci\u00f3 \u00e9s d'origen asi\u00e0tic (tant residents com descendents).\nsegons el cens de 2002, el 4,5% de la poblaci\u00f3 total es va declarar amerindis xilens: el 4% maputxes, el 0,3% aimara i el 0,3% rapanui.\n\n\n=== migraci\u00f3 ===\nxile present\u00e0 una taxa de migraci\u00f3 de 0,35 migrants per cada 1000 habitants i una de les taxes d'emigraci\u00f3 m\u00e9s baixes de tot am\u00e8rica llatina el 2012.\nel 1848 s'emprengu\u00e9 la colonitzaci\u00f3 alemanya, patrocinada pel govern xil\u00e8 per poblar el sud del pa\u00eds. amb el temps, aquesta immigraci\u00f3 alemanya influ\u00ed en la composici\u00f3 cultural de gran part del sud xil\u00e8, sobretot de les prov\u00edncies de valdivia, osorno i llanquihue. d'altres persones, provinents d'europa i d'orient mitj\u00e0, arribaren sobretot a valpara\u00edso i als extrems nord i sud de xile durant els segles xix i xx, incloent-hi austr\u00edacs, brit\u00e0nics i irlandesos, croats, espanyols, francesos, grecs, italians, neerlandesos, polonesos, russos, su\u00efssos, jueus i palestins. el 1953 el president carlos n\u00fa\u00f1ez del campo cre\u00e0 el departament d'immigraci\u00f3 i establ\u00ed normes sobre la mat\u00e8ria.\nla immigraci\u00f3 legal de pa\u00efsos ve\u00efns a xile s'ha convertit en la m\u00e9s important. entre el 2004 i el 2010 s'increment\u00e0 en un 50% fins a un estimat de 365.459 persones. segons el cens del 2012, hi havia al pa\u00eds 339.536 persones nascudes a l'estranger, sobretot provinents del per\u00fa (103.624), argentina (57.019), col\u00f2mbia (27.411), bol\u00edvia (25.151) i equador (16.357).\nmalgrat que l'emigraci\u00f3 ha disminu\u00eft durant l'\u00faltima d\u00e8cada, el 2005 es determin\u00e0 que 487.174 xilens vivien fora de xile, representant el 3,01% de la poblaci\u00f3 total estimada del pa\u00eds en aquell any. del total de xilens emigrats, el 43,33% es trobava a l'argentina, el 16,58% als estats units, el 5,61% a su\u00e8cia, el 5,21% al canad\u00e0 i el 4,80% a austr\u00e0lia.\ndins del pa\u00eds, la mobilitat de la poblaci\u00f3 ha augmentat en les darreres d\u00e8cades, provocant una migraci\u00f3 massiva des dels camps cap a les grans ciutats del pa\u00eds. mentre que a les regions del centre-sud xil\u00e8 m\u00e9s del 80% de la poblaci\u00f3 va n\u00e9ixer a la mateixa regi\u00f3, com a la del biob\u00edo (86,11%), a la regi\u00f3 metropolitana l'\u00edndex baixa al 71%, i a les regions extremes fins al 55% com a magallanes i ant\u00e0rtica xilena.\n\n\n== cultura i oci ==\n\n\n=== literatura ===\nxile \u00e9s un pa\u00eds que ha produ\u00eft molts poetes en llengua castellana, entre ells nicanor parra, vicente huidoboro, jorge teillier, enrique lihn, gonzalo rojas, pablo de rokha, i el guanyadors del premi nobel gabriela mistral i pablo neruda. en la narrativa destaquen francisco coloane, manuel rojas, luis sep\u00falveda, alberto blest gana, isabel allende, jorge edwards, jos\u00e9 donoso, roberto bola\u00f1o, i marcela paz, coneguda pel seu personatge papelucho. un dels principals s\u00edmbols de la cultura popular \u00e9s condorito, c\u00f2mic creat per \"pepo\" durant la d\u00e8cada de 1950.\n\n\n=== cinema ===\ndirectors: miguel litt\u00edn.\nactors destacats:\nnelson villagra, estren\u00e0 la seva carrera amb la pel\u00b7l\u00edcula regreso al silencio.\n\n\n=== m\u00fasica ===\nla m\u00fasica folkl\u00f2rica de xile es caracteritza per la mescla de sons tradicionals abor\u00edgens amb els espanyols. la cueca, la dansa tradicional xilena, n'\u00e9s un exemple: t\u00e9 caracter\u00edstiques pr\u00f2pies que depenen de la regi\u00f3 del pa\u00eds que representa. durant la d\u00e8cada de 1970 es va produir un ressorgiment de la m\u00fasica folkl\u00f2rica xilena gr\u00e0cies a la nova can\u00e7\u00f3 xilena, amb artistes que van investigar les arrels musicals del pa\u00eds i van compondre i van interpretar temes originals inspirats en els seus descobriments. en aquest moviment cultural destaquen v\u00edctor jara, violeta parra, patricio manns, los jaivas, illapu, quilapay\u00fan i inti-illimani. quant a la m\u00fasica cl\u00e0ssica acad\u00e8mica destaquen els compositors alfonso leng, pedro humberto allende sar\u00f3n, vicente bianchi, jos\u00e9 zapiola cort\u00e9s entre altres.\n\n\n=== esports ===\nels esports xilens comencen des de temps ind\u00edgenes amb la chueca i el liano, practicats pels ind\u00edgenes maputxes. a les zones dels pagesos xilens es practica el rodeo, des de 1962, l'esport nacional de xile. xile va aconseguir la seva primera medalla d'or en els jocs ol\u00edmpics d'atenes el 2004, amb la vict\u00f2ria del tennista nicol\u00e1s mass\u00fa en singles i dobles.\ndes del segle xix els immigrants brit\u00e0nics van portar el futbol que es va convertir en l'esport m\u00e9s important i popular del pa\u00eds. el 1933 es va crear la primera divisi\u00f3 de futbol xil\u00e8. el 1962, xile va ser seu de la copa mundial de futbol; la selecci\u00f3 nacional xilena en va aconseguir la tercera posici\u00f3.\n\n\n=== gastronomia ===\nla gastronomia xilena sorg\u00ed de la mescla entre l'alimentaci\u00f3 dels pobles ind\u00edgenes amb la gastronomia colonial espanyola i algunes influ\u00e8ncies europees. els principals ingredients de la cuina tradicional xilena corresponen a aliments propis de la zona, com el blat de moro, la papa i el tom\u00e0quet, i a productes inicialment portats pels espanyols, com el blat i les carns de porc, pollastre, bov\u00ed i xai. el consum d'aliments marins \u00e9s important a les zones costaneres.\nels plats m\u00e9s tradicionals de la cuina xilena s\u00f3n l'ajiaco, els anticuchos, els asats, la calapurca, el cancato, la carbonada, la cazuela, el chapalele, el charquican, el curanto, les empanades de pi, les humitas, el milcao, la paila marina, la pantruca, el past\u00eds de choclo, el past\u00eds de papa, els porotos granados, el pulmay i el tomatican. algunes postres tradicionals s\u00f3n els alfajors, el manjar i el mote amb huesillos.\n\n\n== hist\u00f2ria ==\n\ndiversos estudis situen l'\u00e8poca del poblament original de l'actual territori de xile al voltant de l'any 10.500 ac, a l'acabament del paleol\u00edtic superior. el xile prehisp\u00e0nic era poblat per una diversitat de cultures abor\u00edgens que es localitzaven en les franges longitudinals i els andes. al nord, els aimares, els acatamenys i els diaguites, a partir del segle xi, establiren cultures agr\u00edcoles for\u00e7a influenciades per l'imperi inca, que des del segle xvi domin\u00e0 gran part del territori actual de xile del nord fins al riu maule. al sud, al riu aconcagua, s'establiren distintes comunitats semin\u00f2mades dels maputxes, la principal \u00e8tnia amer\u00edndia del pa\u00eds. als canals australs hi habitaren diversos grups ind\u00edgenes com ara els chonos, y\u00e0manas, alacalufes i ona. a l'illa de pasqua es desenvolup\u00e0 una cultura polin\u00e8sia avan\u00e7ada.\n\nfern\u00e3o de magalh\u00e3es fou el primer explorador europeu a recon\u00e8ixer el territori xil\u00e8, en rec\u00f3rrer, el 1520, l'estret de magallanes, que avui dia porta el seu nom. el 1535, els conqueridors espanyols intentaren prendre les terres de la vall de xile despr\u00e9s de conquerir l'imperi inca. la primera expedici\u00f3, encap\u00e7alada per diego de almagro en 1536, tanmateix, fracass\u00e0. pedro de valdivia intent\u00e0, una vegada m\u00e9s, conquerir les terres del sud, creuant el desert d'atacama. valdivia fund\u00e0 una s\u00e8rie d'assentaments, el primer i el m\u00e9s important, el 12 de febrer, 1541, santiago de nueva extremadura, avui dia santiago de xile. valdivia inici\u00e0 posteriorment una campanya militar cap al sud, enfrontant-se a les tribus maputxes en la guerra d'arauco, que alonso de ercilla relataria en la seva obra la araucana, el 1576. aquest enfrontament b\u00e8l\u00b7lic, que duraria tres sigles, amb per\u00edodes intercalats de pau amb la creaci\u00f3 de \"parlaments\"; un d'ells, el parlament de quil\u00edn, el 1641, establ\u00ed el l\u00edmit entre el govern colonial i les tribus ind\u00edgenes al llarg del riu biob\u00edo; des d'aleshores, la zona es coneix com \"la frontera\".\nla capitania general de xile, (coneguda abans com el regne de xile), seria una de les col\u00f2nies administratives australs de l'imperi espanyol. atesa la seva posici\u00f3 allunyada dels grans centres i rutes comercials imperials i els conflictes amb els maputxes, xile fou una prov\u00edncia pobre que depenia del virregnat del per\u00fa; la seva economia era destinada a sustentar el virregnat amb primeres mat\u00e8ries i als pocs colonitzadors del territori.\n\nel 1810 comen\u00e7\u00e0 la guerra d'independ\u00e8ncia de xile, amb l'establiment de la primera junta de govern. aquest per\u00edode, conegut en la hist\u00f2ria xilena com la p\u00e0tria vella, duraria fins al desastre de rancagua, el 1814, data en qu\u00e8 les tropes reialistes reconqueririen el territori. les tropes independentistes, refugiades a mendoza, formaren, amb les tropes argentines, l'ex\u00e8rcit dels andes, encap\u00e7alat pel general en cap jos\u00e9 de san mart\u00edn que alliberaria xile en la batalla de chacabuco, el 12 de febrer, 1817. l'any seg\u00fcent, xile declar\u00e0 la seva independ\u00e8ncia, durant el govern del dictador suprem bernardo o'higgins.\no'higgins inici\u00e0 un per\u00edode de reformes que provocaren l'oposici\u00f3 de la majoria de l'oligarquia, i abdic\u00e0 el 1823. durant els seg\u00fcents set anys, xile sou sotm\u00e8s a una s\u00e8rie de processos amb la intenci\u00f3 de reorganitzar el pa\u00eds. despr\u00e9s d'alguns fracassos, i la vict\u00f2ria del partit conservador en la revoluci\u00f3 de 1829, comen\u00e7\u00e0 un per\u00edode conegut com la rep\u00fablica conservadora. diego portales pos\u00e0 les bases de l'organitzaci\u00f3 del pa\u00eds amb la promulgaci\u00f3 de la constituci\u00f3 pol\u00edtica de 1833.\nxile comen\u00e7\u00e0 a expandir la seva influ\u00e8ncia i a establir les seves fronteres. l'economia comen\u00e7\u00e0 a experimentar un auge, gr\u00e0cies al descobriment de plata de cha\u00f1arcillo i al comer\u00e7 creixent del port de valpara\u00edso, causant un conflicte amb el per\u00fa per la supremacia mar\u00edtima de l'oce\u00e0 pac\u00edfic. la formaci\u00f3 de la confederaci\u00f3 del per\u00fa i bol\u00edvia fou considerada com una amena\u00e7a per a l'estabilitat del pa\u00eds, i portales declar\u00e0 la guerra. xile aconsegu\u00ed la vict\u00f2ria i prengu\u00e9 els territoris de l'araucania. la regi\u00f3 de magallanes fou incorporada el 1843.\n\ndespr\u00e9s de trenta anys de govern conservador, el 1861, comen\u00e7\u00e0 el per\u00edode la rep\u00fablica liberal, que es caracteritz\u00e0 per l'explotaci\u00f3 de salnitre a antofagasta, territori que bol\u00edvia considerava seu. el 1865, xile declar\u00e0 la guerra a espanya. el 31 de mar\u00e7, 1866, els espanyols, encap\u00e7alats per casto m\u00e9ndez n\u00fa\u00f1ez bombardejaren per tres hores el port de valpara\u00edso. el conflicte, exclusivament mar\u00edtim, acab\u00e0 formalment el 1883, amb la firma del tractat de pau i amistat entre ambd\u00f3s pa\u00efsos.\ntot i que xile i bol\u00edvia signaren tractats de l\u00edmits territorials el 1866 i el 1874, no es resolgueren les disputes, i el 14 de febrer, 1879, xile desembarc\u00e0 les seves tropes al port d'antofagasta, iniciant aix\u00ed les accions militars contra bol\u00edvia. per\u00fa havia signat anteriorment un tractat d'alian\u00e7a amb bol\u00edvia, per la qual cosa, xile li declar\u00e0 la guerra el 5 d'abril del mateix any, comen\u00e7ant aix\u00ed la guerra del pac\u00edfic que finalitzaria amb la vict\u00f2ria xilena en la batalla de huamachuco, el 10 de juliol, 1883, i la signatura del tractat d'anc\u00f3n amb el per\u00fa i el pacte de treva amb bol\u00edvia el 1884. xile aconsegu\u00ed el control dels departaments d'antofagasta i les prov\u00edncies de tarapac\u00e1, arica i tacna (aquesta darrera prov\u00edncia es retornaria el 1929). xile resolgu\u00e9 els conflictes lim\u00edtrofs amb l'argentina en relaci\u00f3 a la patag\u00f2nia i la puna d'atacama en aquella \u00e8poca. l'illa de pasqua s'incorpor\u00e0 a xile el 1888.\n\nel 1891, el conflicte entre el president jos\u00e9 manuel balmaceda i el congr\u00e9s don\u00e0 inici a la guerra civil de 1891. els congressistes aconseguiren la vict\u00f2ria i implantaren el sistema parlamentari de govern, iniciant aix\u00ed el per\u00edode conegut com la rep\u00fablica parlament\u00e0ria. tot i l'auge econ\u00f2mic, hi hagu\u00e9 inestabilitat pol\u00edtica i social atesa la desigual distribuci\u00f3 de la riquesa. el president arturo alessandri palma intent\u00e0 ser un pont d'uni\u00f3 entre l'oligarquia i el proletariat. la crisi s'agreuj\u00e0; alessandr\u00ed renunci\u00e0 despr\u00e9s de la promulgaci\u00f3 de la constituci\u00f3 de 1925 que don\u00e0 inici al per\u00edode conegut com la rep\u00fablica presidencial.\ncarlos ib\u00e1\u00f1ez del campo form\u00e0 el govern el 1927, amb el suport popular, per\u00f2 els efectes de la primera guerra mundial en l'economia mundial i la gran depressi\u00f3 posterior, i la dolenta administraci\u00f3 dels recursos i l'extracci\u00f3 de salnitre, produ\u00efren una greu crisi econ\u00f2mica. ib\u00e1\u00f1ez renunci\u00e0 el 1932. un cop militar form\u00e0 la rep\u00fablica socialista de xile, que duraria nom\u00e9s 12 dies. alessandr\u00ed reprengu\u00e9 el poder i estabilitz\u00e0 l'economia, per\u00f2 no aconsegu\u00ed aplacar la tensi\u00f3 entre els partits pol\u00edtics. la crisi pol\u00edtica tamb\u00e9 era social; nous actors socials exigien transformacions del pa\u00eds. pedro aguirre cerda \u00e9s elegit com a president el 1938 en una alian\u00e7a que s'oposava als governs tradicionals de l'elit xilena.\nel govern d'aguirre de cerda don\u00e0 inici al per\u00edode dels governs radicals. en aquest per\u00edode xile s'industrialitz\u00e0. el president prov\u00e0 de resoldre els conflictes socials i reclam\u00e0 el territori xil\u00e8 ant\u00e0rtic. aguirre de cerda mor\u00ed a la meitat del seu mandat. el seu successor s'enfront\u00e0 a l'oposici\u00f3 i a les pressions dels estats units per declarar la guerra a l'eix en la segona guerra mundial. xile trenc\u00e0 les relacions diplom\u00e0tiques amb els pa\u00efsos de l'eix el 1943 i declar\u00e0 la guerra al jap\u00f3 el 1945. amb el suport del partit comunista de xile, el radical gabriel gonz\u00e1lez videla fou elegit com a president el 1946. tanmateix, amb el comen\u00e7ament de la guerra freda, es prohib\u00ed el comunisme en la \"llei de la defensa de la democr\u00e0cia\" coneguda popularment com la \"male\u00efda llei\".\nel 1958, fou elegit el candidat independent de dreta jorge alessandri, amb el 31,6% dels vots, per\u00f2 ratificat pel congr\u00e9s. el 1960, el president s'hagu\u00e9 d'enfrontar al caos produ\u00eft pel terratr\u00e8mol de valdivia de 1960, el m\u00e9s fort de la hist\u00f2ria xilena. el 1962 se celebr\u00e0 la copa mundial de futbol. l'administraci\u00f3 d'alessandri establ\u00ed un sistema pol\u00edtic conegut com el sistema dels \"tres ter\u00e7os\", compost per la dreta, la democr\u00e0cia cristiana i la unitat popular (up) d'esquerra. amb por d'una vict\u00f2ria de la up, la dreta don\u00e0 el seu suport al dem\u00f2crata cristi\u00e0 eduardo frei montalva que fou elegit el 1964. tot i que intent\u00e0 governar amb un programa de revoluci\u00f3 en llibertat i de realitzar una reforma agr\u00e0ria i la \"xilenitzaci\u00f3 del coure, la tensi\u00f3 pol\u00edtica dugu\u00e9 a una s\u00e8rie d'enfrontaments entre les forces principals del pa\u00eds.\n\nel 1970 salvador allende fou elegit com a president amb el suport de la up, aconseguint el 36,3% dels vots, que requerien la ratificaci\u00f3 del conr\u00e9s. el seu govern s'enfront\u00e0 a diversos problemes econ\u00f2mics interns i externs. les altres forces pol\u00edtiques i els estats units s'oposaren al seu govern. el coure finalment fou nacionalitzat, per\u00f2 el pa\u00eds, aix\u00ed i tot, caigu\u00e9 en una greu crisi econ\u00f2mica, i la inflaci\u00f3 arrib\u00e0 al 600-800% anual. els enfrontaments entre els opositors i adherents a la unitat popular als carrers eren freq\u00fcents i fins i tot violents. allende, que creia en una revoluci\u00f3 democr\u00e0tica, perd\u00e9 el suport del partit socialista, que creia en la legitimitat d'un aixecament popular armat per a retenir el poder. finalment, l'11 de setembre, 1973, es produ\u00ed un cop d'estat. allende se su\u00efcid\u00e0 despr\u00e9s del bombardeig del palau de la moneda.\nel cop d'estat instaur\u00e0 una dictadura militar encap\u00e7alada per augusto pinochet, comandant en cap de l'ex\u00e8rcit. en aquest per\u00edode s'establ\u00ed una dura repressi\u00f3 contra l'oposici\u00f3, amb greus violacions als drets humans, amb 3.000 assassinats, 35.000 torturats, m\u00e9s de 1.000 desapareguts i 200.000 exiliats. pinochet comen\u00e7\u00e0 la reestructuraci\u00f3 econ\u00f2mica segons un projecte neoliberal que produ\u00ed un sorprenent creixement econ\u00f2mic conegut com el miracle de xile.\n\nel 1978, xile i l'argentina s'enfronten en el conflicte del beagle pel control de les illes picton, lennox i nueva. la intervenci\u00f3 del papa, joan pau ii aconsegu\u00ed prevenir la guerra. el 1980, pinochet aconsegu\u00ed l'aprovaci\u00f3 d'una nova constituci\u00f3 en un plebiscit q\u00fcestionat per diversos organismes internacionals. la crisi econ\u00f2mica de 1982 produ\u00ed una `s\u00e8rie de protestes contra el govern i el seu model econ\u00f2mic. el 1985, l'economia es recuper\u00e0 en el segon miracle, i la privatitzaci\u00f3 de la majoria de les empreses estatals i la reducci\u00f3 de les despeses socials. tot i l'explosiu creixement econ\u00f2mic, la pobresa i la desigualtat augmentaren.\nel 1988, pinochet decid\u00ed iniciar el proc\u00e9s de retorn a la democr\u00e0cia que culmin\u00e0 amb el plebiscit nacional del 5 d'octubre de 1988, i la vict\u00f2ria del \"no\" a la continuaci\u00f3 del seu govern amb el 56% dels vots. pinochet deix\u00e0 el poder l'11 de mar\u00e7, 1990, i patricio aylwin assumeix el poder com el primer president del per\u00edode de transici\u00f3 a la democr\u00e0cia. el seu successor eduardo frei ruiz-tagle assumeix el poder. ambd\u00f3s governs es caracteritzaren pel creixement econ\u00f2mic sostingut i l'obertura del mercat xil\u00e8 a l'exterior. al final de la seva administraci\u00f3, tanmateix, es produ\u00ed una nova crisi econ\u00f2mica. la detenci\u00f3 de pinochet a londres aviv\u00e0 les difer\u00e8ncies pol\u00edtiques entre els opositors i els adherents. en les eleccions de 1999, ricardo lagos assumeix el poder com el tercer president de la concertaci\u00f3 de partits per la democr\u00e0cia, enmig d'un ambient econ\u00f2mic inestable.\nel 2006, michelle bachelet del partit socialista de xile, la quarta presidenta de la concertaci\u00f3, assumeix el poder, la primera dona a ser elegida per a aquest c\u00e0rrec pol\u00edtic. el 2010 fou elegit president de la r\u00e9publica sebasti\u00e1n pi\u00f1era echenique, del partit de centre dreta renovaci\u00f3n nacional (rn). michelle bachelet, per\u00f2, recupera la presid\u00e8ncia entre el 2014 i el 2018. des del mar\u00e7 de 2018, el president de la rep\u00fablica de xile \u00e9s novament sebasti\u00e1n pi\u00f1era, desenvolupant el seu segon mandat.\n\n\n== refer\u00e8ncies ==\n\n\n== vegeu tamb\u00e9 ==\ncarabineros de chile\n\n\n== enlla\u00e7os externs ==\ngovern de xile (castell\u00e0)\nthisischile.cl - official chile website - english and spanish version arxivat 2011-07-25 a wayback machine."