"romersk-katolska kyrkan (latin: ecclesia catholica romana), eller katolska kyrkan (latin: ecclesia catholica), \u00e4r v\u00e4rldens st\u00f6rsta kristna samfund med \u00f6ver 1,3 miljarder medlemmar. som en av v\u00e4rldens st\u00f6rsta och \u00e4ldsta institutioner har den spelat en avg\u00f6rande roll i v\u00e4stv\u00e4rldens utveckling. kyrkan leds av biskopar ledda av p\u00e5ven, roms biskop. till sin hj\u00e4lp har han kurian och kardinalerna. nuvarande p\u00e5ve \u00e4r franciskus. anh\u00e4ngarna, omfattande samtliga 23 sj\u00e4lvbest\u00e4mmande delkyrkor i full gemenskap med p\u00e5ven, kallas katoliker.\n\nkatolska kyrkan anses vara grundad av jesus kristus under f\u00f6rsta \u00e5rhundradet e.kr. biskoparna betraktas som eftertr\u00e4dare till jesu l\u00e4rjungar. p\u00e5ve\u00e4mbetet anses instiftat av jesus n\u00e4r han gav aposteln petrus ett ansvar som ledare i apostlakretsen och d\u00e4rmed f\u00f6r kyrkan.  \nf\u00f6rutom dygder som tro, hopp och k\u00e4rlek, att f\u00f6rkunna evangeliet och ut\u00f6va barmh\u00e4rtighet ing\u00e5r i katolskt trosliv (s\u00e5 som det definierats sedan medeltiden) sju sakrament: dopet, konfirmationen,  eukaristin, f\u00f6rsoningen, de sjukas sm\u00f6rjelse, ordinationen och \u00e4ktenskapet. kyrkan v\u00f6rdar s\u00e4rskilt jesu mor jungfru maria s\u00e5som guds moder. ut\u00f6ver detta varierar betoning p\u00e5 teologi, doktrin och liturgi inom den st\u00f6rsta delkyrkan inom katolska kyrkan (den latinska kyrkan), \u00f6stkatolska delkyrkor, samt religi\u00f6sa institut och s\u00e4llskap, inklusive munk- och nunneordnar.\nkyrkan uppmanar till goda g\u00e4rningar, s\u00e5som hj\u00e4lp \u00e5t sjuka, fattiga, \u00e4ldre, svaga och utsatta. den \u00e4r v\u00e4rldens st\u00f6rsta icke-statliga f\u00f6rmedlare av utbildning och h\u00e4lsov\u00e5rd, med ett v\u00e4rldsomsp\u00e4nnande n\u00e4tverk av katolska barnhem, skolor, universitet, sjukhus och v\u00e4lg\u00f6renhetsorganisationer. principerna f\u00f6r den katolska kyrkans verksamhet p\u00e5 det sociala omr\u00e5det har formulerats i den s\u00e5 kallade katolska sociall\u00e4ran.\nkatolska kyrkan har b\u00e5de pr\u00e4glats av och inspirerat v\u00e4sterl\u00e4ndsk filosofi, vetenskap, konst och kultur under cirka 2000 \u00e5r. under medeltiden var kyrkan den viktigaste enande kraften i europa. \nkatolska kyrkan har existerat i sverige sedan medeltiden. den f\u00f6rste k\u00e4nde mission\u00e4ren var ansgar p\u00e5 800-talet, men f\u00f6rst under 1000-talet b\u00f6rjade kyrkan p\u00e5 allvar sl\u00e5 rot i landet. under 1500-talet reformerade kung gustav vasa uppsala kyrkoprovins till det som kom att kallas svenska kyrkan och utropade sig sj\u00e4lv till kyrkans \u00f6verhuvud. efter en \u00f6verg\u00e5ngsperiod proklamerade svenska kyrkan sig sj\u00e4lv som en luthersk kyrka. romerska katoliker bannlystes och kriminaliserades fram till toleransediktet 1781. \u00e5r 1860 avkriminaliserades konvertering av svenska medborgare till romersk-katolska kyrkan. \u00e5r 1951 till\u00e4ts uttr\u00e4de ur svenska kyrkan utan intr\u00e4de i annat kristet samfund. \u00e5r 1977 f\u00f6rsvann det sista lagf\u00f6rbudet mot romersk-katolska kloster. katolska kyrkan i sverige f\u00f6retr\u00e4ds av stockholms katolska stift, som formellt uppr\u00e4ttades 1953.\n\n\n== namn ==\n\ntermen \"katolsk\" kommer av grekiskans \u03ba\u03b1\u03b8\u03bf\u03bb\u03b9\u03ba\u03cc\u03c2 (katholikos) i betydelsen \"universell\", och anv\u00e4ndes f\u00f6r att beskriva kyrkan f\u00f6rsta g\u00e5ngen under det tidiga 100-talet. termen katholikos motsvaras av \u03ba\u03b1\u03b8\u03cc\u03bb\u03bf\u03c5 (katholou), en sammanbindning av \u03ba\u03b1\u03b8' \u1f45\u03bb\u03bf\u03c5 (kath' holou) som betyder \"i enlighet med helheten\". kombinationen \"katolska kyrkan\" (he katholike ekklesia) \u00e4r dokumenterad tidigast i ignatius av antiochias brev till smyrna fr\u00e5n ungef\u00e4r \u00e5r 110 e. kr. hos kyrillos av jerusalems (315-386) anv\u00e4nds \"katolska kyrkan\" som s\u00e4rskiljning fr\u00e5n andra grupper som ocks\u00e5 ben\u00e4mner sig som \"kyrkan\".efter \u00f6st-v\u00e4stliga schismen 1054 antogs inom \u00f6stlig kristendom adjektivet \"ortodox\" som distinkt epitet, medan kyrkan i gemenskap med heliga stolen lade tyngdvikten vid \"katolsk\". detta k\u00e4nnetecken kvarstod till reformationen under 1500-talet, n\u00e4r de som gav upp gemenskapen med p\u00e5ven blev k\u00e4nda som protestanter.namnet \"katolska kyrkan\" \u00e4r det mest f\u00f6rekommande i officiella romersk-katolska dokument. det var \u00e4ven namnet p\u00e5ve paulus vi angav n\u00e4r han signerade dokumenten fr\u00e5n andra vatikankonciliet.\n\n\n== organisation och demografi ==\nkyrkan organiseras av 224 kardinaler och \u00f6ver 5 000 biskopar ledda av biskopen av rom, k\u00e4nd som p\u00e5ven, med kurian som huvudorgan. nuvarande p\u00e5ve \u00e4r franciskus.\nd\u00e4rut\u00f6ver finns cirka 412 000 pr\u00e4ster, 722 000 nunnor och 336 000 lekmannamission\u00e4rer.katolska kyrkan driver v\u00e4rlden \u00f6ver cirka 70 500 f\u00f6rskolor, 92 800 grundskolor och 43 600 gymnasieskolor. i kyrkans v\u00e4lg\u00f6renhetsarbete ing\u00e5r cirka 5 300 sjukhus, 18 200 kliniker, 17 200 \u00e5lderdomshem och handikappboenden samt 9 900 barnhem.\u00f6ver h\u00e4lften av alla kristna i v\u00e4rlden \u00e4r katoliker.\n\n\n== teologi och liturgi ==\nden katolska tron \u00e4r i sin helhet officiellt utlagd i katolska kyrkans katekes.\n\n\n=== gud ===\n\nm\u00e4nniskan kan enligt katolsk tro f\u00e5 kunskap om gud p\u00e5 tv\u00e5 s\u00e4tt: genom f\u00f6rnuftet och uppenbarelse. genom f\u00f6rnuftet kan alla m\u00e4nniskor n\u00e5 kunskap om att gud skapar och uppr\u00e4tth\u00e5ller v\u00e4rlden samt \u00e4r dess yttersta k\u00e4lla och m\u00e5l. gud refereras traditionellt till som \u201dhan\u201d i katolska kyrkan. gud anses dock vara varken man eller kvinna, \u00e4ven om man menar att s\u00e5v\u00e4l manliga som kvinnliga egenskaper \u00e5terspeglar n\u00e5got av guds egenskaper. gud har ocks\u00e5 enligt katolsk tro uppenbarat sig f\u00f6r m\u00e4nskligheten p\u00e5 olika s\u00e4tt genom historien. inte bara som skapare och uppr\u00e4tth\u00e5llare, utan ocks\u00e5 som k\u00e4rlek, och s\u00e5som treenig. att gud \u00e4r treenig betyder att gud \u00e4r en men tar sig uttryck i tre personer: fader, son och helig ande, (som \u00e4r en och samma v\u00e4sen alla tre).\n\n\n=== jesus kristus ===\n\nkatolska kyrkan l\u00e4r att gud, som \u00e4r k\u00e4rlek, har s\u00e4nt sin ende son \u2013 sitt ord (grekiska: \u03bb\u03cc\u03b3\u03bf\u03c2), treenighetens andra person \u2013 till m\u00e4nskligheten. gud, som enligt katolsk tro skapade m\u00e4nniskorna till sin avbild, utgav sin son till m\u00e4nskligheten f\u00f6r att m\u00e4nniskans synder (bortv\u00e4ndhet fr\u00e5n gud) skulle f\u00f6rl\u00e5tas och v\u00e4rlden d\u00e4rmed r\u00e4ddas eller, som det ocks\u00e5 kallas i detta sammanhang, fr\u00e4lsas. han har blivit m\u00e4nniska \u201dgenom den helige ande, av jungfru maria\u201d s\u00e5 att m\u00e4nniskorna, \u00e5 sin sida, ska kunna upptas i guds inre, treeniga liv och k\u00e4rlek.\nguds son blev m\u00e4nniska i jesus fr\u00e5n nasaret. jesus verkade offentligt under ett antal \u00e5r runt \u00e5r 30 i den d\u00e5 romerska provinsen palestina, och blev korsf\u00e4st n\u00e4r pontius pilatus var romersk st\u00e5th\u00e5llare d\u00e4r. han \u00e5teruppstod, enligt kristen tro, fr\u00e5n de d\u00f6da, undervisade under fyrtio dagar apostlarna, och uppsteg till himlen. han sitter nu \u201dp\u00e5 faderns h\u00f6gra sida\u201d, vilket betyder att han blivit f\u00f6rh\u00e4rligad av fader, treenighetens f\u00f6rsta person.\nkristus \u00e4r enligt katolsk tro sann gud och sann m\u00e4nniska med b\u00e5de m\u00e4nsklig och gudomlig natur samtidigt i en person, jesus kristus.\n\n\n=== kyrkan ===\njesus samlade l\u00e4rjungar omkring sig och av dessa uts\u00e5g tolv m\u00e4n till apostlar. dessa l\u00e4rjungar och apostlar \u00e4r enligt katolsk tro den urcell som sedan blev hans kyrka. helig ande \u201dutg\u00f6ts\u201d p\u00e5 den f\u00f6rsta pingsten, vilket r\u00e4knas som kyrkans egentliga grundande. i apostlaskaran hade petrus ett s\u00e4rskilt uppdrag, ett uppdrag som biskopen av rom, k\u00e4nd som p\u00e5ven.\nkatolsk teologi anger flera namn f\u00f6r kyrkan. ett \u00e4r \u201dkristi kropp\u201d \u2013 kyrkan \u00e4r kristi lemmar p\u00e5 jorden sedan hans upptagning till himlen. ett annat \u00e4r \u201dkristi brud\u201d \u2013 kyrkan \u00e4r det nya israel, de trogna, st\u00e4ndigt inv\u00e4ntande sin brudgums, jesus kristus, \u00e5terkomst i h\u00e4rlighet p\u00e5 den s\u00e5 kallade yttersta dagen. ett tredje namn \u00e4r \u201dde heligas gemenskap\u201d (communio sanctorum) \u2013 de som genom dopet \u00e4r upptagna i kristi kropp har ocks\u00e5 del i hans helighet. de som i denna mening \u00e4r heliga s\u00e4gs kunna vara p\u00e5 tre olika stadier i sin sj\u00e4lavandring mot m\u00e5let, ibland refererat till som det himmelska jerusalem: p\u00e5 jorden (\u201dden stridande kyrkan\u201d), i sk\u00e4rselden eller i fullbordan i himlen.\nkyrkan, kristi kropp, \u201dsubsisterar\u201d, vilket betyder ungef\u00e4r \"f\u00f6rverkligas\", enligt katolsk tro i katolska kyrkan, men kommer ocks\u00e5 till uttryck om \u00e4n p\u00e5 ofullst\u00e4ndigt s\u00e4tt i andra kyrkogemenskaper, varav de ortodoxa kyrkorna st\u00e5r s\u00e4rskilt n\u00e4ra.\n\n\n=== maria ===\n\njungfru maria v\u00f6rdas i hela katolska kyrkan som det fr\u00e4msta av helgonen. maria \u00e4r enligt katolsk l\u00e4ra jesu mor, och attribueras d\u00e4rf\u00f6r ocks\u00e5 guds moder i tiden. katolska kyrkan l\u00e4r ocks\u00e5 att maria \u00e4r f\u00f6dd utan arvsynd samt kroppsligen upptagen och kr\u00f6nt i himlen. hon anses av katolska kyrkan vara den f\u00f6rsta m\u00e4nniska som n\u00e5tt det himmelska m\u00e5let genom jesus kristus, och v\u00f6rdas som en f\u00f6rebild och f\u00f6rebedjerska.\n\n\n=== sakrament ===\n\nkatolska kyrkans katekes beskriver sakrament p\u00e5 f\u00f6ljande vis: \u201dsakramenten \u00e4r tecken som kan uppfattas med v\u00e5ra sinnen (ord och handlingar) och som \u00e4r tillg\u00e4ngliga f\u00f6r v\u00e5r m\u00e4nskliga natur s\u00e5 som vi nu k\u00e4nner den. de meddelar p\u00e5 ett verksamt s\u00e4tt den n\u00e5d som de betecknar i kraft av kristi handlande och den helige andes makt.\u201di katolska kyrkan finns sju sakrament:\n\ndopets sakrament\nkonfirmationens sakrament\neukaristins eller altarets sakrament (se \u00e4ven m\u00e4ssa och m\u00e4ssoffret)\nbotens och f\u00f6rsoningens sakrament eller bikten\nde sjukas sm\u00f6rjelse (\u00e4ven kallad sista sm\u00f6rjelsen)\nvigningens eller ordinationens sakrament\n\u00e4ktenskapets sakrament\n\n\n== historik ==\n\n\n=== sammanfattning ===\nhistorian bakom romersk-katolska kyrkan, \u00e4ven k\u00e4nd som katolska kyrkan, str\u00e4cker sig tillbaka till jesu l\u00e4ra, som levde och verkade i provinsen jud\u00e9en, romerska imperiet, under f\u00f6rsta \u00e5rhundradet. katolsk doktrin l\u00e4r att den nutida kyrkan utg\u00f6r en forts\u00e4ttning p\u00e5 den tidiga kristna kretsen runt jesus sj\u00e4lv. kyrkan betraktar sina biskopar som direkta efterf\u00f6ljare till de tolv jesu apostlar, samt att biskopen av rom, ocks\u00e5 k\u00e4nd som p\u00e5ven, utg\u00f6r ensam efterf\u00f6ljare till aposteln sankt petrus, som anses ha utn\u00e4mnts till kyrkans \u00f6verhuvud i nya testamentet och verkade i rom.  den tidiga kyrkan var l\u00f6st organiserad, vilket resulterade i en spridning av diverse uppfattningar. en mer strukturerad hierarki utvecklades fram under slutet av 100-talet, och biskopar b\u00f6rjade organisera sig i regionala synoder f\u00f6r att l\u00f6sa meningsskiljaktigheter inom doktrin och l\u00e4ra. vid 200-talet framtr\u00e4dde biskopen av rom som en yttersta instans i l\u00e4rofr\u00e5gor som biskoparna sj\u00e4lva var of\u00f6rm\u00f6gna att l\u00f6sa.kristendomen spreds i romerska imperiet trots f\u00f6rf\u00f6ljelser p\u00e5 grund av konflikter med den romerska statsreligionen. dessa varade fram till kejsar konstantin den stores legalisering av religionen med ediktet i milano \u00e5r 313. \u00e5r 380 f\u00f6rklarades kristendomen som romersk statsreligion under kejsar theodosius i genom ediktet i thessaloniki som varade fram till v\u00e4stromerska imperiets fall, samt senare under bysantinska imperiet fram till konstantinopels fall. under denna tidsperiod (perioden f\u00f6r de ekumeniska koncilierna) etablerades fem huvudsakliga s\u00e4ten eusebius: biskopen av rom, ekumeniske patriarken av konstantinopel, patriarken av antiokia, jerusalem och alexandria, \u00e4ven k\u00e4nt som pentarki.\nefter v\u00e4stromerska imperiets fall spelade kyrkan en viktig roll i att bevara klassisk civilisation. man grundade kloster och s\u00e4nde mission\u00e4rer runtom i nordeuropa, \u00e4nda upp till sveariket. inom bysantinska imperiet dominerade \u00f6stlig kristendom fr\u00e5n 600-talet. detta efter det att islam under sitt massiva er\u00f6vringskrig omintetgjorde tre av fem patriarkala h\u00f6gs\u00e4ten: f\u00f6rst jerusalem, sedan alexandria, och slutligen antiokia under 700-talet.\nn\u00e4stf\u00f6ljande fem sekler pr\u00e4glades av konkurrens mellan kristendom och islam runtom hela medelhavsomr\u00e5det. slag som de vid poitiers och toulouse bevarade det katolska v\u00e4st, \u00e4ven om sj\u00e4lva rom sj\u00e4lvt blev plundrat 850 och konstantinopel bel\u00e4grat. 1000-talet innebar ocks\u00e5 ansp\u00e4nningar mellan grekisktalande kristna i \u00f6st och latinska kyrkan i v\u00e4st, vilket utmynnade i den \u00f6st-v\u00e4stliga schismen, delvis i fr\u00e5ga om p\u00e5vens auktoritet. det fj\u00e4rde korst\u00e5gets plundring av konstantinopel utf\u00f6rd av avf\u00e4llda korsriddare innebar det slutgiltiga uppbrottet.\nunder 1500-talet br\u00f6t den protestantiska reformationen ut, och katolska kyrkan upptogs av en process av substantiella reformer och f\u00f6rnyelser k\u00e4nda som motreformationen. under de efterf\u00f6ljande seklerna spreds katolicismen vida \u00f6ver v\u00e4rlden p\u00e5 grund av kolonialismen trots att dess hegemoni utmanades i europa av den v\u00e4xande protestantismen och senare \u00e4ven av religi\u00f6s skepticism under upplysningstiden. andra vatikankonciliet under 1960-talet inf\u00f6rde de mest betydande f\u00f6r\u00e4ndringarna sedan tridentinska m\u00f6tet tre sekler dessf\u00f6rinnan.\n\n\n=== antiken och romartiden ===\nefter en period av sporadisk men intensiv f\u00f6rf\u00f6ljelse fr\u00e5n de romerska ledarna, deklarerade konstantin den store \u00e5r 313 religionsfrihet i det romerska riket genom det milanesiska toleransediktet. konstantin mottog enligt traditionen dopet p\u00e5 sin d\u00f6dsb\u00e4dd, och kallades den \"f\u00f6rste kristne kejsaren\" av lactantius och eusebios. \nsplittringen mellan v\u00e4st- och \u00f6strom 395 ledde till en gradvis separation av v\u00e4st- och \u00f6stkyrkan. efter v\u00e4stroms fall 476 f\u00f6rsv\u00e5rades kommunikationen mellan v\u00e4st och \u00f6st ytterligare.\n\n\n=== medeltiden och ren\u00e4ssansen ===\nunder medeltiden spreds den latinska kristendomen \u00f6ver v\u00e4stra och norra europa. under denna tid formades teologin av skolastiken, framf\u00f6r allt av teologen thomas av aquino. under samma tid bildades ocks\u00e5 olika typer av klosterordnar som kom att f\u00e5 stor betydelse. till dem h\u00f6rde de s\u00e5 kallade tiggarordnarna: dominikanorden, franciskanorden och karmelitorden. \nden medeltida kyrkan pr\u00e4glades av kontroverser kring hennes inflytande i europa, samtidigt som den feodala maktuppdelningen under perioden medf\u00f6rde att somliga furstar gjorde anspr\u00e5k p\u00e5 politiskt inflytande \u00f6ver kyrkan och dess rikedomar.\n\n\n==== \u00f6stliga schismen 1054 ====\n\u00e5r 1054 intr\u00e4ffade den stora \u00f6stliga schismen, en schism med den v\u00e4stliga och \u00f6stliga kristenheten, vars brytning blev definitiv d\u00e5 p\u00e5vens s\u00e4ndebud l\u00e4mnade en bannbulla p\u00e5 altaret i hagia sofia i konstantinopel. sedan dess har den romerska och de ortodoxa kyrkorna varit skilda \u00e5t, \u00e4ven om samtal mellan kyrkorna \u00e5terupptagits p\u00e5 senare tid. \n\n\n==== v\u00e4stliga schismen 1378\u20131417 ====\nsekelskiftet 1300 firades som jubel\u00e5r i rom, men det kommande \u00e5rhundradet skulle inneb\u00e4ra bekymmer f\u00f6r kyrkans integritet. f\u00f6rbindelserna med tysk-romerska kejsarmakten motsvarades inte av den franska kungamakten, som skulle visa sig vara mindre beskedlig.\ni b\u00f6rjan av 1300-talet kr\u00e4vde kung filip iv att de franska biskoparna skulle betala tribut, ungef\u00e4r detsamma som extraskatt, n\u00e5got som katolska kyrkan i frankrike tidigare frivilligt gjort, men nu ville allts\u00e5 filip tvinga fram skatt. d\u00e5 kyrkan traditionellt varit skattebefriad, protesterade p\u00e5ve bonifatius viii mot detta v\u00e4rldsliga krav genom en bulla, unam sanctam 1302, i vilken han h\u00e4vdade kyrkan andliga \u00f6verh\u00f6ghet \u00f6ver furstarna. filip ignorerade denna bulla med st\u00f6d av det franska pr\u00e4sterskapet, och beskattade kyrkan i alla fall. bonifatius viii svarade med att bannlysa filip, som i sin tur kontrade med att 1303 l\u00e5ta tillf\u00e5ngata den 68-\u00e5rige p\u00e5ven. han befriades snart, men dog samma \u00e5r och i hans st\u00e4lle valdes en fransman till p\u00e5ve. bonifatius viii omedelbare eftertr\u00e4dare var dock benedictus xi (1303\u20131304) den av kungen valde clemens v slog sig 1309 p\u00e5 filips initiativ ned i  avignon i frankrike ist\u00e4llet f\u00f6r i rom. d\u00e4r kom p\u00e5varna, samtliga fransm\u00e4n, sedan att residera fram till 1377 under starkt inflytande av den franska kungamakten, n\u00e5got som kom att kallas p\u00e5varnas babyloniska f\u00e5ngenskap. en av m\u00e5nga som f\u00f6rs\u00f6kte f\u00f6rm\u00e5 p\u00e5ven att flytta tillbaka till rom var svenskan birgitta. hon hann emellertid avlida innan det f\u00f6rverkligades.\nfilips \u00e5tg\u00e4rder slutade inte med detta. n\u00e4r han hade kontrollen \u00f6ver den p\u00e5vliga f\u00f6rvaltningsapparaten anv\u00e4nde han sig av sin makt f\u00f6r att l\u00e4gga beslag p\u00e5 tempelherrarnas ansenliga f\u00f6rm\u00f6genhet.\ndet var inte bara detta som f\u00f6rsvagade kyrkan; det finns fler faktorer bakom nedg\u00e5ngen. korst\u00e5gen hade misslyckats och det innebar en v\u00e4sentlig prestigef\u00f6rlust f\u00f6r kyrkan och p\u00e5vemakten. andra anledningar till s\u00e4nkt anseende var det moraliska och kunskapsm\u00e4ssiga f\u00f6rfallet inom den kyrkliga organisationen. \n1377 \u00e5terv\u00e4nde p\u00e5ven till rom, men dog \u00e5ret d\u00e4rp\u00e5. d\u00e5 valdes en ny p\u00e5ve i rom, men parallellt med det \u00e4ven en i avignon. under den stora v\u00e4stliga schismen 1378\u20131417 fanns allts\u00e5 tv\u00e5 p\u00e5var. 1409 f\u00f6rs\u00f6kte man genom ett kyrkom\u00f6te i pisa l\u00f6sa schismen genom att avs\u00e4tta b\u00e4gge p\u00e5varna och ist\u00e4llet v\u00e4lja en ny. de tv\u00e5 tidigare v\u00e4grade dock att finna sig i detta och pl\u00f6tsligt hade kyrkan tre p\u00e5var. schismen l\u00f6stes 1417, men d\u00e5 var den h\u00f6gmedeltida kyrkans internationella anseende skadat. under schismen hade de nationellt avgr\u00e4nsade katolska kyrkorna n\u00e4rmat sig respektive kungamakt, vilket ocks\u00e5 beredde marken f\u00f6r reformationen.\n\n\n=== reformationstiden ===\n\nreformationen under 1500-talet gjorde att den katolska kyrkan f\u00f6rlorade i inflytande i stora delar av norra europa. kyrkan samlade sig till motreformation vid konciliet i trient 1545\u20131563 varvid den omorganiserades och nya ordnar bildades varav till exempel jesuitorden.\nvid tiden f\u00f6r de stora koloniseringarna kom katolicismen att spridas via spansk och portugisisk kolonisation till latinamerika, afrika och indien.\n\n\n=== efter andra vatikankonciliet ===\n\nandra vatikankonciliet (1962\u20131965) hade stor betydelse f\u00f6r hur katolska kyrkan skulle f\u00f6rh\u00e5lla sig till det moderna samh\u00e4llet och omv\u00e4rlden. det anses av m\u00e5nga vara 1900-talets viktigaste kyrkohistoriska h\u00e4ndelse[k\u00e4lla beh\u00f6vs] och en av de viktigaste h\u00e4ndelserna i den katolska kyrkans historia. f\u00f6retr\u00e4dare f\u00f6r liberala inriktningar f\u00f6respr\u00e5kade en radikal reformation av kyrkan f\u00f6r att m\u00f6ta en \u00f6kande sekulariserad omv\u00e4rld, medan mer konservativa argumenterade f\u00f6r bevarandet av traditioner. \nandra vatikankonciliet producerade fyra konstitutioner, nio dekret och tre deklarationer. efter konciliet deltar katolska kyrkan mer i ekumeniskt arbete. andra vatikankonciliet skapade samtidigt debatt om huruvida katolska kyrkans doktriner \u00e4ndrats. \n1969 inf\u00f6rde p\u00e5ve paulus vi en ny m\u00e4ssordning f\u00f6r den latinska delkyrkan. som f\u00f6ljd kan gudstj\u00e4nst i den romerska riten numera firas p\u00e5 andra spr\u00e5k \u00e4n latin, som dock f\u00f6rblir den latinska kyrkans normerande spr\u00e5k ocks\u00e5 i liturgin. den 7 juli 2007 f\u00f6rklarade p\u00e5ve benedictus xvi i sin skrivelse summorum pontificum att den romerska ritens \u00e4ldre form f\u00f6rblir en levande och aktuell del av den katolska kyrkans gudstj\u00e4nstliv.\n\n\n==== sexuella \u00f6vergrepp av kyrkofunktion\u00e4rer ====\n\nfr\u00e5n 1980 till 2015 betalade katolska kyrkan, enligt royal commission into institutional responses to child sex abuse i australien ut 276 miljoner australiska dollar till minder\u00e5riga offer f\u00f6r sexualbrott i kyrkans institutioner. medelstorleken p\u00e5 utbetalning var 91 000 aus och antalet offer var 3 066 och omfattade ers\u00e4ttning i form av skadest\u00e5nd, behandling och advokatkostnader och i medeltal hade 33 \u00e5r f\u00f6rflutit mellan \u00f6vergreppen och utbetalningen. offrens medel\u00e5lder var 10 \u00e5r f\u00f6r pojkar och 11 \u00e5r f\u00f6r flickor. kommissionen erfor att det var sv\u00e5rt f\u00f6r offren att tr\u00e4da fram och att det verkliga antalet offer sannolikt var h\u00f6gre. katolska kyrkan v\u00e4grade initialt tro p\u00e5 vittnesm\u00e5len fr\u00e5n barnen, ist\u00e4llet negligerade man och bestraffade barnen som v\u00e5gade ber\u00e4tta. ist\u00e4llet f\u00f6rst\u00f6rde kyrkans anst\u00e4llda bevisen och flyttade de skyldiga kyrkofunktion\u00e4rerna fr\u00e5n f\u00f6rsamling till f\u00f6rsamling. av de 1 880 som st\u00e4llts till svars f\u00f6r \u00f6vergreppen var 90% m\u00e4n. mellan 1950 och 2010 hade 7% av alla katolska pr\u00e4ster i australien varit f\u00f6rem\u00e5l f\u00f6r klagom\u00e5l.\n\n\n==== ekumenik ====\np\u00e5ve johannes xxiii och andra vatikankonciliet inf\u00f6rde en ny praxis som mera tog fasta p\u00e5 goda relationer med andra kristna \u00e4n p\u00e5 l\u00e4roskillnaderna. b\u00f6n med icke-katoliker till\u00e4ts i kontrast till tidigare kyrkolag.[k\u00e4lla beh\u00f6vs]vatikanens troskongregation arbetar bland annat med ekumenik med de ortodoxa och protestantiska samfunden. dokumentet responsa ad quaestiones (2007), som b\u00e4r kardinal william joseph levadas signum, h\u00e4nvisar till vad som beslutades under andra vatikankonciliet och d\u00e4refter \u00e5ter fastslagits av vatikanen upprepade g\u00e5nger, senast i dokumentet dominus iesus (2000). responsa ad quaestiones fastsl\u00e5r att samfund utanf\u00f6r katolska kyrkan inte uppfyller villkoren som kyrkor i egentlig mening, undantaget ortodoxa kyrkor som uppr\u00e4tth\u00e5ller den katolska synen p\u00e5 sakramenten och pr\u00e4st\u00e4mbetet.[k\u00e4lla beh\u00f6vs] men katolska kyrkan erk\u00e4nner ocks\u00e5 att det finns mycket kristen tro, hopp och k\u00e4rlek utanf\u00f6r katolska kyrkans synliga gr\u00e4nser (enligt katolska kyrkans katekes). n\u00e4r det g\u00e4ller ekumeniska diskussioner h\u00e4vdar dokumentet att \"dialog bara \u00e4r konstruktiv om deltagarna visar trohet mot den katolska identiteten\".[k\u00e4lla beh\u00f6vs]\n\n\n== se \u00e4ven ==\np\u00e5ven\nvatikanen\nandra vatikankonciliet\nkatolicism\nantikatolicism\n\n\n== referenser ==\n\n\n=== fotnoter ===\n\n\n=== tryckta k\u00e4llor ===\nbergquist, lars, den heliga pyramiden: p\u00e5ven, vatikanen och himmelrikets nycklar. stockholm: timbro 1992. isbn 91-7566-248-5\nbeskow, per, katolskt abc. stockholm: veritas f\u00f6rlag 2008. isbn 978-91-89684-46-1\nbischofberger, erwin, katolska kyrkan i fickformat. stockholm: veritas 2007. isbn 978-91-89684-42-3\nbroom\u00e9, catharina, den katolska v\u00e4gen: kortfattad trosl\u00e4ra. vallentuna: hagaberg 1985. isbn 91-86584-08-1\nbroom\u00e9, catharina & cottin, catherine, i kyrkans mitt: kloster, ordnar och kongregationer. stockholm: proprius 1989. isbn 91-7118-675-1\nbroom\u00e9, catharina, katolicismen: kyrkan, l\u00e4ran, missionen. 4 uppl. uppsala: katolska bokf\u00f6rlaget 1993. isbn 91-85530-07-7\nbroom\u00e9, catharina & p\u00e5lsson, erik kennet, katolik i sverige. stockholm: proprius f\u00f6rlag 1983. isbn 91-7118-457-0\ncavallin, lars, katolska kyrkan i v\u00e4rlden av idag. stockholm: natur och kultur 1981. isbn 91-27-00378-7\ncavallin, lars, p\u00e5var i moderna tider. \u00e4ngelholm: fredestad 2006. isbn 91-86428-27-6\ncavallin, lars, tro och liv i den katolska kyrkan. stockholm: natur och kultur 1982. isbn 91-27-00388-4\nhardon, john a., pocket catholic dictionary. new york: doubleday 1985. isbn 0-385-23238-1\nholmes, j. derek & bickers, bernard w., katolska kyrkans historia. stockholm: veritas 2006. isbn 91-89684-28-1\nkatolska kyrkans katekes. 2 uppl. vejbystrand: catholica 2000. isbn 91-86428-88-8\n\n\n== externa l\u00e4nkar ==\n wikimedia commons har media som r\u00f6r romersk-katolska kyrkan.\nvatikanens officiella webbplats"