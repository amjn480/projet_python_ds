"elizabeth ii, f\u00f6dd elizabeth alexandra mary windsor den 21 april 1926 i mayfair i london, d\u00f6d 8 september 2022 p\u00e5 balmoral castle i skottland, var storbritanniens regerande drottning (statschef), engelska kyrkans h\u00f6gsta beskyddare (engelska: supreme governor) samt samv\u00e4ldets symboliska \u00f6verhuvud (engelska: head of the commonwealth) mellan 6 februari 1952 och 8 september 2022.hon var regerande drottning i ytterligare 14 samv\u00e4ldesriken vid tiden f\u00f6r sitt fr\u00e5nf\u00e4lle: antigua och barbuda, australien, bahamas, belize, grenada, jamaica, kanada, nya zeeland, papua nya guinea, saint christopher och nevis, saint lucia, saint vincent och grenadinerna, salomon\u00f6arna och tuvalu.\nelizabeth ii var dotter till kung georg vi och hans gem\u00e5l elizabeth (f\u00f6dd bowes-lyon). den 21-\u00e5riga prinsessan elizabeth ingick \u00e4ktenskap med philip mountbatten (f\u00f6dd prins av grekland och danmark) i westminster abbey den 20 november 1947. elizabeth ii var \u00e4nka efter att hennes make avlidit den 9 april 2021.elizabeth ii blev regerande drottning den 6 februari 1952 efter faderns d\u00f6d. hon befann sig d\u00e5 med prins philip p\u00e5 treetops lodge i aberdare nationalpark i kenya. hon utropades kort d\u00e4refter formellt som drottning i kronr\u00e5det och hennes kr\u00f6ning \u00e4gde rum i westminster abbey den 2 juni 1953. \nelizabeth ii var den \u00e4ldsta brittiska monarken genom tiderna och \u00e4ven den brittiska monark som regerat under l\u00e4ngst tid. drottningens officiella titel i storbritannien var elizabeth den andra av guds n\u00e5de f\u00f6renade konungariket storbritannien och nordirlands och hennes \u00f6vriga rikens och territoriers drottning, samv\u00e4ldets \u00f6verhuvud, trons f\u00f6rsvarare. i varje samv\u00e4ldesrike som erk\u00e4nde elizabeth ii som sin statschef hade hon en specifik titel.\ndrottningens officiella residens var buckingham palace i westminster i london samt palace of holyroodhouse i edinburgh i skottland. \u00f6vriga kungliga slott som hon och hennes familj vistades p\u00e5 var windsor castle i windsor i berkshire i england, sandringham house i sandringham i norfolk i england och balmoral castle i balmoral i aberdeenshire i skottland.\n\n\n== uppv\u00e4xt ==\nprinsessan elizabeth f\u00f6ddes p\u00e5 onsdagen den 21 april 1926 klockan 02.40 i morf\u00f6r\u00e4ldrarnas hem p\u00e5 17 bruton street i mayfair i london. hennes far var prins albert, hertig av york och modern var hertiginnan av york, f\u00f6dd elizabeth bowes-lyon. prinsessan f\u00f6ddes med kejsarsnitt.hon d\u00f6ptes i det privata kapellet i buckingham palace av cosmo gordon lang, \u00e4rkebiskop av york. hennes gudf\u00f6r\u00e4ldrar var kung georg v och drottning mary (farf\u00f6r\u00e4ldrarna), prinsessan mary (faster), prins arthur, hertig av connaught och strathearn (farfars farbror), claude bowes-lyon, 14:e earl av strathmore och kinghorne (morfar) samt baronessan mary elphinstone (moster). vissa k\u00e4llor listar \u00e4ven mormodern som gudmor.hon namngavs efter sin mor (elizabeth), farfaderns mor alexandra av danmark och farmodern mary av teck. inom familjen kom hon dock att kallas \"lilibet\".vid prinsessan elizabeths f\u00f6delse var hennes farbror, prinsen av wales, f\u00f6rst i tronf\u00f6ljden. d\u00e4refter f\u00f6ljde hennes far och sedan hon sj\u00e4lv. prinsen av wales var \u00e4nnu ogift, men kunde f\u00f6rv\u00e4ntas f\u00e5 arvingar. d\u00e4rf\u00f6r framstod den nyf\u00f6dda prinsessans m\u00f6jlighet att en dag bli regerande drottning inte som s\u00e4rskilt sannolik.21 augusti 1930 f\u00f6ddes hennes syster; prinsessan margaret. 1932 flyttade hertigparet av york och deras tv\u00e5 d\u00f6ttrar till royal lodge i windsor great park n\u00e4ra windsor castle.den unga prinsessan elizabeth gick aldrig i n\u00e5gon vanlig skola utan undervisades av privatl\u00e4rare tillsammans med systern. hennes l\u00e4rare hette marion crawford (1909\u20131988). hennes l\u00e4rare i historia och konstitutionell r\u00e4tt var professor c.h.k. marten, vicerektor vid eton college. hon l\u00e4rde sig ocks\u00e5 franska, som hon talade flytande. prinsessan undervisades i den kristna tron av \u00e4rkebiskopen av canterbury.\n\n\n== n\u00e4rmaste arvinge till tronen ==\nn\u00e4r hennes far blev kung georg vi \u00e5r 1936, efter \u00e4ldre brodern edvard viii:s abdikation 10 december, blev prinsessan elizabeth f\u00f6rst i den brittiska tronf\u00f6ljden och d\u00e4rmed presumtiv tronf\u00f6ljare.prinsessan elizabeth var 13 \u00e5r n\u00e4r andra v\u00e4rldskriget br\u00f6t ut. under kriget bodde kungaparets tv\u00e5 d\u00f6ttrar p\u00e5 windsor castle. den 13 oktober  1940 gjorde hon sitt f\u00f6rsta radioframtr\u00e4dande i bbc i programmet children's hour d\u00e4r hon talade till j\u00e4mn\u00e5riga som evakuerats fr\u00e5n st\u00e4derna f\u00f6r att undkomma blitzen. 1943 utf\u00f6rde hon sin f\u00f6rsta representationsuppdrag p\u00e5 egen hand, tillbringandes en dag med stridsvagnsbataljonen vid grenadier guards, vid vilket hon utsetts till heders\u00f6verste. i juli 1944 agerade hon f\u00f6r f\u00f6rsta g\u00e5ngen som counsellor of state och undertecknade statshandlingar i kungens fr\u00e5nvaro, som d\u00e5 var och inspekterade slagf\u00e4lten i italien.\n\n\n=== milit\u00e4r karri\u00e4r ===\n\u00e5r 1945 b\u00f6rjade hon i den kvinnliga frivilligdelen av den brittiska arm\u00e9n (auxiliary territorial service). hon \u00e4r den hittills enda kvinnliga medlemmen i det brittiska kungahuset som har tj\u00e4nstgjort i arm\u00e9n. elizabeth var mestadels bilf\u00f6rare och utbildades till fordonsmekaniker inom f\u00f6rsvaret.\n\n\n=== kungliga uppdrag ===\nprinsessan elizabeth gjorde sin f\u00f6rsta officiella resa utanf\u00f6r europa 1947, till sydafrikanska unionen. sydafrika var d\u00e5 en dominion i det brittiska imperiet, d\u00e4r kungaparet och deras d\u00f6ttrar bes\u00f6kte bland annat kapstaden och taffelberget. kungafamiljen f\u00e4rdades till sydafrika ombord p\u00e5 slagskeppet hms vanguard. i ett radiotal som hon h\u00f6ll p\u00e5 sin 21-\u00e5rsdag lovade prinsessan att \u00e4gna \u00e5terstoden av sitt liv till att tj\u00e4na den brittiska nationen och samv\u00e4ldet.\n\n\n== \u00e4ktenskap ==\n\nelizabeth hade m\u00f6tt sin blivande man prins philip 1934 och 1937 vid sl\u00e4kttr\u00e4ffar i danmark. b\u00e5da h\u00e4rstammar fr\u00e5n kristian ix av danmark (elizabeth genom dottern alexandra som blev edvard vii:s gem\u00e5l och philip p\u00e5 f\u00e4dernet genom andre sonen, georg i av grekland), och \u00e4r samtidigt ocks\u00e5 \u00e4ttlingar till drottning viktoria av storbritannien (elizabeth ii p\u00e5 f\u00e4dernet genom \u00e4ldste sonen edvard vii och philip p\u00e5 m\u00f6dernet genom dottern alice). n\u00e4r elizabeth vid 13 \u00e5rs \u00e5lder 1939 tr\u00e4ffade philip i england, blev hon f\u00f6r\u00e4lskad och de b\u00f6rjade brevv\u00e4xla med varandra.elizabeth f\u00f6rlovade sig med l\u00f6jtnant philip mountbatten den 9 juli 1947 och gifte sig den 20 november samma \u00e5r i westminster abbey. philip hade avsagt sig titeln prins av grekland och danmark och tog familjenamnet mountbatten efter sin mor alice, som var syster till louis mountbatten och kronprinsessan louise av sverige. han konverterade samtidigt fr\u00e5n den grekisk-ortodoxa tron till den anglikanska kyrkan. i samband med br\u00f6llopet erh\u00f6ll philip titeln hans kunglig h\u00f6ghet, hertig av edinburgh av sin blivande sv\u00e4rfar, men det skulle dr\u00f6ja till 1957 innan han formellt blev brittisk prins. efter br\u00f6llopet bosatte de sig i clarence house i london. fr\u00e5n 1946 till 1953 var philip stationerad p\u00e5 malta, d\u00e5 en brittisk koloni, d\u00e4r han tj\u00e4nstgjorde i flottan. hans morbror lord mountbatten hade k\u00f6pt villa gwardamangia i byn gwardaman\u0121ia 1929. elizabeth bodde d\u00e4r 1949\u20131951, n\u00e4r hon bes\u00f6kte sin make.\n\n\n=== tronf\u00f6ljare och sm\u00e5barnsmor ===\nden 14 november 1948, klockan 21.14 f\u00f6dde prinsessan elizabeth sitt f\u00f6rsta barn, charles. f\u00f6rlossningen \u00e4gde rum i buckingham palace.prinsessan elizabeth f\u00f6dde sitt andra barn och enda dotter, prinsessan anne, den 15 augusti 1950 i clarence house dit familjen flyttat. de tv\u00e5 \u00e4ldsta barnen var prins och prinsessa fr\u00e5n f\u00f6dseln. hennes far, kung georg vi, hade mindre \u00e4n en vecka f\u00f6re prins charles f\u00f6delse tillk\u00e4nnagivit att prinsessan elizabeths barn skulle vara prinsar och prinsessor fr\u00e5n f\u00f6dseln.under 1950 drabbades georg vi av lungcancer. hans h\u00e4lsa f\u00f6rs\u00e4mrades under 1951 och elizabeth fick d\u00e5 kliva in som sin fars st\u00e4llf\u00f6retr\u00e4dare vid representation, bland annat intog hon kungens plats i trooping the colour 1951. tillsammans med sin make ersatte hon \u00e4ven kungen under en officiell rundresa i v\u00e4rlden, under vilken de bes\u00f6kte grekland, italien, malta, kanada och usa. i washington, d.c. mottogs hon av usa:s president harry s. truman den 31 oktober 1951 p\u00e5 washington national airport.\n\n\n== styre ==\n\n\n=== tilltr\u00e4de och kr\u00f6ning ===\nden 6 februari 1952 avled elizabeths far, kung georg vi, i s\u00f6mnen i sin s\u00e4ng i sandringham house. 31 januari samma \u00e5r hade han \u00e5kt till london-heathrows flygplats f\u00f6r att vinka av elizabeth och philip, som vid d\u00f6dstillf\u00e4llet befann sig ute i vildmarken i den brittiska kenyakolonin. prinsessan elizabeth \u00e5terv\u00e4nde till hemlandet och utropades dagen d\u00e4rp\u00e5 till drottning elizabeth ii i kronr\u00e5det.hennes kr\u00f6ning \u00e4gde emellertid rum f\u00f6rst den 2 juni 1953 i westminster abbey. hennes kr\u00f6ningsceremoni var den f\u00f6rsta i storbritannien som televiserades av bbc. hennes fars kr\u00f6ning 1937 hade endast filmats f\u00f6r journalfilm.\n\n\n=== 1950-talet ===\nkung georg vi hade varit angel\u00e4gen att efter andra v\u00e4rldskrigets slut g\u00f6ra en st\u00f6rre resa genom sitt vidstr\u00e4ckta samv\u00e4lde, men han hade hindrats p\u00e5 grund av sin d\u00e5liga h\u00e4lsa. prinsessparet elizabeth och philip hade p\u00e5b\u00f6rjat en resa till australien och nya zeeland i januari 1952, men kungens d\u00f6d i februari innebar att resan hade avbrutits halvv\u00e4gs. fem m\u00e5nader efter kr\u00f6ningen p\u00e5b\u00f6rjade drottningen och hennes gem\u00e5l en jordenruntresa genom samv\u00e4ldet. de l\u00e4mnade london med flyg i december till utomeuropeiska territoriet bermuda i atlanten och fl\u00f6g d\u00e4refter vidare till jamaica i karibiska havet, d\u00e4r de senare steg ombord p\u00e5 \u00e5ngfartyget s.s. gothic, som skulle bli deras bas under \u00e5terstoden av resan. efter att ha passerat panamakanalen och korsat stilla havet n\u00e5dde drottningen och hertigen av edinburgh brittiska v\u00e4stra stillahavsterritoriet fiji och fortsatte d\u00e4refter v\u00e4sterut till \u00f6staten tonga. den 23 december 1953 steg de i land p\u00e5 nya zeeland och stannade d\u00e4r i mer \u00e4n en m\u00e5nad. det var f\u00f6rsta g\u00e5ngen en regerande monark bes\u00f6kte landet. d\u00e4refter seglade de vidare till australien, d\u00e4r de tillbringade februari- och marsm\u00e5nad. ocks\u00e5 australien fick d\u00e4rmed sitt f\u00f6rsta bes\u00f6k av en regerande monark fr\u00e5n moderlandet. \u00e5terresan till brittiska \u00f6arna \u00f6ver indiska oceanen inkluderade stopp p\u00e5 kokos\u00f6arna, ceylon, kronkolonin aden, uganda och malta. i malta \u00e5terf\u00f6renades elizabeth ii och philip med de tv\u00e5 barnen, charles och anne, och d\u00e4rifr\u00e5n \u00e5kte de f\u00f6r f\u00f6rsta g\u00e5ngen ombord p\u00e5 det nybyggda kungaskeppet hmy britannia via gibraltar p\u00e5 iberiska halv\u00f6n tillbaka till london.drottning elizabeth ii genomf\u00f6rde tv\u00e5 statsbes\u00f6k till sverige under sin l\u00e5nga regeringstid, f\u00f6rsta g\u00e5ngen i juni 1956 i samband med ryttarolympiaden i stockholm 1956 p\u00e5 inbjudan av kung gustaf vi adolf, andra g\u00e5ngen i 25-28 maj 1983, d\u00e5 med kung carl xvi gustaf som v\u00e4rd. till finland har hon kommit p\u00e5 statsbes\u00f6k en g\u00e5ng, 1976, p\u00e5 inbjudan av president urho kekkonen. vid samtliga tre bes\u00f6k ankom hon och hennes gem\u00e5l i det d\u00e5varande kungaskeppet hmy britannia.\ni november 1956 invaderade brittiska och franska trupper med st\u00f6d av israel det sj\u00e4lvst\u00e4ndiga egypten f\u00f6r att \u00e5terta suezkanalen, som nationaliserats av egyptens president gamal abdel nasser. utfallet i suezkrisen blev f\u00f6rnedrande f\u00f6r storbritanniens roll som stormakt: de tvingades till retr\u00e4tt sedan supermakterna usa och sovjetunionen demonstrerat sitt inflytande och premi\u00e4rminister anthony eden tvingades avg\u00e5. det innebar en pr\u00f6vning av drottningen i hennes olika roller som stats\u00f6verhuvud f\u00f6r dels storbritannien (d\u00e4r det var premi\u00e4rministern och kabinettet som tog besluten om att g\u00e5 i krig) och dels andra samv\u00e4ldesriken (som motsatte sig storbritanniens agerande) d\u00e4r hennes m\u00f6jlighet till inflytande var \u00e4nnu mindre.\n\n\n=== 1960-talet ===\n19 februari 1960 f\u00f6dde drottning elizabeth ii sitt tredje barn, prins andrew i buckingham palace. fyra \u00e5r senare 10 mars 1964 f\u00f6ddes hennes fj\u00e4rde barn prins edward, \u00e4ven denna f\u00f6dsel \u00e4gde rum i buckingham palace.under 1960 och 1970-talen p\u00e5gick avkoloniseringen f\u00f6r fullt i afrika och v\u00e4stindien: fler \u00e4n 20 l\u00e4nder \u00f6vergick fr\u00e5n brittisk koloni eller protektorat till sj\u00e4lvstyre som suver\u00e4na stater. vissa har f\u00f6rblivit samv\u00e4ldesriken med den brittiska regenten som sin statschef, exempelvis bahamas och jamaica, medan andra likt nigeria och pakistan \u00f6vergick efter n\u00e5gra f\u00e5 \u00e5r som samv\u00e4ldesriken till ett republikanskt statsskick, men kvarstod som medlemmar i samv\u00e4ldet som en rent mellanstatlig organisation likt indien hade gjort 1950.i rhodesia d\u00e4remot, nekade premi\u00e4rminister ian smith 1965 den brittiska beg\u00e4ran om att ge r\u00f6str\u00e4tt till den svarta majoritetsbefolkningen. hans regering f\u00f6rklarade ensidigt landets oberoende medan han ocks\u00e5 uttryckte \"lojalitet och h\u00e4ngivenhet\" till elizabeth ii. drottningen entledigade honom i ett formellt uttalande, och det internationella samfundet utf\u00e4rdade ekonomiska sanktioner mot rhodesia. landet omvandlades i protest till en republik 1970 efter en folkomr\u00f6stning 1969. ian smith och hans regim gav upp motst\u00e5ndet 1977 under trycket av sanktionerna och 1979 valdes robert mugabe till premi\u00e4rminister i det fr\u00e5n storbritannien nu sj\u00e4lvst\u00e4ndiga zimbabwe.\n\n\n=== 1970-talet ===\nsom kanadas drottning \u00f6ppnade elizabeth ii olympiska sommarspelen 1976 i montr\u00e9al, och dottern, prinsessan anne, deltog i det brittiska laget i f\u00e4ltt\u00e4vlan.\u00e5r 1977 firades elizabeth ii:s 25-\u00e5rsjubileum p\u00e5 tronen, silverjubileet, vilket bem\u00f6ttes med stor kritik p\u00e5 grund av storbritanniens ekonomiska problem vid tidpunkten. 1979 avsl\u00f6jades anthony blunt, tidigare chef f\u00f6r drottningens konstsamling royal collection, som en sovjetisk spion och en medlem av spionringen cambridge five. den 27 augusti samma \u00e5r, blev prins philips morbror louis mountbatten m\u00f6rdad i sin fritidsb\u00e5t av en fj\u00e4rrstyrd bomb n\u00e4ra sitt sommarhem i sligo p\u00e5 v\u00e4stra irland, ett bombd\u00e5d som ira tog p\u00e5 sig skulden f\u00f6r. mountbatten fick en statsbegravning i westminster abbey, men gravsattes i romsey abbey.\n\n\n=== 1980-talet ===\n\u00e4ldste sonen prins charles gifte sig 1981 med lady diana spencer i en storslagen vigsel som f\u00f6rr\u00e4ttades i sankt paulskatedralen den 29 juli. elizabeths andre son, prins andrew, utbildad som helikopterpilot i flottan, deltog i falklandskriget 1982 ombord p\u00e5 hangarfartyget hms invincible fr\u00e5n avf\u00e4rden i april till \u00e5terf\u00e4rden i september. vid ett bes\u00f6k i ett regnigt ottawa undertecknade hon p\u00e5 parliament hill den 17 april constitution act, 1982 som innebar att kanadas konstitution \u00f6verf\u00f6rdes (repatrierades) till kanadas parlament och provinserna att sj\u00e4lva besluta om, utan medverkan av storbritanniens parlament. drottningens underskrift kontrasignerades av kanadas premi\u00e4rminister pierre elliott trudeau.den 21 juni samma \u00e5r f\u00f6ddes det f\u00f6rsta barnbarnet med kunglig titel, \u00e4ldste sonen till prins charles p\u00e5 st mary's hospital, som senare d\u00f6ptes till prins william den 4 augusti. tv\u00e5 \u00e5r senare, 15 september 1984 f\u00f6ddes en yngre son till prinsparet av wales, prins harry. drottningens andre son, prins andrew gifte sig 23 juli 1986 i westminster abbey med sarah ferguson. innan vigseln tilldelades prins andrew den 23 juli p\u00e4rsv\u00e4rdigheten hertig av york.tidningen sunday times skrev den 20 juli 1986 att drottningen var orolig f\u00f6r att premi\u00e4rminister margaret thatchers ekonomiska politik underbl\u00e5ste sociala konflikter i landet. hon var orolig f\u00f6r h\u00f6g arbetsl\u00f6shet, den v\u00e5ldsamma gruvarbetarstrejken och thatchers v\u00e4gran att inf\u00f6ra sanktioner mot den sydafrikanska apartheidregimen. k\u00e4llorna till ryktena inkluderade hovets pressekreterare michael shea och samv\u00e4ldets generalsekreterare shridath ramphal. shea h\u00e4vdade att hans uttalanden togs ur sitt sammanhang och inneh\u00f6ll spekulation. oavsett vilket s\u00e5 fick margaret thatcher tv\u00e5 personliga ordensdekorationer fr\u00e5n drottningen (dvs inte p\u00e5 sittande premi\u00e4rministers inr\u00e5dan), f\u00f6rtj\u00e4nstorden och strumpebandsorden, efter att hon avgick som premi\u00e4rminister.\n\n\n=== 1990-talet ===\n\u00e5r 1992 blev, enligt henne sj\u00e4lv i ett tal i londons guildhall 24 november samma \u00e5r, ett annus horribilis; i mars blev mauritius en parlamentarisk republik, och hennes son prins andrew separerade fr\u00e5n sin fru sarah; i april skilde sig prinsessan anne fr\u00e5n mark phillips; under statsbes\u00f6ket till tyskland i oktober kastade demonstranter kritiska mot den brittiska bombningen av staden under andra v\u00e4rldskriget \u00e4gg mot henne i dresden; och slutligen i november br\u00f6t en stor eldsv\u00e5da ut i windsor castle, ett av drottningens officiella residens. i december samma \u00e5r separerade \u00e4ldste sonen och tronf\u00f6ljaren, prins charles fr\u00e5n sin fru diana. kritik framf\u00f6rdes mot att drottningen var helt befriad fr\u00e5n att betala skatt, samtidigt som skattebetalarna f\u00f6rv\u00e4ntades betala \u00e5teruppbyggnaden av windsor castle. den 11 februari 1993 meddelade premi\u00e4rminister john major i underhuset att drottningen, liksom inkomster fr\u00e5n hertigd\u00f6met cornwall till prinsen av wales, skulle beskattas p\u00e5 frivillig basis fr\u00e5n april 1993.kanaltunneln under engelska kanalen \u00f6ppnades gemensamt den 6 maj 1994 av drottning elizabeth ii och frankrikes president fran\u00e7ois mitterrand vid en ceremoni f\u00f6rst p\u00e5 den franska sidan i calais och efter f\u00e4rd i tunneln d\u00e4refter p\u00e5 den engelska sidan i folkestone. efter sovjetunionens s\u00f6nderfall 1991 och sj\u00e4lvst\u00e4ndighet f\u00f6r flera forna sovjetrepubliker liksom ett n\u00e4rmande till v\u00e4st fr\u00e5n de tidigare kommunistiska satellitstaterna, innebar det att flera utg\u00e5ende brittiska statsbes\u00f6k under 1990-talet gick till l\u00e4nder som dessf\u00f6rinnan inte kommit p\u00e5 fr\u00e5ga: ungern (1993), ryssland (1994), polen och tjeckien (1996).den 31 augusti 1997, ett \u00e5r efter skilsm\u00e4ssan mellan charles och diana \u00e4gt rum, dog den senare tillsammans med pojkv\u00e4nnen dodi fayed i en bilolycka i paris. drottningen och delar av hennes familj befann sig d\u00e5 vid sommarslottet balmoral i skottland och efter att nyheten kom ut l\u00e4t hon de tv\u00e5 s\u00f6rjande barnbarnen h\u00e5lla sig undan pressen d\u00e4r. kritik mot kungafamiljens ut\u00e5t sett kyliga distans till den traumatiska h\u00e4ndelsen och faktumet att flaggan vid buckingham palace inte var halad p\u00e5 halv st\u00e5ng (trots att den traditionen inte fanns g\u00e4llande monarkens residens) uttrycktes i breda folklager. under trycket av allm\u00e4nhetens reaktion och p\u00e5 rekommendation av premi\u00e4rminister tony blair, h\u00f6ll elizabeth ii, dagen innan dianas begravning i westminster abbey, ett direkts\u00e4nt tal med ett personligt tilltal som d\u00e4mpade uppr\u00f6rdheten.inf\u00f6r parlamentsvalet 1997 hade det i storbritannien blivit en politisk fr\u00e5ga huruvida kungaskeppet hmy britannia skulle moderniseras, renoveras eller helt tas ur bruk. i oktober 1997 bekr\u00e4ftade den nyligen tilltr\u00e4dda labourregeringen att fartyget skulle tas ur bruk d\u00e5 kostnaderna f\u00f6r att h\u00e5lla det i tj\u00e4nst skulle vara alltf\u00f6r h\u00f6ga. britannia togs ur tj\u00e4nst vid en ceremoni p\u00e5 hmnb portsmouth 11 december 1997 med en m\u00e4rkbart ber\u00f6rd drottning elizabeth ii. kungaskeppet har sedan dess varit ett museifartyg i edinburgh.i australien, d\u00e4r republikanska id\u00e9er florerade inom vissa grupper, h\u00f6lls en folkomr\u00f6stning om avskaffandet av monarkin den 6 november 1999. resultatet blev ett bevarande av status quo, en av m\u00f6jliga orsaker var missn\u00f6je med alternativet som inneh\u00f6ll en indirekt vald president, ist\u00e4llet f\u00f6r en folkvald, som godtyckligt kunde avskedas av premi\u00e4rministern. liknande folkomr\u00f6stningar i andra samv\u00e4ldesriken misslyckades i tuvalu den 30 april 2008 och i saint vincent och grenadinerna den 25 november 2009.\n\n\n=== 2000-talet ===\n\n\u00e5r 2002 firade elizabeth ii guldjubileet, dvs 50 \u00e5r p\u00e5 tronen som firades i hela storbritannien och i hennes samv\u00e4ldesriken. drottning elizabeth ii och prins philip gjorde under guldjubileums\u00e5ret ett stort antal bes\u00f6k i storbritanniens samtliga riksdelar. dessutom f\u00f6retog drottningen och prinsen resor till australien, jamaica, kanada och nya zeeland.jubileet \u00f6verskuggades delvis av tv\u00e5 d\u00f6dsfall i den n\u00e4rmaste familjekretsen. i februari samma \u00e5r avled hennes yngre syster, prinsessan margaret. d\u00e4refter samma \u00e5r i mars avled hennes mor, den 101-\u00e5riga drottningmodern. samma dag som drottningmodern gravsattes intill sin framlidne make i ett valv under st. george's chapel p\u00e5 windsor castle, den 8 april 2002, placerades \u00e4ven en urna med prinsessan margarets kremerade aska intill f\u00f6r\u00e4ldrarna.under det tidiga 00-talet fortsatte de utg\u00e5ende statsbes\u00f6ken till forna \u00f6ststater; litauen, lettland och estland (2006) samt till slovenien och slovakien (2008).\n\n\n=== 2010-talet ===\nefter ett bes\u00f6k i kanada 2010 som inkluderade firande av kanadadagen vid parliament hill i ottawa, h\u00f6ll hon f\u00f6r andra g\u00e5ngen tal f\u00f6r fn:s generalf\u00f6rsamling i new york, i egenskap av statschef f\u00f6r 16 medlemsstater. fn:s generalsekreterare ban ki-moon, introducerade hennes som \"ett ankare f\u00f6r v\u00e5r tids\u00e5lder\". p\u00e5 inbjudan av irlands president mary mcaleese genomf\u00f6rde drottningen det f\u00f6rsta brittiska statsbes\u00f6ket till republiken irland i maj 2011, n\u00e5got som inte varit m\u00f6jligt tidigare p\u00e5 grund de sp\u00e4nningar som f\u00f6relegat mellan de b\u00e5da staterna under 1900-talet.\n2012 firade hon 60 \u00e5r p\u00e5 tronen, diamantjubileet och samma \u00e5r \u00f6ppnade elizabeth ii olympiska sommarspelen 2012 i london. vid \u00f6ppningsceremonin deltog hon i en filmsekvens som sig sj\u00e4lv tillsammans med daniel craig i rollen som james bond. 18 december samma \u00e5r bes\u00f6kte drottningen 10 downing street p\u00e5 inbjudan av premi\u00e4rminister david cameron och blev den f\u00f6rsta brittiska monarken att delta i ett kabinettsammantr\u00e4de sedan 1781.i april 2014 kom irlands president michael d. higgins, inbjuden p\u00e5 svarsbes\u00f6k fr\u00e5n det brittiska statsbes\u00f6ket till irland 2011, och det var det f\u00f6rsta statsbes\u00f6ket f\u00f6r en irl\u00e4ndsk president i storbritannien. presidenten och hans hustru mottogs p\u00e5 windsor castle av drottning elizabeth ii och prins philip.sommaren 2015 genomf\u00f6rde drottning elizabeth ii och prins philip ett statsbes\u00f6k till tyskland, det femte under hennes tid p\u00e5 tronen, p\u00e5 inbjudan av f\u00f6rbundspresident joachim gauck. vad ingen d\u00e5 visste var att det 89:e utg\u00e5ende statsbes\u00f6ket (resor till samv\u00e4ldesriken r\u00e4knas separat) med drottningen och prinsen skulle bli det sista de genomf\u00f6rde tillsammans.2017 firade drottningen 65 \u00e5r p\u00e5 tronen, safirjubileet. prins philip pensionerade sig fr\u00e5n officiella uppdrag i augusti 2017. i mars 2019, valde hon att sluta k\u00f6ra bil p\u00e5 allm\u00e4n v\u00e4g, efter att hennes make varit inblandad i en trafikolycka (i vilken han klarade sig oskadd) tv\u00e5 m\u00e5nader tidigare utanf\u00f6r sandringham.\n\n\n=== 2020-talet ===\nunder st\u00f6rre delen 2020 var drottning elizabeth ii och prins philip frivilligt isolerade p\u00e5 windsor castle p\u00e5 grund av coronapandemin. kring paret var betj\u00e4ningen reducerad till en k\u00e4rntrupp av hovfunktion\u00e4rer p\u00e5 22 personer som \u00e4ven de h\u00f6ll sig isolerade eller p\u00e5 annat vis vidtog mycket stor f\u00f6rsiktighet. chefen f\u00f6r betj\u00e4ningen, viceamiral tony johnstone-burt, myntade halvt sk\u00e4mtsamt uttrycket \"hms bubble\", d\u00e5 det fanns uppenbara likheter f\u00f6r personalen med situationer som uppst\u00e5r vid l\u00e5ngvarig tj\u00e4nstg\u00f6ring till sj\u00f6ss.i februari 2021 publicerade tidningen the guardian uppgifter om att elizabeth ii under 1970-talet hade lobbat regeringen f\u00f6r att slippa offentligg\u00f6ra hela den aktieportf\u00f6lj som ing\u00e5r i drottningens privata f\u00f6rm\u00f6genhet. avsl\u00f6jandet kom efter att the guardian granskat handlingar i the national archives, och v\u00e4ckte en diskussion om drottningens r\u00e4tt till f\u00f6rhandsinformation om regeringens kommande propositioner och vilken m\u00f6jlighet till p\u00e5verkan i lagstiftningsprocessen det ger monarken. syftet med proceduren \u00e4r knutet till att v\u00e4rna statsskicket respektive monarkens och prinsens av wales privata ekonomiska intressen, men the guardian kunde visa att drottningen och prins charles granskat mer \u00e4n 1 000 lagar inom omr\u00e5den som straffr\u00e4tt, socialf\u00f6rs\u00e4kringar, diskriminering och livsmedel.den 9 april 2021 avled elizabeths make prins philip, 99 \u00e5r gammal. paret hade d\u00e5 varit gifta i 73 \u00e5r. begravningsgudstj\u00e4nsten h\u00f6lls i sankt georgskapellet p\u00e5 windsor castle, enligt en ordning som godk\u00e4nts av prinsen sj\u00e4lv, bland annat med en av prinsen egendesignad land rover som f\u00f6rde kistan fr\u00e5n slottet till kapellet. till f\u00f6ljd av den p\u00e5g\u00e5ende coronapandemin och g\u00e4llande restriktioner vid tidpunkten, genomf\u00f6rdes begravningen med vissa restriktioner, och f\u00f6rsamlingen utgjordes enbart av 30 s\u00f6rjande med drottningen och den n\u00e4rmaste familjen: hennes fyra barn med makar, hennes barnbarn med makar, hennes systerdotter med make, hennes systerson, samt tre \u00e4ttlingar till prins philips framlidna systrar ditresta fr\u00e5n tyskland. samtliga av de s\u00f6rjande bar munskydd inomhus under begravningsakten.under h\u00f6sten beslutade barbados parlament genom grundlags\u00e4ndringar att inf\u00f6ra en parlamentarisk republik och d\u00e4rmed upph\u00f6ra att vara ett samv\u00e4ldesrike fr\u00e5n 30 november 2021. den sittande generalguvern\u00f6ren sandra mason \u00f6vertog befattningen som barbados president. prins charles representerade sin mor, den dittillsvarande drottningen av barbados, p\u00e5 plats i bridgetown och framf\u00f6rde hennes lyck\u00f6nskningar till presidenten och det barbadiska folket.drottningens 70-\u00e5rsjubileum som regerande monark, platinumjubileet, intr\u00e4ffade den 6 februari 2022. drottningen \u00e4r d\u00e4rmed den l\u00e4ngst regerande monarken i storbritannien n\u00e5gonsin, och den fj\u00e4rde l\u00e4ngst regerande monarken i v\u00e4rlden. p\u00e5 grund av den p\u00e5g\u00e5ende covid-19-pandemin sk\u00f6ts det officiella firandet upp till 2\u20135 juni 2022. i ett skriftligt uttalande inf\u00f6r trontilltr\u00e4desdagen betonade drottningen att hon kommer att eftertr\u00e4das av prins charles, och att hon \u00f6nskade att hans hustru camilla d\u00e5 ska tituleras drottninggem\u00e5l (queen consort). fr\u00e5gan har tidigare diskuterats i brittisk media. under jubileets sista dag, 5 juni 2022, tog drottningen emot hyllningarna p\u00e5 buckingham palace balkong, omgiven av prins charles, hans maka samt prins william med familj. drottningen tackade f\u00f6r uppvaktningarna och sade att hon var djupt r\u00f6rd.\ndrottningen kunde inte n\u00e4rvara vid firandet av samv\u00e4ldet 2022 och f\u00f6r f\u00f6rsta g\u00e5ngen p\u00e5 59 \u00e5r missade drottningen \u00f6ppnandet av storbritanniens parlament vilket gjorde att prins charles fick ta hennes uppdrag. \nden 24 maj 2022 \u00f6ppnade drottningen elizabeth line (tidigare ben\u00e4mnd som \"crossrail\"), en \u00f6st-v\u00e4stlig f\u00f6rbindelse i london overground. den 13 juni 2022 blev drottningen den n\u00e4st l\u00e4ngst regerande monarken i v\u00e4rldshistorien f\u00f6r en st\u00f6rre suver\u00e4n stat, efter kung ludvig xiv av frankrike.hennes sista offentliga framtr\u00e4dande \u00e4gde rum 6 september 2022 p\u00e5 balmoral castle i skottland, d\u00e4r hon h\u00f6ll en avskedsaudiens f\u00f6r den avg\u00e5ende premi\u00e4rministern boris johnson och formellt utn\u00e4mnde eftertr\u00e4daren, liz truss. det var f\u00f6rsta g\u00e5ngen under elizabeth ii:s 70-\u00e5riga regeringstid som ett premi\u00e4rministerskifte inte \u00e4gde rum i london.\n\n\n== d\u00f6d och begravning ==\n\np\u00e5 eftermiddagen den 8 september 2022, 15:10 lokal tid, avled drottning elizabeth ii p\u00e5 balmoral castle i skottland. enligt den officiella kommunik\u00e9n fr\u00e5n the royal household ska det ha skett stillsamt. de tv\u00e5 \u00e4ldsta barnen, prins charles och prinsessan anne fanns vid drottningens d\u00f6dsb\u00e4dd. de tv\u00e5 yngre s\u00f6nerna, prins andrew och prins edward med maka liksom sonsonen prins william hann inte dit i tid innan hon hade avlidit, trots specialflygning fr\u00e5n raf northolt utanf\u00f6r london till aberdeen international airport och d\u00e4rifr\u00e5n med poliseskort i bil till balmoral. i samma \u00f6gonblick som drottning elizabeth ii dog blev hennes f\u00f6rstf\u00f6dde son kung.statsbegravningen h\u00f6lls 19 september i westminster abbey i centrala london med ett stort tillresta diginit\u00e4rer som utl\u00e4ndska stats- och regeringschefer och f\u00f6retr\u00e4dare f\u00f6r det officiella storbritannien, generalguvern\u00f6rer och premi\u00e4rministrar f\u00f6r samv\u00e4ldesrikena f\u00f6r vilka drottning elizabeth ii var statschef samt f\u00f6retr\u00e4dare f\u00f6r \u00f6vriga medlemsstater i samv\u00e4ldet. d\u00e4refter f\u00f6ljde en begravningsakt som h\u00f6lls i st. george's chapel p\u00e5 windsor castle v\u00e4ster om london. de tv\u00e5 begravningsakterna och processionerna visades i direkts\u00e4ndning.slutligen p\u00e5 kv\u00e4llen h\u00f6lls en helt privat jordf\u00e4stningsceremoni f\u00f6r den n\u00e4rmaste familjen d\u00e5 drottningens kista placerades tillsammans med kistorna av hennes framlidne make och f\u00f6r\u00e4ldrarna i \"king george vi memorial chapel\", st. george's chapel.\n\n\n== betydelse och i kulturen ==\ndrottningen var sedan den 9 september 2015 den brittiska monark som har regerat l\u00e4ngst tid. det tidigare rekordet innehade drottning viktoria. elizabeth ii var \u00e4ven storbritanniens hittills \u00e4ldsta monark, sedan hon 2007 gick om viktoria som avled 1901 i en \u00e5lder av 81 \u00e5r och 243 dagar.liz truss blev den femtonde och sista brittiska premi\u00e4rministern under drottningens regeringstid. n\u00e4r hon tilltr\u00e4dde var winston churchill premi\u00e4rminister. drottningen var relativt ung n\u00e4r hon tilltr\u00e4de, och samtliga \u00e5tta premi\u00e4rministrar under hennes f\u00f6rsta 38 \u00e5r som regent var \u00e4ldre \u00e4n hon sj\u00e4lv. margaret thatcher, som tilltr\u00e4dde 1979, var f\u00f6dd ett \u00e5r tidigare \u00e4n drottningen. med b\u00f6rjan 1990, d\u00e5 john major tilltr\u00e4dde som premi\u00e4rminister, var sedan samtliga sju premi\u00e4rministrar yngre \u00e4n drottningen. fr\u00e5n och med att tony blair blev premi\u00e4rminister 1997 var samtliga premi\u00e4rministrar f\u00f6dda efter att drottningen sj\u00e4lv tilltr\u00e4dde, undantaget gordon brown som var ett \u00e5r gammal vid tillf\u00e4llet.\nelizabeth ii var under sin tid som drottning den enda kvinnan i storbritannien som inte beh\u00f6vde k\u00f6rkort f\u00f6r att framf\u00f6ra fordon.\n\n\n=== namngivningar ===\nen l\u00e5ng rad platser, byggnader, konstruktioner, utm\u00e4rkelser och andra saker har namngivits efter drottningen eller \u00e5rsdagar av hennes regentskap. nedan listas ett urval:\n\nqueen elizabeth olympic park, london\ndrottning elizabeths land, antarktis\ndrottning elizabeths nationalpark, uganda\nelizabeth tower, d\u00e4r slagklockan big ben h\u00e4nger\nqueen elizabeth ii bridge, dartford\ntunnelbanelinjen jubilee line i london\nrosen queen elizabeth ii roseelizabeth \u00e4r \u00e4ven ett namn som givits till flera inom den kungliga familjen: prinsessan anne, zara tindall, prinsessan beatrice och louise windsor har elizabeth som ett av sina f\u00f6rnamn. prins harrys dotter lilibet uppkallades efter det smeknamn drottningen fick som barn.\n\n\n=== drottningen i fiktion ===\n\u00e5r 2006 gjordes filmen the queen, med helen mirren i titelrollen som elizabeth ii, som vann oscar f\u00f6r b\u00e4sta kvinnliga huvudroll. filmen \u00e4r en skildring av drottning elizabeths reaktioner p\u00e5 och handlingar i samband med nyheten om prinsessan dianas d\u00f6d i paris 1997.\ntv-serien the crown fr\u00e5n netflix, som hade premi\u00e4r 2016, skildrar drottning elizabeth ii:s unga \u00e5r och hennes f\u00f6rsta tid som monark. claire foy har rollen som elizabeth ii i de tv\u00e5 f\u00f6rsta s\u00e4songerna som utspelar sig 1946 till 1955 respektive 1956 till 1964. i den tredje s\u00e4songen portr\u00e4tterar olivia colman drottningen mellan \u00e5ren 1964 till 1977 och den fj\u00e4rde s\u00e4songen ska utspela sig mellan 1977 och ungef\u00e4r 1990. i de tv\u00e5 sista s\u00e4songerna kommer imelda staunton att spela rollen som drottning elizabeth och serien \u00e4r planerad att avslutas n\u00e4r ber\u00e4ttelsen har n\u00e5tt b\u00f6rjan p\u00e5 2000-talet.boken drottningen v\u00e4nder blad av alan bennett \u00e4r en fiktiv ber\u00e4ttelse om hur drottningen blir en passionerad bokl\u00e4sare.\n\n\n=== avbildningar ===\ndet finns ett antal konstverk som f\u00f6rest\u00e4ller drottningen. \nstatyer har rests i lagos och winnipeg. en ryttarstaty finns i windsor great park.hon \u00e4r \u00e4ven avbildad p\u00e5 bland annat vaxkabinettet madame tussauds i london och dess filial i blackpool.\n\n\n== ordnar och \u00f6vriga titlar ==\n\n\n=== storbritannien och andra samv\u00e4ldesriken ===\ndrottningen var under sin regeringstid per automatik \u00f6verhuvud f\u00f6r alla brittiska statsordnar, samt f\u00f6r alla statsordnar i de samv\u00e4ldesriken som erk\u00e4nde henne som sin statschef (med undantag f\u00f6r jamaica som ger den rollen till sin generalguvern\u00f6r). nedan f\u00f6ljer ett urval:\n\n\n=== milit\u00e4ra hedersbetygelser ===\ndrottningen var formellt h\u00f6gste bef\u00e4lhavare f\u00f6r storbritanniens v\u00e4pnade styrkor. d\u00e4rtill var hon hederschef (engelska: colonel-in-chief) f\u00f6r de sju gardesregementen som ing\u00e5r i household division.\n\n\n=== utl\u00e4ndska ordnar ===\nurval av utl\u00e4ndska ordnar som elizabeth ii erh\u00f6ll. utn\u00e4mningarna har ofta skett i samband med antingen utg\u00e5ende eller vid ankommande statsbes\u00f6k.\n\n\n== sl\u00e4ktskap ==\n\n\n=== familj ===\n\n\n=== anf\u00e4der ===\n\n\n== kungliga standar ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\noperation london bridge\n\n\n== referenser ==\n\n\n=== noter ===\n\n\n=== k\u00e4llor ===\nbond, jennie (2006). elizabeth: eighty glorious years. london: carlton publishing group. isbn 1-84442-260-7;isbn 978-1-84442-260-9\nbradford, sarah (2018). drottning elizabeth. en biografi. falun: historiska media isbn 978-91-7545-631-7\nbrandreth, gyles (2004). philip and elizabeth: portrait of a marriage. london: century. isbn 0-7126-6103-4\njay, antony (1992) (p\u00e5 engelska). elizabeth r. london: bbc books. isbn 0563362723 \nmontgomery-massingberd, hugh, red (1977) (p\u00e5 engelska). burke's royal families of the world. london: burke's peerage. isbn 0850110238 \nmorton, andrew (2021). elizabeth & margaret. the intimate world of the windsor sisters. isbn 978-1-5387-0046-4\nroberts, andrew (2000) the house of windsor. (edited by antonia fraser) london: cassell & co. isbn 0-304-35406-6\nshawcross, william (2009) the queen mother. the official bigraphy. new york: alfred a. knopf. isbn 978-1-4000-4304-0\n\n\n== vidare l\u00e4sning ==\nmorton, andrew (2022). elizabeth: drottning f\u00f6r livet (1). stockholm: polaris fakta. libris 3k6k7tj017gqtmvj. isbn 978-91-80660-11-2 \n\n\n== externa l\u00e4nkar ==\n wikimedia commons har media som r\u00f6r elizabeth ii av storbritannien.\nbrittiska monarkins webbsida\nbrittiska monarkins officiella kanal p\u00e5 youtube\n\nelizabeth ii av storbritannien p\u00e5 internet movie database (engelska) (personen, hennes egen medverkan i film och tv)"