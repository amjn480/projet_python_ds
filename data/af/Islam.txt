"islam (arabies: \u0627\u0644\u0625\u0633\u0644\u0627\u0645, al-\u02beisl\u0101m, [al\u0294is\u02c8la\u02d0m], ) is een van die drie groot monote\u00efstiese godsdienste, saam met christendom en juda\u00efsme. volgelinge van islam staan bekend as moslems1.\ndie godsdiens steun op die beweerde verligting van die profeet mohammed, wat sy \"goddelike openbarings\" in die koran neergeskryf het, en die soenna, die mondelinge oorlewering. albei staan onder die invloed van heidens-arabiese, joodse, christelike en gnostiese tradisies en leerstellings.\nnes christendom en juda\u00efsme is islam 'n abrahamitiese geloof en dus glo moslems dat adam, noag, abraham, moses en jesus heilige profete van allah is. moslems glo ook dat die mens in die laaste oordeel geoordeel sal word op grond van sy handelinge en dienooreenkomstig na die paradys of die hel gestuur sal word. vir hulle is daar geen ander god as allah nie, en mohammed is sy laaste profeet. allah beteken letterlik \"die god\" in arabies.\ndie land met die grootste moslembevolking is indonesi\u00eb. die grootste moslembevolkings is meestal in afrika en asi\u00eb gele\u00eb. moslems kan hoofsaaklik in twee godsdienstige denominasies verdeel word \u2013 soenniete (75\u201390%) en sjiiete (10\u201320%). met sowat 1,8 miljard volgelinge wat soveel as 24% van die w\u00eareldbevolking bevat, is islam dus die tweede grootste godsdiens. islam is ook die vinnigste groeiende godsdiens ter w\u00eareld.\n\n\n== betekenis van die woord \"islam\" ==\ndie woord islam beteken onderwerping en wys op die geloofsbeginsels dat 'n aanhanger van islam homself onderwerp aan allah (god) se wil.\n\n\n== geskiedenis ==\n\n\n=== vroe\u00eb verspreiding van islam ===\nvolgens moslems is islam gegrond op god se openbaringe aan die profeet mohammed. di\u00e9 is omstreeks 571 in die stad mekka in arabi\u00eb gebore en het op sowat veertigjarige leeftyd met sy predikings begin.\n\n\n=== koran en hadit ===\nmoslems glo dat die profeet mohammed god se woorde in die koran van die aartsengel gabri\u00ebl ontvang het. die koran is die godsdienshandboek van islam. die aartsengel gabri\u00ebl in 'n menslike gedaante aan mohammed verskyn terwyl hy in 'n grot naby mekka gemediteer het. die nag toe dit gebeur het, staan bekend as lailat al-'kadr, maar die presiese datum is onbekend en word nie eens in die koran genoem nie.\n\n\n== gebruike en rituele in islam ==\n\n\n=== die vyf pilare van die islam ===\ngeloof: die getuienis (sjahada in arabies) van die islamitiese geloof dat daar geen ander god as god bestaan nie, en dat mohammed sy boodskapper is.\ngebed: moslems kniel gereeld op 'n gebedmat om vyf keer per dag in die rigting van mekka te bid. baie matte het deesdae ook 'n spesiale kompas om vir die bidder aan te dui in watter rigting mekka is. gebed staan bekend as salaah. die vrydaggebed vind op die \"dag van versameling\" (\u064a\u0648\u0645 \u0627\u0644\u062c\u064f\u0645\u0652\u0639\u064e\u0629, jaum al-djoem'a) in die moskee plaas.\nliefdadigheid: moslems wat genoeg geld het, moet hulle aalmoese  (zakaat) aan verarmde mense skenk.\nvas: tydens die maand ramadan, die negende maand van die islamitiese jaar moet moslems vas (pwasa). na hierdie vas kom die eid-oel-fiter-fees.\npelgrimstog (hadj): moslems moet die stad van mekka in saoedi-arabi\u00eb minstens een keer besoek.\n\n\n== heilige plekke ==\nmekka, medina, jerusalem en hebron vorm die vier heilige stede van islam.\n\n\n=== mekka ===\ndie groot moskee in mekka is om die ka\u00e4ba gebou. in die muur van die ka\u00e4ba is die swart steen, wat volgens die moslems uit die hemel geval het as 'n teken van die eerste verbond tussen god en die mensdom.\ndie ka\u00e4ba is islam se heiligste plek. elke moslem wat gesond en vry van skuld is en die reis kan bekostig, moet die pelgrimstog na mekka minstens een keer in sy lewe onderneem om die ka\u00e4ba en ander heilige plekke te besoek.\n\n\n=== medina ===\ndie moskee van die profeet bevat die graf van die profeet mohammed en maak di\u00e9 stad die tweede heiligste binne islam. dit vorm deel van die jaarlikse hadj van moslems.\n\n\n=== jerusalem ===\njerusalem (\u0627\u0644\u0642\u064f\u062f\u0633; al-quds, \"die heilige\") word in islam as 'n heilige plek beskou, aangesien die profeet mohammed volgens oorlewering na 'n gebed op 'n rots van hier na die hemel opgevaar het. tot in die jaar 624 het die moslems in die rigting van jerusalem gebid.\nomar, die tweede regmatige kalief, word na die arabiese verowering van jerusalem in die jaar 637 deur die patriarg van die stad uitgenooi om by die heilige plekke te bid. hy wys dit egter van die hand om nie die gevoelens van die christene te krenk nie. die islamitiese heersers van jerusalem belemmer dan ook n\u00f3g voor n\u00f3g na die kruistogte die pelgrimstogte van christelike gelowiges na jerusalem.\n\n\n=== hebron ===\nin hebron is die grot van die patriarge gele\u00eb wat van die stad die vierde heiligste in islam maak.\n\n\n== feeste en herdenkings ==\neid-oel-adha (offerfees) en eid-oel-fiter (suikerfees) is die twee heiligste feeste in islam en word deur moslems w\u00eareldwyd algemeen aanvaar. daarbenewens vier aparte islamitiese groeperinge nog verskillende feeste; van hulle het verskeie oorspronge en tradisies. van die vernaamste feeste en herdenkings sluit in asjoera, lailat al-'kadr en mawlid an-nabi.\n\n\n== groeperinge in islam ==\nsoenniete\nsjiiete\nvolks-islam\nwahabi\nibadi\nsalafisme\nalawitisme\nalevitisme\nahl-e haqq (yarsani)\n\n\n== islamitiese mistisisme ==\n\n\n== notas ==\ndaar word soms na moslems verwys as \"mohammedane\". die term word egter as beledigend ervaar aangesien dit suggereer dat hulle die profeet mohammed aanbid, wat nie die geval is nie. die term het in elk geval in afrikaans grootliks in onbruik verval.\n\n\n== verwysings ==\n\n\n== eksterne skakels ==\n\n\n=== algemeen ===\n(en)  \"islam\". encyclop\u00e6dia britannica. besoek op 13 januarie 2019.\n(nl)  sentrum vir islam in europa (cie) \u2013 universiteit gent, belgi\u00eb geargiveer 30 augustus 2005 op wayback machine\n(nl)  islam en burgerskap\n(nl)  islamitiese dialoog- en inligtingsentrum \u2013 belgi\u00eb geargiveer 25 junie 2005 op wayback machine\n(nl)  kifkif \u2013 interkulturele werf van vlaandere\n(de)  (en)  islam in wes-europa geargiveer 6 februarie 2007 op wayback machine, islam uit suid-asi\u00eb geargiveer 3 maart 2008 op wayback machine\n(nl)  startpagina islam\n(nl)  inderhoud met olivier roy by nova geargiveer 27 september 2007 op wayback machine\n(en)  die rol van islam in slawerny in afrika\n\n\n=== islam in suid-afrika ===\n(af)  moslems herdenk 200 jaar van islam geargiveer 16 januarie 2006 op wayback machine in die burger\n(af)  man werk 9 jaar om koran in afrikaans oor te skryf geargiveer 15 desember 2005 op wayback machine\n(af)  moslemgemeenskap van die strand geargiveer 10 januarie 2006 op wayback machine\n(en)  south africa: many muslims, one islam geargiveer 25 november 2005 op wayback machine\n(af)  jamiatul ulama raad van moslem teolo\u00eb in kzn\n(en)  radio islam\n\n\n=== moslemkultuur ===\n(af)  operasie timboektoe vir bewaring van moslem-kultuurskat geargiveer 6 september 2005 op wayback machine\n(af)   gabeba baderoon: eers die vlakte, nou die w\u00eareld in boekwurm\n(en)  bo-kaap\n(en)  iziko bo-kaap museum geargiveer 10 maart 2007 op wayback machine\n(en)  bo kaap cape town geargiveer 31 augustus 2005 op wayback machine op owls-werf\n\n\n=== islamitiese skakels ===\n(en)  al-yaqeen.com\n(nl) https://fitrahtawheed.nl\n(nl)  al-islaam.com \u2013 grootste islamitiese werf van nederland\n(nl)  islamlinks \u2013 werf met skakels na baie islamitiese werwe geargiveer 15 junie 2013 op wayback machine\n\n\n=== opposisie teen islam ===\n(en)  dhimmi.com \u2013 'n internasionale burgerregtebeweging vir slagoffers van jihad en islamitisering\n(en)  open directory-projek met skakels na werwe wat krities staan teenoor islam geargiveer 14 maart 2017 op wayback machine"