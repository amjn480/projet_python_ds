"konfederacja \u2013 koalicja o charakterze prawicowym i eurosceptycznym, zawi\u0105zana przed wyborami do parlamentu europejskiego w 2019 (formalnie zarejestrowana by\u0142a w nich jako komitet wyborczy wyborc\u00f3w konfederacja korwin braun liroy narodowcy). od lipca 2019 zarejestrowana jako federacyjna partia polityczna pod nazw\u0105 konfederacja wolno\u015b\u0107 i niepodleg\u0142o\u015b\u0107 (konfederacja wolno\u015bciowcy i narodowcy).\n\n\n== historia ==\n\n\n=== dzia\u0142alno\u015b\u0107 do wybor\u00f3w parlamentarnych w 2019 ===\n6 grudnia 2018 decyzj\u0119 o wsp\u00f3lnym starcie w wyborach europejskich podj\u0119\u0142y partie korwin i ruch narodowy. w styczniu 2019 do koalicji do\u0142\u0105czy\u0142y organizacja grzegorza brauna pobudka i stowarzyszenie (a nast\u0119pnie tak\u017ce partia) piotra liroya-marca skuteczni (przy czym skuteczni byli w koalicji z korwin od wybor\u00f3w samorz\u0105dowych w 2018 i od listopada tego\u017c roku tworzyli z ni\u0105 wsp\u00f3lne ko\u0142o poselskie wolno\u015b\u0107 i skuteczni). start z jej listy zapowiedzia\u0142a tak\u017ce dzia\u0142aczka antyaborcyjna kaja godek z fundacji \u017cycie i rodzina.\nw lutym 2019 koalicja zacz\u0119\u0142a pos\u0142ugiwa\u0107 si\u0119 nazw\u0105 \u201ekoalicja propolska\u201d, jednak 27 lutego og\u0142oszono oficjaln\u0105 nazw\u0119 \u201ekonfederacja korwin braun liroy narodowcy\u201d. w marcu z\u0142o\u017cono wniosek o rejestracj\u0119 partii o tej nazwie.\n6 marca do sojuszu do\u0142\u0105czy\u0142o nieformalne w\u00f3wczas ugrupowanie federacja dla rzeczypospolitej. 14 marca przedstawiciele \u015brodowiska kresowego (w\u0142odzimierz osadczy, andrzej zapa\u0142owski i lucyna kuli\u0144ska) oraz stowarzyszenie zdrowy rozs\u0105dek i akademia patriot\u00f3w zapowiedzieli start z list konfederacji w wyborach do pe. 22 marca ko\u0142o poselskie wolno\u015b\u0107 i skuteczni, wraz z przyst\u0105pieniem pos\u0142\u00f3w niezrzeszonych roberta winnickiego (prezesa rn) i marka jakubiaka, przemianowa\u0142o si\u0119 na ko\u0142o poselskie konfederacja, a jego przewodnicz\u0105cym (zast\u0119puj\u0105c piotra liroya-marca) zosta\u0142 jacek wilk.\n6 kwietnia 2019 odby\u0142a si\u0119 konwencja wyborcza konfederacji, na kt\u00f3rej zaprezentowano ostateczny sk\u0142ad list wyborczych do europarlamentu. go\u015bciem specjalnym konwencji by\u0142a dzia\u0142aczka spo\u0142eczna i polonijna maria mirecka-lory\u015b.\n10 kwietnia do koalicji przyst\u0105pi\u0142a partia kierowc\u00f3w (za\u0142o\u017cona przez polityk\u00f3w dzia\u0142aj\u0105cych tak\u017ce w korwin \u2013 jej prezesami byli kolejno lech k\u0119dzierski i bart\u0142omiej pejo, zosta\u0142a wyrejestrowana 19 grudnia 2022).\nkomitet zarejestrowa\u0142 listy wyborcze we wszystkich okr\u0119gach, znale\u017ali si\u0119 na nich obaj dotychczasowi europarlamentarzy\u015bci partii korwin \u2013 robert iwaszkiewicz i dobromir so\u015bnierz.\n25 kwietnia podczas konferencji prasowej pos\u0142owie konfederacji og\u0142osili, \u017ce nowym przewodnicz\u0105cym ko\u0142a zostanie marek jakubiak, zast\u0119puj\u0105c jacka wilka.\n1 maja 2019 \u2013 w 15. rocznic\u0119 wej\u015bcia polski do unii europejskiej \u2013 konfederacja wraz ze stowarzyszeniem marsz niepodleg\u0142o\u015bci oraz m\u0142odzie\u017c\u0105 wszechpolsk\u0105 zorganizowa\u0142y w warszawie eurosceptyczny marsz suwerenno\u015bci. 11 maja 2019 przedstawiciele konfederacji wzi\u0119li udzia\u0142 w zorganizowanym przez stowarzyszenie marsz niepodleg\u0142o\u015bci prote\u015bcie \u201estop 447\u201d pod kancelari\u0105 prezesa rady ministr\u00f3w i ambasad\u0105 stan\u00f3w zjednoczonych przeciwko ameryka\u0144skiej ustawie just, kt\u00f3ra daje ameryka\u0144skiemu departamentowi stanu mo\u017cliwo\u015b\u0107 wspierania pozarz\u0105dowych organizacji zrzeszaj\u0105cych ofiary holocaustu w sprawach roszcze\u0144 maj\u0105tkowych bez spadkobierc\u00f3w.\n15 maja do ko\u0142a poselskiego konfederacji do\u0142\u0105czy\u0142 dotychczas niezrzeszony pose\u0142 robert majka.\nkomitet wyborczy wyborc\u00f3w konfederacja korwin braun liroy narodowcy na wybory do parlamentu europejskiego w 2019 zarejestrowa\u0142 listy we wszystkich trzynastu okr\u0119gach. w wyborach do parlamentu europejskiego 26 maja 2019 konfederacja uzyska\u0142a 4,55% (4. miejsce), co nie pozwoli\u0142o na osi\u0105gni\u0119cie progu wyborczego.\n7 czerwca og\u0142oszono po\u0142\u0105czenie skutecznych i fdr (kt\u00f3ra ze wzgl\u0119du na niewpisanie do rejestru partii zadeklarowa\u0142a dzia\u0142alno\u015b\u0107 jako stowarzyszenie) w parti\u0119 o nazwie federacja jakubiak-liroy. 17 dni p\u00f3\u017aniej obie formacje opu\u015bci\u0142y konfederacj\u0119, ich liderzy z czasem wyst\u0105pili tak\u017ce z ko\u0142a poselskiego (powstanie partii fjl ostatecznie nie dosz\u0142o do skutku). w wyniku roz\u0142amu 28 czerwca nowym przewodnicz\u0105cym ko\u0142a poselskiego zosta\u0142 jakub kulesza z korwin. jednocze\u015bnie dzia\u0142acze koalicji zapowiedzieli start jako konfederacja w jesiennych wyborach parlamentarnych. tego samego dnia grzegorz braun, pozostaj\u0105c ze swoim \u015brodowiskiem w konfederacji, z\u0142o\u017cy\u0142 wniosek o rejestracj\u0119 partii konfederacja korony polskiej (zarejestrowano j\u0105 24 stycznia 2020).\n25 lipca 2019 zarejestrowano przez s\u0105d koalicyjn\u0105 parti\u0119, ostatecznie pod nazw\u0105 \u201ekonfederacja wolno\u015b\u0107 i niepodleg\u0142o\u015b\u0107\u201d (z formalnym skr\u00f3tem \u201ekonfederacja wolno\u015bciowcy i narodowcy\u201d). opr\u00f3cz tego, ze z\u0142o\u017conego wcze\u015bniej wniosku micha\u0142a wawera z rn oraz marka ku\u0142akowskiego i tomasza grabarczyka z korwin, 4 wrze\u015bnia zarejestrowano parti\u0119 pod nazw\u0105 \u201ekonfederacja \u2013 koalicja propolska\u201d (micha\u0142 wawer i marek ku\u0142akowski byli tak\u017ce \u2013 obok marcina sypniewskiego z korwin \u2013 wnioskodawcami rejestracji konfederacji win). 9 sierpnia konfederacj\u0119 opu\u015bci\u0142a kaja godek wraz z fundacj\u0105 \u017cycie i rodzina. 12 sierpnia do ko\u0142a poselskiego konfederacji do\u0142\u0105czy\u0142 pawe\u0142 skutecki, kt\u00f3ry kilka dni wcze\u015bniej opu\u015bci\u0142 kukiz\u201915 (po zawarciu koalicji przez ten ruch z psl), natomiast opuszczenie ko\u0142a og\u0142osi\u0142 robert majka. dzie\u0144 p\u00f3\u017aniej poinformowano o starcie w wyborach z list konfederacji win partii zjednoczenie chrze\u015bcija\u0144skich rodzin (kierowanej przez by\u0142ego europos\u0142a bogus\u0142awa rogalskiego, kt\u00f3ra nie wesz\u0142a w sk\u0142ad federacyjnej partii). tydzie\u0144 p\u00f3\u017aniej z kolei konfederacj\u0119 opu\u015bci\u0142a grupa polityk\u00f3w, kt\u00f3rzy odeszli z korwin, wi\u0105\u017c\u0105c si\u0119 ze skutecznymi. na pocz\u0105tku wrze\u015bnia og\u0142oszono przy\u0142\u0105czenie si\u0119 do konfederacji \u015brodowisk rolniczych, kt\u00f3rych reprezentantami na listach zostali m.in. wojciech mojzesowicz (startuj\u0105cy z jej listy ju\u017c w eurowyborach) i krzysztof to\u0142wi\u0144ski (ju\u017c po wyborach zorganizowa\u0142y si\u0119 one wewn\u0105trz konfederacji win, tworz\u0105c 29 listopada konfederacj\u0119 rolniczo-konsumenck\u0105, kt\u00f3rej prezesem zosta\u0142 krzysztof to\u0142wi\u0144ski, a wiceprezesami rafa\u0142 fory\u015b i wojciech mojzesowicz). zawarto r\u00f3wnie\u017c porozumienie z og\u00f3lnopolskim stowarzyszeniem wiedzy o szczepieniach stop nop, kt\u00f3rego kandydaci (m.in. pose\u0142 pawe\u0142 skutecki) tak\u017ce znale\u017ali si\u0119 na listach wyborczych.\nw wyborach komitet konfederacji win zosta\u0142 jednym z pi\u0119ciu komitet\u00f3w og\u00f3lnopolskich. dzie\u0144 p\u00f3\u017aniej komitet og\u0142osi\u0142 kandydat\u00f3w na pierwszych miejscach w poszczeg\u00f3lnych okr\u0119gach. poza og\u0142oszonymi wcze\u015bniej \u015brodowiskami na listach konfederacji znale\u017ali si\u0119 tak\u017ce liderzy ligi narodowej, czy te\u017c nieliczni cz\u0142onkowie lpr, wis i knp. 21 wrze\u015bnia odby\u0142a si\u0119 konwencja programowa konfederacji, na kt\u00f3rej og\u0142oszono jej postulaty. w wyborach, kt\u00f3re odby\u0142y si\u0119 13 pa\u017adziernika, partia zdoby\u0142a 6,81% g\u0142os\u00f3w i wprowadzi\u0142a do sejmu 11 pos\u0142\u00f3w (po pi\u0119ciu przedstawicieli korwin i rn oraz jednego kkp). w senacie nie uzyska\u0142a mandat\u00f3w. konfederacja ponownie powo\u0142a\u0142a jednolite ko\u0142o poselskie, kt\u00f3rego przewodnicz\u0105cym pozosta\u0142 jakub kulesza.\n\n\n=== 2019\u20132021 ===\n18 listopada 2019 konfederacja przedstawi\u0142a 9 kandydat\u00f3w maj\u0105cych wzi\u0105\u0107 udzia\u0142 w zorganizowanych przez t\u0119 parti\u0119 prawyborach prezydenckich. zostali nimi krzysztof bosak (rn), grzegorz braun (kkp), pawe\u0142 skutecki (stop nop, zak\u0142adaj\u0105cy tak\u017ce w\u00f3wczas parti\u0119 zjednoczeni \u2013 ostatecznie nie zarejestrowan\u0105, w 2021 znalaz\u0142 si\u0119 w kkp), krzysztof to\u0142wi\u0144ski (krk), magdalena zi\u0119tek-wielomska (\u017cona adama wielomskiego) oraz dzia\u0142acze korwin: konrad berkowicz, artur dziambor, janusz korwin-mikke i jacek wilk. 18 stycznia 2020 na zje\u017adzie elektor\u00f3w ko\u0144cz\u0105cym prawybory, na kandydata konfederacji wybrany zosta\u0142 krzysztof bosak, zwyci\u0119\u017caj\u0105c w ostatnim g\u0142osowaniu z grzegorzem braunem stosunkiem g\u0142os\u00f3w 163:146. wcze\u015bniej jako ostatni kandydat korwin odpad\u0142 artur dziambor. kandydatura krzysztofa bosaka zosta\u0142a zarejestrowana przez pkw. w czerwcowych wyborach uzyska\u0142 on 6,78% g\u0142os\u00f3w, zajmuj\u0105c 4. miejsce. przed ii tur\u0105 rada lider\u00f3w konfederacji nie udzieli\u0142a poparcia \u017cadnemu z kandydat\u00f3w. nie uczyni\u0142y tego tak\u017ce poszczeg\u00f3lne wchodz\u0105ce w jej sk\u0142ad partie, natomiast liderzy krk opowiedzieli si\u0119 za rafa\u0142em trzaskowskim z po.\nwe wrze\u015bniu 2021 krk opu\u015bci\u0142a konfederacj\u0119 win.\n\n\n=== 2022 ===\npo agresji federacji rosyjskiej na ukrain\u0119 w lutym 2022 dosz\u0142o do znacz\u0105cych r\u00f3\u017cnic zda\u0144 wewn\u0105trz konfederacji win. ich powodem by\u0142y kontrowersyjne i uto\u017csamiane z lini\u0105 propagandy prorosyjskiej wypowiedzi m.in. grzegorza brauna i janusza korwin-mikkego. wskutek wypowiedzi janusza korwin-mikkego cz\u0119\u015b\u0107 dzia\u0142aczy korwin odci\u0119\u0142a si\u0119 od niego. 8 marca 2022 pos\u0142owie artur dziambor, jakub kulesza i dobromir so\u015bnierz opu\u015bcili korwin, zapowiadaj\u0105c powo\u0142anie nowego ugrupowania w ramach konfederacji win. 9 dni p\u00f3\u017aniej dosz\u0142o do formalnej zmiany nazwy partii konfederacja \u2013 koalicja propolska, w miejsce kt\u00f3rej zarejestrowano parti\u0119 wolno\u015bciowcy. 10 maja og\u0142oszono, \u017ce t\u0119 nazw\u0119 partii przyj\u0119\u0142a grupa, kt\u00f3ra opu\u015bci\u0142a korwin. prezesem wolno\u015bciowc\u00f3w zosta\u0142 artur dziambor.\nw czerwcu andrzej szl\u0119zak (zasiadaj\u0105cy okresowo w klubie koalicji obywatelskiej w sejmiku podkarpackim) zosta\u0142 pierwszym radnym wojew\u00f3dzkim konfederacji, przechodz\u0105c z psl do korwin. 15 listopada tego samego roku do korwin i konfederacji do\u0142\u0105czy\u0142 tak\u017ce pose\u0142 niezrzeszony stanis\u0142aw tyszka (kt\u00f3ry wcze\u015bniej opu\u015bci\u0142 kukiz\u201915). nast\u0119pnego dnia wst\u0105pi\u0142 tak\u017ce do ko\u0142a poselskiego konfederacji. 29 listopada tego samego roku korwin przemianowa\u0142a si\u0119 na now\u0105 nadziej\u0119.\nw listopadzie s\u0105d partyjny konfederacji zadecydowa\u0142 o usuni\u0119ciu marka ku\u0142akowskiego (wolno\u015bciowcy) z rady lider\u00f3w konfederacji pod zarzutem \u201ezapowiedzi dzia\u0142a\u0144 na szkod\u0119 konfederacji\u201d.\n14 grudnia jakub kulesza zosta\u0142 odwo\u0142any z funkcji przewodnicz\u0105cego ko\u0142a poselskiego konfederacji, a na jego nast\u0119pc\u0119 zosta\u0142 wybrany krzysztof bosak.\n\n\n=== 2023 ===\n10 lutego 2023 decyzj\u0105 s\u0105du partyjnego konfederacji win artur dziambor zosta\u0142 usuni\u0119ty z jej listy cz\u0142onk\u00f3w. w nast\u0119pstwie tej decyzji, trzy dni p\u00f3\u017aniej pos\u0142owie wolno\u015bciowc\u00f3w og\u0142osili opuszczenie ko\u0142a konfederacji i utworzenie w\u0142asnego ko\u0142a poselskiego.\n14 lutego wybrano wsp\u00f3\u0142przewodnicz\u0105cych rady lider\u00f3w konfederacji win, kt\u00f3rymi zostali prezes nn s\u0142awomir mentzen (kt\u00f3ry 15 pa\u017adziernika 2022 zast\u0105pi\u0142 jako szef tej partii jej za\u0142o\u017cyciela janusza korwin-mikkego) i wiceprezes rn krzysztof bosak.\n31 marca kkp zawar\u0142a porozumienie o wsp\u00f3\u0142pracy z parti\u0105 ruch prawdziwa europa, kt\u00f3ra do\u0142\u0105czy\u0142a tym samym do konfederacji win. cztery dni p\u00f3\u017aniej zosta\u0142a zarejestrowana powo\u0142ana w 2022 przez dzia\u0142aczy rn ze wzgl\u0119d\u00f3w techniczno-formalnych partia konserwatywna (konserwaty\u015bci).\n12 maja robert winnicki w zwi\u0105zku ze z\u0142ym stanem zdrowia podj\u0105\u0142 decyzj\u0119 o rezygnacji ze stanowiska funkcji prezesa ruchu narodowego oraz szefa sztabu konfederacji, a p.o. prezesa rn zosta\u0142 krzysztof bosak. 21 lipca do rn i ko\u0142a konfederacji przyst\u0105pi\u0142a pos\u0142anka anna siarkowska, przechodz\u0105c z suwerennej polski i klubu pis. 10 dni p\u00f3\u017aniej do ko\u0142a konfederacji wr\u00f3ci\u0142 dobromir so\u015bnierz (w zwi\u0105zku z czym przesta\u0142o istnie\u0107 ko\u0142o poselskie wolno\u015bciowc\u00f3w, kt\u00f3rych cz\u0142onkiem pose\u0142 pozosta\u0142).\nw wyborach parlamentarnych konfederacja wystawi\u0142a listy we wszystkich okr\u0119gach do sejmu oraz w 65 ze 100 okr\u0119g\u00f3w do senatu. opr\u00f3cz cz\u0142onk\u00f3w partii reprezentowanych w radzie lider\u00f3w ugrupowania oraz os\u00f3b bezpartyjnych, cz\u0142onk\u00f3w ruchu pe (kt\u00f3rego prezes miros\u0142aw piotrowski wystartowa\u0142 do senatu, a wiceprezes do sejmu) i dobromira so\u015bnierza z wolno\u015bciowc\u00f3w, z ramienia konfederacji wystartowali do sejmu radny sejmiku podlaskiego stanis\u0142aw derehaj\u0142o z porozumienia i prof. micha\u0142 wojciechowski z upr oraz do senatu tak\u017ce pojedynczy dzia\u0142acze prawicy rzeczypospolitej i samoobrony. w dw\u00f3ch okr\u0119gach do senatu w konkurencji do kandydat\u00f3w konfederacji wystartowali zwi\u0105zani z ni\u0105 kandydaci partii zjednoczeni ponad podzia\u0142ami. w wyborach do sejmu konfederacja uzyska\u0142a 7,16% g\u0142os\u00f3w, otrzymuj\u0105c 18 mandat\u00f3w. ponownie \u017caden jej kandydat nie zosta\u0142 wybrany do senatu. po wyborach z rady lider\u00f3w zosta\u0142 usuni\u0119ty janusz korwin-mikke, kt\u00f3ry nie uzyska\u0142 poselskiej reelekcji. zawieszono go te\u017c w prawach cz\u0142onka federacyjnej partii. w nowej kadencji sejmu przewodnicz\u0105cym klubu konfederacji zosta\u0142 stanis\u0142aw tyszka, a krzysztof bosak zosta\u0142 wybrany na wicemarsza\u0142ka izby.\n\n\n== program ==\nugrupowania wchodz\u0105ce w sk\u0142ad konfederacji reprezentuj\u0105 pogl\u0105dy nale\u017c\u0105ce do r\u00f3\u017cnych prawicowych nurt\u00f3w (g\u0142\u00f3wnie narodowy konserwatyzm i konserwatywny libertarianizm, tak\u017ce narodowy liberalizm). wed\u0142ug tw\u00f3rc\u00f3w koalicji ide\u0105 partii jest skupienie \u015brodowisk deklaruj\u0105cych pogl\u0105dy wolno\u015bciowe, narodowe, konserwatywne i proobywatelskie. spoiwem koalicji s\u0105 postulaty eurosceptyczne. przedstawiciele konfederacji okre\u015blaj\u0105 swe ugrupowanie \u201euniosceptycznym\u201d, co ma na celu podkre\u015blenie sceptycznego podej\u015bcia do unii europejskiej, a nie europy. opowiadaj\u0105 si\u0119 za demonta\u017cem ue, jednocze\u015bnie chc\u0105c pozostawienia strefy schengen i eog.\npodczas konwencji programowej 21 wrze\u015bnia 2019 w warszawie konfederacja wolno\u015b\u0107 i niepodleg\u0142o\u015b\u0107 zaprezentowa\u0142a program wyborczy, wypracowany przez wszystkie \u015brodowiska zwi\u0105zane z komitetem wyborczym konfederacji. g\u0142\u00f3wne postulaty przyj\u0119te przez formacj\u0119 to:\n\n\u201e1000+\u201d \u2013 powszechna ulga podatkowa: redukcja pit do 0%, dobrowolno\u015b\u0107 sk\u0142adek zus oraz zniesienie akcyzy na benzyn\u0119, obci\u0119cie wydatk\u00f3w (lecz bez sprecyzowania, jakich);\n\u201eszybkie i sprawiedliwe s\u0105dy\u201d \u2013 zbudowanie aparatu pomocniczego w s\u0105dach, ich cyfryzacja i uproszczenie procedur;\n\u201ebon edukacyjny\u201d i \u201ebon kulturalny\u201d \u2013 prywatyzacja szkolnictwa, kultury i sztuki, finansowanie ich poprzez bony, walka z \u201einwazj\u0105\u201d \u201eseksedukator\u00f3w\u201d i \u201epropagandyst\u00f3w ruchu lgbt\u201d;\n\u201ebezpiecze\u0144stwo narodowe\u201d \u2013 ograniczenie przyjmowania uchod\u017ac\u00f3w i imigrant\u00f3w, wyj\u015bcie z unii europejskiej, sprzeciwienie si\u0119 ustawie just, propagacja polskiej wizji historycznej i kulturowej;\n\u201ezdrowe \u017cycie\u201d \u2013 ochrona \u015brodowiskowa, zakaz importu \u015bmieci do polski, promocja sportu, zakaz aborcji (z wyj\u0105tkami).pozosta\u0142ymi postulatami ugrupowania s\u0105:\n\nsprzeciw wobec ustawy just (justice for uncompensated survivors today);\nprzyj\u0119cie neutralno\u015bci w konfliktach zbrojnych na bliskim wschodzie i zaprzestanie anga\u017cowania polskich \u017co\u0142nierzy;\nutrzymanie waluty narodowej, tj. z\u0142otego;\nlikwidacja podatku dochodowego;\nprzywr\u00f3cenie kary \u015bmierci dla nadzwyczajnych przest\u0119pstw;\nliberalizacja przepis\u00f3w dot. pozwolenia na bro\u0144 paln\u0105;\nograniczenie imigracji z pa\u0144stw pozaeuropejskich;\ndecentralizacja i debiurokratyzacja pa\u0144stwa;\nwyr\u00f3wnanie dop\u0142at rolniczych do reszty pa\u0144stw ue.w lipcu 2022 koalicja przedstawi\u0142a nowy program zawieraj\u0105cy postulaty z zakresu polityki gospodarczej i energetycznej oraz polityki zagranicznej, bezpiecze\u0144stwa i obronno\u015bci.\n\n\n== dzia\u0142acze ==\n\n\n=== zarz\u0105d ===\nw sk\u0142ad zarz\u0105du wchodzi b\u0119d\u0105ca organem decyzyjnym partii 10-osobowa rada lider\u00f3w sprawuj\u0105ca kolegialne przyw\u00f3dztwo, a tak\u017ce skarbnik i sekretarz.\nwsp\u00f3\u0142przewodnicz\u0105cy rady lider\u00f3w:\n\ns\u0142awomir mentzen (nowa nadzieja)\nkrzysztof bosak (ruch narodowy)pozostali cz\u0142onkowie rady lider\u00f3w:\n\nkonrad berkowicz (nowa nadzieja)\ngrzegorz braun (konfederacja korony polskiej)\nrobert iwaszkiewicz (nowa nadzieja)\nbart\u0142omiej pejo (nowa nadzieja)\nw\u0142odzimierz skalik (konfederacja korony polskiej)\nkrzysztof tuduj (ruch narodowy)\nwitold tumanowicz (ruch narodowy, partia konserwatywna)sekretarz:\n\nmarcin sypniewski (nowa nadzieja)skarbnik:\n\nmicha\u0142 wawer (ruch narodowy, partia konserwatywna)\n\n\n=== pos\u0142owie ===\n\n\n==== klub poselski w sejmie rp x kadencji ====\n\n\n==== ko\u0142o poselskie w sejmie rp ix kadencji ====\nwcze\u015bniejsi cz\u0142onkowie (do 13 lutego 2023, za\u0142o\u017cyli ko\u0142o wolno\u015bciowc\u00f3w, potem niezrzeszeni):\n\nartur dziambor (wolno\u015bciowcy)\njakub kulesza (wolno\u015bciowcy)\n\n\n==== ko\u0142o poselskie w sejmie rp viii kadencji ====\npod koniec kadencji:\n\njakub kulesza (korwin) \u2013 przewodnicz\u0105cy\njacek wilk (korwin)\nrobert winnicki (ruch narodowy) \u2013 wiceprzewodnicz\u0105cy\npawe\u0142 skutecki (bezpartyjny), od 12 sierpnia 2019wcze\u015bniejsi cz\u0142onkowie:\n\nmarek jakubiak (federacja dla rzeczypospolitej), od 22 marca do 28 czerwca 2019, potem niezrzeszony\npiotr liroy-marzec (skuteczni), od 22 marca do 28 czerwca 2019, potem ko\u0142o przywr\u00f3ci\u0107 prawo\nrobert majka (bezpartyjny), od 16 maja do 3 wrze\u015bnia 2019, potem niezrzeszonywszyscy pos\u0142owie konfederacji na sejm viii kadencji zostali wybrani z list komitetu kukiz\u201915.\n\n\n=== przewodnicz\u0105cy ko\u0142a poselskiego ===\njacek wilk (korwin) \u2013 od 22 marca 2019 do 25 kwietnia 2019\nmarek jakubiak (federacja dla rzeczypospolitej) \u2013 od 25 kwietnia 2019 do 28 czerwca 2019\njakub kulesza (korwin / wolno\u015bciowcy) \u2013 od 28 czerwca 2019 do 14 grudnia 2022\nkrzysztof bosak (ruch narodowy) \u2013 od 14 grudnia 2022\n\n\n== kompozycja ==\n\n\n== poparcie w wyborach ==\n\n\n=== wybory do parlamentu europejskiego ===\n\n\n=== wybory parlamentarne ===\n\n\n=== wybory prezydenckie ===\n\n\n== uwagi ==\n\n\n== przypisy ==\n\n\n== linki zewn\u0119trzne ==\noficjalna strona konfederacji wolno\u015b\u0107 i niepodleg\u0142o\u015b\u0107. [dost\u0119p 2023-11-14].\nklub poselski konfederacja na stronie sejmu. [dost\u0119p 2023-11-14]."