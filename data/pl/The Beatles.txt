"the beatles \u2013 brytyjski rockowy zesp\u00f3\u0142 muzyczny z liverpoolu, dzia\u0142aj\u0105cy w latach 1960\u20131970. przez wi\u0119kszo\u015b\u0107 tego okresu (w latach 1962\u20131969) w jego sk\u0142ad wchodzili john lennon, paul mccartney, george harrison i ringo starr.\nbeatlesi wywodz\u0105 si\u0119 z zespo\u0142u the quarrymen, w kt\u00f3rym wyst\u0119powali lennon, mccartney i harrison. do 1962 wyst\u0119powali g\u0142\u00f3wnie w liverpoolu i hamburgu, gdzie odbyli kilka serii koncert\u00f3w i poznali swojego p\u00f3\u017aniejszego mened\u017cera, briana epsteina. w 1962 rozpocz\u0119li wsp\u00f3\u0142prac\u0119 z producentem george\u2019em martinem, z kt\u00f3rym pracowali do ko\u0144ca dzia\u0142alno\u015bci. w tym samym roku wydali debiutancki singiel \u201elove me do\u201d, a w 1963 \u2013 pierwszy album pt. please please me, kt\u00f3ry okaza\u0142 si\u0119 bestsellerem na terenie wielkiej brytanii. na ten sam rok datuje si\u0119 pocz\u0105tki beatlemanii, czyli ogromnej popularno\u015bci beatles\u00f3w, charakteryzuj\u0105cej si\u0119 histerycznymi reakcjami fan\u00f3w. w 1964 zesp\u00f3\u0142 po raz pierwszy wyst\u0105pi\u0142 w stanach zjednoczonych, a zrealizowany tam odcinek programu the ed sullivan show z ich udzia\u0142em zgromadzi\u0142 najwi\u0119ksz\u0105 telewizyjn\u0105 publiczno\u015b\u0107 w historii kraju. beatlesi stali si\u0119 tym samym prekursorami brytyjskiej inwazji, polegaj\u0105cej na rosn\u0105cej popularno\u015bci brytyjskich muzyk\u00f3w w stanach i na ca\u0142ym \u015bwiecie.\nw pierwszej po\u0142owie lat 60. zesp\u00f3\u0142 wydawa\u0142 bestsellerowe albumy i wyst\u0119powa\u0142 na \u015bwiecie. w 1965 muzycy ustanowili rekord liczby publiczno\u015bci podczas jednego koncertu w dotychczasowej historii. w tym samym roku zacz\u0119li odchodzi\u0107 od dotychczasowej, rock and rollowej stylistyki. wprowadzali do swojej muzyki eksperymenty, si\u0119gali po gatunki muzyczne od popu, przez rock psychodeliczny i hard rock po muzyk\u0119 indyjsk\u0105, poza tym korzystali z rzadkich instrument\u00f3w. na ich rozw\u00f3j artystyczny wp\u0142yn\u0119\u0142a w du\u017cym stopniu decyzja o rezygnacji z koncertowania, podj\u0119ta w 1966. w drugiej po\u0142owie lat 60. wydali doceniane przez krytyk\u00f3w i wci\u0105\u017c notuj\u0105ce \u015bwietne wyniki sprzeda\u017cy albumy, takie jak revolver, sgt. pepper\u2019s lonely hearts club band, the beatles i abbey road.\nz czasem nasila\u0142y si\u0119 konflikty mi\u0119dzy cz\u0142onkami zespo\u0142u oraz rozbie\u017cne koncepcje artystyczne, co wp\u0142yn\u0119\u0142o na opuszczenie przez lennona grupy w 1969 i, ostatecznie, jej rozpad w 1970. ka\u017cdy z czterech cz\u0142onk\u00f3w rozpocz\u0105\u0142 karier\u0119 solow\u0105. lennon i harrison nagrywali do swoich \u015bmierci, kolejno w 1980 i 2001, za\u015b mccartney i starr wci\u0105\u017c pozostaj\u0105 aktywni zawodowo.\nbeatlesi s\u0105 uwa\u017cani za jednych z muzyk\u00f3w, kt\u00f3rzy stali si\u0119 najszerzej znani w historii. \u015bwiatowa sprzeda\u017c ich nagra\u0144 jest szacowana na 600 mln do 1 mld egzemplarzy, co jest najwy\u017cszym wynikiem spo\u015br\u00f3d wszystkich wykonawc\u00f3w w dziejach przemys\u0142u fonograficznego. dokonali rewolucji w postrzeganiu muzyki popularnej, kt\u00f3ra przekszta\u0142ci\u0142a si\u0119 w latach 60. w dziedzin\u0119 sztuki, m.in. poprzez spopularyzowany przez nich spos\u00f3b nagrywania album\u00f3w koncepcyjnych. grupa wykaza\u0142a si\u0119 nowatorstwem w \u0142\u0105czeniu gatunk\u00f3w muzycznych i technikach nagrywania, ponadto mia\u0142a wp\u0142yw na powstanie teledysku i przenoszenie koncert\u00f3w na wielkie obiekty, takie jak stadiony. beatlesi stali si\u0119 ikon\u0105 kultury brytyjskiej i kontrkultury lat 60., inspiruj\u0105c r\u00f3\u017cne grupy spo\u0142eczne. w okresie dzia\u0142alno\u015bci i w kolejnych dziesi\u0119cioleciach zesp\u00f3\u0142 pobi\u0142 szereg rekord\u00f3w oraz zdoby\u0142 liczne nagrody, m.in. dziewi\u0119\u0107 grammy i oscara. w 1965 cz\u0142onkowie grupy otrzymali order imperium brytyjskiego, a w 1988 zostali wprowadzeni do rock and roll hall of fame.\n\n\n== dzia\u0142alno\u015b\u0107 ==\n\n\n=== 1957\u20131962: powstanie zespo\u0142u, hamburg i popularno\u015b\u0107 w wielkiej brytanii ===\nw marcu 1957 szesnastoletni john lennon za\u0142o\u017cy\u0142 z kilkoma przyjaci\u00f3\u0142mi ze szko\u0142y quarry bank high school w liverpoolu zesp\u00f3\u0142 skifflowy. pocz\u0105tkowo grupa nazywa\u0142a si\u0119 blackjacks, ale dowiedziawszy si\u0119, \u017ce w okolicy funkcjonuje ju\u017c inny taki zesp\u00f3\u0142, zmienili nazw\u0119 na the quarrymen. w lipcu, nied\u0142ugo po poznaniu lennona, do the quarrymen do\u0142\u0105czy\u0142 pi\u0119tnastoletni gitarzysta rytmiczny paul mccartney. w lutym 1958 mccartney zaprosi\u0142 do zespo\u0142u swojego 14-letniego przyjaciela, george\u2019a harrisona. lennon, cho\u0107 by\u0142 pod wra\u017ceniem jego gry na gitarze, uzna\u0142 go za zbyt m\u0142odego. w ko\u0144cu harrison do\u0142\u0105czy\u0142 do grupy jako gitarzysta prowadz\u0105cy wskutek dobrego wra\u017cenia, jakie wywar\u0142 na lennonie, graj\u0105c utw\u00f3r \u201eraunchy\u201d billa justisa. r\u00f3wnie\u017c w 1958 nagrali prywatne demo z piosenkami \u201ethat\u2019ll be the day\u201d i \u201ein spite of all the danger\u201d.\ndo stycznia 1959 przyjaciele lennona z quarry bank opu\u015bcili the quarrymen ze wzgl\u0119du na rozpocz\u0119cie nauki w liverpool college of art. trzej gitarzy\u015bci, kt\u00f3rzy pozostali w grupie \u2013 lennon, mccartney i harrison, grali rock and rolla w r\u00f3\u017cnych miejscach, m.in. kawiarni the casbah. wkr\u00f3tce uda\u0142o im si\u0119 znale\u017a\u0107 perkusist\u0119, thomasa moore\u2019a. co najmniej trzykrotnie wyst\u0105pili pod nazw\u0105 johnny and the moondogs, grali tak\u017ce jako the rainbows i the nurk twins. w styczniu 1960 stuart sutcliffe, przyjaciel lennona ze szko\u0142y artystycznej, kupi\u0142 (za pieni\u0105dze zarobione dzi\u0119ki sprzeda\u017cy obrazu w\u0142asnego autorstwa) gitar\u0119 basow\u0105, po czym do\u0142\u0105czy\u0142 do zespo\u0142u i zaproponowa\u0142 zmian\u0119 jego nazwy na beatals, w nawi\u0105zaniu do buddy\u2019ego holly\u2019ego i the crickets\u2009. pod tak\u0105 nazw\u0105 dzia\u0142ali do maja, kiedy to zmienili j\u0105 na the silver beetles i wyruszyli w kr\u00f3tk\u0105 tras\u0119 koncertow\u0105 po szkocji jako support liverpoolskiego piosenkarza johnny\u2019ego gentle\u2019a oraz zostali zatrudnieni do wyst\u0119p\u00f3w w barze kawowym jacaranda allana williamsa.\n\nallan williams, kt\u00f3ry 6 czerwca 1960 zosta\u0142 oficjalnym mened\u017cerem the silver beatles, zaaran\u017cowa\u0142 im seri\u0119 koncert\u00f3w w hamburgu. jeszcze przed wyjazdem moore opu\u015bci\u0142 zesp\u00f3\u0142, a muzycy zmienili nazw\u0119 zespo\u0142u na the beatles, do czego zach\u0119ci\u0142 ich brian kelly, kt\u00f3ry zosta\u0142 ich nowym impresario. w po\u0142owie sierpnia nowym perkusist\u0105 grupy zosta\u0142 pete best. cztery dni p\u00f3\u017aniej muzycy wyjechali z anglii z planem odbycia o\u015bmiotygodniowego cyklu wyst\u0119p\u00f3w w hamburskim klubie nale\u017c\u0105cym do bruno koschmidera. koschmider, kt\u00f3ry przekszta\u0142ci\u0142 kilka klub\u00f3w ze striptizem przy ulicy reeperbahn w obiekty muzyczne, umie\u015bci\u0142 beatles\u00f3w w indra club. grali tam covery piosenek m.in. chucka berry\u2019ego, eddie\u2019ego cochrana, carla perkinsa i the shadows. w pa\u017adzierniku, gdy indra zosta\u0142 zamkni\u0119ty ze wzgl\u0119du na skargi o ha\u0142as, przeni\u00f3s\u0142 ich do kaiserkeller klubu. w tym czasie ich sk\u0142ad uzupe\u0142ni\u0142 wokalista lu walters, z kt\u00f3rym \u2013 w tajemnicy przed bestem \u2013 nagrali w studiu akoustik covery kilku piosenek: \u201efever\u201d, \u201esummertime\u201d i \u201eseptember song\u201d, wydane p\u00f3\u017aniej w czterech egzemplarzach na p\u0142ycie the silver beatles mit wally, kt\u00f3ra jednak nigdy nie zosta\u0142a upubliczniona. dowiedziawszy si\u0119, \u017ce wyst\u0119powali w konkurencyjnym top ten club petera eckhorna, koschmider z\u0142o\u017cy\u0142 im miesi\u0119czne wypowiedzenie umowy oraz doni\u00f3s\u0142 na harrisona, kt\u00f3ry w celu zdobycia zgody na pobyt w hamburgu sk\u0142ama\u0142 w\u0142adzom niemieckim, \u017ce jest pe\u0142noletni, wskutek czego muzyk w listopadzie zosta\u0142 deportowany do anglii. tydzie\u0144 p\u00f3\u017aniej koschmider zg\u0142osi\u0142 mccartneya i besta, kt\u00f3rzy podpalili prezerwatyw\u0119 w betonowym korytarzu, za co zostali aresztowani i deportowani. lennon powr\u00f3ci\u0142 do liverpoolu na pocz\u0105tku grudnia, a sutcliffe pozosta\u0142 w hamburgu do lutego ze wzgl\u0119du na zwi\u0105zek z poznan\u0105 tam astrid kirchherr, autork\u0105 pierwszych profesjonalnych zdj\u0119\u0107 beatles\u00f3w.\npo powrocie do liverpoolu zesp\u00f3\u0142 w sk\u0142adzie \u2013 lennon, mccartney, harrison, sutcliffe i best \u2013 ponownie zacz\u0105\u0142 wyst\u0119powa\u0107 w klubie jacaranda, ponadto gra\u0142 tak\u017ce w grasvenor i tower. przez kolejne dwa lata kilkukrotnie rezydowali w hamburgu. by mie\u0107 energi\u0119 na ca\u0142onocne wyst\u0119py, ale r\u00f3wnie\u017c dla rozrywki, u\u017cywali fenmetrazyny. w 1961, podczas ich drugiego pobytu w niemczech, kirchherr podci\u0119\u0142a w\u0142osy sutcliffe\u2019a w stylu subkultury exi, a nied\u0142ugo p\u00f3\u017aniej fryzur\u0119 zaadaptowali tak\u017ce pozostali beatlesi. sutcliffe na pocz\u0105tku roku porzuci\u0142 karier\u0119 muzyczn\u0105, by w niemczech kontynuowa\u0107 studia artystyczne, a mccartney przej\u0105\u0142 rol\u0119 basisty. w tym czasie koncertowali w the cavern club.\nw marcu 1961 podpisali kontrakt z bruno koschmiderem na wyst\u0119py w hamburgu. podczas pobytu w niemczech skontaktowa\u0142 si\u0119 z nimi producent bart kaempfert w sprawie ich udzia\u0142u jako zesp\u00f3\u0142 towarzysz\u0105cy tony\u2019ego sheridana\u2009. wsp\u00f3lnie nagrali kilka piosenek, beatlesi zarejestrowali w\u00f3wczas tak\u017ce w\u0142asne dwie piosenki napisane przez lennona: \u201eain\u2019t she sweet?\u201d i \u201ecry for a shadow\u201d (wsp\u00f3\u0142tworzy\u0142 j\u0105 z harrisonem). podczas nagra\u0144 podpisali roczny kontrakt z wytw\u00f3rni\u0105 polydor records. ich singiel \u201emy bonnie lives over the ocean\u201d, kt\u00f3ry nagrali z sheridanem jako \u201etony sheridan i the beat brothers\u201d, dotar\u0142 do 32. miejsca listy przeboj\u00f3w magazynu \u201emusikmart\u201d. we wrze\u015bniu 1961 polydor wyda\u0142 jeszcze jeden album ze wsp\u00f3lnymi nagraniami sheridana i beatles\u00f3w. gdy druga seria koncert\u00f3w zespo\u0142u w hamburgu dobieg\u0142a ko\u0144ca, jego popularno\u015b\u0107 w liverpoolu ros\u0142a, co zbieg\u0142o si\u0119 w czasie z popularno\u015bci\u0105 muzyki beatowej. w drugiej po\u0142owie roku muzycy zacz\u0119li wsp\u00f3\u0142pracowa\u0107 z redakcj\u0105 dwutygodnika \u201emersey beats\u201d, w kt\u00f3rym wydawca i redaktor bill harry publikowa\u0142 ich listy z zagranicznych podr\u00f3\u017cy.\nw listopadzie 1961 podczas jednego z licznych wyst\u0119p\u00f3w w the cavern club poznali w\u0142a\u015bciciela sklepu muzycznego i lokalnego dziennikarza, briana epsteina. w przysz\u0142o\u015bci epstein wypowiedzia\u0142 si\u0119: \u201eod razu spodoba\u0142o mi si\u0119 to, co us\u0142ysza\u0142em. byli \u015bwie\u017cy i szczerzy, mieli co\u015b, co ja nazywam prezencj\u0105 sceniczn\u0105, godn\u0105 prawdziwych gwiazd\u201d. w grudniu 1961 beatlesi zatrudnili go jako swojego mened\u017cera. epstein zach\u0119ci\u0142 ich do zmiany stylu \u2013 od tamtej pory nosili koszule z krawatem oraz garnitury, a tak\u017ce rozpocz\u0105\u0142 negocjacje z wytw\u00f3rniami p\u0142ytowymi w celu zdobycia dla nich kontraktu. uda\u0142o mu si\u0119 wynegocjowa\u0107 przedwczesne zako\u0144czenie umowy z polydorem w zamian za dodatkowy udzia\u0142 w nagraniach sheridana. 1 stycznia 1962 beatlesi nagrywali w studiu decca records, staraj\u0105c si\u0119 o kontrakt. materia\u0142 zarejestrowany w\u00f3wczas w londy\u0144skim studiu twickenham ukaza\u0142 si\u0119 dopiero po 20 latach, wcze\u015bniej na rynku pojawia\u0142y si\u0119 nielegalne kopie. przedstawiciele wytw\u00f3rni ostatecznie odrzucili nagrania beatles\u00f3w, o\u015bwiadczaj\u0105c epsteinowi, \u017ce zespo\u0142y gitarowe nie maj\u0105 przysz\u0142o\u015bci. nagrania nie zainteresowa\u0142y tak\u017ce innych firm muzycznych. w tym czasie muzycy m\u0119czyli si\u0119 monotoni\u0105 spowodowan\u0105 conocnymi wyst\u0119pami w tych samych klubach, a epstein podpisa\u0142 w ich imieniu kontrakt na wyst\u0119py w klubie thistle caf\u00e9 w west kirby oraz star-club w hamburgu. podczas pobytu w niemczech lennon i mccartney napisali kolejne piosenki, m.in. \u201ep.s. i love you\u201d. w pierwszej po\u0142owie 1962 epstein stara\u0142 si\u0119 tak\u017ce anulowa\u0107 obligacje kontraktowe zespo\u0142u z kaempfertem, ostatecznie uda\u0142o mu si\u0119 wynegocjowa\u0107 zako\u0144czenie umowy o miesi\u0105c wcze\u015bniej ni\u017c planowano, w zamian za ostatni\u0105 sesj\u0119 nagraniow\u0105 w hamburgu. w kwietniu beatlesi wyl\u0105dowali na hamburskim lotnisku, sk\u0105d odebra\u0142a ich kirchherr z wiadomo\u015bci\u0105 o \u015bmierci sutcliffe\u2019a (kt\u00f3ry zmar\u0142 10 kwietnia 1962 wskutek krwotoku \u015br\u00f3dm\u00f3zgowego).\n\nw maju 1962 zorganizowany zosta\u0142 oficjalny fanklub beatles\u00f3w \u2013 the official beatles fan club, dla kt\u00f3rego cz\u0142onk\u00f3w zesp\u00f3\u0142 raz w roku (w okresie \u015bwi\u0105t bo\u017cego narodzenia) nagrywa\u0142 \u2013 utrwalane na p\u0142ycie winylowej \u2013 humorystyczny filmik. pod koniec lipca 1962 muzycy zespo\u0142u wzi\u0119li udzia\u0142 w przes\u0142uchaniach do wytw\u00f3rni parlophone, ostatecznie podpisali kontrakt z jej dyrektorem, producenta george\u2019em martinem. martin niezw\u0142ocznie po rozpocz\u0119ciu sesji nagraniowej w nale\u017c\u0105cym do emi studiu abbey road studios poskar\u017cy\u0142 si\u0119 epsteinowi na s\u0142ab\u0105 gr\u0119 besta, sugeruj\u0105c zatrudnienie sesyjnego perkusisty, w przeciwnym razie zagrozi\u0142 zako\u0144czeniem wsp\u00f3\u0142pracy. beatlesi, ju\u017c wcze\u015bniej zastanawiaj\u0105cy si\u0119 nad usuni\u0119ciem besta z zespo\u0142u, w po\u0142owie sierpnia rozstali si\u0119 z nim, a jego miejsce wkr\u00f3tce zaj\u0105\u0142 ringo starr, kt\u00f3ry niewiele wcze\u015bniej opu\u015bci\u0142 grup\u0119 rory storm and the hurricanes. 15 sierpnia 1962 podpisali kontrakt z parlophone, trzy dni p\u00f3\u017aniej po raz pierwszy zagrali razem w klubie the cavern, a 4 wrze\u015bnia nagrali \u201elove me do\u201d, \u201ep.s. i love you\u201d i \u201eplease please me\u201d. martin, wci\u0105\u017c niezadowolony z efekt\u00f3w pracy, zatrudni\u0142 na trzeci\u0105 sesj\u0119 beatles\u00f3w perkusist\u0119 andy\u2019ego white\u2019a. ostatecznie wybra\u0142 na debiutancki singiel nagranie \u201elove me do\u201d z udzia\u0142em starra, cho\u0107 na niekt\u00f3rych wydaniach po ponownym t\u0142oczeniu znalaz\u0142a si\u0119 wersja z white\u2019em, na kt\u00f3rej starr gra\u0142 na tamburynie. singel, wydany 5 pa\u017adziernika 1962, zaj\u0105\u0142 17. miejsce na li\u015bcie magazynu \u201erecord retailer\u201d. w tym samym miesi\u0105cu beatlesi po raz pierwszy wyst\u0105pili w telewizji, \u015bpiewaj\u0105c w regionalnym serwisie informacyjnym people and places na kanale granada tv. w listopadzie, za namow\u0105 martina, ponownie nagrali \u201eplease please me\u201d. martin s\u0142usznie przewidzia\u0142, \u017ce nowa wersja, w szybszym tempie, b\u0119dzie ich pierwszym numerem jeden na listach.\nw grudniu 1962 beatlesi zako\u0144czyli pi\u0105t\u0105 i ostatni\u0105 seri\u0119 koncert\u00f3w w hamburgu. do ko\u0144ca roku doszli do porozumienia, \u017ce ca\u0142a czw\u00f3rka b\u0119dzie si\u0119 udziela\u0107 na albumach wokalnie, r\u00f3wnie\u017c starr, mimo ograniczonego zakresu g\u0142osu. lennon i mccartney stworzyli partnerstwo kompozytorsko-autorskie, kt\u00f3re zepchn\u0119\u0142o na dalszy plan harrisona. pragn\u0105c zmaksymalizowa\u0107 potencjalny sukces komercyjny zespo\u0142u, epstein nam\u00f3wi\u0142 ich do przyj\u0119cia profesjonalnego nastawienia do wyst\u0119p\u00f3w na \u017cywo. lennon przyzna\u0142 w wywiadzie: \u201eje\u015bli chce si\u0119 gra\u0107 w du\u017cych miejscach, trzeba zmieni\u0107 nawyki \u2013 nie wolno je\u015b\u0107 na scenie, przeklina\u0107, pali\u0107. wcze\u015bniej ubierali\u015bmy si\u0119 tak, jak nam si\u0119 podoba\u0142o, i na scenie, i poza ni\u0105. [epstein] u\u015bwiadomi\u0142 nas, \u017ce d\u017cinsy nie s\u0105 zbytnio m\u0105drym wyborem i powinni\u015bmy zak\u0142ada\u0107 odpowiednie spodnie. niemniej nie uczyni\u0142 nas kwadratowymi, pozwoli\u0142 nam w pewnym stopniu na indywidualizm\u201d. 22 grudnia 1962 nagrali sw\u00f3j ponad godzinny koncert w \u201estar-clubie\u201d, jednak materia\u0142 zosta\u0142 wydany dopiero w kwietniu 1977 jako album koncertowy pt. the beatles live! at the star-club in hamburg, germany, 1962.\n\n\n=== 1963\u20131965: beatlemania i brytyjska inwazja ===\n11 stycznia 1963 wydali singel \u201eplease please me\u201d, kt\u00f3ry odni\u00f3s\u0142 wi\u0119kszy sukces ni\u017c \u201elove me do\u201d, zajmuj\u0105c pierwsze miejsca na wszystkich brytyjskich notowaniach (z wyj\u0105tkiem \u201erecord retailera\u201d, na kt\u00f3rym dotar\u0142 do pozycji drugiej). dok\u0142adnie miesi\u0105c p\u00f3\u017aniej w trakcie 12-godzinnej sesji nagrali dziesi\u0119\u0107 utwor\u00f3w, kt\u00f3re wraz z czterema powsta\u0142ymi wcze\u015bniej umie\u015bcili na debiutanckim albumie studyjnym pt. please please me wydanym w kwietniu 1963. cho\u0107 pocz\u0105tkowo martin chcia\u0142, by wydawnictwo zosta\u0142o nagrane na \u017cywo w the cavern club, zrezygnowa\u0142 z pomys\u0142u ze wzgl\u0119du na s\u0142ab\u0105 akustyk\u0119 klubu i wynaj\u0105\u0142 na jeden dzie\u0144 abbey road studios. krytyk muzyczny stephen thomas erlewine z allmusic napisa\u0142, \u017ce cho\u0107 beatlesi \u201enagrali debiutancki album w po\u015bpiechu, dekady po premierze wci\u0105\u017c brzmi on \u015bwie\u017co, w\u0142a\u015bnie z powodu tej intensywno\u015bci tworzenia\u201d\u2009. lennon przyzna\u0142, \u017ce nie zwracali z mccartneyem szczeg\u00f3lnej uwagi na jako\u015b\u0107 komponowania: \u201epo prostu pisali\u015bmy piosenki w stylu the everly brothers i buddy\u2019ego holly\u2019ego, popowe piosenki bez refleksji. zale\u017ca\u0142o nam na brzmieniu, s\u0142owa by\u0142y wr\u0119cz nieistotne\u201d. album ukaza\u0142 si\u0119 w marcu i dotar\u0142 do pierwszego miejsca brytyjskiej listy sprzeda\u017cy \u201erecord retailera\u201d (poprzednika uk albums chart), pozostawaj\u0105c na szczycie listy nieprzerwanie przez kolejne 30 tygodni. w kwietniu odby\u0142a si\u0119 premiera trzeciego singla z p\u0142yty \u2013 \u201efrom me to you\u201d, kt\u00f3ry dotar\u0142 na szczyt notowania \u201erecord retailera\u201d (poprzednika uk singles chart). czwarty singel, \u201eshe loves you\u201d, sprzeda\u0142 si\u0119 w cztery tygodnie w 750 tys. egzemplarzy, ustanawiaj\u0105c tym samym rekord tempa sprzeda\u017cy w wielkiej brytanii, a do 1978 by\u0142 to najch\u0119tniej kupowany singel w historii pa\u0144stwa (jego rekord pobi\u0142 \u201emull of kintyre\u201d zespo\u0142u wings, w kt\u00f3rym gra\u0142 mccartney). za sprzeda\u017c singla w milionowym nak\u0142adzie beatlesi odebrali swoj\u0105 pierwsz\u0105 z\u0142ot\u0105 p\u0142yt\u0119. na sw\u00f3j sukces reagowali jednak lekcewa\u017c\u0105co i komicznie.\nw pierwszej po\u0142owie roku odbyli trzy trasy koncertowe po wielkiej brytanii, odbyli tak\u017ce seri\u0119 wyst\u0119p\u00f3w jako support helen shapiro. ze wzgl\u0119du na histeryczne uwielbienie, jakim byli obdarzani przez fan\u00f3w, prasa stworzy\u0142a w tamtych czasach termin beatlemania. w tym okresie mieli koncertowa\u0107 przed wyst\u0119pami ameryka\u0144skich piosenkarzy tommy\u2019ego roe i chrisa monteza, jednak ze wzgl\u0119du na popularno\u015b\u0107 zast\u0105pili ich w roli g\u0142\u00f3wnych gwiazd wieczoru, co by\u0142o pierwszym takim przypadkiem w historii wielkiej brytanii. taka sama sytuacja wynik\u0142a podczas majowo-czerwcowej trasy z royem orbisonem. 9 maja wyst\u0105pili w royal albert hall podczas uroczystej gali royal variety performance, m.in. przed kr\u00f3low\u0105 el\u017cbiet\u0105 ii; wydarzenie by\u0142o retransmitowane w telewizji i ogl\u0105da\u0142o je ok. 26 mln widz\u00f3w. w czerwcu rozg\u0142o\u015bnia bbc wyemitowa\u0142a 10-odcinkowy serial pop go the beatles. mi\u0119dzy lipcem a pa\u017adziernikiem zarejestrowali materia\u0142 na nowy album, tym razem z wykorzystaniem lepszych technik studyjnych.\n\n13 pa\u017adziernika wyst\u0105pili w programie sunday night at the palladium, a ich koncert ogl\u0105da\u0142o w bbc ok. 15 mln widz\u00f3w. od 24 do 29 pa\u017adziernika odbyli tras\u0119 koncertow\u0105 po szwecji, tym samym wyst\u0119puj\u0105c za granic\u0105 po raz pierwszy od czasu hamburga. 31 pa\u017adziernika wyl\u0105dowali na lotnisku heathrow, gdzie mimo deszczu czeka\u0142o na nich kilka tysi\u0119cy fan\u00f3w i kilkudziesi\u0119ciu dziennikarzy. dzie\u0144 p\u00f3\u017aniej rozpocz\u0119li kolejn\u0105 tras\u0119 po wielkiej brytanii, kt\u00f3ra mia\u0142a trwa\u0107 sze\u015b\u0107 tygodni, ale rozci\u0105gn\u0119\u0142a si\u0119 do dziewi\u0119ciu miesi\u0119cy. w listopadzie policja u\u017cy\u0142a w\u0119\u017cy z wod\u0105 pod wysokim ci\u015bnieniem w celu uspokojenia t\u0142umu przed koncertem w plymouth. r\u00f3wnie\u017c w listopadzie muzycy wyst\u0105pili podczas gali royal command performance w prince of wales theater, m.in. przed kr\u00f3low\u0105 matk\u0105, oraz wydali album pt. with the beatles, kt\u00f3ry znajdowa\u0142 si\u0119 na notowaniu \u201erecord retailera\u201d przez 40 tygodni, w tym 21 na pierwszym miejscu. w tym samym czasie ukaza\u0142 si\u0119 singel \u201ei want to hold your hand\u201d, kt\u00f3ry \u2013 w celu maksymalizacji sprzeda\u017cy \u2013 nie zosta\u0142 uwzgl\u0119dniony na albumie. with the beatles jako drugi album w historii wielkiej brytanii przekroczy\u0142 pr\u00f3g 1 mln sprzedanych egzemplarzy, z czego 500 tys. rozesz\u0142o si\u0119 w tydzie\u0144. rzecznik prasowy zespo\u0142u, tony barrow, nazwa\u0142 ich w do\u0142\u0105czonej do albumu ksi\u0105\u017ceczce \u201ebajeczn\u0105 czw\u00f3rk\u0105\u201d (\u201efabulous foursome\u201d), co zaadaptowa\u0142y media i zacz\u0119\u0142y ich nazywa\u0107 the fab four. w tym czasie na \u0142amach magazynu \u201ethe times\u201d ukaza\u0142a si\u0119 seria artyku\u0142\u00f3w analizuj\u0105cych muzyk\u0119 i sukces beatles\u00f3w. rok 1963 zako\u0144czyli seri\u0105 wyst\u0119p\u00f3w z programem beatles christman show w kinie astoria w finsbury park.\n\nepstein usi\u0142owa\u0142 tak\u017ce zainteresowa\u0107 muzyk\u0105 beatles\u00f3w ameryka\u0144ski rynek muzyczny. nale\u017c\u0105ca do emi wytw\u00f3rnia capitol records przez ponad rok odmawia\u0142a wydawania muzyki beatles\u00f3w, nie wr\u00f3\u017c\u0105c materia\u0142owi sukcesu. na dystrybucj\u0119 cz\u0119\u015bci ich piosenek w 1963 zgodzi\u0142o si\u0119 za to niezale\u017cne wydawnictwo vee-jay records. introducing... the beatles, album z\u0142o\u017cony g\u0142\u00f3wnie z utwor\u00f3w z please please me, zosta\u0142 nagrany, ale przez d\u0142u\u017cszy czas niewydany ze wzgl\u0119du na zmian\u0119 managementu vee-jay. firma emi podpisa\u0142a kontrakt z wytw\u00f3rni\u0105 swan records, kt\u00f3ra wyda\u0142a singel \u201eshe loves you\u201d, nie odni\u00f3s\u0142 on jednak sukcesu komercyjnego. wzmo\u017cona emisja \u201ei want to hold your hand\u201d przez waszyngto\u0144sk\u0105 rozg\u0142o\u015bni\u0119 radiow\u0105 wspz przyczyni\u0142a si\u0119 do popularyzacji piosenki w skali ca\u0142ego kraju. capitol records w\u00f3wczas zgodzi\u0142 si\u0119 na wydanie 40 tys. dol. na promocj\u0119 zespo\u0142u w usa. wydany pod koniec grudnia singel z utworem \u201ei want to hold your hand\u201d ju\u017c w po\u0142owie stycznia zaj\u0105\u0142 pierwsze miejsce na li\u015bcie hot 100 magazynu \u201ebillboard\u201d oraz zosta\u0142 sprzedany w 2 mln egzemplarzy w usa. w tym samym miesi\u0105cu vee-jay wyda\u0142 introducing... the beatles, a capitol \u2013 meet the beatles!, kt\u00f3ry zosta\u0142 sprzedany w nak\u0142adzie 750 tys. egzemplarzy w kraju. ponadto wytw\u00f3rnia swan wznowi\u0142a produkcj\u0119 singla \u201eshe loves you\u201d, kt\u00f3ry rozszed\u0142 si\u0119 w milionowym nak\u0142adzie. pod koniec roku radio luksemburg zainaugurowa\u0142o cotygodniow\u0105 audycj\u0119 po\u015bwi\u0119con\u0105 zespo\u0142owi \u2013 it\u2019s the beatles.\n\nw styczniu 1964 beatlesi zagrali trzytygodniow\u0105 seri\u0119 koncert\u00f3w w pary\u017cu w olympii. podczas pobytu we francji w studiu path\u00e9-marciniego nagrali singiel z utworami: \u201ecan\u2019t buy me love\u201d i \u201eyou can\u2019t do that\u201d oraz niemieckoj\u0119zycznymi wersjami przeboj\u00f3w \u201ei want to hold your hand\u201d i \u201eshe loved you\u201d \u2013 \u201ekomm, gib mir deine hand\u201d i \u201esie liebt dich\u201d, kt\u00f3re w marcu wyda\u0142a wytw\u00f3rnia odeon. w tym czasie epstein przy wsparciu nicky\u2019ego byrne\u2019a kontynuowa\u0142 dzia\u0142alno\u015b\u0107 promocyjn\u0105 zespo\u0142u w usa. 7 lutego 1964 cz\u0142onkowie grupy, otoczeni 4 tys. fan\u00f3w na lotnisku heathrow, opu\u015bcili londyn i wyl\u0105dowali na lotnisku jfk w nowym jorku, gdzie powita\u0142o ich 3 tys. os\u00f3b. dwa dni p\u00f3\u017aniej wyst\u0105pili w programie telewizyjnym the ed sullivan show, w kt\u00f3rym zaprezentowali piosenki \u201eall my loving\u201d, \u201etill there was you\u201d, \u201eshe loves you\u201d, \u201ei saw her standing there\u201d i \u201ei want to hold your hand\u201d. odcinek programu z ich udzia\u0142em ogl\u0105da\u0142o na \u017cywo ok. 73 mln os\u00f3b w 23 mln gospodarstw domowych, czyli prawie 34% ludno\u015bci w usa, dzi\u0119ki czemu \u2013 wed\u0142ug nielsen media research \u2013 beatlesi pobili tego wieczoru rekord ogl\u0105dalno\u015bci w historii ameryka\u0144skiej telewizji. cho\u0107 recenzje w prasie by\u0142y nieprzychylne, na kilku koncertach, kt\u00f3re zagrali podczas pobytu w usa (m.in. w carnegie hall) tak\u017ce wybucha\u0142a beatlemania. podczas kr\u00f3tkiej wizyty w ameryce zesp\u00f3\u0142 wyst\u0105pi\u0142 w the ed sullivan show jeszcze 16 lutego, w\u00f3wczas zgromadzi\u0142 70 mln ludzi przed telewizorami. dzie\u0144 p\u00f3\u017aniej muzycy zespo\u0142u wr\u00f3cili do wielkiej brytanii. zdaniem dziennikarzy i badaczy, ich wizyta w stanach rozbudzi\u0142a rado\u015b\u0107 i ekscytacj\u0119 w ameryka\u0144skim spo\u0142ecze\u0144stwie, pogr\u0105\u017conym w \u017ca\u0142obie po zamachu na johna f. kennedy\u2019ego. fryzury beatles\u00f3w zdoby\u0142y popularno\u015b\u0107 w\u015br\u00f3d m\u0142odych amerykan\u00f3w\u2009. ponadto, zesp\u00f3\u0142 zapocz\u0105tkowa\u0142 tzw. brytyjsk\u0105 inwazj\u0119, podczas kt\u00f3rej brytyjskie zespo\u0142y wydawa\u0142y swoje pierwsze albumy w stanach i wyrusza\u0142y tam w trasy koncertowe, osi\u0105gaj\u0105c du\u017ce sukcesy. w tygodniu ko\u0144cz\u0105cym si\u0119 4 kwietnia 1964 na ameryka\u0144skiej li\u015bcie hot 100 znajdowa\u0142o si\u0119 12 piosenek beatles\u00f3w, z czego pi\u0119\u0107 w pierwszej pi\u0105tce notowania, kolejno: \u201ecan\u2019t buy me love\u201d, \u201etwist and shout\u201d, \u201eshe loves you\u201d, \u201ei want to hold your hand\u201d i \u201eplease please me\u201d.\nw mi\u0119dzyczasie ameryka\u0144ska wytw\u00f3rnia filmowa united artists zaoferowa\u0142a beatlesom kontrakt na trzy filmy. pierwszym z nich by\u0142 wyre\u017cyserowany przez richarda lestera mockument noc po ci\u0119\u017ckim dniu, w kt\u00f3rym cz\u0142onkowie zespo\u0142u zagrali samych siebie. film odni\u00f3s\u0142 sukces komercyjny \u2013 tylko w usa przez pierwszy tydzie\u0144 od premiery przyni\u00f3s\u0142 doch\u00f3d 1,5 mln dol.. krytycy por\u00f3wnywali beatles\u00f3w do braci marx. wytw\u00f3rnia p\u0142ytowa united artists wyda\u0142a w czerwcu \u015bcie\u017ck\u0119 d\u017awi\u0119kow\u0105 a hard day\u2019s night, z\u0142o\u017con\u0105 z piosenek beatles\u00f3w i orkiestrowej muzyki przygotowanej przez martina. w pozosta\u0142ych pa\u0144stwach a hard day\u2019s night ukaza\u0142 si\u0119 jako trzeci album studyjny zespo\u0142u, zawieraj\u0105cy opr\u00f3cz dzie\u0142 z filmu inne, premierowe utwory. by\u0142 to pierwszy album beatles\u00f3w zawieraj\u0105cy wy\u0142\u0105cznie kompozycje lennona i mccartneya. zdaniem erlewine\u2019a, dzi\u0119ki temu wydawnictwu beatlesi \u201ew ko\u0144cu stali si\u0119 sob\u0105 samymi\u201d, a \u201ewszystkie r\u00f3\u017cnorodne wp\u0142ywy z ich pierwszych album\u00f3w po\u0142\u0105czy\u0142y si\u0119 w jasne, radosne i oryginalne brzmienie, wype\u0142nione dzwoni\u0105cymi gitarami i zniewalaj\u0105cymi melodiami\u201d\u2009. efekt \u201edzwoni\u0105cych gitar\u201d by\u0142 skutkiem pierwszego u\u017cycia przez harrisona dwunastostrunowej gitary elektrycznej firmy rickenbacker, na kt\u00f3rej to po raz pierwszy zagra\u0142 w utworze \u201ei\u2019m happy just to dance with you\u201d.\n\nw czerwcu i lipcu beatlesi odbyli \u015bwiatow\u0105 tras\u0119 koncertow\u0105, obejmuj\u0105c\u0105 37 wyst\u0119p\u00f3w w danii, holandii, hongkongu, australii i nowej zelandii . podczas kilku pierwszych koncert\u00f3w hospitalizowanego ze wzgl\u0119du na tonsillektomi\u0119 starra zast\u0105pi\u0142 jimmy nicol. r\u00f3wnie\u017c w lipcu beatlesi wydali singiel \u201ea hard day\u2019s night\u201d, kt\u00f3ry dotar\u0142 do pierwszego miejsca na brytyjskiej li\u015bcie przeboj\u00f3w i w ci\u0105gu dw\u00f3ch tygodni od premiery rozszed\u0142 si\u0119 w nak\u0142adzie 800 tys. egzemplarzy. w sierpniu i wrze\u015bniu zagrali seri\u0119 32 koncert\u00f3w w usa, na kt\u00f3rych gromadzili od 10 do 20 tys. widz\u00f3w. podczas pobytu w nowym jorku, gdzie zagrali charytatywny show w nowym jorku, dziennikarz al aronowitz zapozna\u0142 beatles\u00f3w z bobem dylanem, kt\u00f3ry pocz\u0119stowa\u0142 ich marihuan\u0105. zdaniem biografa zespo\u0142u jonathana goulda, spotkanie zaowocowa\u0142o wzajemn\u0105 adaptacj\u0105 stylistyk przez artyst\u00f3w, a w dalszej perspektywie doprowadzi\u0142o do zamazania tradycyjnego podzia\u0142u mi\u0119dzy kultur\u0105 muzyki folkowej (kt\u00f3r\u0105 reprezentowa\u0142 dylan) a kultur\u0105 rocka (zdominowan\u0105 przez pod\u0105\u017caj\u0105cych za aktualnymi trendami nastolatk\u00f3w). podczas trasy beatlesi buntowali si\u0119 przeciwko segregacji rasowej, nie wychodz\u0105c na scen\u0119, dop\u00f3ki w\u015br\u00f3d publiczno\u015bci nie zostanie zniesiony podzia\u0142 na bia\u0142ych i czarnych. we wrze\u015bniu 1964 stacja abc rozpocz\u0119\u0142a dwuletni\u0105 emisj\u0119 fabularnego serialu animowanego the beatles o cz\u0142onkach zespo\u0142u. by\u0142 to pierwszy w historii przypadek emisji programu z animowanymi wersjami rzeczywistych ludzi. w listopadzie wytw\u00f3rnia capitol wyda\u0142a album dokumentalny pt. the beatles\u2019 story, zawieraj\u0105cy wywiady, konferencje prasowe i piosenki zespo\u0142u oraz jego wyst\u0119p na hollywood bowl w los angeles. w tym samym miesi\u0105cu premier\u0119 mia\u0142 singiel \u201ei feel fine\u201d, kt\u00f3ry po dw\u00f3ch tygodniach od premiery rozszed\u0142 si\u0119 w milionowym nak\u0142adzie, a 27 listopada ukaza\u0142 si\u0119 czwarty album zespo\u0142u pt. beatles for sale. longplay, wydany w usa jako beatles \u201965, dotar\u0142 do pierwszego miejsca na ameryka\u0144skiej li\u015bcie billboard 200 oraz rozszed\u0142 si\u0119 w nak\u0142adzie ponad 2 mln egzemplarzy w ci\u0105gu miesi\u0105ca po premierze. podczas prac nad nim narasta\u0142 konflikt mi\u0119dzy artystycznymi ambicjami muzyk\u00f3w a presj\u0105 osi\u0105gania sukcesu komercyjnego. nieustanne koncertowanie na ca\u0142ym \u015bwiecie nie sprzyja\u0142o pisaniu piosenek i cho\u0107 zesp\u00f3\u0142 chcia\u0142, podobnie jak przy a hard day\u2019s night, wyda\u0107 album wy\u0142\u0105cznie z w\u0142asnymi kompozycjami, ostatecznie do o\u015bmiu z nich do\u0142\u0105czono sze\u015b\u0107 cover\u00f3w.\n\nna pocz\u0105tku 1965 cz\u0142onkowie grupy nieumy\u015blnie spr\u00f3bowali lsd, dodanego przez dentyst\u0119 harrisona do ich kaw. incydent przyczyni\u0142 si\u0119 do regularnego za\u017cywania przez nich narkotyku. po latach przyznawali w wywiadach, \u017ce lsd \u201eotwar\u0142o im oczy\u201d i mia\u0142o wp\u0142yw na muzyk\u0119, kt\u00f3r\u0105 tworzyli. ku zaskoczeniu cz\u0119\u015bci opinii publicznej, w czerwcu kr\u00f3lowa el\u017cbieta ii przyzna\u0142a ca\u0142ej czw\u00f3rce order imperium brytyjskiego, przyznawane g\u0142\u00f3wnie weteranom wojennym i przyw\u00f3dcom \u2013 w ramach protestu niekt\u00f3rzy posiadacze orderu go zwr\u00f3cili. w lipcu odby\u0142a si\u0119 premiera drugiego filmu beatles\u00f3w, na pomoc!, r\u00f3wnie\u017c wyre\u017cyserowanego przez lestera. produkcja zebra\u0142a do\u015b\u0107 pochlebne recenzje, cho\u0107 sam zesp\u00f3\u0142 nie by\u0142 z niej zadowolony. podobnie jak w przypadku a hard day\u2019s night, mi\u0119dzynarodowa wersja albumu help! zawiera\u0142a utwory z filmu i inne premierowe nagrania, a na edycji ameryka\u0144skiej obok piosenek z filmu znalaz\u0142a si\u0119 orkiestrowa \u015bcie\u017cka d\u017awi\u0119kowa autorstwa kena thorne\u2019a. help! jest ostatni\u0105 p\u0142yt\u0105 beatles\u00f3w, na kt\u00f3rej znalaz\u0142y si\u0119 covery. podczas nagra\u0144 cz\u0142onkowie zespo\u0142u rozszerzyli swoje brzmienie o instrumenty klasyczne (skorzystali chocia\u017cby z kwartetu smyczkowego). ballada \u201eyesterday\u201d, napisana i nagrana przez mccartneya bez udzia\u0142u pozosta\u0142ej tr\u00f3jki, doczeka\u0142a si\u0119 najwi\u0119kszej liczby cover\u00f3w spo\u015br\u00f3d wszystkich utwor\u00f3w w historii muzyki (co najmniej 1600 nagra\u0144 tylko do 1986). \u015bcie\u017cka d\u017awi\u0119kowa, promowana tak\u017ce przez singiel \u201eticket to ride\u201d, przez dziewi\u0119\u0107 tygodni pozostawa\u0142a na pierwszym miejscu listy billboard 200 oraz przez jedena\u015bcie tygodni na szczycie notowania uk albums chart w wielkiej brytanii, gdzie osi\u0105gn\u0119\u0142a sprzeda\u017c na poziomie 2,3 mln egzemplarzy. mimo zapowiedzi nakr\u0119cenia trzeciego filmu dla united artists, projekt zaniechano z powodu braku interesuj\u0105cych scenariuszy \u2013 jeden z odrzuconych projekt\u00f3w nosi\u0142 robocze tytu\u0142y shades of a personality i up againts it, a za jego re\u017cyseri\u0119 mia\u0142 odpowiada\u0107 richard lester.\n\ntrzecia trasa beatles\u00f3w po stanach zjednoczonych rozpocz\u0119\u0142a si\u0119 15 sierpnia 1965 na shea stadium w nowym jorku, ich wyst\u0119p pobi\u0142 rekordy najwi\u0119kszej publiczno\u015bci (ponad 55 tys. ludzi) i najwi\u0119kszego dochodu (304 tys. dol.) w historii. koncerty z trasy stanowi\u0142y jedno z pierwszych zastosowa\u0144 monitor\u00f3w ods\u0142uchowych\u2009. 29 i 30 sierpnia zako\u0144czyli tras\u0119 wyst\u0119pami w hollywood bowl w los angeles, kt\u00f3re to zosta\u0142y zarejestrowane, ale wydane na albumie koncertowym dopiero w 1977.\nw grudniu 1965 odby\u0142a si\u0119 premiera albumu rubber soul, kt\u00f3ry jako pierwszy w karierze beatles\u00f3w nie zosta\u0142 nagrany podczas trasy koncertowej lub zdj\u0119\u0107 do filmu. george martin przyzna\u0142, \u017ce po raz pierwszy zacz\u0119li my\u015ble\u0107 o albumie jako o zwartej, artystycznej ca\u0142o\u015bci, a nie tylko kolekcji singli. krytycy zwracali uwag\u0119, \u017ce muzycy g\u0142\u0119biej ni\u017c dotychczas poruszali tematyk\u0119 filozoficzn\u0105 i mi\u0142osn\u0105. w wywiadach beatlesi ujawnili, \u017ce g\u0142\u00f3wnym czynnikiem, kt\u00f3ry na nich wp\u0142ywa\u0142 podczas komponowania i nagra\u0144, by\u0142a marihuana. nowatorstwem w skali muzyki popularnej by\u0142o zastosowanie przez harrisona w utworze \u201enorwegian wood (this bird has flown)\u201d sitaru. starr nazwa\u0142 rubber soul \u201eodlotem\u201d beatles\u00f3w, a mccartney skomentowa\u0142: \u201emieli\u015bmy sw\u00f3j s\u0142odki okres, teraz czas si\u0119 rozwija\u0107\u201d. album rozszed\u0142 si\u0119 w nak\u0142adzie 3 mln egzemplarzy na \u015bwiecie, w tym 1,2 mln w usa oraz 750 tys. egzemplarzy w wielkiej brytanii, gdzie przez trzy miesi\u0105ce pozostawa\u0142 na pierwszym miejscu listy sprzeda\u017cy. w 2003 wydawnictwo zaj\u0119\u0142o pi\u0105te miejsce na li\u015bcie 500 album\u00f3w wszech czas\u00f3w \u201erolling stone\u2019a\u201d. okres nagra\u0144 by\u0142 jednak pocz\u0105tkiem narastaj\u0105cych konflikt\u00f3w mi\u0119dzy cz\u0142onkami zespo\u0142u i rozbie\u017cno\u015bci w koncepcjach kompozytorskich mccartneya i lennona. r\u00f3wnie\u017c w grudniu parlophone wyda\u0142 minialbum pt. the beatles\u2019 million sellers z czterema przebojami, kt\u00f3re w 1965 odnotowa\u0142y milionowe wyniki sprzeda\u017cy \u2013 \u201ei want to hold your hand\u201d (13 mln egzemplarzy), \u201ecan\u2019t buy me love\u201d (6 mln), \u201eshe loves you\u201d (5 mln) i \u201ei feel fine\u201d (3 mln). wydawnictwo rozesz\u0142o si\u0119 w ponad 500 tys. nak\u0142adzie.\n\n\n=== 1966\u20131967: rezygnacja z koncertowania i zwrot ku psychodelii ===\n\nw marcu 1966 magazyn \u201eevening standard\u201d opublikowa\u0142 wywiad maureen cleave z lennonem, w kt\u00f3rym artysta powiedzia\u0142, \u017ce beatlesi s\u0105 popularniejsi ni\u017c jezus. jego wypowied\u017a wywo\u0142a\u0142a mi\u0119dzynarodowy skandal i spotka\u0142a si\u0119 z ostrym odbiorem m.in. ameryka\u0144skich organizacji religijnych i konserwatywnych (w tym ku klux klanu). protest wystosowa\u0142 watykan, a zesp\u00f3\u0142 zosta\u0142 zbojkotowany przez stacje radiowe w hiszpanii, danii i po\u0142udniowej afryce oraz w kilku stanach ameryki p\u00f3\u0142nocnej. lennon, cho\u0107 przeprosi\u0142 za swoje s\u0142owa, wyt\u0142umaczy\u0142, \u017ce mia\u0142 na my\u015bli reakcje ludzi na ich sukces oraz \u017ce jako zesp\u00f3\u0142 wi\u0119cej znacz\u0105 dla angielskiej m\u0142odzie\u017cy ni\u017c religia. wypowied\u017a silnie zawa\u017cy\u0142a na przysz\u0142o\u015bci i popularno\u015bci beatles\u00f3w. w czerwcu 1966 w telewizji zosta\u0142y wyemitowane promocyjne filmy z niealbumowymi utworami \u201epaperback writer\u201d i \u201erain\u201d, kt\u00f3re historyk sztuki saul austerlitz nazwa\u0142 jednymi z pierwszych teledysk\u00f3w w historii popkultury. \u201epaperback writer\u201d jako dwunasty singiel beatles\u00f3w zaj\u0105\u0142 pierwsze miejsce na ameryka\u0144skiej li\u015bcie hot 100, za to \u201erain\u201d dotar\u0142 jedynie do 23. miejsca w notowaniu. r\u00f3wnie\u017c w czerwcu odbyli minitras\u0119 koncertow\u0105 po niemczech oraz wydali album pt. yesterday and today, kt\u00f3rego sprzeda\u017c zawieszono ze wzgl\u0119du na kontrowersyjn\u0105 ok\u0142adk\u0119 i kilka dni p\u00f3\u017aniej wznowiono, ju\u017c z podmienion\u0105 ok\u0142adk\u0105. 12 lipca 1966 lennon i mccartney odebrali trzy nagrody muzyczne im. ivora novella za utwory: \u201ehelp!\u201d, \u201eyesterday\u201d i \u201ewe can work it\u201d. w tym samym miesi\u0105cu beatlesi wyst\u0119powali na filipinach, gdzie epstein dyplomatycznie odrzuci\u0142 w ich imieniu zaproszenie pierwszej damy, imeldy marcos, na \u015bniadanie w pa\u0142acu prezydenckim. odmowa wywo\u0142a\u0142a kolejny skandal z udzia\u0142em beatles\u00f3w i wzbudzi\u0142a zamieszki. bezpo\u015brednio po filipinach beatlesi odwiedzili po raz pierwszy indie. w tym czasie postanowili, \u017ce ich zbli\u017caj\u0105ca si\u0119 sierpniowa trasa po stanach b\u0119dzie ostatni\u0105. przyczyn\u0105 takiej decyzji by\u0142o znu\u017cenie rutyn\u0105 zwi\u0105zan\u0105 z wyst\u0119powaniem na \u017cywo, a tak\u017ce skutki wywo\u0142anych przez grup\u0119 kontrowersji oraz aspekty techniczne \u2013 jako \u017ce zesp\u00f3\u0142 gra\u0142 na du\u017cych stadionach, krzyk publiczno\u015bci zag\u0142usza\u0142 muzyk\u0119.\n\nw sierpniu, dwa tygodnie przed rozpocz\u0119ciem trasy, odby\u0142a si\u0119 premiera kolejnego albumu beatles\u00f3w, revolver, kt\u00f3ry zesp\u00f3\u0142 zacz\u0105\u0142 nagrywa\u0107 cztery miesi\u0105ce wcze\u015bniej. scott plagenhoef z serwisu pitchfork nazwa\u0142 go \u201edotarciem zespo\u0142u do najwy\u017cszego poziomu pewno\u015bci siebie\u201d i \u201ezdefiniowaniem na nowo tego, co rozumiano pod poj\u0119ciem muzyki popularnej\u201d\u2009. beatlesi po raz pierwszy zrezygnowali ze wsp\u00f3lnego zdj\u0119cia na ok\u0142adce, zast\u0119puj\u0105c je grafik\u0105 autorstwa poznanego jeszcze w hamburgu klausa voormanna. zesp\u00f3\u0142 zaprezentowa\u0142 na revolverze wyrafinowane kompozytorstwo, szeroki wachlarz studyjnych eksperyment\u00f3w oraz mieszanin\u0119 r\u00f3\u017cnych stylistyk i rozwi\u0105za\u0144 muzycznych, od innowacyjnych, smyczkowych aran\u017cacji po rocka psychodelicznego. przyk\u0142adem eksperymentalnej piosenki jest \u201etomorrow never knows\u201d, z tekstem lennona, zaczerpni\u0119tym z ksi\u0105\u017cki do\u015bwiadczenie psychodeliczne. podr\u0119cznik inspirowany tybeta\u0144sk\u0105 ksi\u0119g\u0105 umar\u0142ych timothy\u2019ego leary\u2019ego, ralpha metznera i rama dassa \u2013 w utworze zastosowano zaimprowizowany efekt, polegaj\u0105cy na zmiksowaniu nak\u0142adaj\u0105cych si\u0119 na siebie, nagranych wcze\u015bniej p\u0119tli d\u017awi\u0119kowych, ponadto wprowadzono nowatorsk\u0105 technik\u0119 sztucznego zdwajania \u015blad\u00f3w. w \u201eeleanor rigby\u201d, kt\u00f3ry gould nazwa\u0142 \u201eprawdziw\u0105 hybryd\u0105, nieprzystaj\u0105c\u0105 do zasad \u017cadnego gatunku muzycznego\u201d, zagra\u0142 oktet smyczkowy. na albumie, opr\u00f3cz 12 kompozycji lennona i mccartneya, znalaz\u0142y si\u0119 tak\u017ce trzy piosenki harrisona (\u201etaxman\u201d, \u201elove you to\u201d i \u201ei want to tell you\u201d) \u2013 wi\u0119cej ni\u017c na jakimkolwiek wcze\u015bniejszym kr\u0105\u017cku beatles\u00f3w. revolver przez siedem tygodniu pozostawa\u0142 na pierwszym miejscu listy billboard 200 i sprzeda\u0142 si\u0119 w ponad 2 mln nak\u0142adzie na \u015bwiecie, a w 2003 zaj\u0105\u0142 trzecie miejsce na li\u015bcie 500 album\u00f3w wszech czas\u00f3w \u201erolling stone\u2019a\u201d. rob sheffield nazwa\u0142 j\u0105 w ksi\u0105\u017cce the rolling stone album guide \u201enajlepszym albumem beatles\u00f3w, a co za tym idzie najlepszym albumem kogokolwiek\u201d. doda\u0142, \u017ce beatlesi byli \u201eu szczytu si\u0142 i rywalizowali ju\u017c tylko ze sob\u0105 nawzajem, bo nikt inny nie m\u00f3g\u0142 si\u0119 z nimi r\u00f3wna\u0107\u201d. promuj\u0105cy p\u0142yt\u0119 singiel z utworami \u201eeleanor rigdy\u201d i \u201eyellow submarine\u201d rozszed\u0142 si\u0119 w nak\u0142adzie ponad 2 mln egzemplarzy. utwory z revolvera zosta\u0142y zupe\u0142nie pomini\u0119te podczas trasy po stanach, jako \u017ce zagranie ich na \u017cywo przez czteroosobowy zesp\u00f3\u0142 by\u0142o niemo\u017cliwe. biograf chris ingham napisa\u0142, \u017ce \u201ebeatlesi koncertowi i studyjni stali si\u0119 ju\u017c dwoma zupe\u0142nie r\u00f3\u017cnymi bestiami\u201d. 29 sierpnia na stadionie candlestick park w san francisco odby\u0142 si\u0119 ostatni publiczny koncert zespo\u0142u, ko\u0144cz\u0105cy ich czteroletni okres niemal\u017ce pozbawionego przerw koncertowania, obejmuj\u0105cy ponad 1400 wyst\u0119p\u00f3w na ca\u0142ym \u015bwiecie.\n\nw listopadzie beatlesi rozpocz\u0119li prac\u0119 nad nagraniem albumu sgt. pepper\u2019s lonely hearts club band. sesj\u0119 nagraniow\u0105 rozpocz\u0119li 10 grudnia, tego samego dnia parlophone wyda\u0142 sk\u0142adank\u0119 ich przeboj\u00f3w pt. a collection of beatles\u2019 oldies (but goldies). in\u017cynier d\u017awi\u0119ku geoff emerick wspomina\u0142, \u017ce nagrania kolejnej p\u0142yty studyjnej zaj\u0119\u0142y beatleson ponad 400 godzin, a \u201ewszystko na sgt. pepper musia\u0142o by\u0107 inne\u201d i doda\u0142: mieli\u015bmy mikrofony w dzwonach instrument\u00f3w d\u0119tych i s\u0142uchawki przekszta\u0142cone w mikrofony, przywi\u0105zane do skrzypiec. mieli\u015bmy pot\u0119\u017cne, prymitywne oscylatory, kt\u00f3re r\u00f3\u017cnicowa\u0142y pr\u0119dko\u015bci instrument\u00f3w i wokali. mieli\u015bmy ta\u015bmy, poci\u0119te na kawa\u0142ki i posklejane do g\u00f3ry nogami. do piosenki \u201ea day in the life\u201d zosta\u0142a zatrudniona 40-osobowa orkiestra. pierwszym efektem sesji nagraniowych by\u0142 wydany w lutym 1967 singel z podw\u00f3jn\u0105 stron\u0105 a \u201estrawberry fields forever\u201d/\u201epenny lane\u201d. pierwszy z utwor\u00f3w uznawany jest za jeden z wa\u017cniejszych przeboj\u00f3w beatles\u00f3w. sam album ukaza\u0142 si\u0119 w czerwcu, a jego nagranie kosztowa\u0142o zesp\u00f3\u0142 100 tys. dol.. z\u0142o\u017cono\u015b\u0107, z jak\u0105 go nagrano (m.in. u\u017cyto zapisu wielo\u015bcie\u017ckowego), zdumia\u0142a \u00f3wczesnych artyst\u00f3w, a recenzenci byli w zdecydowanej wi\u0119kszo\u015bci zachwyceni. teksty piosenek ju\u017c w 1967 sta\u0142y si\u0119 obiektem analiz naukowych, przeprowadzonych przez ameryka\u0144skiego profesora richarda poirier. innym istotnym kulturowo aspektem albumu by\u0142a ok\u0142adka, nazwana przez biografa billa harry\u2019ego najs\u0142ynniejsz\u0105 i jedn\u0105 z najcz\u0119\u015bciej podrabianych w historii. kola\u017c, zaprojektowany przez petera blake\u2019a i janna hawortha, przedstawia\u0142 beatles\u00f3w w otoczeniu kilkudziesi\u0119ciu s\u0142ynnych os\u00f3b. w\u0105sy, kt\u00f3re mia\u0142a g\u0142\u00f3wna czw\u00f3rka, sta\u0142y si\u0119 p\u00f3\u017aniej znakiem rozpoznawalnym ruchu hippisowskiego. sgt. pepper\u2019s lonely hearts club band rozszed\u0142 si\u0119 w \u0142\u0105cznym nak\u0142adzie 7,5 mln egzemplarzy na \u015bwiecie, jako pierwsze rockowe wydawnictwo w historii zosta\u0142 nagrodzony grammy w kategorii album roku oraz zaj\u0105\u0142 pierwsze miejsce listy 500 album\u00f3w wszech czas\u00f3w \u201erolling stone\u2019a\u201d. p\u0142yt\u0119 do 1981 sprzedano na \u015bwiecie w nak\u0142adzie 10 mln egzemplarzy.\nok. 350\u2013400 mln ludzi na ca\u0142ym \u015bwiecie ogl\u0105da\u0142o 25 czerwca pierwszy w historii program emitowany mi\u0119dzynarodowo za po\u015brednictwem telewizji satelitarnej, our world, podczas kt\u00f3rego beatlesi zaprezentowali premierowo wydany tydzie\u0144 p\u00f3\u017aniej singel \u201eall you need is love\u201d. piosenka sta\u0142a si\u0119 hymnem kontrkulturowego ruchu flower power podczas tzw. lata mi\u0142o\u015bci, a singiel z utworem rozszed\u0142 si\u0119 w nak\u0142adzie 3 mln egzemplarzy na \u015bwiecie. w sierpniu beatlesi, przebywaj\u0105cy w bangorze na kursie medytacji transcendentalnej maharishi mahesha yogiego, dowiedzieli si\u0119 o \u015bmierci epsteina, spowodowanej przedawkowaniem lek\u00f3w (wed\u0142ug spekulacji pope\u0142ni\u0142 samob\u00f3jstwo). lennon wspomina\u0142: zawalili\u015bmy si\u0119. wiedzia\u0142em, \u017ce mamy problem. wiedzia\u0142em, \u017ce nie umiemy robi\u0107 nic innego, ni\u017c gra\u0107 muzyk\u0119, wi\u0119c by\u0142em przera\u017cony. my\u015bla\u0142em, \u017ce to ju\u017c nasz koniec. na prze\u0142omie listopada i grudnia odby\u0142a si\u0119 premiera wydawnictwa magical mystery tour, zawieraj\u0105cego sze\u015b\u0107 utwor\u00f3w nagranych na potrzeby filmu pod tym samym tytu\u0142em, kt\u00f3ry zosta\u0142 wyre\u017cyserowany przez mccartneya na podstawie jego scenariusza. w wielkiej brytanii p\u0142yta pe\u0142ni\u0142a rol\u0119 podw\u00f3jnego minialbumu, a w usa, gdzie do sze\u015bciu piosenek z filmu do\u0142\u0105czono pi\u0119\u0107 utwor\u00f3w z niedawnych singli, magical mystery tour wydano jako pe\u0142ny album. richie unterberger z allmusic oceni\u0142, \u017ce \u015bcie\u017cka d\u017awi\u0119kowa do filmu \u201eswoim psychodelicznym brzmieniem pozostaje w duchu sgt. peppera, czasami jest nawet bardziej przestrzenna\u201d, a piosenki z singli s\u0105 \u201ewielkie, wspania\u0142e i innowacyjne\u201d\u2009. w boxing day stacja bbc1 wyemitowa\u0142a premierowo film magical mystery tour, obejrza\u0142o go ok. 13 mln widz\u00f3w. produkcja zosta\u0142a ch\u0142odno przyj\u0119ta przez krytyk\u00f3w \u2014 \u201edaily express\u201d nazwa\u0142 j\u0105 \u201era\u017c\u0105cym \u015bmieciem\u201d, a \u201edaily mail\u201d \u201ewyrazem kolosalnej zarozumia\u0142o\u015bci\u201d. ze wzgl\u0119du na fatalne przyj\u0119cie filmu w wielkiej brytanii, ameryka\u0144skie stacje w og\u00f3le nie wyrazi\u0142y zainteresowania jego emisj\u0105. sam album cieszy\u0142 si\u0119 jednak du\u017cym zainteresowaniem w\u015br\u00f3d s\u0142uchaczy \u2013 rozszed\u0142 si\u0119 w ponad 600 tys. egzemplarzy w wielkiej brytanii, a w usa uzyska\u0142 status sze\u015bciokrotnie platynowej p\u0142yty za sprzeda\u017c w ponad 6 mln sztuk.\n\n\n=== 1968\u20131970: ostatnie lata ===\nw lutym 1968 beatlesi odbyli seri\u0119 pi\u0119ciu sesji nagraniowych w abbey road studios, podczas kt\u00f3rych nagrali m.in. utwory \u201eacross the universe\u201d i \u201eit\u2019s all too much\u201d, po czym wylecieli do rishikeshu w p\u00f3\u0142nocnych indiach na planowo trzymiesi\u0119czny kurs medytacji transcendentalnej w a\u015bramie yogiego, kt\u00f3ry to po \u015bmierci epsteina przej\u0105\u0142 rol\u0119 ich guru. rozczarowani pobytem w indiach, zacz\u0119li jeden po drugim wraca\u0107 do anglii \u2013 starr ju\u017c po dziesi\u0119ciu dniach kursu, mccartney po oko\u0142o miesi\u0105cu, a lennon i harrison po dwumiesi\u0119cznym pobycie w kraju, wcze\u015bniej us\u0142yszawszy sugestie, \u017ce yogi wykorzystuje seksualnie kobiety. mccartney przyzna\u0142, \u017ce zwr\u00f3cenie si\u0119 ku yogiemu by\u0142o \u201eb\u0142\u0119dem\u201d. pobyt grupy w indiach okaza\u0142 si\u0119 jednak wyj\u0105tkowo p\u0142odny muzycznie \u2013 muzycy napisali tam od 30 do 50 piosenek, z czego niekt\u00f3re nagrywali jeszcze po zako\u0144czeniu dzia\u0142alno\u015bci zespo\u0142u. nagrali m.in. utw\u00f3r \u201elady madonna\u201d, z kt\u00f3rym dotarli do pierwszego miejsca na li\u015bcie uk singles chart i kt\u00f3ry rozszed\u0142 si\u0119 na \u015bwiecie w nak\u0142adzie 2 mln sztuk. w maju rozpocz\u0119li sesje nagraniowe do kolejnego albumu. w lipcu odby\u0142a si\u0119 premiera filmu animowanego \u017c\u00f3\u0142ta \u0142\u00f3d\u017a podwodna, opartego na muzyce beatles\u00f3w i zawieraj\u0105cego ich cztery premierowe utwory \u2013 \u201eall together now\u201d, \u201eonly a northern song\u201d, \u201ehey bulldog\u201d oraz tytu\u0142ow\u0105 piosenk\u0119 \u201eyellow submarine\u201d. muzycy ponadto wyst\u0105pili w filmie w rolach cameo. produkcja spotka\u0142a si\u0119 z pozytywnym odbiorem krytyk\u00f3w, kt\u00f3rzy chwalili muzyk\u0119, humor i innowacyjny styl animacji.\nsesjom nagraniowym, kt\u00f3re trwa\u0142y do pa\u017adziernika, towarzyszy\u0142 ogrom spi\u0119\u0107 i k\u0142\u00f3tni mi\u0119dzy beatlesami. lennon denerwowa\u0142 pozosta\u0142ych cz\u0142onk\u00f3w zespo\u0142u przyprowadzaniem do studia swojej partnerki, awangardowej artystki yoko ono. starr na dwa tygodnie opu\u015bci\u0142 zesp\u00f3\u0142, a lennon straci\u0142 zainteresowanie prac\u0105 z mccartneyem, kt\u00f3rego piosenk\u0119 \u201eob-la-di, ob-la-da\u201d nazwa\u0142 \u201ebabcinym dziadostwem\u201d. nast\u0119pnie przyzna\u0142, \u017ce \u201eka\u017cda piosenka [z albumu] jest indywidualna, nie ma tam w og\u00f3le muzyki beatles\u00f3w. jest john z zespo\u0142em, paul z zespo\u0142em i george z zespo\u0142em\u201d. i on, i mccartney nazwali sesj\u0119 pocz\u0105tkiem rozpadu grupy. 30 sierpnia wydali singiel z utworami \u201ehey jude\u201d/\u201erevolution\u201d, a pi\u0119\u0107 dni p\u00f3\u017aniej wyst\u0105pili z pierwsz\u0105 z piosenek w programie telewizyjnym davida frosta. podw\u00f3jny album, zatytu\u0142owany po prostu the beatles, wydali w listopadzie. kra\u017cek ze wzgl\u0119du na minimalistyczn\u0105 ok\u0142adk\u0119 jest znany r\u00f3wnie\u017c jako \u201ebia\u0142y album\u201d. p\u0142yta jako pierwsza w dyskografii beatles\u00f3w zosta\u0142a wydana nie przez emi, ale za\u0142o\u017con\u0105 przez nich wytw\u00f3rni\u0119 apple records. the beatles sprzeda\u0142 si\u0119 w 2 mln egzemplarzy w tydzie\u0144, czym ustanowi\u0142 rekord guinnessa jako najszybciej sprzedaj\u0105cy si\u0119 album na \u015bwiecie. cho\u0107 ostatecznie rozszed\u0142 si\u0119 w nak\u0142adzie 4 mln sztuk w miesi\u0105c i w prawie 6,5 mln egzemplarzy w rok, a pochodz\u0105ce z niego utwory dominowa\u0142y w radiostacjach, odbi\u00f3r krytyk\u00f3w waha\u0142 si\u0119 \u2013 wed\u0142ug goulda \u2013 mi\u0119dzy mieszanym a negatywnym: nawet ci najbardziej pozytywnie nastawieni recenzenci nie wiedzieli, co zrobi\u0107 z tymi bezkszta\u0142tnymi tworami piosenkopodobnymi. z biegiem lat wydawnictwo zacz\u0119\u0142o wywo\u0142ywa\u0107 lepsze reakcje i zaj\u0119\u0142o 10. miejsce na li\u015bcie 500 album\u00f3w wszech czas\u00f3w \u201erolling stone\u2019a\u201d. mark richardson z serwisu pitchfork nazwa\u0142 go \u201ed\u0142ugim i zamaszystym, pe\u0142nym pomys\u0142\u00f3w, cho\u0107 tak\u017ce s\u0142abo\u015bci, z bardzo r\u00f3\u017cnorodnym repertuarem. upadki stanowi\u0105 o nim jednak r\u00f3wnie mocno, co wzloty\u201d\u2009.\n\nw styczniu 1969, siedem miesi\u0119cy po premierze \u017c\u00f3\u0142tej \u0142odzi podwodnej, odby\u0142a si\u0119 premiera \u015bcie\u017cki d\u017awi\u0119kowej yellow submarine. na albumie znalaz\u0142y si\u0119 cztery piosenki, kt\u00f3re po raz pierwszy pojawi\u0142y si\u0119 w filmie, dwa wydane wcze\u015bniej utwory oraz muzyka instrumentalna, skomponowana przez martina. w tym samym miesi\u0105cu martin zaproponowa\u0142 zespo\u0142owi stworzenie materia\u0142u, kt\u00f3ry wykonaj\u0105 po raz pierwszy w filmie. beatlesi, filmowani przez michaela lindsay-hogga, pracowali nad muzyk\u0105 do programu telewizyjnego beatles at work. martin przyzna\u0142: projekt nie by\u0142 zbyt weso\u0142ym do\u015bwiadczeniem. relacje mi\u0119dzy beatlesami by\u0142y z\u0142e jak nigdy dot\u0105d. lennon nazwa\u0142 sesj\u0119 nagraniow\u0105 \u201epiek\u0142em, najn\u0119dzniejsz\u0105 na \u015bwiecie\u201d, a harrison \u201ednem wszech czas\u00f3w\u201d, ponadto, zirytowany atmosfer\u0105 podczas nagra\u0144, opu\u015bci\u0142 studio po o\u015bmiu dniach. zgodnie z jego \u017c\u0105daniem, zako\u0144czono prace nad filmem, cho\u0107 nagrany materia\u0142 zachowano \u2014 beatlesi zrealizowali w\u00f3wczas kilkadziesi\u0105t nagra\u0144, w tym piosenk\u0119 \u201elet it be\u201d. sesje do albumu, zatytu\u0142owanego w\u00f3wczas get back, przeniesiono z twickenham film studios do nowo wybudowanego apple studio. aby za\u0142agodzi\u0107 napi\u0119cia, harrison zaprosi\u0142 do studia klawiszowca billy\u2019ego prestona. mimo niech\u0119ci harrisona, beatlesi postanowili nagra\u0107 wyst\u0119p na \u017cywo, kt\u00f3ry zostanie wykorzystany w filmie lindsay-hogga. 30 stycznia 1969 zagrali na dachu budynku apple corps przy ulicy savile row w londynie i by\u0142 to ostatni raz, gdy wyst\u0105pili na \u017cywo w czw\u00f3rk\u0119. publiczno\u015b\u0107 stanowili ich przyjaciele i wsp\u00f3\u0142pracownicy. pi\u0119\u0107 tygodni p\u00f3\u017aniej in\u017cynier d\u017awi\u0119ku glyn johns rozpocz\u0105\u0142 prace nad albumem, otrzymuj\u0105c woln\u0105 r\u0119k\u0119, jako \u017ce zesp\u00f3\u0142 \u201eumywa\u0142 r\u0119ce od ca\u0142ego projektu\u201d.\nw kwietniu 1969 beatlesi wydali singiel \u201eget back\u201d, kt\u00f3ry sta\u0142 si\u0119 przebojem, rozchodz\u0105c w nak\u0142adzie ok. 4,5 mln egzemplarzy na ca\u0142ym \u015bwiecie. kontynuowali tak\u017ce nagrania albumu, jednak powodem kolejnych spi\u0119\u0107 mi\u0119dzy muzykami sta\u0142a si\u0119 potrzeba powo\u0142ania doradcy finansowego, kt\u00f3rego rol\u0119 pe\u0142ni\u0142 przed \u015bmierci\u0105 epstein. lennon, harrison i starr chcieli zatrudni\u0107 allena kleina, kt\u00f3ry zarz\u0105dza\u0142 finansami the rolling stones i sama cooke\u2019a, podczas gdy mccartney upiera\u0142 si\u0119 na lee i johna eastman\u00f3w, czyli ojca i brata lindy eastman, kt\u00f3r\u0105 po\u015blubi\u0142 12 marca. ostatecznie dosz\u0142o do kompromisu: kleina powo\u0142ano do zarz\u0105dzania biznesami beatles\u00f3w, a eastman\u00f3w na prawnik\u00f3w. 8 maja, wskutek dalszych konflikt\u00f3w, klein pozosta\u0142 jedynym mened\u017cerem zespo\u0142u. tymczasem, ku zaskoczeniu martina, mccartney poprosi\u0142 go o wyprodukowanie kolejnego albumu. pod koniec maja beatlesi wydali singiel \u201ethe ballad of john and yoko\u201d, kt\u00f3ry rozszed\u0142 si\u0119 w nak\u0142adzie 2,5 mln egzemplarzy na \u015bwiecie. 2 lipca beatlesi wznowili sesje nagraniowe do nowej p\u0142yty, nagrali w\u00f3wczas m.in. numer \u201ecome together\u201d. martin zaproponowa\u0142 \u201eci\u0105g p\u0142ynnie poruszaj\u0105cej si\u0119 muzyki\u201d, ale lennon si\u0119 na to nie zgodzi\u0142, \u017c\u0105daj\u0105c, by piosenki jego i mccartneya znalaz\u0142y si\u0119 na r\u00f3\u017cnych stronach albumu. ostatecznie zastosowano pomys\u0142, kt\u00f3ry zaproponowa\u0142 mccartney jako kompromis: na stronie pierwszej znalaz\u0142y si\u0119 osobne piosenki, a stron\u0119 drug\u0105 stanowi\u0142 g\u0142\u00f3wnie kilkucz\u0119\u015bciowy medley. tymczasem 4 lipca odby\u0142a si\u0119 premiera \u201egive peace a chance\u201d, utworu nowego zespo\u0142u lennona \u2013 the plastic ono band; singiel rozszed\u0142 si\u0119 w nak\u0142adzie 2 mln egzemplarzy na \u015bwiecie. 31 lipca beatlesi zako\u0144czyli sesj\u0119 do nowej p\u0142yty, po czym zaj\u0119li si\u0119 dalsz\u0105 produkcj\u0105 materia\u0142u. 20 sierpnia ca\u0142a czw\u00f3rka po raz ostatni spotka\u0142a si\u0119 w studiu, gdzie doko\u0144czyli prac\u0119 nad utworem \u201ei want you (she\u2019s so heavy)\u201d. pod koniec miesi\u0105ca zrezygnowali z wydania albumu get back, po czym zacz\u0119li napr\u0119dce kompletowa\u0107 materia\u0142 na kolejny album.\n\n20 wrze\u015bnia lennon og\u0142osi\u0142 pozosta\u0142ym beatlesom, \u017ce opuszcza zesp\u00f3\u0142, zgodzi\u0142 si\u0119 jednak utrzyma\u0107 t\u0119 wiadomo\u015b\u0107 w tajemnicy przed mediami, by nie zepsu\u0107 sprzeda\u017cy kolejnego albumu \u2013 abbey road. premiera p\u0142yty odby\u0142a si\u0119 sze\u015b\u0107 dni p\u00f3\u017aniej, wydawnictwo rozesz\u0142o si\u0119 w nak\u0142adzie 4 mln egzemplarzy w trzy miesi\u0105ce i zajmowa\u0142o pierwsze miejsce brytyjskiej listy sprzeda\u017cy przez 18 tygodni. pochodz\u0105ca z niego piosenka \u201esomething\u201d jest jedyn\u0105 autorstwa harrisona, kt\u00f3ra zosta\u0142a wydana na singlu (na stronie a). cho\u0107 recenzje albumu by\u0142y mieszane, medley by\u0142 chwalony \u2013 unterberger uwa\u017ca, \u017ce zawiera on \u201ejedne z najlepszych harmonii w jakimkolwiek rockowym nagraniu\u201d\u2009. muzykolog ian macdonald nazwa\u0142 album \u201eniekonsekwentnym i cz\u0119sto pustym\u201d, cho\u0107 medley zachowuje \u201epozory jedno\u015bci i sp\u00f3jno\u015bci\u201d. lennon przyzna\u0142, \u017ce abbey road jest kompetentny, ale \u201epozbawiony \u017cycia\u201d.\n3 stycznia 1970 odby\u0142a si\u0119 ostatnia sesja nagraniowa beatles\u00f3w, bez udzia\u0142u lennona, kt\u00f3ry w\u00f3wczas przebywa\u0142 w danii. w marcu klein, niezadowolony z pracy johnsa, przekaza\u0142 nagrania na album, wst\u0119pnie zatytu\u0142owany let it be, ameryka\u0144skiemu producentowi philowi spectorowi. spector zremiksowa\u0142 cz\u0119\u015b\u0107 materia\u0142u tak, by brzmia\u0142a jak nagranie na \u017cywo. mccartneyowi nie podoba\u0142 si\u0119 jego wk\u0142ad, szczeg\u00f3lnie aran\u017cacja \u201ethe long and winding road\u201d, w kt\u00f3rym wyst\u0105pi\u0142 14-osobowy ch\u00f3r i 36-osobowa orkiestra. po odrzuceniu jego uwag 10 kwietnia publicznie og\u0142osi\u0142 odej\u015bcie z zespo\u0142u, a tydzie\u0144 p\u00f3\u017aniej wyda\u0142 sw\u00f3j debiutancki, solowy album. 8 maja zosta\u0142 wydany album let it be, wyprodukowany przez spectora, a trzy dni p\u00f3\u017aniej ostatni singel beatles\u00f3w za czas\u00f3w dzia\u0142alno\u015bci \u2013 \u201ethe long and winding road\u201d, kt\u00f3ry sta\u0142 si\u0119 przebojem w usa i rozszed\u0142 si\u0119 w nak\u0142adzie 1,2 mln egzemplarzy na \u015bwiecie. album let it be rozszed\u0142 si\u0119 w nak\u0142adzie 3,7 mln egzemplarzy na \u015bwiecie. w tym samym miesi\u0105cu odby\u0142a si\u0119 premiera filmu dokumentalnego let it be, kt\u00f3ry zebra\u0142 nieprzychylne oceny krytyk\u00f3w; penelope gilliatt z \u201esunday telegraph\u201d nazwa\u0142a film \u201ebardzo z\u0142ym, ale poruszaj\u0105cym, o rozpadzie tej uspokajaj\u0105cej, geometrycznie idealnej, ponadczasowej rodziny\u201d, a redakcja \u201emorning star\u201d uzna\u0142a go za \u201erozczarowuj\u0105co ja\u0142owy\u201d. mimo krytycznych recenzji, beatlesi otrzymali za ten film oscara w kategorii najlepsza muzyka z piosenkami. w czerwcu spotkali si\u0119 we czw\u00f3rk\u0119 w studiu, gdzie nagrali po\u017cegnalny utw\u00f3r \u201ehave you heard the word\u201d, kt\u00f3ry jednak nigdy nie zosta\u0142 opublikowany.\n30 grudnia 1970 mccartney og\u0142osi\u0142 na konferencji prasowej definitywny koniec dzia\u0142alno\u015bci the beatles w dotychczasowym sk\u0142adzie, a dzie\u0144 p\u00f3\u017aniej wni\u00f3s\u0142 pozew o rozwi\u0105zanie zespo\u0142u. beatlesi formalnie zako\u0144czyli dzia\u0142alno\u015b\u0107 dopiero 29 grudnia 1974, kiedy to lennon podpisa\u0142 umow\u0119 o zako\u0144czeniu partnerstwa podczas wakacji z rodzin\u0105 w walt disney world resort na florydzie. w lutym 1975 zako\u0144czyli proces s\u0105dowy, podczas kt\u00f3rego ustalili podzia\u0142 maj\u0105tku oraz przysz\u0142ych dochod\u00f3w zwi\u0105zanych ze sprzeda\u017c\u0105 muzyki beatles\u00f3w.\n\n\n== historia po rozpadzie ==\n\n\n=== 1970\u20131979 ===\nw 1970 lennon, mccartney, harrison i starr wydali w\u0142asne albumy, rozpoczynaj\u0105c tym samym solowe kariery. dawni beatlesi wielokrotnie wsp\u00f3\u0142pracowali przy swoich piosenkach, cho\u0107 jedynym albumem, na kt\u00f3rym wyst\u0105pi\u0142a ca\u0142a czw\u00f3rka (ale nie w jednym utworze), by\u0142 ringo z 1973. w 1971 harrison zorganizowa\u0142 w madison square garden koncert na rzecz bangladeszu i zaprosi\u0142 do zagrania na nim ca\u0142\u0105 pozosta\u0142\u0105 tr\u00f3jk\u0119. ostatecznie wyst\u0105pi\u0142 tylko starr. mccartney i lennon spotkali si\u0119 w studiu tylko raz, w 1974. efekt ich jam session ukaza\u0142 si\u0119 na bootlegu a toot and a snore in '74, wydanym w 1992. w kwietniu 1973 zosta\u0142y wydane dwie przygotowane przez kleina kompilacje najwi\u0119kszych przeboj\u00f3w beatles\u00f3w: 1962\u20131966 i 1967\u20131970, znane powszechnie jako czerwony album i niebieski album. w stanach pokry\u0142y si\u0119 one kolejno pi\u0119tnasto- i siedemnastokrotn\u0105 platyn\u0105 (w tym diamentem), a w wielkiej brytanii pojedyncz\u0105. w 1976 capitol rozpocz\u0105\u0142 wydawanie (bez udzia\u0142u dawnych beatles\u00f3w) licznych kompilacji z muzyk\u0105 zespo\u0142u. w 1977 ukaza\u0142 si\u0119 pierwszy oficjalny album koncertowy grupy, the beatles at the hollywood bowl, zawieraj\u0105cy nagrania z koncert\u00f3w w hollywood bowl z 1964 i 1965. miesi\u0105c wcze\u015bniej, mimo protestu dawnych beatles\u00f3w, odby\u0142a si\u0119 premiera live! at the star-club in hamburg, germany; 1962 z wyst\u0119pami na \u017cywo w hamburgu w 1962 roku, nagranymi przy u\u017cyciu tylko jednego mikrofonu.\n\ns\u0142awa, kt\u00f3r\u0105 wypracowali sobie beatlesi, by\u0142a wielokrotnie eksploatowana bez ich udzia\u0142u. w kwietniu 1974 w anglii odby\u0142a si\u0119 premiera musicalu john, paul, george, ringo\u2026 and bert autorstwa willy\u2019ego russella, w kt\u00f3rym wyst\u0105pi\u0142a piosenkarka barbara dickson. firma northern songs, posiadaj\u0105ca prawa autorskie do piosenek beatles\u00f3w, wyrazi\u0142a zgod\u0119 na u\u017cycie w sztuce dwunastu z nich. harrison, kt\u00f3ry opu\u015bci\u0142 teatr podczas premiery w londynie, wycofa\u0142 zgod\u0119 na u\u017cycie jego utworu \u201ehere comes the sun\u201d. w tym samym roku zadebiutowa\u0142a off-broadwayowska sztuka sgt. pepper\u2019s lonely hearts club band on the road. w 1976 na ekrany kin trafi\u0142 film all this and world war ii, przedstawiaj\u0105cy g\u0142\u00f3wnie kroniki z front\u00f3w ii wojny \u015bwiatowej, kt\u00f3rego \u015bcie\u017ck\u0119 d\u017awi\u0119kow\u0105 stanowi\u0142y covery piosenek beatles\u00f3w w wykonaniu m.in. eltona johna, keitha moona i london symphony orchestra. w 1978 na broadwayu odby\u0142a si\u0119 premiera rewii beatlemania, kt\u00f3ra cieszy\u0142a si\u0119 popularno\u015bci\u0105 i doczeka\u0142a si\u0119 pi\u0119ciu podr\u00f3\u017cnych produkcji. zesp\u00f3\u0142 pozwa\u0142 producent\u00f3w sztuki, domagaj\u0105c si\u0119 kilku milion\u00f3w dolar\u00f3w odszkodowania. w 1978 odby\u0142a si\u0119 premiera filmu klub samotnych serc sier\u017canta pieprza z bee gees i peterem framptonem w rolach g\u0142\u00f3wnych, kt\u00f3ry \u2013 wed\u0142ug inghama \u2013 by\u0142 artystyczn\u0105 i komercyjn\u0105 klap\u0105.\nlata 70. by\u0142y wype\u0142nione nieudanymi staraniami o ponowne spotkanie by\u0142ych beatles\u00f3w na scenie. jeszcze w grudniu 1969 oferowano im 8 mln dol. za tras\u0119 koncertow\u0105 po usa. promotor bill sargent zaoferowa\u0142 im w 1974 10 mln dol. za wsp\u00f3lny wyst\u0119p, w styczniu 1976 podwy\u017cszaj\u0105c stawk\u0119 do 30 mln, a miesi\u0105c p\u00f3\u017aniej do 50 mln. w kwietniu 1976 producent lorne michaels zaoferowa\u0142 beatlesom w nadawanym na \u017cywo programie telewizyjnym saturday night live 3 tys. dol. za wsp\u00f3lny wyst\u0119p. mccartney i lennon ogl\u0105dali transmisj\u0119 w apartamencie drugiego z nich, znajduj\u0105cym si\u0119 niedaleko studia stacji nbc. cho\u0107 rozwa\u017cali zaskoczenie michaelsa i pojawienie si\u0119 w programie, w ko\u0144cu zrezygnowali z pomys\u0142u. w czerwcu tego samego roku alan amron za\u0142o\u017cy\u0142 mi\u0119dzynarodowy komitet na rzecz zjednoczenia beatles\u00f3w, prosz\u0105c fan\u00f3w zespo\u0142u z ca\u0142ego \u015bwiata o przes\u0142anie po dolarze, kt\u00f3ry mia\u0142 zosta\u0107 zaoferowany by\u0142ym beatlesom w zamian za wsp\u00f3lny wyst\u0119p. we wrze\u015bniu sid bernstein zamie\u015bci\u0142 w gazetach propozycj\u0119 koncertu charytatywnego z udzia\u0142em beatles\u00f3w, kt\u00f3ry zarobi\u0142by 230 mln dol. na cele dobroczynne. w styczniu 1977 amron i bokser muhammad ali zaproponowali muzykom wyst\u0119p, kt\u00f3ry zgromadzi 200 mln dol.. kolejnej nieudanej pr\u00f3by zjednoczenia beatles\u00f3w podj\u0119\u0142a si\u0119 w marcu 1978 grupa project interspeak, pragn\u0105ca, by zesp\u00f3\u0142 zagra\u0142 na koncercie przeciwko wielorybnictwu, z kolei we wrze\u015bniu 1979 bernstein ponowi\u0142 swoj\u0105 propozycj\u0119, tym razem z okazji koncertu dla wietnamskich boat people. r\u00f3wnie\u017c w 1979 sekretarz generalny organizacji narod\u00f3w zjednoczonych kurt waldheim ubiega\u0142 si\u0119 o udzia\u0142 beatles\u00f3w w serii londy\u0144skich koncert\u00f3w dla rzecz kambod\u017ca\u0144skich ofiar wojny wietnamskiej. ostatecznie na jednym z nich wyst\u0105pi\u0142 mccartney ze swoim zespo\u0142em wings.\n\n\n=== 1980\u20131989 ===\n8 grudnia 1980 lennon zosta\u0142 zamordowany na manhattanie przez marka davida chapmana. w maju 1981 harrison wyda\u0142 w ho\u0142dzie dla lennona singel \u201eall those years ago\u201d, na kt\u00f3rym starr zagra\u0142 na perkusji, za\u015b mccartney z \u017con\u0105, lind\u0105, za\u015bpiewali w ch\u00f3rkach. mccartney nagra\u0142 w\u0142asny ho\u0142d, \u201ehere today\u201d, kt\u00f3ry znalaz\u0142 si\u0119 na albumie tug of war z 1982. na albumie harrisona cloud nine z 1987 znalaz\u0142 si\u0119 z kolei utw\u00f3r \u201ewhen we was fab\u201d, po\u015bwi\u0119cony okresowi beatlemanii.\ntymczasem w 1988 emi i apple corps wznowi\u0142y produkcj\u0119 album\u00f3w studyjnych beatles\u00f3w, tym samym kszta\u0142tuj\u0105c ich oficjalny kanon: dwana\u015bcie album\u00f3w, wydawanych pierwotnie w wielkiej brytanii, plus ameryka\u0144ska edycja magical mystery tour. materia\u0142, kt\u00f3ry zesp\u00f3\u0142 wydawa\u0142 na singlach i minialbumach, a kt\u00f3ry nie pojawi\u0142 si\u0119 na \u017cadnym z trzynastu oficjalnych album\u00f3w, zebrano na dwucz\u0119\u015bciowej kompilacji past masters, wydanej w 1988. wszystkie wydawnictwa beatles\u00f3w wydane po zako\u0144czeniu przez nich dzia\u0142alno\u015bci z wyj\u0105tkiem czerwonego i niebieskiego albumu zosta\u0142y wycofane z oficjalnej dyskografii zespo\u0142u. w 1988 beatlesi zostali wprowadzeni do rock and roll hall of fame w \u00f3smym roku, gdy by\u0142o to mo\u017cliwe. w ceremonii w los angeles wzi\u0119li udzia\u0142 harrison, starr oraz wdowa po lennonie, yoko ono, wraz z jego synami, julianem i seanem. mccartney postanowi\u0142 si\u0119 nie pojawia\u0107, uznaj\u0105c, \u017ce \u201efa\u0142szywe u\u015bmiechy i machanie podczas rzekomego zjednoczenia \u015bwiadczy\u0142yby o hipokryzji\u201d. w 1989 emi i capitol rozstrzygn\u0119\u0142y trwaj\u0105cy dziesi\u0119\u0107 lat proces w sprawie tantiem z muzyki beatles\u00f3w, zyskuj\u0105c prawa do niewydanego wcze\u015bniej materia\u0142u zespo\u0142u\u2009.\n\n\n=== 1990\u20131999 ===\npierwszym albumem z niewydanym wcze\u015bniej materia\u0142em beatles\u00f3w by\u0142 koncertowy live at the bbc z nagraniami dla radia bbc light programme z lat 1963\u20131965, wydany w 1994. w tym samym roku rozpocz\u0119\u0142y si\u0119 prace nad projektem antologii beatles\u00f3w, w kt\u00f3rym wzi\u0119li udzia\u0142 mccartney, harrison i starr. w listopadzie 1995 stacje itv i abc wyemitowa\u0142y o\u015bmioodcinkowy miniserial dokumentalny the beatles anthology, w kt\u00f3rym wyst\u0105pi\u0142a ca\u0142a tr\u00f3jka. wykorzystano w nim materia\u0142 z 1970, kt\u00f3ry mia\u0142 si\u0119 ukaza\u0107 w planowanym w\u00f3wczas, cho\u0107 w ko\u0144cu niezrealizowanym filmie the long and winding road. wed\u0142ug szacunk\u00f3w, miniserial obejrza\u0142o na \u015bwiecie 400 milion\u00f3w ludzi. kolejno w listopadzie 1995 oraz marcu i pa\u017adzierniku 1996 ukaza\u0142y si\u0119 dwup\u0142ytowe albumy anthology 1, anthology 2 i anthology 3. mccartney, harrison i starr nagrali partie instrumentalne i wokalne do utwor\u00f3w \u201efree as a bird\u201d i \u201ereal love\u201d, nagranych pod koniec lat 70. w wersjach demo przez lennona. piosenki znalaz\u0142y si\u0119 na dw\u00f3ch pierwszych albumach z serii anthology oraz na singlach. w 1999 ukaza\u0142a si\u0119 reedycja \u015bcie\u017cki d\u017awi\u0119kowej yellow submarine, zatytu\u0142owana yellow submarine songtrack i zawieraj\u0105ca zmienion\u0105 list\u0119 utwor\u00f3w.\n\n\n=== 2000\u20132009 ===\nw listopadzie 2000 odby\u0142a si\u0119 premiera kompilacji 1 z utworami beatles\u00f3w, kt\u00f3re zaj\u0119\u0142y pierwsze miejsca list przeboj\u00f3w w wielkiej brytanii i stanach zjednoczonych. 1 pobi\u0142 rekord najszybciej sprzedaj\u0105cego si\u0119 albumu w historii przemys\u0142u fonograficznego. w pierwszym tygodniu liczba kupionych egzemplarzy przekroczy\u0142a 3,6 mln, w ci\u0105gu miesi\u0105ca \u2013 13 mln, a do 2009 \u2013 31 mln\u2009. sk\u0142adanka zaj\u0119\u0142a ponadto pierwsze miejsca na listach sprzeda\u017cy w co najmniej 28 pa\u0144stwach (w tym w polsce) i by\u0142a najch\u0119tniej kupowanym albumem dekady w stanach\u2009.\n29 listopada 2001 harrison zmar\u0142 z powodu raka p\u0142uc z przerzutami. w rocznic\u0119 jego \u015bmierci w londy\u0144skiej royal albert hall odby\u0142 si\u0119 koncert dla george\u2019a, zorganizowany przez erica claptona i wdow\u0119 po harrisonie, olivi\u0119. wyst\u0105pili na nim mi\u0119dzy innymi mccartney i starr. w 2003 ukaza\u0142a si\u0119 let it be\u2026 naked \u2013 nowa wersja albumu let it be, przygotowana wed\u0142ug koncepcji mccartneya\u2009. w 2004 i 2006 ameryka\u0144skie albumy beatles\u00f3w do rubber soul zosta\u0142y wydane w wersjach mono i stereo w ramach box set\u00f3w, zatytu\u0142owanych kolejno: the capitol albums, volume 1 i the capitol albums, volume 2 (po cztery albumy). w 2006 w las vegas zadebiutowa\u0142o widowisko cirque du soleil pod tytu\u0142em love, oparte na remiksach piosenek beatles\u00f3w, przygotowanych przez george\u2019a martina z synem gilesem. w tym samym roku zosta\u0142a wydana \u015bcie\u017cka d\u017awi\u0119kowa do przedstawienia\u2009. w 2009 mccartney i starr wyst\u0105pili razem podczas koncertu fundacji davida lyncha w nowojorskiej radio city music hall\u2009.\n9 wrze\u015bnia 2009 ca\u0142y katalog beatles\u00f3w zosta\u0142 wydany ponownie w wersjach zremasterowanych, nad kt\u00f3rymi prace trwa\u0142y przez cztery lata. kanon trzynastu album\u00f3w studyjnych zespo\u0142u oraz sk\u0142adanka past masters w wersjach stereo ukaza\u0142y si\u0119 jako odr\u0119bne wydawnictwa, jak r\u00f3wnie\u017c w ramach box setu the beatles (the original studio recordings)\u2009. r\u00f3wnocze\u015bnie wydany zosta\u0142 box set the beatles in mono z albumami zespo\u0142u w wersjach mono (od please please me do the beatles) oraz sk\u0142adank\u0105 mono masters, zrealizowan\u0105 jako past masters w mono\u2009. tego samego dnia odby\u0142a si\u0119 premiera gry wideo the beatles: rock band z piosenkami grupy\u2009. w grudniu 2009 katalog zespo\u0142u ukaza\u0142 si\u0119 w formatach flac i mp3 w limitowanej serii 30 tys. pendrive\u2019\u00f3w\u2009.\n\n\n=== 2010\u20132019 ===\nw 2010 kanon trzynastu album\u00f3w studyjnych beatles\u00f3w oraz sk\u0142adanki: past masters, czerwony i niebieski album znalaz\u0142y si\u0119 w sprzeda\u017cy cyfrowej w sklepie itunes store. op\u00f3\u017anienie, z jakim to nast\u0105pi\u0142o, wynika z wieloletnich spor\u00f3w mi\u0119dzy firm\u0105 apple corps a apple inc., do kt\u00f3rej nale\u017cy itunes store, o prawo do nazwy \u201eapple\u201d\u2009. 15 czerwca 2011 zesp\u00f3\u0142 ringo starr and his all-starr band zagra\u0142 koncert w sali kongresowej w warszawie. by\u0142 to pierwszy wyst\u0119p kt\u00f3regokolwiek z beatles\u00f3w na terenie polski. w 2012 katalog grupy zosta\u0142 wznowiony na p\u0142ytach winylowych, r\u00f3wnie\u017c w ramach box setu\u2009. 22 czerwca 2013 na stadionie narodowym w warszawie mccartney zagra\u0142 sw\u00f3j pierwszy koncert w polsce. w listopadzie odby\u0142a si\u0119 premiera drugiego albumu koncertowego z nagraniami beatles\u00f3w dla bbc, on air \u2013 live at the bbc volume 2. z kolei w grudniu apple records opublikowa\u0142 w sklepie itunes store album the beatles bootleg recordings 1963 z wersjami demo i nagraniami na \u017cywo dla bbc. po kilku godzinach wydawnictwo znikn\u0119\u0142o ze sprzeda\u017cy. na terenie unii europejskiej materia\u0142 staje si\u0119 domen\u0105 publiczn\u0105 50 lat po nagraniu, o ile nie zostanie legalnie wydany, lub 70, je\u015bli zostanie wydany. apple zapewni\u0142o sobie w ten spos\u00f3b przed\u0142u\u017cenie posiadania praw autorskich o 20 lat.\n\nw styczniu 2014 narodowa akademia rejestracji sztuki i nauki przyzna\u0142a beatlesom honorow\u0105 nagrod\u0119 grammy lifetime achievement award. 26 stycznia mccartney i starr wyst\u0105pili wsp\u00f3lnie podczas 56. ceremonii rozdania grammy w los angeles. dzie\u0144 p\u00f3\u017aniej w los angeles convention center odby\u0142 si\u0119 koncert the night that changed america: a grammy salute to the beatles, podczas kt\u00f3rego mccartney, starr i szereg gwiazd muzyki (w tym syn harrisona, dhani) wykonali na \u017cywo utwory beatles\u00f3w. podczas obu imprez obecne by\u0142y yoko ono i olivia harrison. koncert a grammy salute to the beatles zosta\u0142 wyemitowany przez cbs 9 lutego, czyli dok\u0142adnie 50 lat po dniu, gdy beatlesi wyst\u0105pili w programie the ed sullivan show tej samej stacji. w grudniu 2015 katalog beatles\u00f3w zosta\u0142 zamieszczony w serwisach streamingowych, takich jak spotify czy tidal.\nw latach 2017\u20132019 ukaza\u0142y si\u0119 specjalne box sety z okazji pi\u0119\u0107dziesi\u0119ciolecia sgt. pepper\u2019s lonely hearts club band, the beatles i abbey road. znalaz\u0142y si\u0119 na nich nieznacznie zremiksowane pierwotne albumy oraz niepublikowane wcze\u015bniej wersje demo. pierwszy i trzeci z nich osi\u0105gn\u0119\u0142y pierwsze miejsce na brytyjskiej li\u015bcie sprzeda\u017cy uk albums chart. w obu przypadkach zesp\u00f3\u0142 ustanowi\u0142 rekord najwi\u0119kszego odst\u0119pu czasowego mi\u0119dzy dwoma r\u00f3\u017cnymi notowaniami, w kt\u00f3rych ten sam album zaj\u0105\u0142 czo\u0142ow\u0105 pozycj\u0119 notowania: 49 lata oraz kolejno 125 i 252 dni. 3 grudnia 2018 mccartney po raz drugi wyst\u0105pi\u0142 w polsce, tym razem w tauron arenie w krakowie.\n\n\n=== od 2020 ===\nw pa\u017adzierniku 2021 ukaza\u0142 si\u0119 rocznicowy box set let it be. w listopadzie 2021 odby\u0142a si\u0119 premiera miniserialu dokumentalnego the beatles: get back, zrealizowanego dla serwisu strumieniowego disney+. zosta\u0142 on wyre\u017cyserowany przez petera jacksona, a jego wsp\u00f3\u0142producentami s\u0105 mccartney, starr, yoko ono i olivia harrison. miniserial jest po\u015bwi\u0119cony powstawaniu albumu let it be i zawiera niepublikowany wcze\u015bniej materia\u0142, powsta\u0142y na potrzeby dokumentu let it be (1970). produkcja zosta\u0142a nagrodzona pi\u0119cioma nagrodami emmy, w tym dla najlepszego serialu dokumentalnego lub niefikcyjnego. jej premierze towarzyszy\u0142o wydanie ksi\u0105\u017cki pod tym samym tytu\u0142em. w styczniu 2022 w dystrybucji cyfrowej ukaza\u0142 si\u0119 album koncertowy get back (rooftop performance), zawieraj\u0105cy nagrania z ostatniego koncertu beatles\u00f3w w 1969, zremasterowane w technologii dolby atmos. w styczniu i lutym 2022 koncert by\u0142 wy\u015bwietlany w kinach w technologii imax. w pa\u017adzierniku 2022 odby\u0142a si\u0119 premiera edycji specjalnej albumu revolver, zrealizowanej w konwencji wcze\u015bniejszych rocznicowych box set\u00f3w. w sierpniu 2023 odby\u0142a si\u0119 premiera nowej wersji \u201elet it be\u201d, kt\u00f3r\u0105 mccartney i starr nagrali we wsp\u00f3\u0142pracy z dolly parton, peterem framptonem i mickem fleetwoodem na album parton rockstar.\n2 listopada 2023 odby\u0142a si\u0119 premiera nowego singla zespo\u0142u, \u201enow and then\u201d. zosta\u0142 on wyprodukowany na podstawie nagrania demo lennona z 1978, z kt\u00f3rego wokal zosta\u0142 wyodr\u0119bniony przy pomocy sztucznej inteligencji. dodatkowo w utworze wykorzystane s\u0105 dodatkowe partie nagrane przez pozosta\u0142ych beatles\u00f3w w 1995 (podczas prac nad seri\u0105 anthology) oraz w latach 2022\u20132023. piosenka, jako 18. w dorobku beatles\u00f3w, dotar\u0142a do pierwszego miejsca brytyjskiego notowania uk singles chart. tym samym zesp\u00f3\u0142 ustanowi\u0142 na li\u015bcie rekordy najd\u0142u\u017cszego czasu mi\u0119dzy pierwszym a ostatnim numerem jeden (60 lat) oraz mi\u0119dzy dwoma kolejnymi numerami jeden (54 lat).\n\n\n== charakterystyka zespo\u0142u ==\n\n\n=== \u017ar\u00f3d\u0142a muzycznych inspiracji ===\nw pocz\u0105tkowym okresie dzia\u0142alno\u015bci artystami, kt\u00f3rzy muzycznie inspirowali beatles\u00f3w byli elvis presley, carl perkins, little richard i chuck berry. w kwietniu i maju 1962 little richard, wyst\u0119puj\u0105cy z beatlesami w hamburgu, udzieli\u0142 im szeregu rad w aspektach technicznych. lennon przyzna\u0142: \u201etak naprawd\u0119 nic na mnie nie wp\u0142ywa\u0142o, p\u00f3ki nie us\u0142ysza\u0142em elvisa. gdyby nie by\u0142o elvisa, nie by\u0142oby beatles\u00f3w\u201d.\ngrupa inspirowa\u0142a si\u0119 na pocz\u0105tku tak\u017ce buddym hollym, eddiem cochranem, royem orbisonem i the everly brothers. z czasem zainteresowania muzyczne beatles\u00f3w si\u0119 rozwija\u0142y. ju\u017c jako uznani arty\u015bci, czerpali ze wsp\u00f3\u0142czesnych sobie gwiazd, takich jak bob dylan, the who, frank zappa, the lovin\u2019 spoonful, the byrds czy the beach boys. w szczeg\u00f3lno\u015bci mccartney by\u0142 zachwycony albumem pet sounds the beach boys. george martin przyzna\u0142, \u017ce \u201enikt nie wywar\u0142 na beatles\u00f3w wi\u0119kszego wp\u0142ywu ni\u017c brian wilson\u201d, czyli lider the beach boys. z kolei dla harrisona w ostatnich latach dzia\u0142alno\u015bci zespo\u0142u szczeg\u00f3ln\u0105 inspiracj\u0105 by\u0142y nauki raviego shankara.\n\n\n=== styl kompozytorski ===\nmuzykolog walter everett, autor ksi\u0105\u017cki the beatles as musicians, zwraca uwag\u0119 na odmienne sposoby komponowania lennona i mccartneya. jego zdaniem mccartney charakteryzowa\u0142 si\u0119 nieustannym rozwojem jako muzyk, z dba\u0142o\u015bci\u0105 o kontrapunkty i inne aspekty sztuki muzycznej, podczas gdy lennon posiada\u0142 \u201ewra\u017cliwo\u015b\u0107 artystyczn\u0105 w du\u017cej mierze nie\u015bwiadom\u0105, poszukuj\u0105c\u0105, ale niezdyscyplinowan\u0105\u201d.\nian macdonald opisuje mccartneya jako \u201enaturalnego melodyst\u0119 \u2013 autora melodii, kt\u00f3re istniej\u0105 niezale\u017cnie od swoich harmonii\u201d. jego linie melodyczne opisuje jako \u201ewertykalne\u201d, oparte na konsonansach, wyra\u017caj\u0105cych jego \u201eekstrawertyczn\u0105 energi\u0119 i optymizm\u201d. z kolei \u201eosiad\u0142\u0105, ironiczn\u0105 osobowo\u015b\u0107\u201d lennona odzwierciedla jego \u201ehoryzontalne\u201d podej\u015bcie do komponowania, oparte na dysonansach i powtarzaniu si\u0119 melodii, kt\u00f3re zale\u017c\u0105 od harmonii. \u201ejako w gruncie rzeczy realista instynktownie utrzymuje swoje melodie blisko rytmu i kadencji, ubarwiaj\u0105c je bluesowym tonem i harmoni\u0105. jego melodie nie istniej\u0105 samodzielnie\u201d.\n\n\n=== styl muzyczny ===\n\nbeatlesi zaczynali, graj\u0105c muzyk\u0119 skifflow\u0105, cho\u0107 szybko zaadaptowali cechy charakterystyczne rock and rolla z lat 50. i beatu. ich pocz\u0105tkowy repertuar reprezentuje g\u0142\u00f3wnie pop. przy okazji wydania albumu beatles for sale lennon nazwa\u0142 go \u201elongplayem country\u2013westernowym\u201d. gould opisa\u0142 go jako \u201emoment, po kt\u00f3rym legiony entuzjast\u00f3w folku w ko\u0144cu mog\u0142y si\u0119 odnale\u017a\u0107 w \u015bwiecie popowym\u201d. \u201eyesterday\u201d z 1965 by\u0142 pierwszym utworem beatles\u00f3w z elementami muzyki klasycznej. gould zauwa\u017cy\u0142: \u201eskorzystanie z d\u017awi\u0119k\u00f3w tradycyjnych smyczk\u00f3w pozwoli\u0142o im zyska\u0107 uznanie s\u0142uchaczy, kt\u00f3rzy reaguj\u0105 z alergi\u0105 na zgie\u0142k perkusji i gitar elektrycznych\u201d. p\u00f3\u017aniej beatlesi stosowali akompaniament smyczkowy cho\u0107by w piosence \u201eshe\u2019s leaving home\u201d, utrzymanej \u2013 wed\u0142ug goulda \u2013 w stylu \u201esentymentalnej ballady wiktoria\u0144skiej, przepe\u0142nionej kliszami muzycznego melodramatu\u201d.\nrewolucj\u0105 w brzmieniu grupy by\u0142a piosenka \u201erain\u201d (1966), kt\u00f3r\u0105 historyk muzyki martin strong nazwa\u0142 ich \u201epierwsz\u0105 otwarcie psychodeliczn\u0105\u201d. p\u00f3\u017aniej po muzyk\u0119 psychodeliczn\u0105 beatlesi si\u0119gali cho\u0107by w \u201etomorrow never knows\u201d, \u201elucy in the sky with diamonds\u201d czy \u201ei am the walrus\u201d. harrison wprowadza\u0142 do nagra\u0144 zespo\u0142u elementy klasycznej muzyki indyjskiej, reprezentowanej przez \u201ethe inner light\u201d, \u201elove you to\u201d i \u201ewithin you without you\u201d. gould opisa\u0142 je jako \u201eminiaturow\u0105 replik\u0119 muzyki raga\u201d. zdaniem historyka muzyki i pianisty michaela campbella najistotniejszym elementem artystycznej ewolucji beatles\u00f3w by\u0142o wprowadzanie innowacji. \u201e\u00aba day in the life\u00bb jest kluczowym reprezentantem sztuki beatles\u00f3w. zawiera wszystko, co wyr\u00f3\u017cnia ich tw\u00f3rczo\u015b\u0107: wyobra\u017ani\u0119 d\u017awi\u0119kow\u0105, utrzymanie melodii i \u015bcis\u0142\u0105 koordynacj\u0119 s\u0142\u00f3w z muzyk\u0105. reprezentuje zupe\u0142nie nowy rodzaj piosenki, bardziej wyrafinowany ni\u017c muzyka pop i wyj\u0105tkowo innowacyjny. w\u0142a\u015bciwie nigdy wcze\u015bniej nie by\u0142o utworu, ani klasycznego, ani wsp\u00f3\u0142czesnego, kt\u00f3ry miesza\u0142by tyle r\u00f3\u017cnych element\u00f3w w spos\u00f3b tak kreatywny\u201d. profesor filozofii bruce ellis benson oceni\u0142: \u201ebeatlesi daj\u0105 nam wspania\u0142y przyk\u0142ad \u0142\u0105czenia w jedno tak odleg\u0142ych wp\u0142yw\u00f3w, jak muzyka celtycka, r&b, country czy western\u201d.\ndominic pedler, autor ksi\u0105\u017cki the songwriting secrets of the beatles, napisa\u0142: \u201ewygodnie si\u0119 m\u00f3wi, \u017ce zesp\u00f3\u0142 przemieszcza\u0142 si\u0119 sekwencyjnie z jednego gatunku do drugiego. tak naprawd\u0119 [beatlesi], zawsze pozostaj\u0105c w \u00abparalelizmie\u00bb ze swoim tradycyjnym zmys\u0142em do przebojowych piosenek, kt\u00f3re podbijaj\u0105 notowania, mieszali rock z szerok\u0105 gam\u0105 peryferyjnych wp\u0142yw\u00f3w, od country po wodewil. raz si\u0119gn\u0119li po folk, kt\u00f3ry sta\u0142 si\u0119 podk\u0142adem pod ich p\u00f3\u017aniejsze eksperymenty z muzyk\u0105 indyjsk\u0105 i filozofi\u0105\u201d. w p\u00f3\u017aniejszym etapie dzia\u0142alno\u015bci zespo\u0142u, wraz ze wzrostem napi\u0119\u0107 mi\u0119dzy cz\u0142onkami, kszta\u0142towa\u0142y si\u0119 ich indywidualne style. przyk\u0142adowo, lennon, za namow\u0105 yoko ono, zawar\u0142 w \u201erevolution 9\u201d elementy muzyki konkretnej, starr napisa\u0142 piosenk\u0119 country \u201edon\u2019t pass me by\u201d, harrison \u2013 ballad\u0119 rockow\u0105 \u201ewhile my guitar gently weeps\u201d, za\u015b mccartney stworzy\u0142 \u201ehelter skelter\u201d, opisan\u0105 przez erlewine\u2019a jako prototyp heavy metalu\u2009.\n\n\n=== udzia\u0142 george\u2019a martina ===\ngeorge martin wyprodukowa\u0142 wi\u0119kszo\u015b\u0107 nagra\u0144 beatles\u00f3w, dzi\u0119ki czemu zyska\u0142 nieformalny tytu\u0142 \u201epi\u0105tego beatlesa\u201d. przez lata pe\u0142ni\u0142 rol\u0119 nauczyciela muzyki dla rozwijaj\u0105cych si\u0119 cz\u0142onk\u00f3w zespo\u0142u. jest odpowiedzialny za szereg pomys\u0142\u00f3w w brzmieniu piosenek grupy, mi\u0119dzy innymi za u\u017cycie instrument\u00f3w smyczkowych w \u201eyesterday\u201d, do czego nie by\u0142 przekonany mccartney. macdonald oceni\u0142, \u017ce to w\u0142a\u015bnie martin wprowadzi\u0142 beatles\u00f3w w okres bogatych aran\u017cacji. jego gotowo\u015b\u0107 do eksperyment\u00f3w u\u0142atwi\u0142a cz\u0142onkom zespo\u0142u realizowanie w\u0142asnych pomys\u0142\u00f3w. co wi\u0119cej, martin nie tylko pracowa\u0142 nad aran\u017cacjami obejmuj\u0105cymi liczne instrumenty, ale tak\u017ce gra\u0142 na nich (mi\u0119dzy innymi na pianinie, organach czy instrumentach d\u0119tych blaszanych).\nwsp\u00f3\u0142praca z lennonem i mccartneyem wymaga\u0142a od martina zdolno\u015bci dostosowywania si\u0119 do ich r\u00f3\u017cnych sposob\u00f3w komponowania i nagrywania. macdonald napisa\u0142: \u201echo\u0107 jego wsp\u00f3\u0142praca z bardziej wyra\u017anym mccartneyem przebiega\u0142a z wi\u0119ksz\u0105 swobod\u0105, to w\u0142a\u015bnie wyzwanie, jakim by\u0142o dostosowywanie si\u0119 do intuicyjnego podej\u015bcia lennona, zach\u0119ci\u0142o go do poszukiwania coraz to oryginalniejszych aran\u017cacji. najlepszym tego przyk\u0142adem jest \u00abbeing for the benefit of mr. kite!\u00bb\u201d.\n\nharrison opisa\u0142 rol\u0119 martina dla beatles\u00f3w: \u201eprzez te wszystkie lata on pe\u0142ni\u0142 rol\u0119 porz\u0105dnego, a my byli\u015bmy g\u0142upkami. zawsze jednak umia\u0142 interpretowa\u0107 nasze szale\u0144stwo. gdy nas nachodzi\u0142 nastr\u00f3j awangardowy, on by\u0142 anchormanem, przenosz\u0105cym nasze pomys\u0142y poprzez in\u017cynier\u00f3w na ta\u015bmy\u201d.\n\n\n=== nagrywanie ===\nbeatlesi starali si\u0119 wykorzystywa\u0107 technologi\u0119 w spos\u00f3b innowacyjny, rozszerzaj\u0105c mo\u017cliwo\u015bci w tworzeniu muzyki, w czym wspiera\u0142 ich martin i in\u017cynierzy d\u017awi\u0119ku. podczas sesji nagraniowych zastosowali szereg nowatorskich technik, takich jak przetwarzanie sygna\u0142\u00f3w, niekonwencjonalne ustawienia mikrofon\u00f3w, zap\u0119tlanie ta\u015bm, zapis wielo\u015bcie\u017ckowy czy regulowanie wysoko\u015bci ton\u00f3w. w ich piosenkach pojawi\u0142y si\u0119 d\u017awi\u0119ki niespotykanych w\u00f3wczas w muzyce rockowej instrument\u00f3w, na przyk\u0142ad smyczkowych i d\u0119tych. zesp\u00f3\u0142 korzysta\u0142 tak\u017ce z instrument\u00f3w indyjskich, jak sitar w norwegian wood (this bird has flown) czy swarmandal w strawberry fields forever, oraz elektronicznych, jak melotron w strawberry fields forever i klawiolin w baby, you\u2019re a rich man.\n\n\n== sukcesy i osi\u0105gni\u0119cia ==\nwed\u0142ug universal music group, do 2013 liczba sprzedanych nagra\u0144 beatles\u00f3w przekroczy\u0142a 800 milion\u00f3w. inne \u017ar\u00f3d\u0142a podaj\u0105, \u017ce osi\u0105gni\u0119ty pr\u00f3g to 600 milion\u00f3w. w 2001 w ksi\u0119dze rekord\u00f3w guinnessa sprzeda\u017c oszacowano na miliard egzemplarzy, co jest najwy\u017cszym wynikiem spo\u015br\u00f3d wszystkich zespo\u0142\u00f3w i solist\u00f3w w historii.\nwed\u0142ug recording industry association of america, w samych stanach zjednoczonych nagrania beatles\u00f3w przekroczy\u0142y pr\u00f3g 183 milion\u00f3w sprzedanych egzemplarzy, co jest najwy\u017cszym wynikiem w historii pa\u0144stwa. stowarzyszenie przyzna\u0142o zespo\u0142owi 7 diamentowych p\u0142yt, 26 multiplatynowych, 23 platynowe i 26 z\u0142otych. 20 utwor\u00f3w beatles\u00f3w dotar\u0142o do pierwszego miejsca listy hot 100 \u201ebillboardu\u201d, co r\u00f3wnie\u017c jest rekordem. w sumie zesp\u00f3\u0142 sp\u0119dzi\u0142 na szczycie notowania 59 tygodni, a d\u0142u\u017cszy wynik osi\u0105gn\u0119\u0142y tylko mariah carey (87) i rihanna (60). 34 ich piosenki znalaz\u0142y si\u0119 w pierwszej dziesi\u0105tce hot 100, w tej kwestii ust\u0119puj\u0105c tylko drake\u2019owi (58) i madonnie (38). w 2008 i 2018 grupa zaj\u0119\u0142a pierwsze miejsce w rankingach wykonawc\u00f3w, kt\u00f3rzy odnosili na hot 100 najwi\u0119ksze sukcesy, przygotowanych z okazji kolejno pi\u0119\u0107dziesi\u0119ciolecia i sze\u015b\u0107dziesi\u0119ciolecia notowania. 19 album\u00f3w beatles\u00f3w dotar\u0142o do pierwszego miejsca billboard 200, kt\u00f3re zajmowa\u0142y \u0142\u0105cznie przez 132 tygodnie. obie te liczby s\u0105 rekordami, przy czym w przypadku czasu na szczycie notowania drugie miejsce zajmuje dopiero elvis presley z 67 tygodniami. beatlesi wraz z whitney houston s\u0105 jedynymi artystami, kt\u00f3rzy przez rekordowe dwana\u015bcie tygodni zajmowali r\u00f3wnocze\u015bnie pierwsze miejsca najwa\u017cniejszych list w kraju, hot 100 i billboard 200.\nw wielkiej brytanii 15 album\u00f3w beatles\u00f3w dotar\u0142o do pierwszego miejsca listy uk albums chart, co jest najwy\u017cszym wynikiem ze wszystkich wykonawc\u00f3w w historii. na szczycie notowania zesp\u00f3\u0142 sp\u0119dzi\u0142 w sumie 176 tygodnie, co tak\u017ce jest rekordem, a drugie miejsce zajmuje dopiero elvis presley z 66 tygodniami. sgt. pepper\u2019s lonely hearts club band jest najlepiej sprzedaj\u0105cym si\u0119 albumem studyjnym w historii pa\u0144stwa (5,34 miliona egzemplarzy), a jedynymi wydawnictwami, kt\u00f3re zosta\u0142y cz\u0119\u015bciej kupione, s\u0105 sk\u0142adanki najwi\u0119kszych przeboj\u00f3w queen i abby. 18 utwor\u00f3w beatles\u00f3w dotar\u0142o do pierwszego miejsca brytyjskiego notowania uk singles chart, co jest drugim najwy\u017cszym wynikiem w historii, zaraz za elvisem presleyem (21). do 2012 beatlesi sprzedali w wielkiej brytanii 22,1 miliona samych singli, co jest najwy\u017cszym wynikiem spo\u015br\u00f3d wszystkich zespo\u0142\u00f3w.\nw 2004 \u201erolling stone\u201d nazwa\u0142 beatles\u00f3w najlepszym wykonawc\u0105 w historii muzyki\u2009. w 1965 kr\u00f3lowa el\u017cbieta ii przyzna\u0142a zespo\u0142owi order imperium brytyjskiego. w 1999 \u201etime\u201d umie\u015bci\u0142 ich na li\u015bcie najwa\u017cniejszych ludzi xx wieku\u2009. w 2001, czyli ponad trzy dekady po rozpadzie, beatlesi osi\u0105gn\u0119li najwi\u0119kszy roczny zarobek spo\u015br\u00f3d wszystkich muzyk\u00f3w \u015bwiata: 100,49 miliona funt\u00f3w. w okresie dzia\u0142alno\u015bci i w kolejnych dekadach grupa zdoby\u0142a mi\u0119dzy innymi dziewi\u0119\u0107 nagr\u00f3d grammy (z 15 nominacji), w tym honorow\u0105 lifetime achievement award, oscara i 15 ivor novello awards.\n\n\n== dziedzictwo ==\nrobert greenfield z \u201erolling stone\u201d por\u00f3wna\u0142 beatles\u00f3w do pabla picassa, nazywaj\u0105c ich \u201eartystami, kt\u00f3rzy prze\u0142amywali ograniczenia swoich czas\u00f3w, wymy\u015blaj\u0105c co\u015b unikatowego i oryginalnego. w muzyce popularnej nigdy nie pojawi si\u0119 nikt bardziej rewolucyjny, kreatywny czy charakterystyczny\u201d\u2009. angielski poeta philip larkin opisa\u0142 tw\u00f3rczo\u015b\u0107 zespo\u0142u jako \u201eczaruj\u0105c\u0105, upojn\u0105 hybryd\u0119 rock and rolla i ich w\u0142asnego, m\u0142odzie\u0144czego romantyzmu\u201d oraz \u201epierwszym post\u0119pem w muzyce popularnej od czasu wojny\u201d. od lat 20. \u015bwiatowa kultura by\u0142a zdominowana przez stany zjednoczone, od hollywoodzkiego kina, przez jazz, muzyk\u0119 z broadwayu i tin pan alley, po narodzony w memphis rock and roll. beatlesi s\u0105 uwa\u017cani za pocz\u0105tek brytyjskiej inwazji na stany i ca\u0142y \u015bwiat. wed\u0142ug ankiety zorganizowanej przez british council, poza wyspami uznaje si\u0119 ich za czo\u0142owych przedstawicieli brytyjskiej kultury.\nw 1968 dyrektor programowy nowojorskiej stacji radiowej wabc zabroni\u0142 dj-om puszcza\u0107 piosenki nagrane przed pojawieniem si\u0119 beatles\u00f3w, wyznaczaj\u0105c tym samym granic\u0119 mi\u0119dzy now\u0105 jako\u015bci\u0105 muzyki, a tak zwanymi oldies. zesp\u00f3\u0142 mia\u0142 wp\u0142yw na zmian\u0119 postrzegania album\u00f3w \u2013 od ich czas\u00f3w traktuje si\u0119 je jako sp\u00f3jn\u0105 ca\u0142o\u015b\u0107, a nie zbi\u00f3r kilku przeboj\u00f3w i filler\u00f3w. grupa by\u0142a r\u00f3wnie\u017c prekursorem w dziedzinie teledysku. ponadto, beatlesi wyznaczyli now\u0105 jako\u015b\u0107 w dziedzinie koncertu. ich biograf bob spitz napisa\u0142, \u017ce koncert z 1965 na shea stadium, kt\u00f3ry zgromadzi\u0142 najwi\u0119ksz\u0105 dotychczas publiczno\u015b\u0107 w historii, stanowi\u0142 \u201eolbrzymi prze\u0142om i krok do przodu w biznesie koncertowym\u201d. ze wzgl\u0119du na popularno\u015b\u0107 fryzur lennona, mccartneya, harrisona i starra zesp\u00f3\u0142 mia\u0142 r\u00f3wnie\u017c wp\u0142yw na mod\u0119.\ngould oceni\u0142, \u017ce beatlesi zmienili nastawienie do muzyki popularnej i jej rol\u0119 na \u015bwiecie. ich popularno\u015b\u0107 stanowi\u0142a uciele\u015bnienie przemian kulturowych lat 60. gould dostrzeg\u0142 r\u00f3wnie\u017c, \u017ce zesp\u00f3\u0142, jako ikona kontrkultury dekady, wp\u0142yn\u0105\u0142 na rozw\u00f3j ruch\u00f3w takich jak feminizm, gay liberation czy \u015brodowiskowy. z kolei wypowied\u017a lennona, \u017ce beatlesi s\u0105 popularniejsi ni\u017c jezus, stanowi\u0142a prze\u0142om w kwestii wolno\u015bci wypowiedzi. mikal gilmore z \u201erolling stone\u2019a\u201d i todd leopold z cnn ocenili, i\u017c wyst\u0119p zespo\u0142u w programie the ed sullivan show ur\u00f3s\u0142 do rangi kulturowego objawienia i rewolucji w postrzeganiu muzyk\u00f3w. gilmore napisa\u0142: \u201epojawienie si\u0119 beatles\u00f3w w \u015bwiadomo\u015bci ameryki oznacza\u0142o nie tylko zmian\u0119 w muzyce i czasach, ale r\u00f3wnie\u017c nas samych. wszystko, co zwi\u0105zane z tym zespo\u0142em: ich wygl\u0105d, brzmienie, styl i \u017cywio\u0142owo\u015b\u0107, dawa\u0142o do zrozumienia, \u017ce wst\u0119pujemy w now\u0105 epok\u0119, \u017ce m\u0142odzi ludzie zdefiniuj\u0105 siebie samych w zupe\u0142nie nowy spos\u00f3b\u201d.\n\n\n== prawa autorskie ==\ndo 1969 prawa autorskie do muzyki beatles\u00f3w posiada\u0142a sp\u00f3\u0142ka (pocz\u0105tkowo kapita\u0142owa) northern songs ltd, stworzona w 1963 przez dicka jamesa dla lennona i mccartneya (cho\u0107 p\u00f3\u017aniej wydawa\u0142a r\u00f3wnie\u017c tw\u00f3rczo\u015b\u0107 innych artyst\u00f3w). james wraz ze swoim partnerem, emmanuelem silverem, mia\u0142 50% lub 51% udzia\u0142u w firmie, mccartney 20%, lennon 19% lub 20%, za\u015b epstein 9% lub 10% (informacje co do dok\u0142adnych liczb r\u00f3\u017cni\u0105 si\u0119, w zale\u017cno\u015bci od \u017ar\u00f3d\u0142a). w 1965 northern songs przekszta\u0142ci\u0142a si\u0119 w sp\u00f3\u0142k\u0119 publiczn\u0105. utworzono pi\u0119\u0107 milion\u00f3w akcji, z czego james i silver otrzymali 937,5 tysi\u0105ca (18,75%), mccartney i lennon po 750 tysi\u0119cy (po 15%), firma epsteina, nems enterprises, 375 tysi\u0119cy (7,5%), za\u015b harrison i starr po 40 tysi\u0119cy (po 0,8%). w czasie oferty na akcje lennon i mccartney przed\u0142u\u017cyli swoje trzyletnie kontrakty, wi\u0105\u017c\u0105c si\u0119 z northern songs do 1973. w 1964 harrison stworzy\u0142 firm\u0119 harrisongs, reprezentuj\u0105c\u0105 jego piosenki dla beatles\u00f3w, podpisa\u0142 jednak trzyletni kontrakt z northern songs, kt\u00f3ra do marca 1968 mia\u0142a posiada\u0107 prawa do jego kompozycji. r\u00f3wnie\u017c utwory, kt\u00f3rych wsp\u00f3\u0142autorem by\u0142 starr, nale\u017ca\u0142y do 1968 do northern songs. w 1968 harrison nie przed\u0142u\u017cy\u0142 kontraktu z northern songs, podpisuj\u0105c go za to z apple publishing. starr z kolei za\u0142o\u017cy\u0142 sp\u00f3\u0142k\u0119 startling music, posiadaj\u0105c\u0105 prawa do jego utwor\u00f3w.\nw marcu 1969 james, nie informuj\u0105c beatles\u00f3w, sprzeda\u0142 udzia\u0142y swoje i silvera w northern songs sp\u00f3\u0142ce associated television (atv) lew grade\u2019a. zesp\u00f3\u0142 usi\u0142owa\u0142 rozpocz\u0105\u0107 wsp\u00f3\u0142prac\u0119 z konsorcjum londy\u0144skich firm brokerskich, kt\u00f3re zgromadzi\u0142o 14% udzia\u0142\u00f3w. ostatecznie, z powodu obiekcji lennona, nie dosz\u0142o do podpisania umowy. do maja atv naby\u0142a wi\u0119kszo\u015b\u0107 udzia\u0142\u00f3w w northern songs, zdobywaj\u0105c kontrol\u0119 nad niemal\u017ce ca\u0142ym dotychczasowym katalogiem piosenek duetu lennon/mccartney, a tak\u017ce materia\u0142em do 1973. w pa\u017adzierniku sfrustrowani lennon i mccartney sprzedali atv swoje udzia\u0142y. w 1981 macierzyste przedsi\u0119biorstwo atv, associated communications corporation (acc), mia\u0142o problemy finansowe. grade skontaktowa\u0142 si\u0119 z mccartneyem z propozycj\u0105 sprzedania mu atv music i northern songs za 30 milion\u00f3w dolar\u00f3w. mccartney (jak sam przyzna\u0142 w 1995) wyrazi\u0142 zainteresowanie jedynie northern songs. grade zaoferowa\u0142 mu tylko t\u0119 sp\u00f3\u0142k\u0119 za 20 milion\u00f3w funt\u00f3w, daj\u0105c oko\u0142o tygodnia na zastanowienie si\u0119. mccartney i yoko ono odpowiedzieli, \u017ce kupi\u0105 northern songs za 5 milion\u00f3w funt\u00f3w. grade nie chcia\u0142 jednak rozdzieli\u0107 atv music i northern songs, wi\u0119c mccartney i ono zaoferowali mu od 21 do 25 miliona funt\u00f3w za atv music. ostatecznie grade odrzuci\u0142 ich propozycj\u0119, a w 1982 acc przej\u0105\u0142 za 60 milion\u00f3w funt\u00f3w australijski biznesmen robert holmes \u00e0 court.\nw 1985 piosenkarz michael jackson przej\u0105\u0142 atv za 47,5 miliona dolar\u00f3w, zyskuj\u0105c tym samym prawa do ponad 200 piosenek beatles\u00f3w i 40 tysi\u0119cy innych utwor\u00f3w. w 1995 podpisa\u0142 (zarabiaj\u0105c dzi\u0119ki temu 110 milion\u00f3w dolar\u00f3w) umow\u0119 z sony, czego skutkiem by\u0142o powstanie nowej sp\u00f3\u0142ki sony/atv music publishing, w kt\u00f3rej zyska\u0142 50% udzia\u0142\u00f3w. sony/atv music publishing, warta ponad p\u00f3\u0142 miliarda dolar\u00f3w, sta\u0142a si\u0119 trzeci\u0105 co do wielko\u015bci firm\u0105 posiadaj\u0105c\u0105 prawa autorskie do muzyki na \u015bwiecie. w 2016, siedem lat po \u015bmierci jacksona, sony odkupi\u0142a jego udzia\u0142y od spadkobierc\u00f3w. tymczasem wed\u0142ug ameryka\u0144skiego prawa w przypadku utwor\u00f3w powsta\u0142ych przed 1978 autor mo\u017ce odzyska\u0107 prawa do nich 56 lat po ich publikacji. w zwi\u0105zku z tym w styczniu 2017 mccartney wni\u00f3s\u0142 do s\u0105du okr\u0119gowego w stanach spraw\u0119 przeciwko sony/atv music publishing, dotycz\u0105c\u0105 odzyskiwania praw do tw\u00f3rczo\u015bci duetu lennon/mccartney od nast\u0119pnego roku. w czerwcu 2017 strony dosz\u0142y do porozumienia.\nmimo nieposiadania praw do piosenek, spadkobiercy lennona oraz mccartney otrzymuj\u0105 cz\u0119\u015b\u0107 tantiem \u2013 jedn\u0105 trzeci\u0105 w stanach i od 50% do 55% w pozosta\u0142ych pa\u0144stwach. \u201elove me do\u201d i \u201ep.s. i love you\u201d zosta\u0142y opublikowane przez wsp\u00f3\u0142pracuj\u0105c\u0105 z emi sp\u00f3\u0142k\u0119 ardmore & beechwood jeszcze przed podpisaniem kontraktu z jamesem, w zwi\u0105zku z czym powy\u017csze sprawy ich nie dotycz\u0105. w 1978 mccartney wykupi\u0142 prawa do nich i s\u0105 to jedyne dwa utwory beatles\u00f3w, do kt\u00f3rych prawa posiada jego firma, mpl communications.\n\n\n== sk\u0142ad zespo\u0142u ==\no\u015b czasu\n\n\n== dyskografia ==\n\n\n== filmografia ==\nnoc po ci\u0119\u017ckim dniu (1964)\nna pomoc! (1965)\nmagical mystery tour (1967)\n\u017c\u00f3\u0142ta \u0142\u00f3d\u017a podwodna (1968)\nlet it be (1970)\nthe beatles: get back (2021)\n\n\n== zobacz te\u017c ==\npaul nie \u017cyje\n\n\n== przypisy ==\n\n\n== bibliografia ==\n\n\n== linki zewn\u0119trzne ==\noficjalna strona zespo\u0142u (ang.)"