"l'institut d'estudis catalans (iec) \u00e9s una corporaci\u00f3 acad\u00e8mica, cient\u00edfica i cultural que t\u00e9 per objecte la recerca cient\u00edfica en tots els elements de la cultura catalana. \u00e9s l'acad\u00e8mia catalana de les ci\u00e8ncies i les humanitats. s'ocupa de totes les disciplines del coneixement i el seu \u00e0mbit d'actuaci\u00f3 \u00e9s totes les terres de parla catalana. va ser fundat el 1907 per enric prat de la riba, i ha estat un instrument de normalitzaci\u00f3 ling\u00fc\u00edstica, cient\u00edfica i cultural del pa\u00eds, amb una vocaci\u00f3 internacional, ja que des del 1922 forma part de la uni\u00f3 acad\u00e8mica internacional. est\u00e0 inscrit al registre d'acad\u00e8mies del departament de just\u00edcia de la generalitat de catalunya, constitu\u00eft com una corporaci\u00f3 de dret p\u00fablic amb base privada sense cap depend\u00e8ncia org\u00e0nica de l'administraci\u00f3.entre els seus projectes hist\u00f2rics m\u00e9s rellevants, cal destacar l'expedici\u00f3 hist\u00f2rico-arqueol\u00f2gica de l'institut d'estudis catalans a la vall d'aran i la ribagor\u00e7a per a la recuperaci\u00f3 dels tresors rom\u00e0nics dels pirineus, avui conservats al museu nacional d'art de catalunya i la creaci\u00f3 de les normes ortogr\u00e0fiques del catal\u00e0, impulsades per pompeu fabra. tamb\u00e9 hi destaquen la creaci\u00f3 del servei meteorol\u00f2gic de catalunya, del servei cartogr\u00e0fic i de la biblioteca de catalunya.\ndurant la dictadura franquista, l'iec va continuar actuant en la clandestinitat, fins que el 1976 fou reconegut de nou com a corporaci\u00f3 acad\u00e8mica.\nactualment actua com a assessor dels poders p\u00fablics i de les institucions de recerca i es pronuncia sobre q\u00fcestions estrat\u00e8giques pel pa\u00eds. impulsa un centenar de programes de recerca mitjan\u00e7ant cinc seccions que apleguen m\u00e9s de dos-cents membres i deu mil professionals, relacionats amb l'iec mitjan\u00e7ant l28 societats filials. organitza anualment els premis sant jordi, que reconeixen els millors treballs de recerca cient\u00edfica dels pa\u00efsos catalans. tamb\u00e9 organitza confer\u00e8ncies, jornades, congressos i exposicions arreu del territori, i edita m\u00e9s d'un centenar de publicacions cient\u00edfiques anualment.\n\n\n== edifici ==\n\nl'institut d'estudis catalans est\u00e0 ubicat a l'antiga casa de convalesc\u00e8ncia, un edifici del segle xvii constru\u00eft gr\u00e0cies a la generositat de pau ferran. situat a l'esquerra de la rambla, al barri del raval de barcelona. l'edifici forma part del gran conjunt sanitari integrat per l'antic hospital de la santa creu, que tamb\u00e9 comparteixen l'actual biblioteca de catalunya i la reial acad\u00e8mia de medicina de catalunya.\nl'hospital de la santa creu va sorgir de la fusi\u00f3 en una sola entitat d'una s\u00e8rie d'hospitals existents a la barcelona medieval: el d'en guitard, el d'en marc\u00fas, el d'en colom i el de l'almoina. el nou hospital s'aixec\u00e0, a partir del 1401, en el solar de l'antic hospital d'en colom. fins al segle xviii s'hi anaren afegint cossos o fent modificacions. el segle xvii es constru\u00ed la casa de convalesc\u00e8ncia, que es pot considerar la primera casa de rehabilitaci\u00f3 del pa\u00eds. la primera pedra va ser col\u00b7locada el 2 de mar\u00e7 de 1629, per\u00f2 a causa de la guerra i de la manca de recursos, les obres no s'emprengueren de deb\u00f2 fins al 1655 i duraren fins al 1680.\nels responsables de l'obra, finan\u00e7ada en bona part pel llegat testamentari del mercader pau ferran, foren els mestres de cases pere pau ferrer i pere vidal i puig, i els mestres fusters joan mans, francesc aldab\u00f3 i francesc puig. el pati fou bastit pels mestres de cases andreu bosch (1675) i josep juli (1678).\nl'antic hospital, traslladat el 1930 a l'edifici bastit per l'arquitecte dom\u00e8nech i montaner a l'eixample, fou adquirit per l'ajuntament de barcelona el 1921. d'aleshores en\u00e7\u00e0 \u00e9s ocupat per la biblioteca de catalunya (1931, oberta el 1940), l'escola massana (1935) i l'escola universit\u00e0ria de biblioteconomia i documentaci\u00f3 (1935), mentre que la casa de convalesc\u00e8ncia torna a ser des del 1982 seu de l'institut d'estudis catalans. l'edifici \u00e9s format per quatre crugies de dos pisos disposats entorn d'un pati central quadrat o claustre tamb\u00e9 de dos pisos. la galeria inferior \u00e9s formada per arcs de mig punt lleugerament rebaixats que recolzen sobre pilars quadrangulars, i \u00e9s coberta per voltes d'aresta. la galeria superior \u00e9s formada pel doble d'arcs, tamb\u00e9 de mig punt, sobre columnes toscanes que recolzen en una balustrada. un pati enjardinat del tipus del pati dels tarongers del palau de la generalitat s'obre en una ala del primer pis.\nla tipologia classicista del pati contrasta amb l'abarrocament de la capella decorada amb pintures murals de josep bal i una taula de joan grau carbonell, que centra el retaule, atribu\u00eft a llu\u00eds bonifa\u00e7 el vell. la decoraci\u00f3 cer\u00e0mica de la capella, aix\u00ed com la del cancell d'acc\u00e9s a l'edifici (on es desenvolupa el cicle de la vida de sant pau, 1679-82) i la dels arrambadors del pati i de l'escala s\u00f3n obra majorit\u00e0riament del ceramista lloren\u00e7 passoles. al centre del pati, l'antiga cisterna \u00e9s coberta per petit templet, coronat per una imatge de pedra de sant pau, obra de llu\u00eds bonifa\u00e7 el vell (1689). \n\n\n=== delegacions ===\nl'iec tamb\u00e9 compta amb delegacions de la instituci\u00f3 a les ciutats d'alacant (universitat d'alacant), castell\u00f3 (centre municipal de cultura), lleida (universitat de lleida), perpiny\u00e0 (universitat de perpiny\u00e0), val\u00e8ncia (sense seu pr\u00f2pia, fa activitats a l'octubre centre de cultura contempor\u00e0nia) i palma (sense seu).\n\n\n== organitzaci\u00f3 ==\nels \u00f2rgans de govern de l'iec consten de l'equip de govern, del consell permanent i del ple.\n\n\n=== equip de govern ===\nl'equip de govern \u00e9s l'\u00f2rgan executiu i administratiu. a data del 6 de juny del 2021, t\u00e9 la seg\u00fcent composici\u00f3:\n\npresid\u00e8ncia: maria teresa cabr\u00e9 i castellv\u00ed (2021\u2013)\nvicepresid\u00e8ncia primera: marta prevosti i moncl\u00fas (2021\u2013)\nvicepresid\u00e8ncia segona: maria corominas i piulats (2021\u2013)\nsecretaria general: \u00e0ngel messeguer i peypoch (2021\u2013)\n\n\n=== consell permanent ===\nel consell permanent actua per delegaci\u00f3 del ple i exerceix el govern de la instituci\u00f3. est\u00e0 format per l'equip de govern i les presid\u00e8ncies de les seccions. a data del 6 de juny del 2021, t\u00e9 la seg\u00fcent composici\u00f3:\n\npresid\u00e8ncia: maria teresa cabr\u00e9 i castellv\u00ed (2021\u2013)\nvicepresid\u00e8ncia primera: marta prevosti i moncl\u00fas (2021\u2013)\nvicepresid\u00e8ncia segona: maria corominas i piulats (2021\u2013)\nsecretaria general: \u00e0ngel messeguer i peypoch (2021\u2013)\npresid\u00e8ncia de la secci\u00f3 historicoarqueol\u00f2gica: ramon pinyol i torrents (2018\u2013)\npresid\u00e8ncia de la secci\u00f3 de ci\u00e8ncies biol\u00f2giques: pere puigdom\u00e8nech i rosell (2017\u2013)\npresid\u00e8ncia de la secci\u00f3 de ci\u00e8ncies i de tecnologia: al\u00edcia casals i gelp\u00ed (2018\u2013)\npresid\u00e8ncia de la secci\u00f3 filol\u00f2gica: nicolau dols salas\npresid\u00e8ncia de la secci\u00f3 de filosofia i de ci\u00e8ncies socials: jaume guillamet i lloveras (2020\u2013)\n\n\n=== ple ===\nel ple \u00e9s l'\u00f2rgan m\u00e0xim de govern. \u00e9s constitu\u00eft pels membres numeraris i em\u00e8rits, i pels presidents de les societats filials. a data del 6 de juny del 2021, consta d'un total de 351 persones.\n\n\n=== delegacions de la presid\u00e8ncia ===\nles delegacions de la presid\u00e8ncia s\u00f3n c\u00e0rrecs territorials amb funcions de representaci\u00f3 de la presid\u00e8ncia. a data del 6 de juny del 2021, s\u00f3n les seg\u00fcents:\n\ndelegaci\u00f3 a alacant: vicent martines i peres\ndelegaci\u00f3 a l'alguer: antoni torre\ndelegaci\u00f3 a castell\u00f3: vicent pitarch i almela\ndelegaci\u00f3 a palma: dami\u00e0 pons i pons\ndelegaci\u00f3 a lleida: ramon sistac i vic\u00e9n\ndelegaci\u00f3 a perpiny\u00e0: martina camiade boyer\ndelegaci\u00f3 a val\u00e8ncia: juli peret\u00f3 i magraner\n\n\n== hist\u00f2ria ==\n\n\n=== primera etapa ===\nel 1906, en el primer congr\u00e9s internacional de la llengua catalana que organitzava antoni maria alcover, es va promoure la creaci\u00f3 d'una entitat per organitzar la cultura als pa\u00efsos catalans, com a resposta a la desatenci\u00f3 de la cultura que hi havia per l'estat espanyol i seguint l'exemple europeu com fran\u00e7a que havia creat l'\u00e9cole des hautes \u00e9tudes o it\u00e0lia amb les deputazioni di storia patria.el 18 de juny de 1907 el president de la diputaci\u00f3 de barcelona enric prat de la riba va fundar l'iec sense fer propaganda que pogu\u00e9s generar pol\u00e8miques. es va elegir com a primer president de l'entitat antoni rubi\u00f3 i lluch, figura de consens, catedr\u00e0tic de la universitat de barcelona que havia consolidat els estudis universitaris catalans i que era deixeble de manuel mil\u00e0 i fontanals. els altres membres seleccionats van ser:\njosep pijoan, en el c\u00e0rrec de secretari. era el m\u00e9s jove de tots ells, un historiador de l'art i arquitecte, vocal de la junta de museus i secretari del primer congr\u00e9s internacional de la llengua catalana.\njosep puig i cadafalch, l'arquitecte i pol\u00edtic que comptava amb la seva traject\u00f2ria com a historiador de l'art i professor dels estudis universitaris catalans.\njaume mass\u00f3 i torrents, historiador i creador de l'aven\u00e7l'aven\u00e7 i tamb\u00e9 professor dels estudis universitaris catalans.\njoaquim miret i sans, historiador\nguillem m. de broc\u00e0, jurista i historiador del dret, deg\u00e0 del col\u00b7legi d'advocats de barcelona entre el 1911 i el 1915, i membre de la reial acad\u00e8mia de bones lletres de barcelona.\nmiquel dels sants oliver, historiador i expert en bibliografia estrangera, era el secretari de la reial acad\u00e8mia de les bones lletres de barcelona.\npere coromines, economista, escriptor i pol\u00edtic.com a secretaris redactors es van situar dos alumnes dels estudis universitaris catalans: jordi rubi\u00f3 i balaguer, fill del president i ramon d'al\u00f2s i de dou, substitu\u00eft l'any 1909 per francesc martorell i trabal. aquests tres membres amb veu sense vot, eren uns joves que juntament amb ramon d'abadal, ferran valls i taberner i d'altres, prendrien el relleu del nucli fundacional.el primer nucli de l'institut es va instal\u00b7lar el 28 de juliol de 1908 al segon pis de l'actual palau de la generalitat, en aquell moment palau de la diputaci\u00f3, a les depend\u00e8ncies que havia ocupat fins feia poc l'audi\u00e8ncia provincial. es va dedicar fonamentalment als estudis hist\u00f2rics i a la catalogaci\u00f3 i preservaci\u00f3 de l'art rom\u00e0nic del pirineu. la primera organitzaci\u00f3 de l'entitat va consistir en quatre seccions: la d'hist\u00f2ria, la d'arqueologia, la de literatura i la de dret. ja des de bon comen\u00e7ament, s'intent\u00e0 donar a la instituci\u00f3 un car\u00e0cter marcadament patri\u00f2tic, sense anar per\u00f2 en detriment de l'objectivitat i del rigor cient\u00edfic.\nen aquest per\u00edode es publiquen els anuaris de la instituci\u00f3 i obres independents com les pintures murals catalanes de josep pijoan, l'arquitectura rom\u00e0nica a catalunya de puig i cadafalch, les monedes catalanes de joaquim botet i sis\u00f3 i documents per a la hist\u00f2ria de la cultura catalana mig-eval d'antoni rubi\u00f3 i lluch.una de les primeres tasques que es dugueren a terme fou la creaci\u00f3 d'una biblioteca de catalunya que es finalitz\u00e0 l'any 1914. l'objectiu d'aquesta era construir una extensa font bibliogr\u00e0fica que serv\u00eds de suport per a tots els investigadors que hi estiguessin interessats.\n\n\n=== primera ampliaci\u00f3 ===\nel 1911 es comen\u00e7\u00e0 a fer evident que hi havia una gran quantitat de q\u00fcestions que l'institut havia d'atendre i de les quals sovint no podia fer-se'n c\u00e0rrec per no estar dins del seu \u00e0mbit d'activitats. el m\u00e9s important de tots \u00e9s la d'impulsar la llengua catalana i fomentar-ne l'\u00fas a tot el territori, d'aqu\u00ed la necessitat de crear una secci\u00f3 filol\u00f2gica, que amb el suport institucional de prat de la riba va dur a terme el proc\u00e9s de depuraci\u00f3 i normativitzaci\u00f3 de la llengua. el restabliment i l'organitzaci\u00f3 de la cultura catalana que li eren assignats no els podia dur a terme amb la constituci\u00f3 i el marc inicials. aix\u00ed, el 9 de febrer de 1911, l'institut sort\u00ed del per\u00edode constitutiu i entr\u00e0 en el compliment directe de la seva missi\u00f3 de cultura, en el qual va trobar-se amb \u201cuna infinitat de q\u00fcestions i problemes que demanaven impulsi\u00f3 i estudi i als quals no podia atendre perqu\u00e8 no entraven dins el camp d'activitat que, d'una manera taxativa, va assenyalar-li el dictamen-acord de fundaci\u00f3\u201d.en neix la necessitat de crear una secci\u00f3 filol\u00f2gica, que, entre altres comeses, tindr\u00e0 la de \u00abl'organitzaci\u00f3 de la col\u00b7laboraci\u00f3 en totes les terres de llengua catalana, des de perpiny\u00e0 a elx i des de fraga d'arag\u00f3 a alguer de sardenya\u00bb. tindr\u00e0, aix\u00ed mateix, la missi\u00f3 \u00abd'estimular o fomentar la restauraci\u00f3, aix\u00f2 \u00e9s, l'enfortiment, l'expansi\u00f3 de la llengua catalana\u00bb, \u00e9s a dir, la normalitzaci\u00f3 del seu \u00fas.\nuna altra gran preocupaci\u00f3 de la comunicaci\u00f3 de prat de la riba \u00e9s l'estudi \u00abde les ci\u00e8ncies matem\u00e0tiques, f\u00edsiques, biol\u00f2giques, predilectes de la civilitzaci\u00f3 contempor\u00e0nia, i el florir joi\u00f3s de les quals \u00e9s mirat en cada pa\u00eds com a indispensable, no tan sols a l'assoliment de la seva majoritat intel\u00b7lectual, sin\u00f3 a son mateix progr\u00e9s material i prosperitat econ\u00f2mica\u00bb. el punt de parten\u00e7a \u00e9s precari: \u00abentre nosaltres, en aquest ordre de coses, tot, absolutament tot, est\u00e0 per fer\u00bb. per aix\u00f2 proposa la creaci\u00f3 d'una nova secci\u00f3, la de ci\u00e8ncies, que \u00abaplegant homes i obres especialment donats al cultiu de les ci\u00e8ncies matem\u00e0tiques, f\u00edsiques i naturals, ser\u00e0 el primer pas, i el m\u00e9s decisiu segurament, en aquesta empresa transcendental que ha de conduir-nos al nostre ple viure cient\u00edfic universal\u00bb.un cop reorganitzada l'entitat aquesta constar\u00e0 de tres seccions: la secci\u00f3 hist\u00f2rico-arqueol\u00f2gica, dirigida per antoni rubi\u00f3 i lluch, la filol\u00f2gica, dirigida per antoni maria alcover, en la que s'hi van sumar pompeu fabra provinent de bilbao on ocupava la c\u00e0tedra de qu\u00edmica, i el poeta joan maragall, mort poc despr\u00e9s. la secci\u00f3 de ci\u00e8ncies, dirigida pel metge miquel \u00e0ngel fargas, comptava com a membres amb josep maria bofill i pichot, pere coromines, eugeni d'ors com a secretari, august pi i sunyer, esteve terradas i ramon turr\u00f3. amb aquesta reforma la instituci\u00f3 passava de vuit a vint-i-un membres amb una gran projecci\u00f3 social. la seva presid\u00e8ncia va passar a ser rotativa per torns quadrimestrals entre els presidents de les seccions amb una secretaria general permanent ocupada per eugeni d'ors fins a la seva destituci\u00f3 el 1920, moment en qu\u00e8 va ser substitu\u00eft per ramon d'al\u00f2s-moner i de dou.el model seguit fou el de l'institut de fran\u00e7a, compost de cinc grans acad\u00e8mies. per\u00f2 hom evit\u00e0 curosament el terme acad\u00e8mia, que, a judici de prat, tenia m\u00e9s objectius de glorificaci\u00f3 que no pas d'estudi: foren escollits els d'institut o secci\u00f3, \u00e9s a dir, comissi\u00f3 de treball, centre d'investigaci\u00f3 cient\u00edfica. despr\u00e9s d'un per\u00edode de vacil\u00b7laci\u00f3, s'impos\u00e0 el terme secci\u00f3 davant la relativa incongru\u00e8ncia d'un institut constitu\u00eft per instituts. en definitiva, prat de la riba proposava \u00abde completar l'institut d'estudis catalans amb la secci\u00f3 de ci\u00e8ncia i la secci\u00f3 filol\u00f2gica\u00bb. per un dictamen acord d'ampliaci\u00f3 em\u00e8s per la diputaci\u00f3 de barcelona el 14 de febrer de 1911, l'institut \u00e9s constitu\u00eft per tres seccions: la secci\u00f3 hist\u00f2rico-arqueol\u00f2gica, la secci\u00f3 de ci\u00e8ncies i la secci\u00f3 filol\u00f2gica. llavors comen\u00e7\u00e0 un per\u00edode extremament fecund de l'institut i de la cultura cient\u00edfica catalana.el per\u00edode de la dictadura de primo de rivera comport\u00e0 un trasbals per a l'institut: les subvencions oficials que li havien perm\u00e8s de descabdellar les seves activitats cient\u00edfiques li foren retirades. la diputaci\u00f3 de la dictadura es feu c\u00e0rrec dels seus nombrosos serveis i de la biblioteca. malgrat tot, i gr\u00e0cies a subvencions privades, entre les quals sobresurten les de rafael patxot i de francesc camb\u00f3, mantingu\u00e9 un cert ritme de publicacions, i el per\u00edode, de curta durada, no comport\u00e0 sin\u00f3 una sotragada passatgera.\n\n\n=== trasllat a la casa de convalesc\u00e8ncia ===\nl'any 1930 la diputaci\u00f3 li retorn\u00e0 subvencions i serveis i li confer\u00ed \u00abcompleta autonomia, tot conservant el seu noble protectorat econ\u00f2mic\u00bb, com deia puig i cadafalch en el discurs d'acceptaci\u00f3 dels nous locals, cedits per l'ajuntament, \u00abcontribuint la diputaci\u00f3 a pagar les despeses que ocasioni la restauraci\u00f3 dels edificis i les instal\u00b7lacions i trasllat\u00bb. el dia 30 de mar\u00e7 de 1931, sota la presid\u00e8ncia de l'alcalde barcelona, el comte de g\u00fcell, acompanyat de j. maluquer i viladot, president de la diputaci\u00f3, i j. puig i cadafalch, president de l'institut, se celebr\u00e0 \u00abel lliurament a l'institut d'estudis catalans, per l'alcalde de la ciutat en nom de l'ajuntament, d'ambd\u00f3s edificis hist\u00f2rics \u2014la casa de convalesc\u00e8ncia i l'hospital de la santa creu, al carrer del carme\u2014 per a la instal\u00b7laci\u00f3 de tots els serveis de l'institut en aquella casa i de la biblioteca en els grans locals de l'hospital\u00bb.\n\nera el reconeixement p\u00fablic i expl\u00edcit en boca del president de la diputaci\u00f3: \u00abl'institut somiat era modest en els seus comen\u00e7os del 1907 [...] i s'\u00e9s tornat avui una obra cultural de renom universal que ha portat arreu del m\u00f3n l'aire i la ci\u00e8ncia de la p\u00e0tria\u00bb. i, en efecte, la diputaci\u00f3 de barcelona, primer, i la generalitat de catalunya, despr\u00e9s, donaren ple suport a la instituci\u00f3 i la convertiren en pern de la pol\u00edtica cient\u00edfica del pa\u00eds.\n\n\n=== superviv\u00e8ncia durant el franquisme ===\nocupada barcelona per les tropes de franco, l'institut fou donat per desaparegut, la diputaci\u00f3 franquista s'empar\u00e0 dels seus locals i suprim\u00ed el patronat de la biblioteca (que fou anomenada central, com a l'\u00e8poca de primo de rivera). a conseq\u00fc\u00e8ncia de la repressi\u00f3, els seus locals foren deixats en un aband\u00f3 total (amb tots els materials de treball que hi havia dintre), si no cedits a altres organismes. el nou r\u00e8gim no veia amb bons ulls una instituci\u00f3 que basava la seva actuaci\u00f3 ensems en el rigor cient\u00edfic, en la catalanitat i en l'obertura internacional.\na poc a poc, per\u00f2, els membres de l'institut que no havien hagut d'exiliar-se s'anaren reunint en cases particulars, i a partir del 1942 reprengueren les reunions regulars clandestinament. aquell mateix any eren nomenats nous membres per a substituir els difunts o com a adjunts dels exiliats. sota la presid\u00e8ncia d'homes com josep puig i cadafalch, eduard fontser\u00e8, carles riba, i al nou secretari general, ramon aramon i serra, que l'any 1942 ocup\u00e0 el lloc de ramon d'al\u00f3s-moner (mort l'any 1939), l'institut va actuar com a punt de refer\u00e8ncia en la lluita de la resist\u00e8ncia cultural catalana.\namb l'ajuda d'alguns mecenes que sovint amagaren llur nom i, a partir del 1962, gr\u00e0cies a l'ajut d'\u00f2mnium cultural, que li don\u00e0 aixopluc al palau dalmases i el subvencion\u00e0, l'institut continu\u00e0 l'activitat \u2014a un ritme redu\u00eft\u2014 i mantingu\u00e9 les relacions internacionals. l'any 1947, malgrat la prohibici\u00f3 d'editar llibres de ci\u00e8ncia en catal\u00e0, reprengu\u00e9 les publicacions sense passar-les per la censura, amb el risc i les dificultats de tota mena \u2014no solament econ\u00f2miques\u2014 que aix\u00f2 comportava. la secci\u00f3 hist\u00f2rico-arqueol\u00f2gica, entre la represa dels anys quaranta i l'octubre de 1982, quan retorn\u00e0 a la seva seu, public\u00e0 una trentena de volums \u2014vint-i-quatre de mem\u00f2ries\u2014; la secci\u00f3 filol\u00f2gica, setze volums de la revista estudis rom\u00e0nics, amb un total de cinc milers de p\u00e0gines; la secci\u00f3 de ci\u00e8ncies, seixanta volums dels arxius; la novella secci\u00f3 de filosofia i ci\u00e8ncies socials, cinc de treballs. si hi afegim algunes publicacions generals i les de les societats filials \u2014sobretot de biologia, d'hist\u00f2ria natural, de ci\u00e8ncies f\u00edsiques, qu\u00edmiques i matem\u00e0tiques i d'estudis hist\u00f2rics\u2014, el nombre de volums publicats en aquest temps d'adversitat \u00e9s de gaireb\u00e9 dos centenars. s\u00f3n una bona part de la mat\u00e8ria cient\u00edfica publicada en catal\u00e0 durant aquest per\u00edode de m\u00e9s de trenta anys de persecuci\u00f3.\n\n\n=== segona ampliaci\u00f3 ===\nmalgrat la repressi\u00f3, la corporaci\u00f3 prossegu\u00ed el seu continu creixement quan aquella s'afebl\u00ed. l'any 1968 hom constat\u00e0 que les mat\u00e8ries que eren tema d'estudi de la secci\u00f3 de ci\u00e8ncies eren massa heterog\u00e8nies i el funcionament de la secci\u00f3 en resultava perjudicat. llavors, a partir d'aquesta, fou creada la nova secci\u00f3 de filosofia i ci\u00e8ncies socials \u2014amb la qual l'institut en tingu\u00e9 quatre\u2014, que ha desenvolupat activitats importants, entre elles la recerca sobre llengua i comunicaci\u00f3.igualment, noves societats filials foren creades dins el marc de l'institut durant aquest per\u00edode dif\u00edcil, que eixamplaren gradualment la incid\u00e8ncia en la nostra societat cient\u00edfica: la societat catalana d'estudis hist\u00f2rics (1946), amb seccions d'hist\u00f2ria, de llengua i literatura i d'art i arqueologia; la societat catalana d'estudis jur\u00eddics (1950), amb seccions de dret, d'economia i de sociologia; la societat catalana d'estudis lit\u00fargics (1969), i la societat catalana de musicologia (1974).\nl'any 1968 es produ\u00ed una segona ampliaci\u00f3 a partir de la secessi\u00f3 de la secci\u00f3 de filosofia i ci\u00e8ncies socials de la secci\u00f3 de ci\u00e8ncies, ja que feia temps que es considerava que aquesta secci\u00f3 tractava temes massa heterogenis.\n\n\n=== recuperaci\u00f3 democr\u00e0tica ===\nun cop finalitzada la dictadura i amb el restabliment de la generalitat de catalunya, la instituci\u00f3 torn\u00e0 a agafar for\u00e7a. el 1976 l'estat espanyol va tornar a recon\u00e8ixer oficialment l'institut i a partir del 1980 la generalitat de catalunya en va assumir el pressupost. s'impuls\u00e0 una reforma consistent en la redacci\u00f3 d'uns nous estatuts i la incorporaci\u00f3 de nous membres d'arreu dels pa\u00efsos catalans.el 12 de juliol de 1977 es va signar un conveni amb l'ajuntament de barcelona que refeia el de 1931 i retornava a l'institut la casa de convalesc\u00e8ncia, la seva antiga seu, on, restaurada per la diputaci\u00f3, s'instal\u00b7l\u00e0 novament des de l'octubre de 1982. al mateix temps, la diputaci\u00f3 barcelonina li an\u00e0 concedint anualment una subvenci\u00f3 important. tamb\u00e9 les altres diputacions del principat i alguns ajuntaments, sobretot el de barcelona, li donaren suport econ\u00f2mic. els ministeris de cultura i d'educaci\u00f3 i ci\u00e8ncia del govern de l'estat feren, aix\u00ed mateix, aportacions per a obres d'infraestructures. cal mencionar, encara, les aportacions de persones o entitats privades, com \u00f2mnium cultural i la fundaci\u00f3 noguera, que eren aplicades a activitats concretes. m\u00e9s enll\u00e0 de les partides directes, la generalitat tamb\u00e9 finan\u00e7a indirectament l'iec per mitj\u00e0 de subvencions per a cursets i per a llibres concedides per la cirit. durant aquest per\u00edode es va promoure la revitalitzaci\u00f3 de les antigues societats filials i la creaci\u00f3 de noves: els amics de l'art rom\u00e0nic (1977), la societat catalana d'estudis numism\u00e0tics i la societat catalana d'estudis cl\u00e0ssics (ambdues el 1979) i la societat catalana d'ordenaci\u00f3 del territori (1980).\n\n\n=== nous estatuts ===\ndurant el per\u00edode de reinstauraci\u00f3 democr\u00e0tica fou abordat el nomenament d'un bon nombre d'agregats, especialistes en mat\u00e8ries diferents no cobertes pels antics membres i procedents de tot l'\u00e0mbit. els agregats complien aix\u00ed una m\u00faltiple missi\u00f3: de compet\u00e8ncia cient\u00edfica, de rejoveniment i de representaci\u00f3 territorial, dins la t\u00f2nica d'exig\u00e8ncia cient\u00edfica, de catalanitat i d'obertura que ha guiat l'institut des dels seus primers anys i li ha valgut el reconeixement nacional i internacional. aquesta exig\u00e8ncia i aquest esperit d'obertura propiciaren l'any 1988 la reforma dels estatuts de la corporaci\u00f3. despr\u00e9s d'un llarg proc\u00e9s de debat, el ple aprov\u00e0 els nous estatuts el 25 d'abril de 1988 i la generalitat de catalunya els va inscriure al registre d'acad\u00e8mies per la resoluci\u00f3 del 17 de maig de 1989. aquests estatuts incorporaven la viabilitat per a crear noves seccions; l'increment del nombre de membres numeraris de cada secci\u00f3, que pass\u00e0 de set a vint-i-un, i la creaci\u00f3 de la figura de membre em\u00e8rit, que permet als membres de m\u00e9s de setanta anys conservar tots els drets dels numeraris, alhora que facilita la incorporaci\u00f3 a les seccions de noves generacions d'investigadors.\nbasant-se en aquests estatuts, l'antiga secci\u00f3 de ci\u00e8ncies es divid\u00ed en dues: la de ci\u00e8ncies i tecnologia i la de ci\u00e8ncies biol\u00f2giques, i cada una de les actuals cinc seccions nomen\u00e0 ja nous membres numeraris per a cobrir aquelles disciplines en les quals l'institut, per raons hist\u00f2riques o perqu\u00e8 s'havien desenvolupat recentment, no disposava d'especialistes. juntament amb els estatuts, la corporaci\u00f3 aprov\u00e0 el 27 de maig de 1988 un nou reglament de r\u00e8gim intern. el proc\u00e9s de reestructuraci\u00f3 culmin\u00e0 el 27 de novembre de 1989 amb l'elecci\u00f3, d'acord amb la normativa, del consell permanent, format pel president, el vicepresident, el tresorer, el secretari general i els presidents de les seccions.\n\n\n=== actualitat ===\nel paper de l'institut d'estudis catalans dins de la comunitat cient\u00edfica i la societat en general s'ha consolidat en els darrers anys i ha agafat un nou impuls amb la incorporaci\u00f3 de nous membres numeraris. acull una bona part de l'elit cient\u00edfica de l'\u00e0mbit ling\u00fc\u00edstic catal\u00e0, donant-li un bon nivell d'influ\u00e8ncia en la societat catalana. una bona mostra en fou la publicaci\u00f3, el 1995, del diccionari de la llengua catalana, que \u00e9s la revisi\u00f3, ampliaci\u00f3 i actualitzaci\u00f3 del diccionari general de la llengua catalana de pompeu fabra publicat el 1932. tamb\u00e9 destaquen la publicaci\u00f3 dels nou volums de l'atles ling\u00fc\u00edstic del domini catal\u00e0, aix\u00ed com del complement, petit atles ling\u00fc\u00edstic, i del diccionari del catal\u00e0 contemporani o base de dades de paraules recollides en tota mena de textos publicats els \u00faltims cent cinquanta anys. la gran obra lexicogr\u00e0fica dels anys vint continua, amb eines i metodologies modernes, amb l'elaboraci\u00f3 del corpus textual de la llengua catalana, que aplega m\u00e9s de cinquanta milions d'ocurr\u00e8ncies, degudament lematitzades, el qual permet la concepci\u00f3 i l'elaboraci\u00f3 de nous diccionaris i est\u00e0 a l'abast dels investigadors per a qualsevol tipus de recerca sobre la llengua. l'any 2008 va anunciar que, mitjan\u00e7ant un conveni amb google, abocarien una gran part del seu arxiu a la xarxa, unes dos mil publicacions digitalitzades. alguns exemples s\u00f3n les cartes portolanes o textos amb l'arquitectura de puig i cadafalch.el centre de recerca matem\u00e0tica \u00e9s un altre exemple de l'impuls assolit per l'institut durant els darrers anys i, a la vegada, recull la tradici\u00f3 iniciada per esteve terrades, que permet\u00e9 la pres\u00e8ncia a catalunya d'investigadors de la categoria d'albert einstein o hermann weil. el centre acull cada any una quarantena d'investigadors estrangers en el camp de la matem\u00e0tica. l'exist\u00e8ncia d'aquest centre ha donat un gran impuls a la investigaci\u00f3 matem\u00e0tica de catalunya i \u00e9s un bon referent de la tasca de promoci\u00f3 de la recerca que t\u00e9 encomanada l'institut.altres projectes actuals mantenen la tradici\u00f3 instaurada per les primeres activitats de l'institut al comen\u00e7ament del segle xx, com la participaci\u00f3 activa de l'institut en el parc arqueol\u00f2gic de guissona o en la zona arqueol\u00f2gica de la vil\u00b7la dels ametllers a tossa \u2014imatge actualitzada d'aquell servei d'excavacions arqueol\u00f2giques\u2014, o la creaci\u00f3 d'una base de dades d'art rom\u00e0nic catal\u00e0, que repr\u00e8n la l\u00ednia de puig i cadafalch.amb les seves seccions i societats filials, l'institut promou i desenvolupa la recerca en els diferents \u00e0mbits de la ci\u00e8ncia i de la tecnologia, per\u00f2 principalment en tots els elements de la cultura catalana. la instituci\u00f3 \u00e9s, abans de res, un centre de catalan\u00edstica, amb la realitzaci\u00f3 de projectes de llarg abast, com s\u00f3n l'elaboraci\u00f3 de corpus documentals o de grans edicions cr\u00edtiques.\nl'institut ha signat convenis de col\u00b7laboraci\u00f3 amb totes les universitats dels pa\u00efsos catalans i amb el consell superior d'investigacions cient\u00edfiques. com a membre que \u00e9s de la uni\u00f3 acad\u00e8mica internacional, participa en projectes d'\u00e0mbit internacional impulsats per aquesta corporaci\u00f3. l'activitat cient\u00edfica i acad\u00e8mica de l'institut queda reflectida en les s\u00e8ries de monografies o les revistes peri\u00f2diques que editen les seccions i les societats filials.\n\n\n== seccions ==\nl'institut s'organitza actualment en cinc seccions: la secci\u00f3 hist\u00f2rico-arqueol\u00f2gica, la secci\u00f3 filol\u00f2gica, la secci\u00f3 de ci\u00e8ncies biol\u00f2giques, la secci\u00f3 de ci\u00e8ncies i tecnologia i la secci\u00f3 de filosofia i ci\u00e8ncies socials.\n\n\n=== secci\u00f3 hist\u00f2rico-arqueol\u00f2gica ===\nes va crear el 1911, quatre anys despr\u00e9s de la fundaci\u00f3 de l'institut, en consolidar-se l'especificitat de la recerca hist\u00f2rica dins l'\u00e0mbit de la catalan\u00edstica. la secci\u00f3 emet informes i dict\u00e0mens sobre escuts municipals, banderes i b\u00e9ns d'inter\u00e8s cultural a catalunya. la recerca de la secci\u00f3 compr\u00e8n la hist\u00f2ria de la literatura, la hist\u00f2ria de les arts i la hist\u00f2ria del dret, enteses en el sentit m\u00e9s ampli i centrades en l'estudi dels territoris de llengua catalana. t\u00e9 com a objectiu protegir els principals arxius i biblioteques ja tinguin un inter\u00e8s hist\u00f2ric o literari. a trav\u00e9s del servei d'investigacions s'han excavat i estudiat, entre d'altres, coves, necr\u00f2polis, pintures rupestres, restes romanes, poblats prehist\u00f2rics o ib\u00e8rics. tot aix\u00f2 a diferents indrets del pa\u00eds, com capellades, centelles, puig castellar, ol\u00e8rdola, ribes, rub\u00ed, sabadell, sant feliu de gu\u00edxols, sant mart\u00ed sarroca, tarragona, terrassa i vilassar. el seu president \u00e9s josep massot i muntaner i el vicepresident albert balcells i gonz\u00e1lez.\nla secci\u00f3 inclou diverses societats filials: amics de l'art rom\u00e0nic, societat catalana d'estudis hebraics, societat catalana d'estudis hist\u00f2rics, societat catalana d'estudis lit\u00fargics, societat catalana d'estudis numism\u00e0tics i la societat catalana de musicologia.\n\n\n=== secci\u00f3 de ci\u00e8ncies biol\u00f2giques ===\nfou creada el 1989 en desdoblar-se l'antiga secci\u00f3 de ci\u00e8ncies, que havia estat fundada el 1911. tot i aquest desdoblament, les dues seccions continuen col\u00b7laborant conjuntament. la secci\u00f3 desenvolupa programes de recerca encabits en l'\u00e0mbit de la catalan\u00edstica, de car\u00e0cter terminol\u00f2gic o orientats a l'estudi del patrimoni biol\u00f2gic i gen\u00e8tic. d'altra banda, impulsa recerques no pr\u00f2piament centrades en territoris de parla catalana que contribueixen, per\u00f2, al desenvolupament i a la difusi\u00f3 de la recerca. el seu president \u00e9s pere puigdom\u00e8nech i rosell i el vicepresident ramon bartrons i bach.\nformen aquesta secci\u00f3 les seg\u00fcents societats filials: associaci\u00f3 catalana de ci\u00e8ncies de l'alimentaci\u00f3, instituci\u00f3 catalana d'estudis agraris, societat catalana de biologia, instituci\u00f3 catalana d'hist\u00f2ria natural i societat catalana d'hist\u00f2ria de la ci\u00e8ncia i de la t\u00e8cnica. les dues \u00faltimes tamb\u00e9 estan adscrites a la secci\u00f3 de ci\u00e8ncies i tecnologia\n\n\n=== secci\u00f3 de ci\u00e8ncies i tecnologia ===\ncreada tamb\u00e9 el 1989 amb l'escissi\u00f3 de la secci\u00f3 de ci\u00e8ncies. la secci\u00f3 compr\u00e8n actualment quatre \u00e0rees de ci\u00e8ncies \u2014matem\u00e0tiques, f\u00edsica, qu\u00edmica i geologia\u2014, i quatre \u00e0rees de tecnologia  \u2014industrial, de la construcci\u00f3, de la informaci\u00f3 i comunicaci\u00f3, i de la terra. presideix la secci\u00f3 al\u00edcia casals i gelp\u00ed i n'\u00e9s vicepresident miquel canals i artigas\nformen aquesta secci\u00f3 les seg\u00fcents societats filials: societat catalana de f\u00edsica, societat catalana de matem\u00e0tiques, societat catalana de qu\u00edmica, societat catalana de tecnologia, instituci\u00f3 catalana d'hist\u00f2ria natural, societat catalana d'hist\u00f2ria de la ci\u00e8ncia i de la t\u00e8cnica. les dues \u00faltimes tamb\u00e9 estan adscrites a la secci\u00f3 de ci\u00e8ncies biol\u00f2giques.\n\n\n=== secci\u00f3 filol\u00f2gica ===\nla secci\u00f3 filol\u00f2gica de l'iec es fund\u00e0 l'any 1911, amb antoni maria alcover com a primer president, i fa la funci\u00f3 d'acad\u00e8mia de la llengua catalana. aquesta funci\u00f3 comporta l'estudi cient\u00edfic de la llengua, l'establiment de la normativa ling\u00fc\u00edstica i el seguiment del proc\u00e9s d'aplicaci\u00f3 d'aquesta normativa en l'\u00e0mbit que li \u00e9s propi: les terres de llengua i cultura catalanes. per a dur a terme aquestes tasques, la secci\u00f3 filol\u00f2gica s'estructura internament en sis comissions: comissi\u00f3 de lexicografia, comissi\u00f3 d'onom\u00e0stica, comissi\u00f3 de gram\u00e0tica, comissi\u00f3 del catal\u00e0 est\u00e0ndard, comissi\u00f3 de transcripci\u00f3 i transliteraci\u00f3 de noms propis i comissi\u00f3 de publicacions. aix\u00ed mateix, de la secci\u00f3 filol\u00f2gica depenen les oficines lexicogr\u00e0fiques, l'oficina d'onom\u00e0stica, l'oficina de gram\u00e0tica i l'oficina d'assessorament ling\u00fc\u00edstic.alcover i pompeu fabra va treballar conjuntament per editar un seguit de normes ortogr\u00e0fiques que seran subscrites l'any 1913 per tots els seus membres (tret de guimer\u00e0 o altres figures destacables) i que esdevenen la base del catal\u00e0 escrit modern tal com l'emprem avui en dia.en aquest mateix sentit, l'any 1917 es public\u00e0 tamb\u00e9 el diccionari ortogr\u00e0fic de l'institut, que ha quedat irremeiablement lligat al director del projecte, pompeu fabra. es tracta d'una obra molt completa i que es reedit\u00e0 amb freq\u00fc\u00e8ncia fins a l'any 1937. aquesta obra i d'altres s\u00f3n la base per a la publicaci\u00f3 l'any 1932 del diccionari general de la llengua catalana obra del mateix fabra, i que ha estat adoptat com a normatiu.\nl'\u00e0mbit d'actuaci\u00f3 oficialment reconegut s'est\u00e9n a les terres de llengua i cultura catalanes. les compet\u00e8ncies normativitzadores s'accepten de ple a catalunya, catalunya nord, les illes balears i andorra. al pa\u00eds valenci\u00e0 es regeixen per l'acad\u00e8mia valenciana de la llengua mentre que a la franja de ponent se n'utilitzen les normatives de facto tot i no tenir-hi compet\u00e8ncies per manca d'oficialitat del catal\u00e0. de les seves obres, cal destacar-ne el diccionari de la llengua catalana de l'iec (publicat l'any 1995) i el diccionari catal\u00e0-valenci\u00e0-balear. entre els seus membres destaquen josep carner, \u00e0ngel guimer\u00e0 o joan maragall. el seu president \u00e9s nicolau dols salas i la vicepresidenta \u00e9s mila segarra neira.\ninclou diverses societats filials: societat catalana d'estudis cl\u00e0ssics, societat catalana de llengua i literatura, societat catalana de socioling\u00fc\u00edstica, societat catalana de terminologia.\n\n\n=== secci\u00f3 de filosofia i ci\u00e8ncies socials ===\nsecci\u00f3 creada el 1968 per a subratllar el car\u00e0cter d'acad\u00e8mia cient\u00edfica de l'institut, \u00e9s a dir, amb el desig de cultivar la recerca en determinades \u00e0rees cient\u00edfiques, a part de les dedicades pr\u00f2piament a la catalan\u00edstica i a les ci\u00e8ncies dites pures o experimentals, juntament amb llurs respectives aplicacions. a m\u00e9s de la filosofia, que consta en el nom mateix de la secci\u00f3, hi s\u00f3n representades actualment les \u00e0rees de coneixement seg\u00fcents, que indiquem per ordre alfab\u00e8tic: antropologia, ci\u00e8ncies de la comunicaci\u00f3, dret, economia, geografia, pedagogia i sociologia. aquesta diversitat de la secci\u00f3 es reflecteix tamb\u00e9 en el considerable nombre de societats filials que hi estan vinculades, com s\u00f3n l'associaci\u00f3 catalana de sociologia, la societat catalana d'economia, la societat catalana d'estudis jur\u00eddics, la societat catalana d'ordenaci\u00f3 del territori, la societat catalana de comunicaci\u00f3, la societat catalana de filosofia, la societat catalana de geografia, la societat catalana de pedagogia i la societat d'hist\u00f2ria de l'educaci\u00f3 dels pa\u00efsos de llengua catalana.la seva presidenta \u00e9s maria corominas i piulats i el vicepresident josep m. panareda i clop\u00e9s.inclou diverses societats filials: associaci\u00f3 catalana de sociologia, societat catalana d'economia, societat catalana d'estudis jur\u00eddics, societat catalana d'ordenaci\u00f3 del territori, societat catalana de comunicaci\u00f3, societat catalana de filosofia, societat catalana de geografia, societat catalana de pedagogia, societat d'hist\u00f2ria de l'educaci\u00f3 dels pa\u00efsos de llengua catalana.\n\n\n== societats filials ==\nles societats filials de l'iec tenen un caire cient\u00edfic o cultural i aporten un valor afegit al seu \u00e0mbit d'especialitat. cada societat est\u00e0 adscrita a una secci\u00f3 de l'institut, per\u00f2 mant\u00e9 la seva autonomia com a entitat.\n\nllista alfab\u00e8tica de societats filials (maig 2016)amics de l'art rom\u00e0nic\nassociaci\u00f3 catalana de ci\u00e8ncies de l'alimentaci\u00f3\nassociaci\u00f3 catalana de sociologia\ninstituci\u00f3 catalana d'estudis agraris\ninstituci\u00f3 catalana d'hist\u00f2ria natural\nsocietat catalana d'economia\nsocietat catalana d'estudis cl\u00e0ssics\nsocietat catalana d'estudis hebraics\nsocietat catalana d'estudis hist\u00f2rics\nsocietat catalana d'estudis jur\u00eddics\nsocietat catalana d'estudis lit\u00fargics\nsocietat catalana d'estudis numism\u00e0tics\nsocietat catalana d'hist\u00f2ria de la ci\u00e8ncia i de la t\u00e8cnica\nsocietat catalana d'ordenaci\u00f3 del territori\nsocietat catalana de biologia\nsocietat catalana de comunicaci\u00f3\nsocietat catalana de filosofia\nsocietat catalana de f\u00edsica\nsocietat catalana de geografia\nsocietat catalana de llengua i literatura\nsocietat catalana de matem\u00e0tiques\nsocietat catalana de musicologia\nsocietat catalana de pedagogia\nsocietat catalana de qu\u00edmica\nsocietat catalana de socioling\u00fc\u00edstica\nsocietat catalana de tecnologia\nsocietat catalana de terminologia\nsocietat d'hist\u00f2ria de l'educaci\u00f3 dels pa\u00efsos de llengua catalana\n\n\n== membres ==\nvegeu l'article llista de membres de l'institut d'estudis catalans i la categoria membres de l'iecels membres de l'institut d'estudis catalans poden ser numeraris, em\u00e8rits, supernumeraris o corresponents.\n\nels membres numeraris s\u00f3n aquells que, elegits pel ple, tenen tots els drets i les obligacions que preveuen els estatuts.\nels membres em\u00e8rits s\u00f3n aquells que, havent estat membres numeraris, per ra\u00f3 d'edat s\u00f3n exonerats de les obligacions corporatives. juntament amb els numeraris, constitueixen el ple de l'institut, del qual tamb\u00e9 formen part els presidents de les societats filials.\nels membres corresponents col\u00b7laboren a les tasques cient\u00edfiques de l'institut i no participen en els \u00f2rgans de govern.entre els seus membres m\u00e9s destacats hi ha personalitats com antoni maria alcover, josep puig i cadafalch, pompeu fabra i poch, josep carner, \u00e0ngel guimer\u00e0, joan maragall, august pi i sunyer, pere coromines, eugeni d'ors, joan coromines o ramon aramon i serra.\n\n\n=== presidents ===\n\n\n=== secretaris generals ===\n1907-1911 - josep pijoan i soteras\n1911-1920 - eugeni d'ors i rovira\n1920-1939 - ramon d'al\u00f2s-moner i de dou\n1942-1989 - ramon aramon i serra\n1989-1992 - manuel castellet i solanas\n1992-1998 - joaquim rafel i fontanals\n1998-2002 - carles miralles i sol\u00e0\n2002-2005 - salvador alegret i sanrom\u00e0\n2005-2009 - joandom\u00e8nec ros i aragon\u00e8s\n2009-2017 - rom\u00e0 escalas i llimona\n2017-2021 - josep enric llebot rabagliati\n2021-avui - \u00e0ngel messeguer i peypoch\n\n\n== funcions ==\nl'iec t\u00e9 una qu\u00e0druple funci\u00f3 prescriptiva, de recerca, d'assessorament i de difusi\u00f3 del coneixement.\n\n\n=== prescriptiva ===\nl'iec t\u00e9 la funci\u00f3 prescriptiva de la llengua, i ha de proposar a les autoritats p\u00fabliques\nels altres \u00e0mbits en qu\u00e8 tamb\u00e9 podria tenir una funci\u00f3 prescriptiva. \u00e9s l'\u00fanica autoritat ling\u00fc\u00edstica per al catal\u00e0 en tots els territoris on \u00e9s llengua pr\u00f2pia. tamb\u00e9 est\u00e0 capacitat per a realitzar una funci\u00f3 an\u00e0loga en altres \u00e0mbits del coneixement, especialment en el camp del patrimoni cultural i de la catalan\u00edstica en general. l'institut \u00e9s competent per a realitzar informes, llibres blancs i dict\u00e0mens preceptius en aspectes cient\u00edfics.a principis del segle xx el catal\u00e0 era la llengua majorit\u00e0ria i natural de la gent, per\u00f2 no existia encara un est\u00e0ndard ni unes normes. prat de la riba era conscient que \u00abde la cultura catalana l'estat no se'n preocupa i les diputacions hem de suplir aquesta defici\u00e8ncia de l'estat fomentant el conreu i perfeccionament de la llengua\u00bb. i per aquest motiu, entre d'altres, va decidir crear l'iec quan era president de la diputaci\u00f3. els objectius eren sistematitzar unes regles d'escriptura i promocionar el catal\u00e0 com a llengua d'\u00fas cient\u00edfic, els quals es van explicitar el dia de la constituci\u00f3: \u00abel restabliment i l'organitzaci\u00f3 de tot el que es refereix a la cultura genu\u00efnament catalana\" i \"la investigaci\u00f3 cient\u00edfica de tots els elements de la cultura catalana\u00bb.\nla tasca de sistematitzaci\u00f3 fou encarregada a l'enginyer pompeu fabra, un modern ling\u00fcista molt reconegut des de la celebraci\u00f3 del i congr\u00e9s internacional de la llengua catalana l'any anterior. ell va liderar els debats de la secci\u00f3 filol\u00f2gica per anar triant el l\u00e8xic i establint les normes ortogr\u00e0fiques. el m\u00e8tode utilitzat era el de seleccionar els elements comuns dels diversos dialectes territorials. finalment el 1913 l'iec va assolir la fita de publicar les normes ortogr\u00e0fiques, que van dotar el catal\u00e0 d'una ortografia formal. immediatament es van generar grans i durs debats sobre algunes de les decisions ortogr\u00e0fiques preses (el m\u00e9s aferrissat fou el d'escriure els plurals -es i no -as), per\u00f2 de mica en mica s'anaren acceptant. la mancomunitat va adoptar de seguida el catal\u00e0 fabri\u00e0, i totes les institucions que va crear l'usaven com a llengua vehicular, des de les diverses escoles d'educaci\u00f3 professional fins a les escoles de prim\u00e0ria. el 1918 fabra va publicar la gram\u00e0tica catalana, que fou adoptada oficialment. la diputaci\u00f3 va premiar-lo creant per a ell la c\u00e0tedra de llengua catalana (que li fou arrabassada durant la primera dictadura). ja el 1931 va publicar el conegut diccionari general, i el 1932 la ub el va nomenar per la primera c\u00e0tedra universit\u00e0ria.\n\n\n=== recerca ===\nun dels objectius fundacionals de l'iec era el de crear \u00abun centre d'estudis cient\u00edfics, concretament especialitzats i destinats, m\u00e9s que no pas a l'ensenyament, a produir ci\u00e8ncia i facilitar les investigacions, per saber directament tot all\u00f2 que tenim de propi, i no haver d'aprendre dels estrangers all\u00f2 que han estudiat a casa nostra\u00bb. l'institut d'estudis catalans seria doncs la instituci\u00f3 responsable de vetllar i promoure la investigaci\u00f3 cient\u00edfica de tots els elements de la cultura catalana, seguint el model de l'institut de fran\u00e7a, que agrupava cinc acad\u00e8mies, amb el qual comparteixen objectius.\n\nl'iec actua com a corporaci\u00f3 acad\u00e8mica i com a centre d'investigaci\u00f3. t\u00e9 l'obligaci\u00f3 de fer recerca de tots els elements de la cultura catalana i, per tant, \u00e9s un institut de catalan\u00edstica. al mateix temps, l'institut ha de contribuir a la investigaci\u00f3 en les diferents \u00e0rees de les humanitats, de la ci\u00e8ncia i de la tecnologia. amb el temps l'iec ha aconseguit esdevenir el referent com a acad\u00e8mia de la llengua, per\u00f2 la seva tasca com a centre d'investigaci\u00f3 en altres \u00e0mbits del saber encara no \u00e9s tan reconeguda.\n\nobservatori de la recerca (or-iec): \u00e9s una unitat integrada dins del servei de suport a la recerca (ssr) de l'institut d'estudis catalans creat l'any 2003 per la secretaria cient\u00edfica. tota la informaci\u00f3 sobre els recursos i els resultats de la investigaci\u00f3 catalana es gestiona i t\u00e9 visibilitat mitjan\u00e7ant el portal web de l'observatori de la recerca (or-iec) arxivat 2018-04-04 a wayback machine.comissi\u00f3 d'investigaci\u00f3: \u00e9s una comissi\u00f3 delegada del ple amb l'objectiu de facilitar la tasca de decisi\u00f3 dels \u00f2rgans de govern de l'institut, tot estudiant i valorant les propostes de programes de recerca fetes per les seccions o proposant-ne al consell permanent de noves.des dels seus inicis l'iec ha prioritzat les seves relacions amb centres de similar activitat tant europeus com americans per a aconseguir una pres\u00e8ncia internacional de les seves activitats, aix\u00ed com un intercanvi de coneixements i publicacions. van establir relacions de cooperaci\u00f3 amb hispanistes i romanistes amb resultats fruct\u00edfers, publicaci\u00f3 de monografies i la pres\u00e8ncia com a comunitat cient\u00edfica. alhora, l'anuari de l'institut incorporava articles d'hispanistes d'arreu del m\u00f3n. la pr\u00e0ctica totalitat dels seus membres van viatjar per europa i \u00e0frica entre 1908 i 1910 per cercar contactes cient\u00edfics que van aportar fins a 129 obres i subscripcions per intercanvi el 1910.\nen l'\u00e0mbit espanyol, l'iec va col\u00b7laborar a la creaci\u00f3 i desenvolupament de l'escuela para estudios arqueol\u00f3gicos e hist\u00f3ricos de roma, creada per la junta de ampliaci\u00f3n de estudios de madrid, una instituci\u00f3 que va comptar amb josep pijoan com a secretari. les dificultats econ\u00f2miques van q\u00fcestionar el projecte i pijoan, que a m\u00e9s tenia una situaci\u00f3 personal complicada, va acabar marxant a canad\u00e0 amb algun viatge espor\u00e0dic a catalunya. a roma van estar pensionats en francesc martorell i ramon d'al\u00f2s-moner que, en tornar, van treballar per preparar l'obertura de la biblioteca de catalunya.\n\n\n=== assessorament ===\nl'iec elabora informes de refer\u00e8ncia i llibres blancs sobre aspectes d'inter\u00e8s prioritari per a la societat. l'iec ha d'aportar coneixement a les grans q\u00fcestions del seu \u00e0mbit territorial, per exemple compilant l'estat del coneixement sobre la mat\u00e8ria considerada. aix\u00ed, l'elaboraci\u00f3 d'aquests documents ha de servir per a aportar llum sobre aquestes q\u00fcestions, des de la independ\u00e8ncia i la solv\u00e8ncia cient\u00edfiques, amb l'objectiu d'esdevenir el consell consultiu cient\u00edfic de les administracions del seu \u00e0mbit territorial.\n\n\n=== difusi\u00f3 del coneixement ===\nles tasques de l'iec s\u00f3n cient\u00edfiques, i per aix\u00f2 orienta les seves actuacions principalment a la comunitat cient\u00edfica, sense oblidar que la societat en general. entre les seves funcions estrat\u00e8giques es troben facilitar l'acc\u00e9s als resultats de la recerca realitzada en el seu \u00e0mbit territorial; promoure les activitats de discussi\u00f3 cient\u00edfica, fixar el llenguatge cient\u00edfic en catal\u00e0 i estendre'n l'\u00fas; elaborar i difondre obres de refer\u00e8ncia en els diversos camps de coneixement i mantenir actualitzades i accessibles bases de dades de suport al coneixement i a la recerca. tamb\u00e9 promou iniciatives de formaci\u00f3 d'alt nivell en temes relacionats amb la catalan\u00edstica.\n\n\n== publicacions ==\nles publicacions de l'iec s\u00f3n el resultat de la recerca i de les activitats dutes a terme per aquesta corporaci\u00f3, i tenen per objectiu difondre tota classe d'assoliments cient\u00edfics i culturals aconseguits per especialistes de totes les disciplines d'arreu dels pa\u00efsos catalans i del m\u00f3n. la seva producci\u00f3 ha passat per \u00e8poques diverses, i ha variat segons les circumst\u00e0ncies hist\u00f2riques i pol\u00edtiques del moment, per\u00f2 mai no ha quedat anul\u00b7lada del tot, ni tan sols en el per\u00edode m\u00e9s dif\u00edcil de l'opressi\u00f3 franquista, corresponent a la d\u00e8cada dels anys quaranta del segle xx. actualment l'iec produeix m\u00e9s de 100 publicacions cient\u00edfiques anuals, que distribueix mitjan\u00e7ant diversos canals: \n\nuna botiga pr\u00f2pia, la llibreria de l'institut d'estudis catalans, ubicada al carrer de maria aur\u00e8lia capmany, 14-16, del barri del raval de barcelona, especialitzada en publicacions cient\u00edfiques (llibres i revistes), incloent-hi tot el fons i les novetats editorials de l'iec.\nl'hemeroteca cient\u00edfica catalana (hcc): es tracta d'un projecte obert a la comunitat cient\u00edfica dels territoris de cultura catalana, amb l'objectiu de facilitar la producci\u00f3 i difusi\u00f3 de revistes cient\u00edfiques, o d'alta divulgaci\u00f3 cient\u00edfica, en format digital i acc\u00e9s obert. l'hcc utilitza l'aplicaci\u00f3 open journal systems, un programari de codi obert per a la gesti\u00f3 i la publicaci\u00f3 de revistes.\nportal de publicacions: un portal en l\u00ednia de distribuci\u00f3 de les revistes gestionades per l'iec.\n\n\n== fundacions i participacions institucionals ==\nl'iec gestiona diverses fundacions:\n\nla fundaci\u00f3 merc\u00e8 rodoreda, constitu\u00efda el 1992 per l'iec, hereu de la propietat intel\u00b7lectual de merc\u00e8 rodoreda, amb la finalitat de tenir cura de la seva obra i de gestionar-ne els drets d'autor corresponents. la fundaci\u00f3 disposa de l'arxiu personal de l'escriptora i d'una biblioteca complement\u00e0ria, ambd\u00f3s ubicats a la casa de convalesc\u00e8ncia\nla fundaci\u00f3 ferran sunyer i balaguer, creada el 1983 per maria assumpci\u00f3 carbona i balaguer i maria dels \u00e0ngels carbona i balaguer, cosines del matem\u00e0tic ferran sunyer i balaguer, i gestionada des del 1991 per l'institut d'estudis catalans.forma part del patronat de diverses fundacions: fundaci\u00f3 ferran sunyer i balaguer, fundaci\u00f3 merc\u00e8 rodoreda, fundaci\u00f3 universitat catalana d'estiu, fundaci\u00f3 carles salvador, fundaci\u00f3 pere coromines, fundaci\u00f3 puntcat i fundaci\u00f3 alsina bofill.\ntamb\u00e9 forma part del centre de recerca ecol\u00f2gica i aplicacions forestals (creaf), del consorci patronat vil\u00b7la romana de tossa, del consorci centre de recerca matem\u00e0tica, del consorci del centre de terminologia (termcat) i del consorci institut ramon llull. a la vegada, \u00e9s present en els \u00f2rgans institucionals de la biblioteca de catalunya, del consell social de la llengua catalana, del centre d'estudis catalans de la universitat par\u00eds iv i de l'institut franco-catal\u00e0 transfronterer.\n\n\n== arxiu ==\nl'iec disposa d'un fons documental i arxiv\u00edstic que gestiona des del seu servei de documentaci\u00f3 i arxiu. l'arxiu disposa d'una versi\u00f3 accessible en l\u00ednia, amb alguna de les s\u00e8ries del fons, format per diversos fons personals, l'arxiu hist\u00f2ric de la mateixa entitat, dels seus membres destacats i d'altres organitzacions. el maig de 2016 ocupava nou-cents cinquanta metres lineals.\narxius de membres de l'iecfons ramon d'abadal i de vinyals\nfons ramon d'al\u00f2s-moner i de dou\nfons llu\u00eds faraudo i de saint-germain\nfons salvador giner de sociologia\nfons francesc martorell i trabal\nfons llu\u00eds nicolau d'olwer\nfons josep roca-pons\nfons jaume serra i h\u00fanter\nfons josep de c. serra i r\u00e0fols\nfons ferran soldevila\nfons miquel tarradell\nfons esteve terradas\nfons josep vallverd\u00fa i aixal\u00e0 - jordi rubi\u00f3 i balaguer (correspond\u00e8ncia)altres fonsfons amics de l'art vell\nfons josep m. batista i roc\nfons del congr\u00e9s internacional d'arqueologia cl\u00e0ssica (xiv : 1993 : tarragona)\nfons editorial pedag\u00f2gica / apec\nfons pompeu fabra de jordi mir\nfons de la fundaci\u00f3 ferran sunyer i balaguer\nfons masriera\nfons patxot\nfons joan prat (armand obiols)\nfons merc\u00e8 rodoreda\nfons subias i galter\n\n\n== fons d'art ==\nl'institut d'estudis catalans disposa d'un fons d'art propi, iniciat el 1995. el 2007 estava format per 67 obres d'art: 44 pintures, 12 escultures, 3 dibuixos, 2 gravats, 1 cer\u00e0mica, 1 tap\u00eds i 1 grafit, pintat en el sostre de la sala pere coromines. les obres de m\u00e9s rellev\u00e0ncia s\u00f3n iec, d'antoni t\u00e0pies (2001), parc de la ciutadella, de josep amat (1984), collage a l'institut d'estudis catalans, d'antoni clav\u00e9 (1994), homenatge a jacint verdaguer, de dami\u00e0 jaume (2001) i institut d'estudis catalans 1997-1998, de josep guinovart. tamb\u00e9 disposen d'orbes de joan vila grau, joan brossa, rosa serra, joaquim torres garcia, josep maria subirachs, ernest alt\u00e9s i andreu alfaro.\n\n\n== premis ==\ntant l'iec, com les seccions i les societats filials tenen la tradici\u00f3 d'atorgar premis a institucions i a persones que, amb llur activitat i treball, contribueixen a assolir la finalitat de l'institut, englobats amb el nom de premis sant jordi. els premis de l'institut d'estudis catalans, institu\u00efts l'any 1914, constitueixen la tradici\u00f3 m\u00e9s antiga de l'acad\u00e8mia catalana de les ci\u00e8ncies i les humanitats. tenen l'objectiu de ser un est\u00edmul per als estudiosos de tots els camps del saber que s'expressen en llengua catalana.\nm\u00e9s enll\u00e0 dels premis de l'iec i de les seves seccions, les societats filials tamb\u00e9 organitzen els seus propis premis.\n\n\n== reconeixements ==\nel 1978 va rebre el premi d'honor llu\u00eds carulla. l'any 1996 fou guardonat amb el premi nacional a la projecci\u00f3 social de la llengua catalana i el 2002 la seva secci\u00f3 filol\u00f2gica amb el premi nacional de patrimoni cultural. el 2010 la generalitat li conced\u00ed la seva m\u00e0xima distinci\u00f3 honor\u00edfica, la medalla d'or, \u00aben reconeixement a la seva tasca en la recerca en els \u00e0mbits de la cultura catalana\u00bb i tamb\u00e9 de \u00abla seva fidelitat al llarg de m\u00e9s d'un segle envers els objectius fundacionals\u00bb.\n\n\n== refer\u00e8ncies ==\n\n\n== bibliografia ==\nalbert balcells, enric pujol & santiago izquierdo, hist\u00f2ria de l'institut d'estudis catalans, iec, barcelona 2002-2007, 2 vols.\ncamarasa, josep m. iec, l'institut d'estudis catalans, 1907-2007 : un segle de cultura i ci\u00e8ncia als pa\u00efsos catalans.  barcelona: institut d'estudis catalans, 2005. isbn 9788472839311. \nfontanals jaum\u00e0, reis. biblioteca de catalunya : 100 anys, 1907-2007.  barcelona: biblioteca de catalunya, 2007. isbn 9788478450190 [consulta: 13 gener 2014]. \nmancomunitat de catalunya. 100 anys (orig.) vol. ii: una llengua per vertebrar catalunya (orig.). dir: enric canals. gui: enric canals josep maria r\u00e0fols joan safont. loc:dolors sans xavier serrano. ass: josep maria sol\u00e9 i sabat\u00e9. doc: mar llanas. prod ex: cristina bagu\u00e9 jordi sacristan. prod: la xarxa comunicaci\u00f3 local optim tv. fin: m mancomunitat de catalunya 1914-2014. col: arxiu general de la diputaci\u00f3 de barcelona arxiu hist\u00f2ric de la ciutat de barcelona arxiu nacional de catalunya biblioteca de catalunya arxiu hist\u00f2ric de l'institut d'estudis fotogr\u00e0fics arxiu de la diputaci\u00f3 de lleida arxiu hist\u00f2ric de la universitat de barcelona. \u00a9 xarxa audiovisual local- 2014. 23 min.. v\u00eddeo a internet. [consulta: 4 juny 2014]\nmarimon, s\u00edlvia \u00abni un poble sense escola, biblioteca i tel\u00e8fon\u00bb. diari ara, 18-12-2013 [consulta: 19 desembre 2013].\nsantamaria balaguer, francesc xavier. prat de la riba i la institucionalitzaci\u00f3 d'un model de cultura catalana: l'obra cultural i pedag\u00f2gica.  universitat ramon llull, 2010 [consulta: 8 gener 2014]. .\nfons d'art de l'institut d'estudis catalans (1995-2001) (texts de llu\u00efsa sala i tubert), institut d'estudis catalans, barcelona 2001\n\n\n== enlla\u00e7os externs ==\nlloc web de l'iec\n100 anys d\u2019hist\u00f2ria de les matem\u00e0tiques a l\u2019institut d\u2019estudis catalans (1911 \u2013 2011)"