"quebonafide, w\u0142a\u015bc. kuba grabowski (ur. 7 lipca 1991 w ciechanowie) \u2013 polski raper, piosenkarz, autor tekst\u00f3w. cz\u0142onek duet\u00f3w yochimu oraz taconafide. za\u0142o\u017cyciel wytw\u00f3rni quequality.\nmuzyk sprzeda\u0142 w polsce ponad 500 tys. p\u0142yt co czyni go jednym z najlepiej sprzedaj\u0105cych si\u0119 raper\u00f3w w polsce. najwi\u0119kszy sukces osi\u0105gn\u0105\u0142 wsp\u00f3lny album z taco hemingwayem pt. soma 0,5 mg, kt\u00f3ry rozszed\u0142 si\u0119 w ponad 150 tys. egzemplarzy. sukces odni\u00f3s\u0142 r\u00f3wnie\u017c solowy album egzotyka, kt\u00f3ry r\u00f3wnie\u017c rozszed\u0142 si\u0119 w ponad 150 tys. egzemplarzy. jego albumy wielokrotnie zdobywa\u0142y status platynowych, z\u0142otych oraz diamentowych p\u0142yt dzi\u0119ki czemu znajduje si\u0119 w czo\u0142\u00f3wce listy najlepiej sprzedaj\u0105cych si\u0119 polskich raper\u00f3w w historii. raper jest tw\u00f3rc\u0105 takich przeboj\u00f3w jak \u201ecandy\u201d, \u201ebubbletea\u201d czy \u201etamagotchi\u201d.\npi\u0119ciokrotnie nominowany do nagrody fryderyk\u00f3w, w tym raz laureat w kategorii album roku hip-hop za p\u0142yt\u0119 soma 0,5 mg. w 2018 album egzotyka zosta\u0142 nominowany do nagrody bestseller\u00f3w empiku w kategorii muzyka polska.\n\n\n== wykszta\u0142cenie ==\nstudiowa\u0142 filozofi\u0119 i socjologi\u0119 na uniwersytecie warszawskim.\n\n\n== kariera muzyczna ==\n\n\n=== 2008\u20132014: pocz\u0105tki ===\npocz\u0105tkowo by\u0142 cz\u0142onkiem duetu yochimu, kt\u00f3ry wsp\u00f3\u0142tworzy\u0142 z raperem i producentem fuso. od 2008 pod t\u0105 w\u0142a\u015bnie nazw\u0105 wydali trzy albumy: pierwsze ci\u0119cie, drugie ci\u0119cie oraz flow witam. w 2012 pojawia\u0142 si\u0119 na bitwach freestylowych. z czasem przyci\u0105gn\u0105\u0142 uwag\u0119 \u015brodowiska hip-hopowego. wygra\u0142 m.in. bitw\u0119 o koniec \u015bwiata oraz by\u0142 finalist\u0105 wielkiej bitwy warszawskiej. zaj\u0105\u0142 r\u00f3wnie\u017c drugie miejsce na raci\u0105\u017c freestyle battle oraz bitwie o wrzesie\u0144. popularno\u015b\u0107 zdoby\u0142 jednak w 2013, wydaj\u0105c mixtape eklektyka 31 lipca nak\u0142adem wytw\u00f3rni sb maffiji. quebo po wydaniu mixtape zacz\u0105\u0142 by\u0107 rozpoznawalny w polskim \u015brodowisku hip-hopowym oraz zapraszany na trasy koncertowe, kt\u00f3re gra\u0142 wraz z sb maffij\u0105. zacz\u0105\u0142 si\u0119 pojawia\u0107 go\u015bcinnie u coraz wi\u0119kszej liczby raper\u00f3w, 18 listopada 2013 \u015bwiat\u0142o dzienne ujrza\u0142 singel \u201etarot\u201d z go\u015bcinnym udzia\u0142em justyny ku\u015bmierczyk, a 31 grudnia 2013 wraz z raperem eripe wyda\u0142 p\u0142yt\u0119 nielegal pt. p\u0142yta roku. p\u0142yta uzyska\u0142a pozytywny odbi\u00f3r w\u015br\u00f3d odbiorc\u00f3w. w 2014 quebonafide po wyst\u0105pieniu na p\u0142ycie utopia pawbeatsa w utworze \u201eeuforia\u201d odnotowa\u0142 wzrost popularno\u015bci. utw\u00f3r by\u0142 nadawany w radiach rmf, eska, polskie radio szczecin oraz polskie radio tr\u00f3jka. piosenka dotar\u0142a do 3. miejsca listy hop b\u0119c radia rmf.\n\n\n=== 2014\u20132015: ezoteryka ===\nw 2014 wyda\u0142 singel \u201e\u017cadnych zmartwie\u0144\u201d, w kt\u00f3rym go\u015bcinnie udzielili si\u0119 kuban oraz kuba knap i tym samym raper zapowiedzia\u0142 sw\u00f3j pierwszy oficjalny album. 1 kwietnia 2014 raper wyda\u0142 drugi singel \u201ehype\u201d. 15 lipca opublikowa\u0142 klip do numeru \u201ehype\u201d i za\u0142o\u017cy\u0142 wytw\u00f3rni\u0119 quequality wraz ze sklepem odzie\u017cowym, a 28 lipca zosta\u0142 wydany trzeci singel \u201eciernie\u201d z go\u015bcinn\u0105 zwrotk\u0105 deysa. 19 listopada \u015bwiat\u0142o dzienne ujrza\u0142 singel \u201ecarnival\u201d. 2 grudnia 2014 wyszed\u0142 singel \u201etrip\u201d. 20 grudnia podczas koncertu rapera w warszawskim klubie niepowiem na scen\u0119 wepcha\u0142 si\u0119 raper pih i zabieraj\u0105c mikrofon krzycza\u0142 \u201eto nie jest hip-hop i nigdy nim nie b\u0119dzie\u201d, po czym zosta\u0142 zabrany przez ochroniarzy klubu. 22 grudnia 2014 przez niedopilnowanie producent\u00f3w p\u0142yta zosta\u0142a nielegalnie opublikowana w internecie w niedopracowanej wersji. mimo usilnych pr\u00f3b usuwania z internetu utwor\u00f3w p\u0142yta by\u0142a dost\u0119pna do pobrania. 17 lutego 2015 ruszy\u0142a przedsprzeda\u017c p\u0142yty, ujawniono dat\u0119 premiery, a raper zapowiedzia\u0142, \u017ce do p\u0142yty zostanie dodany mixtape erotyka. r\u00f3wnie\u017c 17 lutego premier\u0119 mia\u0142y cztery single \u201evoodoo\u201d, \u201ekyrie eleison\u201d z go\u015bcinnym udzia\u0142em rapera guziora, \u201epowszechny i \u015bmiertelny\u201d oraz \u201eile mog\u0142em\u201d z go\u015bcinnym udzia\u0142em k-leah.\n27 marca 2015 wyda\u0142 debiutancki album pt. ezoteryka, z kt\u00f3rym zadebiutowa\u0142 na 1. miejscu najlepiej sprzedaj\u0105cych si\u0119 p\u0142yt w polsce \u2013 olis. wydawnictwo osi\u0105gn\u0119\u0142o status z\u0142otej p\u0142yty, rozchodz\u0105c si\u0119 w nak\u0142adzie ponad 15 tys. egzemplarzy. album by\u0142 nominowany do tytu\u0142u polskiej rap p\u0142yty 2015 w plebiscycie wudoo i hip-hop.pl. singel z p\u0142yty \u201ehype\u201d dosta\u0142 nominacje do sztos\u00f3w 2014 oraz do polskiego singla rap 2014 w plebiscycie wudoo i hip-hop.pl. po premierze p\u0142yty raper wyruszy\u0142 w swoj\u0105 pierwsz\u0105 tras\u0119 koncertow\u0105 ezoteryka tour. album znalaz\u0142 si\u0119 na 41. miejscu najlepiej sprzedaj\u0105cych si\u0119 p\u0142yt w polsce. 2 grudnia 2015 raper nagra\u0142 minialbum wsp\u00f3lnie z raperem bia\u0142asem, kt\u00f3ry zosta\u0142 udost\u0119pniony bezp\u0142atnie na kanale youtube. p\u0142yta w wersji cd zosta\u0142a do\u0142\u0105czona w przedsprzeda\u017cy do albumu bia\u0142asa pt. rehab. minialbum pocz\u0105tkowo wydany w nak\u0142adzie tysi\u0105c sztuk, ze wzgl\u0119du na zainteresowanie powi\u0119kszony do 3 tys.\n\n\n=== 2015\u20132018: egzotyka ===\n1 kwietnia 2015 zdradzi\u0142, \u017ce jego nowa p\u0142yta b\u0119dzie mia\u0142a tytu\u0142 egzotyka, na kt\u00f3rej ka\u017cdy utw\u00f3r b\u0119dzie opisywa\u0142 inn\u0105 cz\u0119\u015b\u0107 \u015bwiata wraz z teledyskiem zrealizowanym w danym regionie. 18 listopada 2015 wyszed\u0142 pierwszy singel \u201eoh my buddha\u201d wraz z klipem zrealizowanym w tajlandii, a 18 lutego drugi singel \u201equebahombre\u201d z klipem zrealizowanym w meksyku. utw\u00f3r dotar\u0142 do 14. miejsca w notowaniu radia rmf. 17 maja 2016 ukaza\u0142y si\u0119 dwa single \u201eszejk\u201d oraz \u201ebollywood\u201d z go\u015bcinnym udzia\u0142em czes\u0142awa mozilla, pierwszy kr\u0119cony w dubaju, drugi w indiach. 17 czerwca 2016 ukaza\u0142 si\u0119 album kompilacyjny wytw\u00f3rni quequality hip-hop 2.0, debiutuj\u0105c na 3. miejscu listy olis. 10 lipca 2016 wyda\u0142 pi\u0105ty singel promuj\u0105cy p\u0142yt\u0119, \u201elu\u00eds naz\u00e1rio de lima\u201d z klipem kr\u0119conym w brazylii. 27 pa\u017adziernika 2016 wyda\u0142 singel \u201emadagaskar\u201d z klipem zrealizowanym na madagaskarze. z piosenk\u0105 dotar\u0142 do 1. miejsca w notowaniu stacji hip-hop.tv. 11 listopada wyst\u0105pi\u0142 go\u015bcinnie u afryka\u0144skiego rapera ifani w utworze \u201esushi dip\u201d. utw\u00f3r emitowany by\u0142 w stacji mtv.\n11 kwietnia 2017 wyda\u0142 singel \u201echanga\u201d z go\u015bcinnym udzia\u0142em rapera ifani, teledysk nakr\u0119cono w po\u0142udniowej afryce. tego samego dnia rozpocz\u0119\u0142a si\u0119 przedsprzeda\u017c p\u0142yty, og\u0142oszono dat\u0119 premiery albumu oraz ukaza\u0142a si\u0119 ok\u0142adka p\u0142yty wraz z tracklist\u0105. 18 kwietnia 2017 ukaza\u0142 si\u0119 kolejny singel \u201ec\u2019est la vie\u201d wraz z klipem zrealizowanym w pary\u017cu, a 28 kwietnia kolejny singel \u201ezorza\u201d tym razem kr\u0119cony na islandii. piosenka dotar\u0142a do 1. miejsca w notowaniu stacji hip-hop.tv. 2 maja wyda\u0142 singel \u201emi\u0119dzy s\u0142owami\u201d wraz z kanadyjskim raperem young lungs, teledysk kr\u0119cony by\u0142 w japonii. tydzie\u0144 p\u00f3\u017aniej zaprezentowa\u0142 singel \u201earabska noc\u201d z go\u015bcinnymi zwrotkami raper\u00f3w solar oraz wac toja, klip zrealizowano w maroku. 16 maja wyda\u0142 singel \u201eto nie jest hip-hop\u201d z go\u015bcinnym udzia\u0142em ameryka\u0144skiego rapera krs-one wraz z teledyskiem zrealizowanym w stanach zjednoczonych. tydzie\u0144 p\u00f3\u017aniej, 23 maja zaprezentowa\u0142 singel \u201ebumerang\u201d kr\u0119cony w australii, a 6 czerwca \u2013 singel \u201eodyseusz\u201d z klipem zrealizowanym w polsce, tym samym ca\u0142a p\u0142yta zosta\u0142a wydana jako single.\nalbum ju\u017c przed premier\u0105 w przedsprzeda\u017cy zam\u00f3wi\u0142o 30 tys. os\u00f3b, tym samym album uzyska\u0142 status platynowej p\u0142yty. p\u0142yta zadebiutowa\u0142a na 1. miejscu listy najlepiej sprzedaj\u0105cych si\u0119 p\u0142yt w polsce \u2013 olis i utrzymywa\u0142a si\u0119 na 1. miejscu przez trzy tygodnie. p\u0142yta by\u0142 r\u00f3wnie\u017c najlepiej sprzedaj\u0105cym si\u0119 albumem w polsce w czerwcu oraz drug\u0105 najlepiej sprzedaj\u0105c\u0105 si\u0119 w lipcu w 2017. do albumu w przedsprzeda\u017cy do\u0142\u0105czone s\u0105 mixtape \u201edla fan\u00f3w eklektyki ep\u201d oraz \u201edla fanek euforii ep\u201d do\u0142\u0105czane w zale\u017cno\u015bci od p\u0142ci. 30 sierpnia wyda\u0142 minialbum pt. no to bajka ep, kt\u00f3ry nagra\u0142 wraz z producentem matheo. przewodnim motywem p\u0142yty s\u0105 elementy z bajek disneya. ca\u0142y nak\u0142ad p\u0142yty zosta\u0142 wysprzedany w rekordowym czasie, w nieca\u0142\u0105 godzin\u0119. album egzotyka zosta\u0142 najlepiej sprzedaj\u0105cym si\u0119 albumem w polsce w 2017 oraz zosta\u0142 nominowany do bestseller\u00f3w empiku 2017 w kategorii muzyka polska. raper nie otrzyma\u0142 nominacji do fryderyk\u00f3w 2018 za p\u0142yt\u0119 egzotyka w kategorii \u201ealbum roku hip-hop\u201d, co by\u0142o szeroko krytykowane w mediach i na portalach spo\u0142eczno\u015bciowych.\n\n\n=== 2018\u20132019: taconafide, przerwa w karierze ===\nw pa\u017adzierniku 2017 og\u0142osi\u0142 chwilowe zawieszenie dzia\u0142alno\u015bci w mediach spo\u0142eczno\u015bciowych. w wywiadzie przyzna\u0142, \u017ce ma to mu pom\u00f3c w pracy nad now\u0105 p\u0142yt\u0105. w 2018 media obieg\u0142a informacja, jakoby artysta mia\u0142 nagra\u0107 wsp\u00f3lny album wraz z raperem taco hemingwayem. w marcu 2018 plotki zosta\u0142y potwierdzone przez raper\u00f3w. 16 marca 2018 na kanale quequality pojawi\u0142 si\u0119 pierwszy singel promuj\u0105cy wsp\u00f3lny album, kt\u00f3ry nosi tytu\u0142 \u201eart-b\u201d, tym samym podano nazw\u0119 albumu, kt\u00f3ra brzmi soma 0,5 mg, zapowiedziano jego premier\u0119 na 13 kwietnia 2018 oraz wystartowa\u0142 preorder albumu na specjalnej na to przygotowanej stronie. ledwo kilka godzin po publikacji utw\u00f3r osi\u0105gn\u0105\u0142 pierwsze miejsce w karcie \u201ena czasie\u201d w serwisie youtube. arty\u015bci postanowili wyda\u0107 album pod nazw\u0105 taconafide, czyli kombinacji ich pseudonim\u00f3w. raperzy zapowiedzieli wsp\u00f3ln\u0105 tras\u0119 koncertow\u0105 promuj\u0105c\u0105 p\u0142yt\u0119 po polsce pt. ekodiesel tour. 22 marca 2018 wydali drugi singel wraz z klipem o nazwie \u201etamagotchi\u201d. utw\u00f3r pobi\u0142 rekord eda sheerana w kategorii najcz\u0119\u015bciej s\u0142uchanego singla w polsce w serwisie spotify. sam utw\u00f3r utrzymywa\u0142 si\u0119 tydzie\u0144 na 1. miejscu karty czasu serwisu youtube osi\u0105gaj\u0105c ponad 2 miliony wy\u015bwietle\u0144 w 24 godziny. 27 marca ujawnili dodatki do edycji limitowanej oraz zagadkowe grafiki zapowiadaj\u0105ce go\u015bcinne wyst\u0119py na albumie dodatkowym. 1 kwietnia podali ca\u0142\u0105 tracklist\u0119 g\u0142\u00f3wnego albumu oraz bonusowego o nazwie \u201e0,25 mg\u201d. ujawnili te\u017c producent\u00f3w oraz go\u015bci na dodatkowym cd, kt\u00f3rymi zostali: bedoes, k\u0119k\u0119, paluch, kaz ba\u0142agane, dawid podsiad\u0142o oraz bia\u0142as. 4 kwietnia wydali kolejny singel, \u201emetallica 808\u201d, a pi\u0119\u0107 dni p\u00f3\u017aniej \u2013 singel \u201ekryptowaluty\u201d wraz z klipem.\n\n13 kwietnia premier\u0119 mia\u0142 ich album pt. soma 0,5 mg. par\u0119 dni p\u00f3\u017aniej na serwisach streamingowych oraz kana\u0142ach artyst\u00f3w na youtube zosta\u0142 udost\u0119pniony r\u00f3wnie\u017c dodatkowy materia\u0142 dodawany do p\u0142yty pt. 0,25 mg. album zadebiutowa\u0142 na 1. miejscu polskiej listy przeboj\u00f3w \u2013 olis, sprzedaj\u0105c si\u0119 w ponad 30 tys. egzemplarzy zdobywaj\u0105c tym samym status platynowej p\u0142yty. p\u0142yta by\u0142 r\u00f3wnie\u017c najlepiej sprzedaj\u0105cym si\u0119 albumem w polsce w kwietniu oraz w maju w 2018. 4 lipca albumowi przyznano status podw\u00f3jnej platynowej p\u0142yty za sprzeda\u017c 60 tys. egzemplarzy. p\u0142yta by\u0142a r\u00f3wnie\u017c najlepiej sprzedaj\u0105cym si\u0119 kr\u0105\u017ckiem pierwszego p\u00f3\u0142rocza w polsce. 6 lipca raperzy wyst\u0105pili na festiwalu open\u2019er festival w gdyni, zapowiadaj\u0105c uprzednio, \u017ce b\u0119dzie to ich ostatni koncert w duecie. wed\u0142ug medialnych relacji, raperzy zgromadzili kilkudziesi\u0119ciotysi\u0119czn\u0105 publiczno\u015b\u0107, por\u00f3wnywaln\u0105 z najwi\u0119kszymi gwiazdami wieczoru, zespo\u0142em gorillaz, a zarazem najwi\u0119ksz\u0105 spo\u015br\u00f3d polskich wykonawc\u00f3w w historii open\u2019era. 8 wrze\u015bnia 2018 og\u0142osi\u0142, \u017ce robi przerw\u0119 od muzyki z powodu \u015bmierci bardzo wa\u017cnej dla niego osoby \u2013 maca millera, kt\u00f3remu jak sam og\u0142asza w swoim po\u015bcie, zawdzi\u0119cza to, gdzie znajduje si\u0119 obecnie (\u201eposta\u0107 bez kt\u00f3rej nie by\u0142oby w moim \u017cyciu tego wszystkiego co jest teraz\u201d). 13 pa\u017adziernika podczas quefestivalu w katowicach odebra\u0142 certyfikat potr\u00f3jnej platynowej p\u0142yty za sprzeda\u017c egzotyki w ponad 90-tysi\u0119cznym nak\u0142adzie. 19 pa\u017adziernika 2019 podczas quefestivalu w katowicach odebra\u0142 diamentow\u0105 p\u0142yt\u0119 za sprzeda\u017c egzotyki w ponad 150-tysi\u0119cznym nak\u0142adzie. r\u00f3wnie\u017c w 2019 status diamentowy uzyska\u0142a r\u00f3wnie\u017c p\u0142yta soma 0,5 mg. 28 wrze\u015bnia 2019 wyst\u0105pi\u0142 go\u015bcinnie na koncercie dawida podsiad\u0142y oraz taco hemingwaya na wyprzedanym stadionie narodowym.\n\n\n=== od 2020: romantic psycho oraz w\u0142asny film dokumentalny ===\n7 lutego 2020 roku ukaza\u0142 si\u0119 pierwszy singel pt. romantic psycho, gdzie wsp\u00f3lnie z taco hemingwayem, raper rozliczy\u0142 si\u0119 z przesz\u0142o\u015bci\u0105. 10 lutego ukazuje si\u0119 kolejny singel r\u00f3wnie\u017c w klimacie depresyjnym wraz z teledyskiem pt. jesie\u0144 z go\u015bcinnym udzia\u0142em natalii szroeder oraz rozpocz\u0119\u0142a si\u0119 przedsprzeda\u017c albumu pt. romantic psycho. raper w teledysku oraz na ok\u0142adce albumu pokaza\u0142 ca\u0142kiem odmieniony wizerunek, znikn\u0119\u0142y z jego cia\u0142a tatua\u017ce, a samym wygl\u0105dem upodobni\u0142 si\u0119 do siebie za czas\u00f3w studenckich. 15 lutego 2020 muzyk wyst\u0105pi\u0142 w dzie\u0144 dobry tvn, gdzie przedstawi\u0142 nowy wizerunek. raper znany zazwyczaj ze swojego szalonego i wybuchowego charakteru, przedstawi\u0142 si\u0119 jako cichy i nie\u015bmia\u0142y ch\u0142opak. raper r\u00f3wnie\u017c og\u0142osi\u0142 swoj\u0105 tras\u0119 koncertow\u0105 promuj\u0105c\u0105 album pt. romantic psycho experience, sam raper nazwa\u0142 j\u0105 \u201edo\u015bwiadczeniem\u201d, a nie tras\u0105 koncertow\u0105. raper zapowiedzia\u0142 r\u00f3wnie\u017c sw\u00f3j udzia\u0142 w programie jeden z dziesi\u0119ciu oraz wyst\u0119p u kuby wojew\u00f3dzkiego. z powodu epidemii koronawirusa trasa, jak i odcinki w kt\u00f3rym mia\u0142 pojawi\u0107 si\u0119 raper zosta\u0142y prze\u0142o\u017cone na inny termin. sw\u00f3j nowy wizerunek muzyk przedstawi\u0142 r\u00f3wnie\u017c na instagramie ukazuj\u0105c komiczne i nie pasuj\u0105ce do gwiazdy zdj\u0119cia. 13 marca ukazuje si\u0119 trzeci singel pt. przytobie, gdzie raper zaatakowa\u0142 polskich stand-uper\u00f3w, celebryt\u00f3w oraz podzia\u0142y w polskim hip-hopie. muzyk pocz\u0105tkowo zapowiedzia\u0142 premier\u0119 albumu na 20 marca, jednak po kilku dniach wypowiedzia\u0142 si\u0119, i\u017c pomyli\u0142 dat\u0119 premiery i album uka\u017ce si\u0119 27 marca 2020 roku. 27 marca ukaza\u0142a si\u0119 p\u0142yta.\n1 kwietnia 2020 ukazuje si\u0119 singel pt. szubienicapestycydybro\u0144, z teledyskiem, kt\u00f3rym quebonafide porzuca styl cichego ch\u0142opca, a na jego ciele znowu pojawiaj\u0105 si\u0119 tatua\u017ce. w singlu atakuje m.in. aktora sebastiana fabija\u0144skiego, a pomi\u0119dzy drug\u0105 zwrotk\u0105 a refrenem pojawi\u0142 si\u0119 fragment parodiuj\u0105cy programy typu talk-show. janusz chabior by\u0142 prowadz\u0105cym, kt\u00f3ry stara\u0142 si\u0119 przeprowadzi\u0107 wywiad z quebo. tym samym okazuje si\u0119, \u017ce pierwsza p\u0142yta by\u0142a tylko limitowanym dodatkiem, a w\u0142a\u015bciwa p\u0142yta zaczyna dochodzi\u0107 do odbiorc\u00f3w i pojawi\u0142a si\u0119 na streamingach. album zosta\u0142 podzielony na dwie wersje, pierwsza japo\u0144ska z trzema dodatkowymi numerami, dost\u0119pna do zam\u00f3wienia na stronie wytw\u00f3rni rapera. druga jest wersj\u0105 europejska, zosta\u0142a dost\u0119pna do kupienia we wszystkich sklepach muzycznych. romantic psycho zadebiutowa\u0142o na pierwszym miejscu olis a sam zape\u0142ni\u0142 ca\u0142e podium listy, egzotyka trafi\u0142a na drugie miejsce, za\u015b ezoteryka na trzecie. \u0142\u0105cznie naraz na olis trafi\u0142o pi\u0119\u0107 p\u0142yt rapera, wi\u0119cej p\u0142yt naraz, siedem, mia\u0142 tylko taco hemingway. romantic psycho znalaz\u0142 si\u0119 na pierwszym miejscu listy pi\u0119\u0107 razy, co jest historycznym wynikiem w polskim hiphopie. p\u0142yta, tak samo jak dwie poprzednie (egzotyka i soma 0,5 mg) ju\u017c w przedsprzeda\u017cy rozesz\u0142a si\u0119 w 30 tys. egzemplarzy zdobywaj\u0105c status platynowy. oficjalne przyznanie platynowej p\u0142yty mia\u0142o miejsce 30 kwietnia 2020, za\u015b 13 sierpnia p\u0142yta uzyska\u0142a status podw\u00f3jnie platynowej za sprzeda\u017c 60 tys. egzemplarzy. p\u0142yta by\u0142a r\u00f3wnie\u017c najlepiej sprzedaj\u0105c\u0105 si\u0119 p\u0142yt\u0105 w kwietniu w polsce, oraz drug\u0105 najlepiej sprzedaj\u0105c\u0105 si\u0119 w maju. p\u0142yta odnios\u0142a r\u00f3wnie\u017c wysokie wyniki streamingowe, w serwisie youtube, ka\u017cdy kawa\u0142ek z p\u0142yty ma ponad milion ods\u0142on, w tym najwi\u0119cej bubbletea, 37 mln oraz szubienicapestycydybro\u0144, 25 mln. w ramach promocji p\u0142yty raper wyda\u0142 film dokumentalny pt. quebonafide: romantic psycho film, w kt\u00f3rym artysta ukazuje prace nad tworzeniem nowego albumu oraz kulisy akcji promocyjnej. film zosta\u0142 wy\u015bwietlony w kinach, a bilety zosta\u0142y wysprzedane ju\u017c w przedsprzeda\u017cy.\n\n\n== dzia\u0142alno\u015b\u0107 pozamuzyczna ==\n12 wrze\u015bnia 2016 wyst\u0105pi\u0142 w roli komentatora sportowego na kanale canal+ sport. w sierpniu 2018 do\u0142\u0105czy\u0142 do klubu pi\u0142karskiego kts wesz\u0142o.\nwyst\u0105pi\u0142 w reklamie promuj\u0105cej now\u0105 kampani\u0119 firmy odzie\u017cowej nike (2017).\nwiosn\u0105 2019 wraz z kub\u0105 stemplowskim wyda\u0142 ksi\u0105\u017ck\u0119 pt. \u201eegzotyka. wywiad-rzeka\u201d, opisuj\u0105c\u0105 podr\u00f3\u017c rapera przez 70 kraj\u00f3w, kt\u00f3re zwiedzi\u0142 podczas prac nad p\u0142yt\u0105 egzotyka.\n1 kwietnia 2020 quebonafide by\u0142 go\u015bciem kuby wojew\u00f3dzkiego w jego programie \u201e250m\u00b2 kuby wojew\u00f3dzkiego\u201d. w wywiadzie kuba opowiada\u0142 o jego znikni\u0119ciu, \u017cyciu w kwarantannie od czasu jego znikni\u0119cia i o p\u0142ycie \u201eromantic psycho\u201d.\n3 kwietnia 2020 by\u0142 go\u015bciem tomasza smokowskiego na \u201ekanale sportowym\u201d na youtube, w kt\u00f3rym raper odpowiada\u0142 na pytania prowadz\u0105cego i widz\u00f3w, kt\u00f3re kr\u0105\u017cy\u0142o wok\u00f3\u0142 jego dzia\u0142alno\u015bci muzycznej i zami\u0142owania do sportu.\nwyst\u0105pi\u0142 w programie \u201ecreeps\u201d ciechanowskiej telewizji kablowej (ctk), w kt\u00f3rym zarobi\u0142 1 mln z\u0142 od serwisu allegro. ca\u0142y doch\u00f3d z tej akcji oraz doch\u00f3d ze sprzeda\u017cy swoich ubra\u0144 na allegro.pl przeznaczy\u0142 na zakup instrument\u00f3w dla dzieci i m\u0142odzie\u017cy z orkiestry d\u0119tej osp w ciechanowie, wsparcie schroniska dla zwierz\u0105t (zakup boks\u00f3w) w paw\u0142owie, zakup aparatu do nieinwazyjnego wspomagania oddechu u noworodk\u00f3w na potrzeby specjalistycznego szpitala wojew\u00f3dzkiego w ciechanowie oraz na remont i wyposa\u017cenie siedziby towarzystwa przyjaci\u00f3\u0142 dzieci w ciechanowie, a tak\u017ce wspom\u00f3g\u0142 fundacj\u0119 \u201edajemy dzieciom si\u0142\u0119\u201d\nw 2023 wraz z rysowniczk\u0105 meago stworzy\u0142 komiks pt. \"miss ti\".\n\n\n== \u017cycie prywatne ==\nby\u0142 w jedenastoletnim zwi\u0105zku z roksan\u0105, z kt\u00f3r\u0105 p\u00f3\u017aniej si\u0119 zar\u0119czy\u0142. nagra\u0142 dla niej piosenki takie jak m.in. \u201elove\u201d, \u201ecandy\u201d czy \u201ebogini\u201d, do kt\u00f3rego nakr\u0119ci\u0142 teledysk wsp\u00f3lnie z partnerk\u0105 w erotycznej scenerii. obecnie spotyka si\u0119 z natali\u0105 szroeder, kt\u00f3ra za\u015bpiewa\u0142a go\u015bcinnie w takich piosenkach quebonafide jak \u201ejesie\u0144\u201d czy \u201et\u0119skni\u0119zastarymkanye\u201d z albumu romantic psycho.\n\n\n== nagrody i wyr\u00f3\u017cnienia ==\npi\u0119ciokrotnie nominowany do nagrody fryderyk\u00f3w, w tym raz laureat w kategorii album roku hip-hop za p\u0142yt\u0119 soma 0,5 mg. dwa razy nominowany do nagrody bestseller\u00f3w empiku w kategorii muzyka polska za albumy soma 0,5 mg oraz egzotyka. trzykrotnie nominowany do tytu\u0142u onet najlepsi oraz dwana\u015bcie razy nominowany w plebiscycie plebiscyt wudoo/hip-hop w tym raz wygrana za album soma 0,5 mg.\nw maju 2018 podczas koncertu w ciechanowie zosta\u0142 odznaczony medalem \u201eza zas\u0142ugi dla ciechanowa\u201d, kt\u00f3ry otrzyma\u0142 z r\u0105k prezydenta miasta, krzysztofa kosi\u0144skiego.\n\n\n== dyskografia ==\nalbumy studyjne\n\nezoteryka (2015)\negzotyka (2017)\nsoma 0,5 mg (w ramach taconafide) (2018)\nromantic psycho (2020)\n\n\n== filmografia ==\nw ramach promocji p\u0142yty romantic psycho zosta\u0142 wyprodukowany film dokumentalny quebonafide: romantic psycho film (2020), w kt\u00f3rym artysta ukaza\u0142 m.in. prace nad tworzeniem nowego albumu. film by\u0142 wy\u015bwietlany w kinach.\n\n\n== trasy koncertowe ==\nsolowe\n\nezoteryka tour (2015\u22122016)\negzotyka tour (2016\u22122018)\nquebonafide on tour (2018)\nromantic psycho experience (2020)\npsycho relations (2022)wsp\u00f3\u0142praca\n\nzamknij mord\u0119 tour (razem z dwa s\u0142awy i kubanem) (2015)\nekodiesel tour (w ramach taconafide) (2018)\n\n\n== ksi\u0105\u017cki ==\negzotyka. wywiad-rzeka (2019)\n\n\n== przypisy =="