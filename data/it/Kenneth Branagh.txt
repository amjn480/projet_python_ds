"sir kenneth charles branagh (ipa: [\u02c8k\u025bn\u026a\u03b8 t\u0283\u0251\u02d0lz \u02c8b\u0279\u00e6n\u0259]; belfast, 10 dicembre 1960) \u00e8 un attore, regista, sceneggiatore e produttore cinematografico britannico.\nattore e regista di formazione teatrale nonch\u00e9 allievo di laurence olivier, col tempo si \u00e8 affermato come uno dei pi\u00f9 influenti cineasti della sua generazione. ha debuttato nel 1988 dirigendo svariati adattamenti delle opere di william shakespeare tra le quali le pi\u00f9 importanti sono enrico v (1989), molto rumore per nulla (1993), hamlet (1996), pene d'amor perdute (2000), as you like it - come vi piace (2006). in seguito ha curato la regia di numerosi film di successo quali l'altro delitto (1991), frankenstein di mary shelley (1994), thor (2011), cenerentola (2015) e assassinio sull'orient express (2017). come attore ha preso parte a film come conspiracy - soluzione finale (2001), harry potter e la camera dei segreti (2002), operazione valchiria (2008) e marylin (2011), comparendo inoltre in tre film di christopher nolan: dunkirk (2017), tenet (2020) e oppenheimer (2023).\nha ricevuto otto candidature al premio oscar, vincendolo nella sezione migliore sceneggiatura originale per il film belfast. ha inoltre vinto numerosi riconoscimenti, tra cui cinque premi bafta (ricevuti per enrico v e il commissario wallander e altri 2 onorari), due premi emmy (per conspiracy e il commissario wallander), tre european film awards (tutti per enrico v), un golden globe (per belfast) e un premio laurence olivier per l'opera teatrale another country.\n\n\n== biografia ==\n\n\n=== giovent\u00f9 e infanzia ===\nkenneth charles branagh \u00e8 nato il 10 dicembre 1960 a belfast, in irlanda del nord, da una famiglia protestante della classe operaia, frances (nata harper) e william branagh, quest'ultimo un idraulico a capo di un'azienda specializzata nel montaggio di pareti divisorie. ha vissuto nella zona di tigers bay, ed \u00e8 stato educato alla grove primary school.all'et\u00e0 di 9 anni si trasferisce con la famiglia a reading, inghilterra. frequenta la whiteknights primary school a tilehurst, dove prende parte a recite scolastiche come in toad of toad hall. in quegli anni acquisisce la received pronunciation per riuscire a evitare il bullismo. sulla sua identit\u00e0 attuale, ha affermato: \u00abmi sento irlandese. non credo che si possa far uscire belfast dall'io ragazzo\u00bb ed ha attribuito il suo amore per le parole alla sua educazione irlandese. frequenta poi l'attuale reading film and video makers mentre, dopo gli scarsi risultati agli esami di inglese, storia e sociologia, a 18 anni decide di iscriversi alla royal academy of dramatic art. da giovane si dedica allo sport, capitanando le squadre di rugby e calcio della sua scuola, e al giornalismo, scrivendo recensioni di libri per bambini per il giornale locale. quando, per\u00f2, a quindici anni vede derek jacobi recitare amleto, decide di diventare un attore.\nil direttore hugh crutwell lo aiuter\u00e0 in seguito come consulente di recitazione in molti dei suoi progetti cinematografici.\n\n\n=== gli inizi a teatro e l'esordio alla regia ===\nappena uscito dalla scuola di teatro, ottiene un ruolo secondario nella produzione west end di another country, interpretazione per cui ottiene moltissimi premi, consensi e lodi. ma \u00e8 il ruolo di enrico v di william shakespeare per la royal shakespeare company (rsc) un paio di anni dopo che gli assicura, a soli ventitr\u00e9 anni, un posto fra i migliori nuovi talenti del palcoscenico britannico. nel contempo arrivano le prime apparizioni al cinema e in tv: nel primo caso con un cameo in momenti di gloria (1981) e un mese in campagna (1987), mentre nel secondo in telefilm come play for today e american playhouse.\ngli aspetti impersonali e burocratici della rsc lo spingono a declinare un secondo contratto con la prestigiosa compagnia. insieme all'attore di another country david parfitt ne crea una nuova, chiamata renaissance theatre company e lanciata nel 1987 con un debutto piuttosto infausto: la premi\u00e8re di public enemy - scritto, diretto e interpretato dallo stesso kenneth - apre con critiche per lo pi\u00f9 negative e accuse di megalomania per il giovane autore. fortunatamente, le produzioni rtc di la dodicesima notte (da lui diretta), molto rumore per nulla e - in misura minore - amleto (diretta da derek jacobi) incontrano critiche favorevoli.\nbranagh viene ora definito \"il nuovo olivier\". il critico teatrale milton shulman dell'evening standard dir\u00e0 a proposito: \u00absul lato positivo, branagh ha la vitalit\u00e0 di olivier, la passione di gielgud, la sicurezza di guiness, per citare solo tre attori famosi che hanno ricoperto tale ruolo. sul lato negativo, egli non ha n\u00e9 il magnetismo di olivier, ne la mellifluente qualit\u00e0 vocale di gielgud, ne l'intelligenza di guiness\u00bb.\ndopo l'edizione televisiva de la dodicesima notte di william shakespeare, forte dei numerosi consensi ottenuti a teatro, branagh decide di esordire alla regia con enrico v (1989), film tratto dall'omonima opera, in cui interpreta anche il personaggio del re d'inghilterra, protagonista insieme a un giovanissimo christian bale, e che comprende gran parte del cast dell'opera teatrale come judi dench, derek jacobi e emma thompson. girato con un budget modesto, il film viene acclamato dalla critica alla sua uscita, ricevendo grandi lodi anche per la regia di branagh, divenendo uno dei pi\u00f9 apprezzati adattamenti cinematografici delle opere di shakespeare. branagh riceve le candidature al premio oscar come miglior regia e miglior attore protagonista, mentre il film si aggiudica il premio per i migliori costumi, andato a philys dalton; tuttavia il regista riesce ad aggiudicarsi il premio bafta come miglior regista e ben tre european film awards. \u00e8 ancora oggi considerato il miglior film su shakespeare dal sito rotten tomatoes (che lo preferisce a ran di akira kurosawa).da questo film inizia anche il sodalizio artistico con la prima moglie, emma thompson, che sposa nel 1989 e che appare anche nei successivi lavori di branagh, l'altro delitto (1991), gli amici di peter (1992) e molto rumore per nulla (1993). sempre nel 1989 i due compaiono inoltre nell'opera teatrale ricorda con rabbia, per la regia di judi dench. il progetto viene presentato in anteprima sia a belfast che al lyric theatre di londra. tra il 1990 e il 1992 branagh continua a portare in scena diversi adattamenti shakespeariani con le frequenti collaborazioni sia della thompson che della dench, ottenendo svariati consensi.\n\n\n=== l'affermazione tra successi e insuccessi ===\nnonostante gli impegni a teatro, nel 1991 branagh torna sul grande schermo con un nuovo film da regista, ma stavolta non basato su opere shakespeariane: il thriller l'altro delitto in cui recita con emma thompson e robin williams. presentato nella primavera successiva al festival di berlino, ottiene l'apprezzamento sia della critica che del pubblico, rappresentando il primo successo commerciale della carriera di branagh, nonostante sia un genere di pellicola diverso dai precedenti lavori dell'attore. a curare le musiche \u00e8 patrick doyle, che da quel momento diverr\u00e0 un frequente collaboratore di branagh, che per l'altro delitto ottiene una candidatura ai golden globe, mentre la pellicola \u00e8 candidata all'orso d'oro per il miglior film a berlino.\nl'anno successivo dirige e interpreta la commedia gli amici di peter, affiancato da stephen fry e hugh laurie. nonostante lo scarso successo al botteghino, il film ottiene critiche positive e il national board of review lo inserisce nella lista dei migliori film del 1992. quello stesso anno dirige anche il cortometraggio il canto del cigno con protagonisti john gielgud e richard briers, basato sull'opera teatrale di anton \u010dechov, grazie al quale ottiene la sua terza candidatura al premio oscar. nel frattempo torna sui palcoscenici con la rivisitazione dell'amleto, proposto in varie repliche sia al barbican centre che al royal shakespeare theatre fino al 1993. in quell'anno recita nel film di thomas carter swing kids - giovani ribelli, mentre torna dietro e davanti alla macchina da presa con un nuovo adattamento shakespeariano, molto rumore per nulla che vanta un cast che comprende ancora la thompson, michael keaton, denzel washington e keanu reeves. presentato in concorso al 46\u00ba festival di cannes, \u00e8 un grande successo al botteghino e viene acclamato dalla critica. in particolare, critici come roger ebert e vincent canby esprimono opinioni molto favorevoli sul film, ponendo branagh tra i migliori cineasti della sua generazione.\nil progetto successivo \u00e8 frankenstein di mary shelley basato sul celebre romanzo frankenstein della scrittrice inglese. fortemente voluto dalla tristar pictures dopo il successo del dracula di francis ford coppola, che inizialmente doveva dirigere la pellicola per poi passare il testimone a branagh rimanendo comunque a bordo come produttore, vede branagh nei panni di victor frankenstein e robert de niro in quelli de la creatura, insieme a una giovane helena bonham carter nei panni della moglie di victor. le riprese sono contrassegnate da varie divergenze di vedute tra branagh, che vuole un adattamento quanto pi\u00f9 fedele al libro, e coppola, il quale insiste nel tagliare la prima mezz'ora del film. costato 45 milioni di dollari, alla sua uscita il film ottiene scarsi risultati a livello di incassi e critiche contrastanti, ma ha maggior fortuna all'estero, dove vengono generalmente apprezzate l'interpretazione di de niro e la fedelt\u00e0 del regista al libro.\ndopo la separazione dalla thompson nel 1995, branagh recita nei film othello (1995) di oliver parker e riccardo iii - un uomo, un re (1996), per la regia di al pacino, mentre dirige l'ennesimo adattamento del celebre autore inglese, nel bel mezzo di un gelido inverno. \u00e8 durante la lavorazione di questo film che il regista decide di dare vita al suo progetto fino ad allora pi\u00f9 ambizioso: hamlet, un kolossal cinematografico basato sull'amleto di shakespeare. il film, co-prodotto da castle rock entertainment e columbia pictures, vede la luce nel dicembre 1996 e, oltre a branagh nel ruolo principale, vanta un cast strepitoso che comprende, oltre ai veterani derek jacobi, judi dench, julie christie e kate winslet, anche robin williams, g\u00e9rard depardieu, charlton heston, richard attenborough, jack lemmon e billy crystal. viene girato prevalentemente negli shepperton studios, e in particolare nella storica blenheim palace. nonostante lo scarso successo al botteghino (causato forse dalla durata di ben 242 minuti), il film riceve consensi unanimi dalla critica e ottiene 5 candidature ai premi oscar, divenendo anch'esso uno dei pi\u00f9 apprezzati adattamenti delle opere shakespeariane.\nalla fine degli anni novanta collabora con prestigiosi registi come robert altman e woody allen in film come conflitto di interessi e celebrity. nel 1999 recita nel costosissimo wild wild west, che \u00e8 un fiasco al botteghino e viene ampiamente stroncato dalla critica. l'anno successivo torna alla regia con pene d'amor perdute (2000), nuovo adattamento shakespeariano in cui recita insieme a nathan lane, adrian lester, matthew lillard. il film per\u00f2 ottiene scarso successo di incassi, e la miramax decide di rescindere il contratto firmato con branagh, che prevedeva tre pellicole da lui dirette e prodotte dalla casa di produzione.\n\n\n=== il ritorno al successo e la seconda giovinezza ===\nmalgrado l'insuccesso del suo ultimo film, nei primi anni duemila riesce a ottenere maggiori consensi come attore a partire dal film per la tv conspiracy - soluzione finale, in cui interpreta il generale reinhard heydrich durante la conferenza di wannsee dell'inverno 1942. la sua cruda interpretazione gli fa vincere un emmy award come miglior attore protagonista.\ninoltre, sempre nel 1999, presta la voce come narratore alla serie bbc nel mondo dei dinosauri, primo documentario a ricostruire l'evoluzione dei dinosauri con l'utilizzo di modelli in cgi, diventando subito un classico della televisione britannica, tanto che verr\u00e0 poi richiamato come narratore nel seguito del 2001 i predatori della preistoria, dedicato invece all'evoluzione dei mammiferi, anch'esso divenuto un cult della tv inglese.\ndopo il rifiuto di hugh grant, nel 2002 interpreta il professor gilderoy allock nel film harry potter e la camera dei segreti secondo capitolo della celebre saga, e prende parte a la generazione rubata di phillip noyce. sempre nel 2002 \u00e8 protagonista della miniserie shackleton, dove interpreta l'omonimo esploratore a capo della spedizione endurance. nei due anni successivi si allontana momentaneamente dalle scene per tornare in teatro, che aveva lasciato nel 1993, per una nuova rivisitazione del riccardo iii shakespeariano.\ntorna al cinema nel 2004 con una piccola apparizione nella commedia 5 bambini e it, mentre l'anno successivo ottiene un altro grande ruolo, quello di franklin delano roosevelt nel film tv biografico dedicato alla vita dell'ex presidente usa, con cui ottiene la candidatura ai golden globe e agli emmy award.\ndurante il 2005 ritorna anche come voce narrante nel prequel del gi\u00e0 citato documentario nel mondo dei dinosauri, l'impero dei mostri, dedicato questa volta alla ricostruzione della vita prima della comparsa dei dinosauri, in una fra le sue migliori interpretazioni televisive.\nsolo nel 2006, sei anni dopo il suo ultimo film pene d'amor perdute (a parte il corto listening del 2003), branagh torna dietro la macchina da presa, stavolta con produzioni indipendenti, con due film: as you like it - come vi piace, basato sull'omonima opera di william shakespeare, e il flauto magico quest'ultimo tratto dal singspiel mozartiano del diciottesimo secolo. entrambi i film ottengono scarsi risultati commerciali e vengono quasi ignorati dalla critica. nel 2007 realizza il remake del celebre film gli insospettabili (1972), con protagonisti michael caine (nella parte che fu di laurence olivier) e jude law. si tratta di una commedia nera, grottesca, oltrech\u00e9 del primo tentativo di branagh dai tempi di frankenstein di staccarsi dai suoi film solitamente basati su opere di shakespeare. presentato alla mostra del cinema di venezia, non viene generalmente considerato all'altezza del capostipite, anche se non manca chi apprezza l'opera.nel 2008 recita al fianco di tom cruise nel film operazione valchiria incentrato sulla preparazione dell'attentato del 20 luglio 1944 ai danni di adolf hitler. il film viene criticato da pi\u00f9 parti per via delle inesattezze storiche riguardo agli avvenimenti descritti, ma si rivela un buon successo di pubblico. a partire dal 2008 interpreta il ruolo di kurt wallander nella serie televisiva (da lui stesso co-prodotta) il commissario wallander della bbc, tratta dai romanzi di henning mankell; il suo \u00e8 un personaggio \u00ab\"continuamente alla ricerca di un senso della vita e per cui gli atti di violenza non sono mai normali\"\u00bb. l'interpretazione di branagh viene accolta positivamente e gli vale due premi bafta. alla prima stagione, composta da 3 episodi, ne seguono una seconda e una terza, rispettivamente nel 2010 e 2012. nel 2009 recita nel poco fortunato musical i love radio rock dedicato al fenomeno delle radio private inglesi degli anni '60.\ndue anni dopo viene scelto per la regia del film thor, basato sull'omonimo personaggio della marvel comics. si tratta della prima volta di branagh alla prese con un blockbuster di rilievo, che vanta nel cast natalie portman, anthony hopkins, chris hemsworth. il film esce nelle sale il 6 maggio 2011 e viene ben accolto dalla critica, oltre a rivelarsi un grande successo al botteghino, che permette al regista di affermarsi anche come autore di lavori non basati solo su adattamenti shakespeariani. nello stesso anno interpreta il suo pigmalione sir laurence olivier nel film marilyn di simon curtis, grazie al quale ottiene una candidatura all'oscar al miglior attore non protagonista.\nil 27 luglio 2012 partecipa come attore alla cerimonia di apertura dei giochi della xxx olimpiade di londra 2012, recitando in mondovisione alcuni estratti de la tempesta di william shakespeare. nel novembre del 2012 viene insignito del titolo di cavaliere da sua maest\u00e0 la regina elisabetta per il suo contributo alla cultura e all'industria cinematografica dell'irlanda del nord.\ntorna sul grande schermo nel 2014 con un'incursione nel mondo dei film spionistici in jack ryan - l'iniziazione, reboot della saga con protagonista l'agente dei romanzi di tom clancy. oltre a curare la regia, branagh interpreta anche il cattivo principale, ed \u00e8 affiancato da chris pine e kevin costner. si rivela un buon successo di incassi ma viene accolto con recensioni contrastanti.nel settembre 2013 inizia le riprese del remake in live-action della versione disney di cenerentola, con protagonista lily james. dopo thor, \u00e8 il secondo blockbuster prodotto da una grande major per branagh; il cast del film comprende helena bonham carter, richard madden, cate blanchett e derek jacobi. il film ottiene un grande successo di pubblico e critica, e viene candidato al premio oscar per i migliori costumi di sandy powell. nel 2015 fonda la kenneth branagh theatre company. l'anno dopo recita nel film mindhorn (2016), nel ruolo di se stesso, e torna a interpretare kurt wallander nella quarta stagione della fortunata serie.\n\n\n=== i film su hercule poirot e con christopher nolan ===\nla 20th century fox sceglie branagh come regista del remake di assassinio sull'orient express, tratto dall'omonimo romanzo giallo di agatha christie, gi\u00e0 portato sullo schermo da sidney lumet nel 1974. oltre a dirigere la pellicola, branagh interpreta anche il protagonista hercule poirot. le riprese si svolgono tra l'autunno 2016 e la primavera 2017 tra egitto, londra e malta. per la prima volta dai tempi di hamlet, branagh riunisce un cast stellare che comprende i premi oscar pen\u00e9lope cruz, judi dench, olivia colman, insieme a derek jacobi, johnny depp, michelle pfeiffer, willem dafoe, josh gad, sergej polunin e daisy ridley. il film esce nelle sale inglesi il 9 novembre 2017 e diventa uno dei maggiori successi commerciali dell'anno. in ragione di ci\u00f2, la fox conferma branagh anche alla regia del sequel, assassinio sul nilo previsto per il 2021.\nsempre nel 2017 prende parte all'acclamato film di christopher nolan dunkirk, incentrato sull'operazione dynamo del 1940, che si aggiudica 3 premi oscar. nel 2020 ritorna a lavorare con christopher nolan prendendo parte al suo tenet per il ruolo del villain. nel 2021 gira belfast, pellicola semi-autobiografica, in bianco e nero, che narra la sua infanzia nella citt\u00e0 di belfast con sottofondo il conflitto nordirlandese; con questo film branagh vince il suo primo academy award per la miglior sceneggiatura. dopo il flop di artemis fowl, riprende nuovamente i panni di hercule poirot in due nuove pellicole gialle, assassinio sul nilo e assassinio a venezia, intervallate da una breve apparizione nel kolossal storico oppenheimer, sua terza parte in un film di nolan.\n\n\n== vita privata ==\ndurante il periodo di febbrile attivit\u00e0 per costituire la renaissance, kenneth branagh continua a lavorare per progetti televisivi e cinematografici, tra cui la miniserie fortunes of war per la bbc. durante le riprese, si innamora della protagonista, emma thompson. i due si sposano nel 1989. gli impegni di lavoro li costringono per\u00f2 a passare sempre meno tempo insieme; il 30 settembre 1995 annunciano la loro separazione, dovuta anche alla relazione che \u00e8 iniziata nel frattempo tra branagh e helena bonham carter, durata dal 1994 al 1999.\nil 24 maggio 2003 branagh si sposa per la seconda volta con la direttrice d'arte lindsay brunnock, incontrata sul set di shackleton.\n\u00e8 presidente onorario del nicva, il northern ireland council for voluntary action e dall'ottobre 2015 \u00e8 presidente della royal academy of dramatic arts.\n\n\n== filmografia ==\n\n\n=== attore ===\n\n\n==== cinema ====\nmomenti di gloria (chariots of fire), regia di hugh hudson (1981) - non accreditato\nalta stagione (high season), regia di clare peploe (1987)\nun mese in campagna (a month in the country), regia di pat o'connor (1987)\nenrico v (henry v), regia di kenneth branagh (1989)\nl'altro delitto (dead again), regia di kenneth branagh (1991)\ngli amici di peter (peter's friends), regia di kenneth branagh (1992)\nswing kids - giovani ribelli (swing kids), regia di thomas carter (1993)\nmolto rumore per nulla (much ado about nothing), regia di kenneth branagh (1993)\nfrankenstein di mary shelley (mary shelley's frankenstein), regia di kenneth branagh (1994)\nothello, regia di oliver parker (1995)\nriccardo iii - un uomo, un re (looking for richard), regia di al pacino (1996)\nhamlet, regia di kenneth branagh (1996)\nconflitto di interessi (the gingerbread man), regia di robert altman (1998)\nla proposta (the proposition), regia di lesli linka glatter (1998)\ncelebrity, regia di woody allen (1998)\nla teoria del volo (the theory of flight), regia di paul greengrass (1998)\nthe dance of shiva, regia di jamie payne - cortometraggio (1998)\nwild wild west, regia di barry sonnenfeld (1999)\nalien love triangle, regia di danny boyle - cortometraggio (1999)\npene d'amor perdute (love's labour's lost), regia di kenneth branagh (2000)\nhow to kill your neighbor's dog, regia di michael kalesniko (2000)\nschneider's 2nd stage, regia di phil stoole - cortometraggio (2001)\nla generazione rubata (rabbit-proof fence), regia di phillip noyce (2002)\nharry potter e la camera dei segreti (harry potter and the chamber of secrets), regia di chris columbus (2002)\n5 bambini & it (five children and it), regia di john stephenson (2004)\nsleuth - gli insospettabili (sleuth), regia di kenneth branagh (2007) - cameo non accreditato\noperazione valchiria (valkyrie), regia di bryan singer (2008)\ni love radio rock (the boat that rocked), regia di richard curtis (2009)\nmarilyn (my week with marilyn), regia di simon curtis (2011)\nprodigal, regia di benjamin grayson - cortometraggio (2011)\nstars in shorts, di registi vari (2012)\njack ryan - l'iniziazione (jack ryan: shadow recruit), regia di kenneth branagh (2014)\nmindhorn, regia di sean foley (2016)\ndunkirk, regia di christopher nolan (2017)\nassassinio sull'orient express (murder on the orient express), regia di kenneth branagh (2017)\ncasa shakespeare (all is true), regia di kenneth branagh (2018)\ntenet, regia di christopher nolan (2020)\nartemis fowl, regia di kenneth branagh (2020)\nassassinio sul nilo (death on the nile), regia di kenneth branagh (2022)\noppenheimer, regia di christopher nolan (2023)\nassassinio a venezia (a haunting in venice), regia di kenneth branagh (2023)\n\n\n==== televisione ====\nplay for tomorrow \u2013 serie tv, episodio 1x06 (1982)\nto the lighthouse, regia di colin gregg - film tv (1983)\nmaybury \u2013 serie tv, episodi 2x01-2x02 (1983)\nboy in the bush, regia di rob stewart - miniserie tv (1984)\nplay for today \u2013 serie tv, episodi 12x16-13x17-14x03 (1982-1984)\ncoming through, regia di peter barber-fleming - film tv (1985)\nlorna, regia di james ormerod - film tv (1987)\nthe lady's not for burning, regia di julian amyes - film tv (1987)\ntheatre night \u2013 serie tv, episodio 2x05 (1987)\nfortunes of war, regia di james cellan jones - miniserie tv (1987)\namerican playhouse \u2013 serie tv, episodio 7x01 (1988)\nlook back in anger, regia di judi dench - film tv (1989)\nconspiracy - soluzione finale (conspiracy), regia di frank pierson - film tv (2001)\nshackleton \u2013 miniserie tv, 2 puntate, regia di charles sturridge (2002)\nfranklin d. roosevelt - un uomo, un presidente (warm springs), regia di joseph sargent - film tv (2005)\nthe american experience \u2013 documentari tv, episodio 18x13 (2006)\n10 days to war \u2013 serie tv, episodio 1x08 (2008)\nil commissario wallander (wallander) \u2013 serie tv, 12 episodi (2008-2016)\nupstart crow \u2013 serie tv (2018)\nthis england \u2013 miniserie tv, 6 puntate (2022)\n\n\n=== regista ===\n\n\n==== cinema ====\nenrico v (henry v, 1989)\nl'altro delitto (dead again, 1991)\ngli amici di peter (peter's friends, 1992)\nil canto del cigno (swan song) - cortometraggio (1992)\nmolto rumore per nulla (much ado about nothing, 1993)\nfrankenstein di mary shelley (mary shelley's frankenstein, 1994)\nnel bel mezzo di un gelido inverno (in the bleak midwinter, 1995)\nhamlet (1996)\npene d'amor perdute (love's labour's lost, 2000)\nlistening - cortometraggio (2003)\nas you like it - come vi piace (as you like it, 2006)\nil flauto magico (the magic flute, 2006)\nsleuth - gli insospettabili (sleuth, 2007)\nthor (2011)\njack ryan - l'iniziazione (jack ryan: shadow recruit, 2014)\ncenerentola (cinderella, 2015)\nassassinio sull'orient express (murder on the orient express, 2017)\ncasa shakespeare (all is true, 2018)\nartemis fowl (2020)\nbelfast (2021)\nassassinio sul nilo (death on the nile, 2022)\nassassinio a venezia (a haunting in venice, 2023)\n\n\n==== televisione ====\nnational theatre live - serie tv, 1 episodio (2013)\n\n\n=== sceneggiatore ===\nenrico v (henry v), regia di kenneth branagh (1989)\nmolto rumore per nulla (much ado about nothing), regia di kenneth branagh (1993)\nnel bel mezzo di un gelido inverno (in the bleak midwinter), regia di kenneth branagh (1995)\nhamlet, regia di kenneth branagh (1996)\npene d'amor perdute (love's labour's lost), regia di kenneth branagh (2000)\nlistening, regia di kenneth branagh - cortometraggio (2003)\nas you like it - come vi piace (as you like it), regia di kenneth branagh (2006)\nil flauto magico (the magic flute), regia di kenneth branagh (2006)\nbelfast, regia di kenneth branagh (2021)\n\n\n=== produttore ===\ngli amici di peter (peter's friends), regia di kenneth branagh (1992)\nmolto rumore per nulla (much ado about nothing), regia di kenneth branagh (1993)\nfrankenstein di mary shelley (frankenstein), regia di kenneth branagh (1994)\npene d'amor perdute (love's labour's lost), regia di kenneth branagh (2000)\nas you like it - come vi piace (as you like it), regia di kenneth branagh (2006)\nsleuth - gli insospettabili (sleuth), regia di kenneth branagh (2007)\nil commissario wallander (wallander) \u2013 serie tv, 9 episodi (2008-2012)\nassassinio sull'orient express (murder on the orient express), regia di kenneth branagh (2017)\ncasa shakespeare (all is true), regia di kenneth branagh (2018)\nbelfast, regia di kenneth branagh (2021)\nassassinio sul nilo (death on the nile), regia di kenneth branagh (2022)\nassassinio a venezia (a haunting in venice), regia di kenneth branagh (2023)\n\n\n=== doppiatore ===\nnel mondo dei dinosauri (walking with dinosaurs), regia di tim haines e jasper james - documentario (1999)\nla strada per el dorado (the road to el dorado), regia di bibo bergeron, will finn, don paul e david silverman (2000)\nthe periwig-maker, regia di steffen sch\u00e4ffler - cortometraggio (2000])\navengers: infinity war, regia di anthony e joe russo (2018)\nblue eye samurai serie animata franco-statunitense creata e scritta da michael green e amber noizumi (2023)\n\n\n== teatro ==\n\n\n=== attore ===\nanother country, di julian mitchell, regia di stuart burge, con rupert everett. greenwhich theatre (1981) e queen's theatre di londra (1982)\nenrico v, di william shakespeare, regia di adrian noble, con ian mcdiarmid. royal shakespeare theatre di stratford-upon-avon (1983)\ngolden girls, di louise page, regia di barry kyle. the other place di stratford-upon-avon (1984)\namleto, di william shakespeare, regia di ron daniels, con roger rees. royal shakespeare theatre di stratford-upon-avon (1984)\npene d'amor perdute, di william shakespeare, regia di barry kyle. royal shakespeare theatre di stratford-upon-avon (1984)\nacross the roaring hill, regia di david grant, regia di a.j. quinn. the other place di stratford-upon-avon (1984)\namleto, di william shakespeare, regia di ron daniels. theatre royal di newcastle upon tyne, barbican centre di londra (1985)\nenrico v, di william shakespeare, regia di adrian noble. theatre royal di newcastle upon tyne, barbican centre di londra (1985)\npene d'amor perdute, di william shakespeare, regia di barry kyle. theatre royal di newcastle upon tyne, barbican centre di londra (1985)\ngolden girls, di louise page, regia di barry kyle. gulbenkian studio di newcastle upon tyne (1985)\nacross the roaring hill, regia di david grant, regia di a.j. quinn. gulbenkian studio di newcastle upon tyne (1985)\nthe glass maze, di sebastian shaw, regia di david parfitt. almeida theatre di londra (1985)\ndoom doom doom doom, di jonathan gems, regia di frances barber. almeida theatre di londra (1985)\nromeo e giulietta, di william shakespeare, regia di kenneth branagh, con samantha bond. lyric hammersmith di londra (1986)\nsemi-monde, di no\u00ebl coward, regia di tim luscumbe, con judi dench. bristol old vic di bristol e royalty theatre di londra (1987)\nmolto rumore per nulla, di william shakespeare, regia di judi dench. theatre royal di bath (1987)\namleto, di william shakespeare, regia di derek jacobi. birmingham repertory theatre di londra e phoenix theatre di londra (1988)\ncome vi piace, di william shakespeare, regia di geraldine mcewan. birmingham repertory theatre di londra e phoenix theatre di londra (1988)\nmolto rumore per nulla, di william shakespeare, regia di judi dench. birmingham repertory theatre di londra e phoenix theatre di londra (1988)\nricorda con rabbia, di john osborne, regia di judi dench. lyric theatre di londra (1988)\nre lear, di william shakespeare, regia di kenneth branagh, con emma thompson. tour britannico (1990)\nsogno di una notte di mezza estate, di william shakespeare, regia di kenneth branagh, con emma thompson. tour britannico (1990)\ncoriolano, di william shakespeare, regia di tim supple, con judi dench. minerva theatre di chichester (1992)\namleto, di william shakespeare, regia di adrian noble. barbican centre di londra (1992)\namleto, di william shakespeare, regia di adrian noble. royal shakespeare theatre di stratford-upon-avon (1993)\nriccardo iii, di william shakespeare, regia di michael grandage. crucible theatre di sheffield (2003)\nedmond, di david mamet, regia di edward hall. national theatre di londra (2003)\nivanov, di anton \u010dechov, regia di michael grandage. wyndham's theatre di londra (2008)\nmacbeth, di william shakespeare, regia di kenneth branagh. st peter's church di manchester (2013)\nmacbeth, di william shakespeare, regia di kenneth branagh. park avenue armory drill hall di new york (2014)\nil racconto d'inverno, di william shakespeare, regia di kenneth branagh e rob ashford, con judi dench. garrick theatre di londra (2015)\nharlequinade, di terence rattigan, regia di kenneth branagh e rob ashford, con zo\u00eb wanamaker. garrick theatre di londra (2015)\nthe painkiller, di francis veber, regia di sean foley. garrick theatre di londra (2016)\nthe entertainer, di john osborne, regia di rob ashford. garrick theatre di londra (2016)\nre lear, di william shakespeare, regia di kenneth branagh. wyndham's theatre di londra (2023), the shard di new york (2024)\n\n\n=== regista ===\ntell me honestly, di kenneth branagh. gulbenkian studio di newcastle upon tyne e almeida theatre di londra (1985)\nromeo e giulietta, di william shakespeare. lyric hammersmith di londra (1986)\nthe life of napoleon, di john sessions. noel coward theatre di londra (1987)\nla dodicesima notte, di william shakespeare. riverside studios di londra (1987)\nre lear, di william shakespeare. tour britannico (1990)\nsogno di una notte di mezza estate, di william shakespeare. tour britannico (1990)\nzio vanja, di anton \u010dechov. lyric theatre di londra (1991)\nthe play what i wrote, di hamish mccoll. lyceum theatre di londra (2005)\nmacbeth, di william shakespeare. st peter's church di manchester (2013)\nil racconto d'inverno (con rob ashford), di william shakespeare. garrick theatre di londra (2015)\nharlequinade (con rob ashford), di terence rattigan. garrick theatre di londra (2015)\nromeo e giulietta, di william shakespeare. garrick theatre di londra (2016)\namleto, di william shakespeare. royal academy of dramatic art di londra (2017)\nre lear, di william shakespeare. wyndham's theatre di londra (2023), the shard di new york (2024)\n\n\n=== scrittore ===\ntell me honestly (1985)\n\n\n== riconoscimenti ==\npremio oscar\n1990 \u2013 candidatura al miglior regista per enrico v\n1990 \u2013 candidatura al miglior attore protagonista per enrico v\n1993 \u2013 candidatura al miglior cortometraggio per il canto del cigno\n1997 \u2013 candidatura al migliore sceneggiatura non originale per hamlet\n2012 \u2013 candidatura al miglior attore non protagonista per marilyn\n2022 \u2013 candidatura al miglior film per belfast\n2022 \u2013 candidatura al miglior regista per belfast\n2022 \u2013 migliore sceneggiatura originale per belfast\ngolden globe\n1994 - candidatura al miglior film commedia o musicale per molto rumore per nulla\n2002 - candidatura al miglior attore in una mini-serie o film per la televisione per conspiracy - soluzione finale\n2006 - candidatura al miglior attore in una mini-serie o film per la televisione per franklin d. roosevelt - un uomo, un presidente\n2010 - candidatura al miglior attore in una mini-serie o film per la televisione per il commissario wallander\n2012 \u2013 candidatura al miglior attore non protagonista per marilyn\n2022 \u2013 candidatura al miglior regista per belfast\n2022 - candidatura al miglior film drammatico per belfast\n2022 \u2013 miglior sceneggiatura per belfast\nscreen actors guild award\n1996 - candidatura al miglior attore non protagonista per othello\n2006 - candidatura al migliore attore in una miniserie o film televisivo per franklin d. roosevelt - un uomo, un presidente\n2012 - candidatura al migliore attore non protagonista per marilyn\npremio bafta\n1990 \u2013 miglior regia per enrico v\n1990 \u2013 candidatura al miglior attore protagonista per enrico v\n1994 \u2013 premio michael balcon\n2010 \u2013 miglior attore per il commissario wallander\n2022 \u2013 miglior film britannico per belfast\n2022 - candidatura al miglior film per belfast\n2022 - candidatura alla miglior sceneggiatura originale per belfast\ngrammy awards\n1994 - candidatura al miglior album parlato per hamlet\nbritannia awards\n2017 - premio albert r. broccoli\nbritish academy television awards\n1987 - candidatura al miglior attore per fortunes of war\n2001 - candidatura al miglior attore per conspiracy - soluzione finale\n2001 - candidatura al miglior attore per shackleton\n2008 - migliore serie drammatica per il commissario wallander\n2008 - miglior attore per il commissario wallander\ncritics' choice awards\n2012 - candidatura al miglior attore non protagonista per marilyn\n2022 - candidatura al miglior film per belfast\n2022 - candidatura al miglior regista per belfast\n2022 - miglior sceneggiatura originale per belfast\ndavid di donatello\n2022 - miglior film straniero per belfast\nemmy awards\n2001 - migliore attore in una miniserie o film per la televisione per conspiracy - soluzione finale\n2002 - candidatura al migliore attore in una miniserie o film per la televisione per shackleton\n2005 - candidatura al migliore attore in una miniserie o film per la televisione per franklin d. roosevelt - un uomo, un presidente\n2008 - candidatura al migliore attore in una serie o film per la televisione per il commissario wallander\neuropean film awards\n1990 \u2013 miglior film giovane per enrico v\n1990 \u2013 miglior regista per enrico v\n1990 \u2013 miglior attore per enrico v\n2022 - candidatura alla miglior sceneggiatura per belfast\nnational board of review awards\n1990 \u2013 miglior regista per enrico v\nsan diego film critics society awards\n1996 - migliore attore per hamlet\npremio laurence olivier\n1982 - miglior esordiente in un'opera teatrale per another country\n1985 - candidatura al miglior attore per enrico v\n1988 - candidatura alla migliore performance comica per come vi piace\n2004 - candidatura al miglior attore per edmond\n2016 - candidatura al miglior attore per il racconto d'inverno\n2016 - candidatura al miglior regista per il racconto d'inverno\n2017 - society of london theatre special awards\nlondon critics circle film awards\n2011 - migliore attore non protagonista per marilyn\n\n\n=== altri riconoscimenti ===\nnel 1990 ha ricevuto un dottorato onorario in letteratura dalla queen's university belfast.\n\n\n== onorificenze ==\n\n\n== doppiatori italiani ==\nnelle versioni in italiano delle opere in cui ha recitato, kenneth branagh \u00e8 stato doppiato da:\n\nantonio sanna in frankenstein di mary shelley, wild wild west, harry potter e la camera dei segreti, shackleton, 5 bambini & it, i love radio rock, dunkirk, tenet, this england\nmarco mete ne il commissario wallander, assassinio sull\u2019orient express, casa shakespeare, assassinio sul nilo, oppenheimer, assassinio a venezia\ntonino accolla in enrico v, l'altro delitto, gli amici di peter, molto rumore per nulla, riccardo iii - un uomo, un re\nroberto pedicini in un mese in campagna, celebrity, la teoria del volo, operazione valchiria\nluca biagini in swing kids - giovani ribelli, la generazione rubata, marilyn\nfabrizio pucci in conflitto d'interessi, la proposta, franklin d. roosevelt - un uomo, un presidente\nmassimo popolizio in othello, hamlet\ndanilo de girolamo in pene d'amor perdute\nangelo maggi in conspiracy - soluzione finale\nmassimo lodolo in jack ryan - l'iniziazione\nstefano benassi in mindhorn\nsaverio indrio in artemis fowlda doppiatore \u00e8 sostituito da:\n\nmarco mete in nel mondo dei dinosauri (1\u00aa voce)\nraffaele fallica in nel mondo dei dinosauri (2\u00aa voce)\nalessandro gassmann ne la strada per el dorado\nandrea moretti in avengers: infinity war\n\n\n== note ==\n\n\n== bibliografia ==\n daniela pecchiani, kenneth branagh, in il castoro cinema, n. 197, editrice il castoro, 2000, isbn 8880331795.\n\n\n== altri progetti ==\n\n wikiquote contiene citazioni di o su kenneth branagh\n wikimedia commons contiene immagini o altri file su kenneth branagh\n\n\n== collegamenti esterni ==\n\n branagh, kenneth, su treccani.it \u2013 enciclopedie on line, istituto dell'enciclopedia italiana. \n(en) kenneth branagh, su enciclopedia britannica, encyclop\u00e6dia britannica, inc. \n(en) opere di kenneth branagh, su open library, internet archive. \n(en) kenneth branagh, su musicbrainz, metabrainz foundation. \n kenneth branagh, su cinedatabase, rivista del cinematografo. \n kenneth branagh, su movieplayer.it, netaddiction s.r.l.. \n kenneth branagh, su filmtv.it, arnoldo mondadori editore. \n luigi guarnieri, branagh, kenneth, in enciclopedia del cinema, istituto dell'enciclopedia italiana, 2003. \n kenneth branagh, su mymovies.it, mo-net srl. \n(en) kenneth branagh, su imdb, imdb.com. \n(en) kenneth branagh, su allmovie, all media network. \n(en) kenneth branagh, su rotten tomatoes, fandango media, llc. \n(en) kenneth branagh, su metacritic, red ventures. \n(en) kenneth branagh, su tv.com, red ventures (archiviato dall'url originale il 1\u00ba gennaio 2012). \n(en) kenneth branagh, su afi catalog of feature films, american film institute. \n(en) kenneth branagh, su bfi film & tv database, british film institute (archiviato dall'url originale il 1\u00ba gennaio 2018). \n(en) kenneth branagh, su internet broadway database, the broadway league. \n(de, en) kenneth branagh, su filmportal.de. \n(en) kenneth branagh, su behind the voice actors, inyxception enterprises."