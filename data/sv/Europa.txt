"europa (fr\u00e5n grekiskans: \u03b5\u03c5\u03c1\u03ce\u03c0\u03b7) \u00e4r jordens n\u00e4st minsta v\u00e4rldsdel till ytan men tredje folkrikaste, med lite mer \u00e4n 750 miljoner inv\u00e5nare (2023) varav \u00f6ver 90 procent talar spr\u00e5k som tillh\u00f6r den indoeuropeiska spr\u00e5kfamiljen. europa \u00e4r v\u00e4rldens n\u00e4st mest t\u00e4tbefolkade v\u00e4rldsdel och har den n\u00e4st h\u00f6gsta produktiviteten per person. v\u00e4rldsdelen europa utg\u00f6r den v\u00e4stligaste delen av kontinenten eurasien, och avgr\u00e4nsas av atlanten i v\u00e4ster (gr\u00e4nsen mot nordamerika g\u00e5r genom danmarksundet mellan island och det danska autonoma landet gr\u00f6nland), medelhavet i s\u00f6der och norra ishavet i norr, medan gr\u00e4nsen mot asien i \u00f6ster g\u00e5r l\u00e4ngs uralbergen, uralfloden, kaspiska havet, kaukasus vattendelare och svarta havet (som \u00e4r ett innanhav av medelhavet).\nde f\u00f6rsta moderna m\u00e4nniskorna kom till europa f\u00f6r cirka 40 000 \u00e5r sedan. under istiden var de nordligaste delarna obeboeliga och befolkningen levde i refugier i s\u00f6dra och syd\u00f6stra europa, efter istiden expanderade de europeiska stammarna norrut. under yngre sten\u00e5ldern och brons\u00e5ldern skedde stora kulturella och ekonomiska omvandlingar, oftast med centrum kring medelhavet. under romarrikets storhetstid under de f\u00f6rsta seklerna e.kr. v\u00e4xte den nya religionen kristendomen snabbt. under ren\u00e4ssansen grundlades den dynamik som gav upphov till den europeiska upplysningen, den industriella revolutionen och vetenskapens framv\u00e4xt. under andra h\u00e4lften av det andra millenniet e.kr. skedde snabb befolkningstillv\u00e4xt och miljontals europ\u00e9er utvandrade till andra v\u00e4rldsdelar. fr\u00e4mst frankrike, storbritannien, portugal, nederl\u00e4nderna och spanien, men \u00e4ven flera andra l\u00e4nder, skaffade sig kolonier och utl\u00e4ndska besittningar och spred europeisk kultur globalt.allt f\u00e4rre europ\u00e9er \u00e4r under 2000-talet troende kristna, och majoriteten av yngre m\u00e4nniskor ber\u00e4knas under 2000-talet sakna religi\u00f6s tillh\u00f6righet. europas politik pr\u00e4glas i dag av samarbetet inom europeiska unionen (eu), som v\u00e4xte fram ur tidigare europeiska samarbeten och i dag best\u00e5r av 27 medlemsstater (varav 26 ligger geografiskt i europa, medan cypern ligger geografiskt i asien). \u00f6steuropa pr\u00e4glas geografiskt, ekonomiskt och politiskt av ett stort ryssland, vilket under st\u00f6rre delen av 1900-talet fungerade som den centrala delen i sovjetunionen.\n\n\n== etymologi ==\netymologin till namnet europa har olika f\u00f6rklaringar. en uppfattning \u00e4r att ursprunget h\u00e4rr\u00f6r fr\u00e5n den grekiska mytologin d\u00e4r europa (grekiska: \u03b5\u03c5\u03c1\u03ce\u03c0\u03b7) var en fenicisk prinsessa, k\u00e4nd f\u00f6r sin sk\u00f6nhet, som tillf\u00e5ngatogs av zeus i tjurform. hon togs till \u00f6n kreta, d\u00e4r hon blev mor till minos. f\u00f6r homeros var europa kretas mytologiska drottning. senare blev europa ett begrepp f\u00f6r greklands fastland, och runt 500 f.kr. hade betydelsen str\u00e4ckts till att inkludera \u00e4ven l\u00e4nderna norr om grekland.\nden grekiska termen europa h\u00e4rleds fr\u00e5n de grekiska orden f\u00f6r bred (eurys) och ansikte (ops). bred har varit epitet f\u00f6r jorden sj\u00e4lvt i urindoeuropeiska religioner. andra h\u00e4vdar dock att ordet f\u00e5tt en \u00f6verf\u00f6rd betydelse i grekiskan, och ursprungligen kommer fr\u00e5n ett semitiskt ord, det vill s\u00e4ga det akkadiska ordet erebu, som betyder \"solnedg\u00e5ng\". som betraktat fr\u00e5n mellan\u00f6stern g\u00e5r solen ned \u00f6ver europa. asien tros ocks\u00e5 komma fr\u00e5n ett akkadiskt ord, asu, som betyder \"soluppg\u00e5ng\", d\u00e5 solen g\u00e5r upp i \u00f6st, ifr\u00e5n det perspektivet i asien.\n\n\n=== europa som begrepp ===\nf\u00f6re 1300-talet n\u00e4mns namnet europa s\u00e4llan i skriftliga k\u00e4llor. efter konstantinopels fall 1453 b\u00f6rjade namnet anv\u00e4ndas av kyrkliga \u00e4mbetsm\u00e4n som ett samlande begrepp f\u00f6r en kristen och kulturell gemenskap. d\u00e5 turkiska muslimer tagit \u00f6ver den \u00f6stliga delen av kristendomens omr\u00e5de och konstantinopel uppg\u00e5tt i det muslimska osmanska riket, framh\u00f6lls europa som den f\u00f6renade, civiliserade och utvecklade delen av v\u00e4rlden, i motsats till det muslimska, barbariska asien.\nbegreppet europa anv\u00e4ndes till en b\u00f6rjan fr\u00e4mst av en elit som furstar och kyrkliga \u00e4mbetsm\u00e4n som ett samlande begrepp f\u00f6r en kristen och kulturell gemenskap. efterhand fylldes f\u00f6rest\u00e4llningen med mer inneh\u00e5ll och anv\u00e4ndes i vidare sammanhang och speciellt under ren\u00e4ssansen och reformationen anv\u00e4ndes europa som ett slagord.\n\n\n== geografi och gr\u00e4nsdragningar ==\n\nv\u00e4rldsdelen europa utg\u00f6r ungef\u00e4r en femtedel av kontinenten eurasien. europas yta \u00e4r cirka 10,6 miljoner kvadratkilometer \u2013 2 procent av jordytan eller 7 procent av landytan. europas \u00f6stra gr\u00e4ns definieras vanligtvis vid uralbergen i ryssland, dock anv\u00e4nde bland andra den grekiska geografen strabon och tidiga judiska k\u00e4llor floden don som gr\u00e4ns. den syd\u00f6stra gr\u00e4nsen med asien \u00e4r inte universellt \u00f6verenskommen; vanligt \u00e4r dock att denna utg\u00f6rs av uralfloden (stundom r\u00e4knas dock embafloden som gr\u00e4ns). gr\u00e4nsen forts\u00e4tter med kaspiska havet, varp\u00e5 den vanligen anses f\u00f6lja stora kaukasus vattendelare (med kuma-manytj-s\u00e4nkan, lilla kaukasus, eller floderna kura och rioni som alternativ). vidare str\u00e4cker sig delningen mot svarta havet; bosporen, marmarasj\u00f6n, dardanellerna och egeiska havet utg\u00f6r gr\u00e4nsen mot asien. medelhavet i syd separerar europa fr\u00e5n afrika. v\u00e4stgr\u00e4nsen \u00e4r atlanten d\u00e4r island eller azorerna utg\u00f6r v\u00e4stlig utpost. norrut begr\u00e4nsar norra ishavet.\n\nv\u00e4stlig utpost: monchique\u00f6n (azorerna, portugal, 31\u00b016'v) / p\u00e5 kontinenten europa: kap roca (portugal, 9\u00b030'v)\nsydlig utpost: gavdos (grekland, 34\u00b048'n) / p\u00e5 kontinenten europa: punta de tarifa (spanien, 36\u00b000'n)\n\u00f6stlig utpost: kap flissingskij (novaja zemlja, ryssland), 69\u00b005'\u00f6) / p\u00e5 kontinenten europa: namnl\u00f6st berg (uralbergen n\u00e4ra karahavet, ryssland, 66\u00b037'\u00f6)\nnordlig utpost: kap fligely (frans josefs land, ryssland, 80\u00b035'n) / p\u00e5 kontinenten europa: kinnarodden (norge, 71\u00b008'n)i praktiken dras gr\u00e4nsen till europa ofta med st\u00f6rre h\u00e4nsyn till politik, ekonomi och kultur \u00e4n till de traditionella, h\u00e4vdvunna geografiska gr\u00e4nserna. detta har lett till att det finns flera \"olika\" europa, som inte alltid \u00e4r identiska till storleken, och som inkluderar eller exkluderar olika l\u00e4nder baserat p\u00e5 vilken definition av europa som anv\u00e4nds. men vanligen brukar de stater vars huvudstad ligger inom europas h\u00e4vdvunna geografiska gr\u00e4nser r\u00e4knas till europa. eftersom alla spr\u00e5k inte skiljer mellan begreppen v\u00e4rldsdel och kontinent kan europa p\u00e5 andra spr\u00e5k omv\u00e4xlande klassas som kontinent, som subkontinent eller halv\u00f6.\n\n\n=== fysisk geografi ===\neuropa har en l\u00e5ng kust med m\u00e5nga halv\u00f6ar. den stora halv\u00f6n skandinavien i norr skiljs fr\u00e5n det huvudsakliga europeiska landomr\u00e5det av \u00f6stersj\u00f6n. i den s\u00f6dra delen av europa str\u00e4cker sig de mindre halv\u00f6arna iberiska halv\u00f6n, italien och balkanhalv\u00f6n ut i medelhavet, som bildar gr\u00e4ns mot afrika. l\u00e4ngre \u00f6sterut blir europas landmassa bredare tills gr\u00e4nsen mot asien n\u00e5s vid uralbergen.\nde s\u00f6dra delarna av europa \u00e4r bergigare. l\u00e4ngre norrut, norr om de h\u00f6ga bergskedjorna alperna, pyren\u00e9erna och karpaterna, s\u00e4nker sig landytan genom kulliga omr\u00e5den ned till stora l\u00e5ga sl\u00e4tter, som \u00e4r mycket vidstr\u00e4ckta i \u00f6ster. detta utstr\u00e4ckta l\u00e5glandsomr\u00e5de kallas stora europeiska sl\u00e4tten, och vid dess hj\u00e4rta ligger den nordtyska sl\u00e4tten. en b\u00e5ge av h\u00f6gl\u00e4nder finns ocks\u00e5 l\u00e4ngs den nordv\u00e4stra kusten, med b\u00f6rjan i v\u00e4stra brittiska \u00f6arna och forts\u00e4ttning l\u00e4ngs den bergiga och flikiga norska kusten.\ndenna beskrivning \u00e4r f\u00f6renklad. underomr\u00e5den som iberiska halv\u00f6n och italien har egna sammansatta former, liksom europas huvudsakliga landmassa, d\u00e4r det finns m\u00e5nga plat\u00e5er, floddalar och s\u00e4nkor. island och brittiska \u00f6arna \u00e4r s\u00e4rskilda omr\u00e5den. det f\u00f6rra \u00e4r en egen landmassa i norra atlanten som r\u00e4knas som en del av europa, medan de senare \u00e4r h\u00f6glandsomr\u00e5den som en g\u00e5ng var f\u00f6renade med fastlandet tills de \u00e5tskildes av stigande vattenniv\u00e5er.\nden europeiska kustlinjen \u00e4r starkt veckad och exceptionellt l\u00e5ng i f\u00f6rh\u00e5llande europas yta. detta delar upp europas v\u00e4stra delar i ett stort antal \u00f6ar, halv\u00f6ar och n\u00e4s. d\u00e4rut\u00f6ver avdelar bergskedjor och h\u00f6gplat\u00e5er landmassorna i \u00e5terkommande mellanliggande l\u00e4gre plan av relativt j\u00e4mnt f\u00f6rdelad storlek. denna ovanliga geografi har haft stor betydelse f\u00f6r regionens historiska utveckling. till f\u00f6ljd av den veckade kusten har f\u00e5 l\u00e4nder i europa saknat tillg\u00e5ng till haven. de mellanliggande vattnen och bergskedjorna har skapat naturliga gr\u00e4nser som gynnat statsformering och nationsbyggande men motverkat imperier.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== klimat ===\neuropa har ett flertal olika klimat, fr\u00e5n medelhavsklimat i s\u00f6der till arktiskt klimat i det nordligaste norden och ryssland. i v\u00e4stra europas kusttrakter \u00e4r klimatet mycket maritimt, med milda vintrar, mycket nederb\u00f6rd och milda somrar, det vill s\u00e4ga inte s\u00e5 stora temperaturskillnader mellan vinter och sommar. inlandet, framf\u00f6rallt i \u00f6steuropa, har dock ett utpr\u00e4glat kontinentalt klimat med kalla, sn\u00f6rika vintrar och korta, varma somrar (inlandsklimat). det arktiska klimatet medf\u00f6r mycket kalla, sn\u00f6rika vintrar och korta, kyliga somrar. det subtropiska klimatet medf\u00f6r milda, regnrika vintrar och l\u00e5nga, heta somrar. europas tempererade klimat \u00e4r, trots den l\u00e5nga kuststr\u00e4ckan, utsatt f\u00f6r j\u00e4mf\u00f6relsevis l\u00e4gre niv\u00e5er av katastrofala v\u00e4derh\u00e4ndelser som orkaner och andra starkt destruktiva v\u00e4dersystem.\neuropa som helhet, s\u00e4rskilt den nordv\u00e4stra delen, har ovanligt h\u00f6g \u00e5rsmedeltemperatur i f\u00f6rh\u00e5llande till sitt nordliga l\u00e4ge. det huvudsakliga sk\u00e4let till detta \u00e4r den atlantiska golfstr\u00f6mmen som f\u00f6r med sig varmare vatten fr\u00e5n sydligare breddgrader.\n\n\n=== natur ===\neftersom de har levt sida vid sida med jordbrukskulturer i tusentals \u00e5r har europas djur och v\u00e4xter blivit starkt p\u00e5verkade av m\u00e4nniskans n\u00e4rvaro och verksamhet. med undantag f\u00f6r europas nordligaste delar och delar av \u00f6steuropa finns det f\u00e5 st\u00f6rre omr\u00e5den av or\u00f6rd vildmark, f\u00f6rutom i olika naturparker.\n\nden huvudsakliga v\u00e4xtligheten i europa \u00e4r skog, som har mycket goda f\u00f6ruts\u00e4ttningar f\u00f6r att v\u00e4xa. i norr v\u00e4rms v\u00e4rldsdelen av golfstr\u00f6mmen och nordatlantiska str\u00f6mmen. sydeuropa har medelhavsklimat. det f\u00f6rekommer ofta torka p\u00e5 sommaren i detta omr\u00e5de. bergskedjorna p\u00e5verkar ocks\u00e5 f\u00f6rh\u00e5llandena. n\u00e5gra av dessa (alperna, pyren\u00e9erna) \u00e4r riktade i \u00f6st-v\u00e4stlig riktning och till\u00e5ter vinden att b\u00e4ra med stora vattenmassor fr\u00e5n havet till inlandet. andra har nord-sydlig riktning (skanderna, dinariska alperna, karpaterna, apenninerna) och eftersom regnet fr\u00e4mst faller p\u00e5 bergssidor som \u00e4r riktade mot havet v\u00e4xer skogar bra p\u00e5 den sidan, medan f\u00f6ruts\u00e4ttningarna \u00e4r mycket s\u00e4mre p\u00e5 den andra. f\u00e5 omr\u00e5den av europas huvudsakliga landmassa har undg\u00e5tt avbetning av boskap vid n\u00e5gon tidpunkt genom \u00e5rtusendena, och avverkningen av de skogsomr\u00e5den som fanns f\u00f6re jordbrukssamh\u00e4llet orsakade ober\u00e4knelig f\u00f6rst\u00f6relse av de ursprungliga ekosystemen.\n\u00e5ttio till nittio procent av europa var en g\u00e5ng t\u00e4ckt av skog. skogen str\u00e4ckte sig fr\u00e5n medelhavet till norra ishavet. fast\u00e4n \u00f6ver h\u00e4lften av europas ursprungliga skogar f\u00f6rsvann under \u00e5rhundraden av bebyggelse har europa fortfarande \u00f6ver en fj\u00e4rdedel av v\u00e4rldens skogar \u2013 granskogar i skandinavien, vidstr\u00e4ckta tallskogar i ryssland, kastanjeregnskog i kaukasien och korkekskogar i medelhavsomr\u00e5det. p\u00e5 senare tid har avverkningen hejdats och m\u00e5nga tr\u00e4d har planterats. ofta har dock barrtr\u00e4d f\u00f6redragits framf\u00f6r ursprungliga l\u00f6vtr\u00e4d, eftersom de v\u00e4xer snabbare. planteringar och monokulturer t\u00e4cker nya stora landomr\u00e5den och detta ger mycket d\u00e5liga milj\u00f6er f\u00f6r europeiska, skogslevande arter. andelen urskog i v\u00e4steuropa \u00e4r endast tv\u00e5 till tre procent (i europeiska ryssland fem till tio procent). landet med minst skogst\u00e4ckt yta \u00e4r \u00f6n island som i stort sett avskogats helt. d\u00e4refter f\u00f6ljer irland med \u00e5tta procents skogst\u00e4ckning. det mest skogbevuxna landet \u00e4r finland (72 procent).\np\u00e5 europas huvudsakliga landmassa dominerar l\u00f6vskog. de viktigaste arterna \u00e4r bok, bj\u00f6rk och ek. i norr, p\u00e5 tajgan, \u00e4r bj\u00f6rken en mycket vanlig art. i medelhavsomr\u00e5det har m\u00e5nga olivtr\u00e4d planterats. dessa \u00e4r mycket v\u00e4l anpassade till det torra klimatet. en annan vanlig art i sydeuropa \u00e4r cypressen. barrskog dominerar p\u00e5 h\u00f6gre h\u00f6jder upp till tr\u00e4dgr\u00e4nsen och l\u00e4ngre norrut i ryssland och skandinavien, f\u00f6r att \u00f6verg\u00e5 i tundra n\u00e4rmare arktis. den halvtorra medelhavsregionen har stora m\u00e4ngder buskskog. en tunn \u00f6st-v\u00e4stlig landtunga av eurasisk gr\u00e4ssl\u00e4tt \u2013 st\u00e4ppen \u2013 str\u00e4cker sig v\u00e4sterut fr\u00e5n ukraina och s\u00f6dra ryssland tills den upph\u00f6r i ungern och \u00f6verg\u00e5r i tajga i norr.\nist\u00e4cket under den senaste istiden och m\u00e4nniskans n\u00e4rvaro har p\u00e5verkat utbredningen av europas fauna. i m\u00e5nga delar av europa har de flesta stora djur och \u00f6verordnade rovdjursarter jagats till utrotning. ullh\u00e5rig mammut och uroxe var utd\u00f6da f\u00f6re slutet av neolitikum. i dag \u00e4r vargar (k\u00f6tt\u00e4tare) och bj\u00f6rnar (all\u00e4tare) hotade. en g\u00e5ng fanns dessa i de flesta delar av europa, men skogsavverkningen fick djuren att dra sig l\u00e4ngre och l\u00e4ngre tillbaka. p\u00e5 medeltiden var bj\u00f6rnarnas livsmilj\u00f6er begr\u00e4nsade till mer eller mindre otillg\u00e4ngliga berg med tillr\u00e4cklig m\u00e4ngd skog. i dag lever brunbj\u00f6rnen i f\u00f6rsta hand p\u00e5 balkanhalv\u00f6n, i norr och i ryssland. ett litet antal dr\u00f6jer sig kvar i andra omr\u00e5den runt om i europa (\u00f6sterrike, pyren\u00e9erna och s\u00e5 vidare), men i dessa omr\u00e5den \u00e4r populationerna utspridda och marginaliserade p\u00e5 grund av milj\u00f6f\u00f6rst\u00f6ringen. allra l\u00e4ngst norrut i europa kan \u00e4ven isbj\u00f6rnar p\u00e5tr\u00e4ffas. vargen, det n\u00e4st st\u00f6rsta rovdjuret i europa efter bj\u00f6rnen, finns mest i \u00f6steuropa, p\u00e5 balkanhalv\u00f6n och i de nordliga skogarna.\nandra viktiga rovdjur \u00e4r lodjuret, vildkatten, j\u00e4rven, r\u00e4var, olika arter av m\u00e5rd, igelkott, olika arter av ormar, olika f\u00e5glar (ugglor och andra rovf\u00e5glar). viktiga v\u00e4xt\u00e4tare i europa \u00e4r sniglar, amfibier, fiskar, olika f\u00e5glar, samt d\u00e4ggdjur som gnagare, r\u00e5djur, vildsvin, hjort, \u00e4lg och i bergen murmeldjur, stenbockar, gems med flera. havslevande organismer \u00e4r ocks\u00e5 en viktig del av europas flora och fauna. havsfloran \u00e4r mestadels fytoplankton. viktiga djur i europas hav \u00e4r plankton, bl\u00f6tdjur, tagghudingar, olika kr\u00e4ftor, bl\u00e4ckfiskar, fiskar, delfiner och valar. vissa djur lever i grottor, till exempel fladderm\u00f6ss.\n\n\n== historia ==\n\n\n=== forntid ===\nde f\u00f6rsta moderna m\u00e4nniskorna (homo sapiens) utvecklades i afrika f\u00f6r omkring 200 000 \u00e5r sedan och kom till europa f\u00f6r cirka 40 000 \u00e5r sedan. det var endast en liten grupp afrikaner som f\u00f6r kanske 60 000 \u00e5r sedan tog sig \u00f6ver till sinaihalv\u00f6n och blev f\u00f6rf\u00e4der till alla m\u00e4nniskor utom de afrikaner som stannade i afrika. forskarna tvistar \u00e4nnu om v\u00e4gen till europa har g\u00e5tt direkt norrut genom det som i dag \u00e4r israel, libanon och syrien, eller om v\u00e5ra f\u00f6rf\u00e4der tog sig vidare \u00f6ver till arabiska halv\u00f6n och sedan f\u00f6ljde indiska oceanens kust tills de st\u00f6tte p\u00e5 floder som de f\u00f6ljde norrut. i b\u00e4gge fallen b\u00f6r homo sapiens i sin f\u00f6rsta inflyttningsv\u00e5g till europa f\u00f6r 40 000 \u00e5r sedan ha tagit sig till europa via det som i dag \u00e4r turkiska halv\u00f6n, d\u00e4r mycket gamla fynd har hittats. ansiktsbenen fr\u00e5n den hittills \u00e4ldsta \"europ\u00e9n\" \u2013 en 40 000 \u00e5r gamla fossil fr\u00e5n en ton\u00e5ring \u2013 har hittats i en grotta i rum\u00e4nien, och richard neave, en brittisk kriminaltekniker, har \u00e5terskapat ansiktet med hj\u00e4lp av kopior av skallbenen. en m\u00f6rkhyad person med ansiktsdrag som inte \u00f6verensst\u00e4mmer helt med n\u00e5gon nu levande folkgrupp blev resultatet. neave talar om ett ansikte som tycks befinna sig i \"flux\" \u2013 i ett tillst\u00e5nd av f\u00f6r\u00e4ndring mot vilken som helst av de folkgrupper som i dag finns i v\u00e4rlden. omkring tio procent av dagens europ\u00e9er b\u00e4r p\u00e5 gener fr\u00e5n dessa f\u00f6rsta europ\u00e9er.medan homo sapiens \u00e4nnu utvecklades i afrika levde homo heidelbergensis och homo neanderthalensis i europa. de sista neandertalm\u00e4nniskorna dog ut f\u00f6r cirka 30 000 \u00e5r sedan. f\u00f6r cirka 25 000 \u00e5r sedan svepte v\u00e5gor av invandrare fr\u00e5n asien in i europa, och kom att dominera kontinenten. att likadana konstf\u00f6rem\u00e5l hittats fr\u00e5n dagens frankrike till omr\u00e5det kring kaspiska havet tyder p\u00e5 ett socialt n\u00e4tverk och m\u00e4nniskor med en \u00f6vergripande gemensam kultur.arkeologiska utgr\u00e4vningar vid g\u00f6ta kanal och motala str\u00f6m i motala ger ny kunskap om europ\u00e9ernas ursprung. sju cirka 8 000 \u00e5r gamla j\u00e4gar/samlare hittade i motala ing\u00e5r, tillsammans med genomet fr\u00e5n en cirka 7 000 \u00e5r gammal bonde fr\u00e5n s\u00f6dra tyskland och en cirka 8 000 \u00e5r gammal j\u00e4gare/samlare funnen i luxemburg, i en stor internationell studie som visar att dagens europ\u00e9er h\u00e4rstammar fr\u00e5n tre f\u00f6rhistoriska grupper. f\u00f6rutom av de ursprungliga j\u00e4garna och samlarna utg\u00f6rs de av jordbrukare fr\u00e5n mellan\u00f6stern som kom till europa f\u00f6r cirka 7 500 \u00e5r sedan, samt \u00f6verraskande nog en grupp fr\u00e5n norra eurasien som genetiskt kopplar samman europ\u00e9er och ursprungsbefolkningar i amerika. dagens nordeurop\u00e9er har en h\u00f6gre grad av sl\u00e4ktskap med j\u00e4gar/samlare och sydeurop\u00e9er har en h\u00f6gre grad av sl\u00e4ktskap med de tidiga jordbrukarna.\n\n\n=== yngre sten\u00e5lder till medeltid ===\nmed yngre sten\u00e5ldern och brons\u00e5ldern b\u00f6rjade en l\u00e5ng historia av stora kulturella och ekonomiska omvandlingar, f\u00f6rst vid medelhavet och senare l\u00e4ngre norrut och \u00f6sterut. s\u00e4rskilt stort best\u00e5ende inflytande hade antikens grekland samt romerska riket, som under en period f\u00f6renade hela s\u00f6dra europa och andra kustomr\u00e5den vid medelhavet i ett imperium. i romarriket kunde ocks\u00e5 den nya religionen kristendomen utbredas snabbt. under kejsaren konstantin den store blev kristendomen statsreligion och dess inflytande har fortsatt till v\u00e5r tid.\nmedeltiden var pr\u00e4glad av konkurrensen mellan den nya romerska kejsaren i v\u00e4st och den gamla romerska kejsaren i bysans. europa delades i ett \u00f6stligt och ett v\u00e4stligt omr\u00e5de efter deras respektive inflytande. mission\u00e4rer spred kristendomen \u00f6ver norra och \u00f6stra europa, s\u00e5 att hela europa blev kristet. i v\u00e4stra europa var det konkurrens mellan kejsare och p\u00e5ve om \u00f6vermakten. reformationen p\u00e5 1500-talet delade kyrkan i en katolsk och en protestantisk del. religionskrig f\u00f6ljde p\u00e5 denna delning, och 1618 till 1648 f\u00f6rh\u00e4rjade trettio\u00e5riga kriget stora delar av mellaneuropa.\n\n\n=== nyare tid ===\nsedan 1400-talet byggde europeiska l\u00e4nder (s\u00e4rskilt spanien, portugal, ryssland, nederl\u00e4nderna, frankrike och storbritannien) koloniala imperier med stora besittningar i afrika, amerika och asien. europa har haft ett mycket stort inflytande p\u00e5 andra v\u00e4rldsdelar (till exempel genom kristen mission, kolonialism, slavhandel, annan handel och kultur). p\u00e5 1700-talet f\u00f6rde upplysningen fram nya ideal som tolerans, m\u00e4nniskov\u00e4rde, j\u00e4mlikhet och frihet. 1789 kom genom franska revolutionen f\u00f6r f\u00f6rsta g\u00e5ngen borgerligheten till makten. i b\u00f6rjan av 1800-talet hamnade halva europa under den franske kejsaren napoleon i:s v\u00e4lde, tills han led nederlag i ryssland 1812. industrialiseringen b\u00f6rjade i delar av europa p\u00e5 1700-talet och f\u00f6r\u00e4ndrade livet f\u00f6r breda befolkningsskikt. som en f\u00f6ljd av arbetarnas fattigdom uppstod p\u00e5 1800-talet socialistiska r\u00f6relser. 1800-talet var ocks\u00e5 en tid av stark str\u00e4van mot demokrati, men \u00e4ven av reaktion och imperialism. b\u00e5de f\u00f6rsta v\u00e4rldskriget (1914 till 1918) och andra v\u00e4rldskriget (1939 till 1945) utbr\u00f6t i europa och orsakade stor f\u00f6r\u00f6delse.\nefter andra v\u00e4rldskriget och under kalla kriget var europa indelat i tv\u00e5 stora politisk-ekonomiska block: de socialistiska l\u00e4nderna i \u00f6steuropa och de kapitalistiska l\u00e4nderna i v\u00e4steuropa. det talades d\u00e5 om j\u00e4rnrid\u00e5n som skilde europas stater fr\u00e5n varandra. f\u00f6rst perestrojka och glasnost ledde i mitten av 1980-talet till en politisk kurs\u00e4ndring i sovjetunionen. 1989 \u00f6ppnades \u00f6stblocket, berlinmuren f\u00f6ll, och sovjetunionen och warszawapakten uppl\u00f6stes.\nsedan de sista \u00e5rtiondena p\u00e5 1900-talet har europas l\u00e4nder n\u00e4rmat sig varandra, vilket visar sig bland annat genom institutioner som europeiska unionen. samtidigt har nya konflikter i europas utkant eller n\u00e4rhet p\u00e5verkat b\u00e5de ekonomi och politik. b\u00e5de jugoslaviens uppl\u00f6sning och arabiska v\u00e5ren ledde till stora flyktingstr\u00f6mmar mot europa, liksom politiska utmaningar f\u00f6r eu:s och natos medlemsl\u00e4nder. efter warzawapakten har nato vuxit i central- och \u00f6steuropa, parallellt med att ett alltmer politiskt och milit\u00e4rt aktivt ryssland \u00e5terigen vill \u00f6ka sin p\u00e5verkan p\u00e5 politiken i sina grannstater. 2008 var ryssland i krig med georgien, och 2022 inledde ryssland en invasion av ukraina (\u00e5tta \u00e5r efter landets annektering av krim), den st\u00f6rsta attacken p\u00e5 ett europeiskt land sedan andra v\u00e4rldskriget.\n\n\n== politik ==\n\n\n=== europeiska politiska organisationer ===\nden mest betydelsefulla politiska organisationen i europa \u00e4r europeiska unionen (eu). eu \u00e4r ett f\u00f6rdragsbundet samarbete med ett folkvalt parlament, ett ministerr\u00e5d med en ordf\u00f6rande och en \u201dutrikesminister\u201d. eu omfattar 27 europeiska stater, och f\u00f6rv\u00e4ntas under de kommande \u00e5rtiondena utvidgas till att omfatta flera andra. de flesta nya lagar som fattas inom eu:s medlemsstater kommer till efter direktiv eller f\u00f6rordningar fr\u00e5n eu, vars lagstiftning st\u00e5r \u00f6ver de enskilda staternas inom unionens befogenhetsomr\u00e5den. eu driver n\u00e4stan all utrikes- och handelspolitik fr\u00e5n medlemsstaterna mot omv\u00e4rlden. eu:s f\u00f6reg\u00e5ngare var europeiska kol- och st\u00e5lgemenskapen, som grundades 1952 av belgien, nederl\u00e4nderna, luxemburg, tyskland, italien och frankrike. tillsammans med europeiska atomenergigemenskapen (euratom) och europeiska ekonomiska gemenskapen 1958 blev dessa de \u201deuropeiska gemenskaperna\u201d. med maastrichtf\u00f6rdraget bildades europeiska unionen den 1 november 1993 och innefattar de tidigare samarbetena. eu beskrivs av statsvetare som ett mellanting mellan en mellanstatlig organisation och en stat.\neuropar\u00e5det grundades 1949 av tio stater. n\u00e4r montenegros intr\u00e4desans\u00f6kan blev godk\u00e4nd 2007, fick organisationen 47 medlemsstater. d\u00e4rmed \u00e4r det endast vatikanstaten och belarus samt det mindre europaorienterade kazakstan som st\u00e5r utanf\u00f6r.\nen annan betydande organisation \u00e4r organisationen f\u00f6r s\u00e4kerhet och samarbete i europa (osse), som grundades 1975 som en block\u00f6verskridande instans under namnet europeiska s\u00e4kerhetskonferensen (esk), och som f\u00f6rutom de europeiska l\u00e4nderna \u00e4ven innefattar usa och kanada.\nst\u00f6rre delen av de l\u00e4nder som tillh\u00f6rde efta, som grundades p\u00e5 1950-talet, har senare blivit medlemmar av eu. efter storbritanniens uttr\u00e4de ur eu 2020 har eu 27 medlemsstater. ytterligare ett antal l\u00e4nder f\u00f6rhandlar om medlemskap. ut\u00f6ver eu och efta finns ytterligare tv\u00e5 europeiska frihandelsomr\u00e5den \u2013 cefta (centraleuropeiska frihandelsavtalet) som tappat medlemmarna rum\u00e4nien och bulgarien samt bafta (baltiska frihandelsomr\u00e5det) som uppl\u00f6stes vid baltstaternas eu-intr\u00e4de 2004.\n\n\n=== stater och viktiga organisationer ===\nsamtliga stater i europa, f\u00f6rutom belarus och vatikanstaten, \u00e4r medlemmar i europar\u00e5det.\n32 stater \u00e4r republiker, medan 12 \u00e4r monarkier.\n29 av dagens 45 stater var sj\u00e4lvst\u00e4ndiga \u00e5r 1990.\n27 stater \u00e4r medlemmar av eu.\n26 stater \u00e4r anslutna till schengensamarbetet.\n26 stater \u00e4r medlemmar i nato.\n23 stater anv\u00e4nder euro som valuta.\n15 stater \u00e4r medlemmar av eu, schengensamarbetet och europar\u00e5det samtidigt som euro \u00e4r deras myntenhet.\n4 stater \u2013 schweiz och de tre mikrostaterna andorra, monaco och san marino \u2013 har specialavtal med eu.\n4 stater \u00e4r medlemmar av europeiska frihandelssammanslutningen.\n\n\n=== regionala organisationer ===\nmaastrichtf\u00f6rdragets subsidiaritetsprincip \u00e4r bland annat inspirerad av och tar sig uttryck i ett lappt\u00e4cke av regionala samarbeten p\u00e5 olika niv\u00e5er. med ett begrepp myntat 1968 av den schweiziske ess\u00e4isten och filosofen denis de rougemont (1906\u20131985) talar man om regionernas europa.\n\n\n==== mellanstatliga samarbeten ====\nvid sidan av de stora paneuropeiska samarbetena finns flera regionala mellanstatliga samarbeten: nordiska r\u00e5det och nordiska ministerr\u00e5det; baltiska r\u00e5det; benelux; centraleuropeiska initiativet (cei); visegr\u00e1dgruppen och british-irish council. arktiska r\u00e5det, black sea economic cooperation (bsec), guam och medelhavsunionen \u00e4r samarbeten mellan stater i europa och angr\u00e4nsande regioner.\n\n\n==== samarbeten p\u00e5 flera niv\u00e5er ====\n\u00f6stersj\u00f6samarbetet, barentssamarbetet, alp-adria-samarbetet och r\u00e5det f\u00f6r kommuner och regioner i europa (cemr) best\u00e5r av samarbeten p\u00e5 olika administrativa niv\u00e5er.\n\n\n==== samarbeten p\u00e5 regionniv\u00e5 ====\nf\u00f6r samarbeten mellan regionala administrationer (exempelvis l\u00e4n) finns europar\u00e5dets kommunalkongress (clrae) inom europar\u00e5det. inom eu finns regionkommitt\u00e9n samt regionala lagstiftande f\u00f6rsamlingar (calre). de s\u00e5 kallade eu-regionerna \u00e4r sammanslutna i europeiska gr\u00e4nsregionf\u00f6rbundet (aebr). ett frist\u00e5ende n\u00e4tverk \u00e4r assembly of european regions (aer).\nconference of peripheral maritime regions of europe (cpmr) best\u00e5r av sex kommissioner f\u00f6r regionala administrationer: \u00f6stersj\u00f6kommissionen, nordsj\u00f6kommissionen, islands commission, atlantic arc commission, intermediterranean commission och balkan and black sea regional commission.\n\n\n==== samarbeten p\u00e5 lokal niv\u00e5 ====\nf\u00f6r samarbete mellan lokala administrationer finns eurocities samt v\u00e4nortsr\u00f6relsen, som \u00e4r manifesterad i flera olika sammanslutningar.\n\n\n=== politisk indelning ===\n\n\n==== stater ====\nf\u00f6ljande 45 stater r\u00e4knas till europa enligt ett st\u00f6rre antal k\u00e4llor. de har alla sina huvudst\u00e4der samt minst 75 procent befolkningen inom europas geografiska gr\u00e4nser. dessa stater r\u00e4knas till europa enligt fn. samma indelning g\u00f6rs i den geografiska litteraturen; b\u00e5de svenska geografiska b\u00f6cker, internationella (engelska) atlaser, och akademisk litteratur i regional geografi.\n\n\n==== s\u00e4rskilda omr\u00e5den ====\nse \u00e4ven regionala lagstiftande f\u00f6rsamlingar och europeiska unionsr\u00e4ttens territoriella till\u00e4mpningsomr\u00e5de. k\u00e4llor athos (huvudstad: karyes) \u2013 sj\u00e4lvstyrande omr\u00e5de i grekland.\n f\u00e4r\u00f6arna (huvudstad: t\u00f3rshavn) \u2013 likst\u00e4lld men sj\u00e4lvstyrande del av danmark.\n gibraltar (huvudstad: gibraltar town) \u2013 sj\u00e4lvstyrande utomeuropeiskt territorium, avh\u00e4ngigt storbritannien.\n guernsey (huvudstad: st. peter port) \u2013 sj\u00e4lvstyrande omr\u00e5de, associerat med storbritannien (kronbesittning).\n isle of man (huvudstad: douglas) \u2013 sj\u00e4lvstyrande omr\u00e5de, associerat med storbritannien (kronbesittning).\n jan mayen \u2013 obebott omr\u00e5de avh\u00e4ngigt norge.\n jersey (huvudstad: saint helier) \u2013 sj\u00e4lvstyrande omr\u00e5de, associerat med storbritannien (kronbesittning).\n kosovo (huvudstad: pristina)\n svalbard (huvudstad: longyearbyen) \u2013 omr\u00e5de avh\u00e4ngigt norge.\n \u00e5land (huvudstad: mariehamn) \u2013 sj\u00e4lvstyrande l\u00e4n i finland.\n\n\n==== stater som har delar av ytan i europa ====\n ryssland har ungef\u00e4r en fj\u00e4rdedel av sin landmassa inom europas geografiska gr\u00e4nser. denna fj\u00e4rdedel best\u00e5r av rysslands historiska k\u00e4rnland med cirka 75 procent av befolkningen (cirka 100 miljoner m\u00e4nniskor).\n azerbajdzjan \u00e4r en republik i syd\u00f6stra kaukasien som geografiskt ligger till st\u00f6rsta del i asien men med en liten landremsa i europa. politiskt brukar landet ibland ses som europeiskt och det \u00e4r medlem av europar\u00e5det sedan 2001.\n kazakstan har, om man utg\u00e5r fr\u00e5n den traditionella avgr\u00e4nsningen l\u00e4ngs uralfloden, en mindre del av sin yta i europa, resten i asien. det europeiska omr\u00e5det har, trots att det till ytan \u00e4r st\u00f6rre \u00e4n flera europeiska l\u00e4nder, endast en liten andel av landets befolkning. kazakstan \u00e4r kulturellt och politiskt delat mellan centralasien och den ryska kultursf\u00e4ren. landet \u00e4r medlem i bland annat osse och unece.\n turkiet har, utifr\u00e5n den geografiska gr\u00e4nsdragningen mellan europa och asien genom bosporen-dardanellerna, endast 3 procent av sin yta i europa och resten i mindre asien. i den europeiska delen ligger delar av landets st\u00f6rsta stad, istanbul, som var \u00f6stroms och bysans historiska huvudstad konstantinopel. politiskt ing\u00e5r turkiet i den europeiska sf\u00e4ren, bland annat genom sitt medlemskap i nato, europar\u00e5det och tullunionen med europeiska unionen, men landets f\u00f6rhandlingar om fullt medlemskap i unionen \u00e4r omstridda.\n\n\n==== stater utanf\u00f6r europa som \u00e4r medlemmar i europeiska organisationer ====\n armenien \u2013 den transkaukasiska staten armenien r\u00e4knas geografiskt till asien. historiskt och kulturellt \u00e4r emellertid landet armenien n\u00e4ra f\u00f6rbundet med europa, och \u00e4r medlem i europeiska mellanstatliga organisationer.\n cypern \u2013 \u00f6n cypern ligger i \u00f6stligaste medelhavet, n\u00e4ra asiens kust, dit den d\u00e4rmed r\u00e4knas geografiskt. historiskt och kulturellt \u00e4r emellertid landet cypern n\u00e4ra f\u00f6rbundet med europa, och \u00e4r medlem i europeiska mellanstatliga organisationer. sedan maj 2004 \u00e4r republiken cypern medlem i eu.\n\n\n==== omr\u00e5den utanf\u00f6r europa som \u00e4r likst\u00e4llda delar av europeiska stater ====\nse \u00e4ven: regionala lagstiftande f\u00f6rsamlingar. k\u00e4llor azorerna och  madeira \u2013 \u00f6gruppen azorerna och \u00f6n madeira i atlanten \u00e4r sj\u00e4lvstyrande regioner i portugal.\n ceuta och  melilla \u2013 st\u00e4derna ceuta och melilla p\u00e5 den nordafrikanska kusten, \u00e4r sj\u00e4lvstyrande omr\u00e5den tillh\u00f6rande spanien (ibland sammanf\u00f6rda under samlingsbeteckningen plazas de soberan\u00eda).\n kanarie\u00f6arna utanf\u00f6r afrikas kust, \u00e4r en av spaniens autonoma regioner.\n franska guyana och guadeloupe och martinique samt r\u00e9union och mayotte \u2013 franska guyana i sydamerika; guadeloupe och martinique i karibien samt r\u00e9union och mayotte i indiska oceanen \u00e4r fyra av frankrikes regioner. se \u00e4ven frankrikes utomeuropeiska departement.\n gr\u00f6nland utanf\u00f6r nordamerikas kust \u00e4r en sj\u00e4lvstyrande del av danmark.\n aruba,  cura\u00e7ao och  sint maarten i karibien \u00e4r sj\u00e4lvstyrande delar av nederl\u00e4nderna.  bonaire, saba och sint eustatius \u00e4r nederl\u00e4ndska kommuner.\n\n\n==== omr\u00e5den utanf\u00f6r europa som \u00e4r avh\u00e4ngiga av europeiska stater ====\nk\u00e4llortill frankrike h\u00f6r: saint-pierre och miquelon, franska polynesien, nya kaledonien, wallis- och futuna\u00f6arna, saint-barth\u00e9lemy, saint-martin, ad\u00e9lieland, amsterdam\u00f6n, crozet\u00f6arna, \u00eeles \u00e9parses, kerguelen\u00f6arna, saint-paul\u00f6n.\nde antarktiska omr\u00e5dena bouvet\u00f6n och peter i:s \u00f6 tillh\u00f6r norge. norge g\u00f6r \u00e4ven anspr\u00e5k p\u00e5 dronning maud land.\ntill storbritannien h\u00f6r f\u00f6ljande omr\u00e5den: anguilla, bermuda, brittiska jungfru\u00f6arna, falklands\u00f6arna, cayman\u00f6arna, montserrat, pitcairn\u00f6arna, sankta helena, ascension och tristan da cunha, turks- och caicos\u00f6arna, sydgeorgien och sydsandwich\u00f6arna, sydorkney\u00f6arna, sydshetlands\u00f6arna. storbritannien g\u00f6r \u00e4ven anspr\u00e5k p\u00e5 brittiska antarktis.\n\n\n==== sj\u00e4lvutn\u00e4mnda stater ====\nse \u00e4ven: lista \u00f6ver v\u00e4pnade konflikter i europa efter 1989, lista \u00f6ver stater som saknar fullt internationellt erk\u00e4nnande. abchazien (huvudstad: suchumi)\n nordcypern (huvudstad: nicosia)\n sydossetien (huvudstad: tschinvali)\n transnistrien (huvudstad: tiraspol)\n\n\n== ekonomi ==\n\neuropa har en l\u00e5ng historia som v\u00e4rldens rikaste och mest produktiva v\u00e4rldsdel. vid tiden f\u00f6r kristi f\u00f6delse ber\u00e4knas v\u00e4steuropas produktivitet per capita varit cirka 30 procent h\u00f6gre an v\u00e4rldens genomsnitt. \u00e5r 1500 hade denna f\u00f6rdel stigit till 40 procent. efter vetenskapens utveckling och den industriella revolutionen i europa tilltog f\u00f6rspr\u00e5nget snabbt, \u00e5r 1700 producerade en genomsnittlig europ\u00e9 n\u00e4ra 70 procent mer \u00e4n v\u00e4rldens genomsnittsinv\u00e5nare, och 1850 var \u00f6vertaget hela 150 procent. kring \u00e5r 1900 hade v\u00e4steuropas v\u00e4rldsledande roll som v\u00e4rldens mest produktiva omr\u00e5de \u00f6vertagits av den tidigare europeiska kolonin usa, men europa har fortsatt att tillh\u00f6ra v\u00e4rldens rikaste, mest produktiva och kunskapsproducerande regioner.\n\n\n=== n\u00e4ringsliv ===\n\n\n==== finanscentra ====\ndet finns flera definitioner och rankningar av internationella finanscentra. kriterier kan till exempel vara storleken p\u00e5 v\u00e4rdepappershandeln eller hur m\u00e5nga multinationella f\u00f6retag som har kontor d\u00e4r, liksom bruttoregionprodukt (brp), den regionala motsvarigheten till bnp. de st\u00e4der som fr\u00e4mst brukar n\u00e4mnas i europa \u00e4r london, paris, rhen-ruhr (med bland annat dortmund, k\u00f6ln, d\u00fcsseldorf och bonn), milano, randstad (det vill s\u00e4ga amsterdam, rotterdam, haag och utrecht med flera), rhen-main-omr\u00e5det (med bland annat frankfurt am main), madrid, bryssel/antwerpen, z\u00fcrich och moskva.\n\n\n==== handel ====\nhandeln har alltid varit en viktig del av den europeiska ekonomin; den blev en n\u00f6dv\u00e4ndighet p\u00e5 grund av den regionala specialiseringen. naturtillg\u00e5ngar \u00e4r som p\u00e5 de flesta h\u00e5ll viktigt f\u00f6r ekonomin. av icke-f\u00f6rnyelsebara naturtillg\u00e5ngar har till exempel sverige j\u00e4rn och ryssland, norge och rum\u00e4nien har olja. jordbruksrelaterade naturtillg\u00e5ngar produceras \u00f6ver hela europa. de styrs av klimatet och jordm\u00e5n, till exempel produceras mycket tr\u00e4 i sverige och finland samt till exempel citrusfrukter och olivolja till s\u00f6dra europa. europa \u00e4r t\u00e4tbefolkat och har en v\u00e4l utvecklad industri vilket g\u00f6r att v\u00e4rldsdelen exporterar industriprodukter och importerar stora m\u00e4ngder petroleumprodukter, metaller, r\u00e5material och mat. industrin bygger ofta p\u00e5 f\u00f6r\u00e4dling av landets naturtillg\u00e5ngar, b\u00e5de fr\u00e5n jordbruk och icke-f\u00f6rnyelsebara.\neuropa har en ledande roll i v\u00e4rldshandeln och st\u00e5r f\u00f6r mer \u00e4n h\u00e4lften av v\u00e4rldens samlade import och export; v\u00e4steuropeiska l\u00e4nder st\u00e5r f\u00f6r huvuddelen av denna handel. under kolonialtiden h\u00f6ll m\u00e5nga europeiska l\u00e4nder omr\u00e5den i andra v\u00e4rldsdelar som de anv\u00e4nde som \"sina\" marknader. ett \u00e5terkommande problem f\u00f6r europas handel med resten av v\u00e4rlden \u00e4r valutakurserna.\n\n\n==== arbetsmarknad ====\n\nde europeiska l\u00e4nderna skiljer sig mycket \u00e5t vad g\u00e4ller hur v\u00e4l arbetstagare och arbetsgivare \u00e4r organiserade i fackf\u00f6reningar och arbetsgivarorganisationer. flera l\u00e4nder, exempelvis frankrike och tyskland, har lagstiftning om minimil\u00f6ner. i frankrike har kollektivavtalen h\u00f6g t\u00e4ckningsgrad tack vare lagf\u00e4st s\u00e5 kallad allm\u00e4ngiltigf\u00f6rklaring. sverige saknar statlig reglering av s\u00e5v\u00e4l minimil\u00f6ner som utstr\u00e4ckning av kollektivavtal till oorganiserade arbetsgivare. en del av senare har d\u00e4remot h\u00e4ngavtal med ett fackf\u00f6rbund. i de nordiska l\u00e4nderna har f\u00f6rhandlingar mellan arbetsmarknadens parter och reglering genom kollektivavtal st\u00f6rre betydelse \u00e4n i m\u00e5nga \u00f6st- och sydeuropeiska l\u00e4nder d\u00e4r avtalssystemen f\u00f6rsvagats kraftigt efter den finanskris som inleddes 2008.\n\n\n==== turism ====\ninternationellt utbyte av t\u00e4nkande och id\u00e9er har varit en viktig del av den europeiska kulturen sedan de f\u00f6rsta universiteten p\u00e5 1100-talet och \u00e4nnu tidigare genom de religi\u00f6sa pilgrimsf\u00e4rderna. fr\u00e5n 1500-talet blev bildningsresan finalen p\u00e5 unga aristokraters utbildning. genom romantikens kult av antikens aten och rom, uppstod fr\u00f6et till den moderna turismen som en n\u00e4ringsgren inom handel med tj\u00e4nster. 1845 grundade thomas cook europas f\u00f6rsta resebyr\u00e5. de f\u00f6rsta turistf\u00f6reningarna bildades under 1800-talets sista decennier.\nefter andra v\u00e4rldskriget har turismen blivit en massf\u00f6reteelse. charterresorna inleddes i b\u00f6rjan av 1950-talet och har vuxit till storindustri. de \u00f6ver tid fr\u00e4msta europeiska charterm\u00e5len har varit mallorca, gran canaria och rhodos, men \u00e4ven vintersportm\u00e5len i alperna \u00e4r betydande. bland l\u00e4nder \u00e4r frankrike, spanien, italien, tyskland och storbritannien st\u00f6rst som internationella resm\u00e5l, och alla fem \u00e4r bland v\u00e4rldens tio st\u00f6rsta turistl\u00e4nder. 1972 startade interrail, vilket m\u00f6jliggjorde en ny typ av bildningsresa f\u00f6r fr\u00e4mst de unga generationerna sedan dess.\n\n\n=== infrastruktur ===\ntv\u00e5 stora trafiksystem sammanbinder europa i v\u00e4st och \u00f6st. dessa \u00e4r transeuropeiska transportn\u00e4t och paneuropeiska transportkorridorerna. byggandet av motorv\u00e4gar inleddes i tyskland och italien p\u00e5 1930-talet. ett v\u00e4xande antal broar och tunnlar f\u00f6rbinder europas nationer och regioner. till de st\u00f6rre interregionala infrastrukturprojekten h\u00f6r sankt gotthardstunneln (1980), kanaltunneln (1994), stora b\u00e4ltbron (1998) och \u00f6resundsf\u00f6rbindelsen (2000).\nklassiska interkontinentala j\u00e4rnv\u00e4gslinjer \u00e4r orientexpressen (fr\u00e5n 1883) och transsibiriska j\u00e4rnv\u00e4gen (fr\u00e5n 1897). eurocity-n\u00e4tet invigdes 1987 men dessa t\u00e5g ers\u00e4tts allt mer av snabbt\u00e5g och h\u00f6ghastighetst\u00e5g som tgv, x 2000, ice med flera. med h\u00f6ghastighetst\u00e5gen har t\u00e5gtrafiken b\u00f6rjat konkurrera med flyget. den f\u00f6rsta linjen invigdes 1981 med tgv-t\u00e5g mellan paris och lyon.\n\nen livsnerv, s\u00e5v\u00e4l i nutiden som historien, \u00e4r donau, st\u00f6rst av europas vattenv\u00e4gar. dessa har stor politisk och ekonomisk betydelse f\u00f6r transporter, kraftutvinning, dricksvattent\u00e4kter, bevattningssystem och fiske. f\u00f6r att reglera uttaget av resurser samt milj\u00f6problem som utsl\u00e4pp och risker f\u00f6r \u00f6versv\u00e4mning finns vattenv\u00e5rdsf\u00f6rbund. dessa kan best\u00e5 av stater lika v\u00e4l som lokala f\u00f6rvaltningar, privata f\u00f6retag och olika organisationer. europas st\u00f6rsta hamnar i fr\u00e5ga om lastat och lossat gods \u00e4r: rotterdam i nederl\u00e4nderna (nummer 3 i v\u00e4rlden 2005); antwerpen i belgien; hamburg i tyskland; marseille och le havre i frankrike; amsterdam i nederl\u00e4nderna; novorossijsk i ryssland; algeciras i spanien (nummer 50 i v\u00e4rlden 2005) samt bremen/bremerhaven i tyskland och felixstowe i england. n\u00e4r eu avskaffade taxfree 1999 innebar detta ett avbr\u00e4ck f\u00f6r f\u00e4rjetrafiken, som sedan dess \u00e4ven m\u00f6tts av \u00f6kad konkurrens fr\u00e5n l\u00e5gprisflyget. detta g\u00e4ller passagerartrafiken. f\u00f6r transporter med l\u00e5ngtradare och t\u00e5g mellan europas m\u00e5nga havsregioner \u00e4r f\u00e4rjelinjerna fortfarande viktiga.\ndet regulj\u00e4ra trafikflyget startade p\u00e5 1910-talet, men fick v\u00e4xande betydelse efter andra v\u00e4rldskriget. europas \u00e4ldsta fortfarande existerande flygbolag \u00e4r nederl\u00e4ndska klm som startades 1919. vad g\u00e4ller m\u00e4ngden internationella passagerare, \u00e4r det ocks\u00e5 ett av v\u00e4rldens fem st\u00f6rsta flygbolag, tillsammans med tyska lufthansa, franska air france och brittiska british airways. vad g\u00e4ller den totala m\u00e4ngden passagerare \u00e4r de st\u00f6rsta flygnaven i europa: london-heathrow flygplats (nummer 3 i v\u00e4rlden 2006); paris-charles de gaulle flygplats i paris; frankfurt mains flygplats; amsterdam-schiphols flygplats utanf\u00f6r amsterdam och adolfo su\u00e1rez madrid-barajas flygplats (nummer 13 i v\u00e4rlden 2006).\n\n\n=== naturresurser ===\n\n\n==== mineral ====\neuropa har bergarter och geologiska strukturer fr\u00e5n n\u00e4stan alla geologiska perioder vilket g\u00f6r att europa haft tillg\u00e5ng till ett brett utbud av anv\u00e4ndbara mineraler. kontinenten har stora m\u00e4ngder kol som spelar en viss, om \u00e4n minskande, roll f\u00f6r att sm\u00e4lta andra mineraler. ett kolrikt b\u00e4lte g\u00e5r diagonalt genom europa fr\u00e5n storbritannien genom belgien, nederl\u00e4nderna, frankrike (fr\u00e4mst lorraine), tyskland (fr\u00e4mst nordrhein-westfalen och saarland) och schlesien (i s\u00f6dra polen), donetskb\u00e4ckenet (i \u00f6stra ukraina) och uralbergen. europa saknar i stort betydande oljefyndigheter, dock finns stora fyndigheter i ryssland. i nordsj\u00f6n utvinns olja av norge och storbritannien och i svarta havet av rum\u00e4nien. uranfyndigheter finns i m\u00e5nga europeiska l\u00e4nder, d\u00e4ribland frankrike, spanien, ungern, estland, ukraina och sverige. de st\u00f6rsta reserverna av j\u00e4rnmalm finns i kryvyj rih i ukraina och i magnitogorsk och i n\u00e4rheten av kursk i ryssland. i resten av europa \u00e4r det bara frankrike och sverige som \u00e4r l\u00e4mpliga f\u00f6r storskalig gruvdrift. kopparreserver finns i skandinavien, s\u00f6dra uralbergen och kring medelhavet. bauxit f\u00f6rekommer i hela europa, men fr\u00e4mst p\u00e5 balkanhalv\u00f6n och i ungern. reserverna av guld och silver \u00e4r i princip slut; metallerna tillverkas bara i sm\u00e5 m\u00e4ngder, fr\u00e4mst i sverige och spanien.\n\n\n==== vatten ====\neuropas bergs- och h\u00f6glandsregioner f\u00f6rser v\u00e4rldsdelens floder och sj\u00f6ar med vatten; dessa f\u00f6rser sedan i sin tur l\u00e5gl\u00e4nderna med vatten. kring medelhavet finns det s\u00e5 gott som inget ytvatten under somrarna. undantag \u00e4r norra och nordv\u00e4stra iberiska halv\u00f6n som har gott om regn, norra italien som har sommarregn och f\u00e5r vatten fr\u00e5n alpfloderna samt i apenninerna. det \u00f6kade behovet av vatten f\u00f6r industri och hush\u00e5ll har gjort l\u00e5gl\u00e4nderna beroende av h\u00f6gl\u00e4nderna f\u00f6r att f\u00e5 vatten. samtidigt har f\u00f6roreningar bidragit till denna vattenbrist. j\u00e4mf\u00f6rt med andra delar av v\u00e4rlden har europa dock gott om vatten.\n\n\n== demografi ==\n\neuropa har cirka 730 miljoner inv\u00e5nare och \u00e4r d\u00e4rmed efter asien och afrika den tredje folkrikaste v\u00e4rldsdelen. europa tillh\u00f6r de mer t\u00e4tbefolkade omr\u00e5dena p\u00e5 jorden, med genomsnittlig befolkningst\u00e4thet p\u00e5 66 personer per kvadratkilometer. framf\u00f6r allt i v\u00e4st-, mellan- och sydeuropa \u00e4r befolkningst\u00e4theten relativt h\u00f6g, medan den avtar starkt l\u00e4ngre norrut och \u00f6sterut.\n\n\n=== spr\u00e5k ===\n\n\u00f6ver 90 procent av europas inv\u00e5nare talar spr\u00e5k som tillh\u00f6r den indoeuropeiska spr\u00e5kfamiljen men det finns \u00e4ven spr\u00e5k som tillh\u00f6r andra spr\u00e5kfamiljer. bland de indoeuropeiska \u00e4r de slaviska, germanska och romanska spr\u00e5kgrupperna mest utbredda. \u00e4ven grekiska, albanska, baltiska spr\u00e5k och keltiska spr\u00e5k samt romani r\u00e4knas till de indoeuropeiska spr\u00e5ken. som lingua franca inom v\u00e4rldsdelen fungerar engelska, franska, tyska och ryska. engelska, portugisiska, franska och spanska har genom kolonialismen spridits till stora delar av v\u00e4rlden och blivit v\u00e4rldsspr\u00e5k. engelskan har efter andra v\u00e4rldskriget undan f\u00f6r undan st\u00e4rkt sin st\u00e4llning som v\u00e4rldens mest spridda andraspr\u00e5k. engelska \u00e4r det mest anv\u00e4nda spr\u00e5ket vid internationella f\u00f6rhandlingar liksom inom n\u00e4ringsliv, media och underh\u00e5llning.\nde uraliska spr\u00e5ken \u00e4r den n\u00e4st st\u00f6rsta spr\u00e5kfamiljen i europa. de indelas vidare i samojediska spr\u00e5k, som talas av n\u00e5gra f\u00e5 tusen m\u00e4nniskor i den nordostligaste delen av europa, och finsk-ugriska spr\u00e5k, en betydligt st\u00f6rre gren. dit r\u00e4knas framf\u00f6rallt finskan, ungerskan och estniskan, som \u00e4r viktiga nationalspr\u00e5k, och minoritetsspr\u00e5ken samiska i norden och ett antal andra i ryssland.\ni den europeiska delen av turkiet \u00e4r turkiskan, som tillh\u00f6r de turkiska spr\u00e5ken, officiellt spr\u00e5k. det talas \u00e4ven av minoriteter i grannl\u00e4nderna, s\u00e4rskilt i bulgarien. andra turkiska spr\u00e5k som gagauziskan och tatariskan \u00e4r minoritetsspr\u00e5k i olika delar av \u00f6stra och syd\u00f6stra europa. det kalmuckiska spr\u00e5ket, som talas vid europas \u00f6stra gr\u00e4ns n\u00e4ra volga, \u00e4r det enda mongoliska spr\u00e5ket i europa. maltesiskan p\u00e5 malta \u00e4r det enda semitiska spr\u00e5k som anv\u00e4nds som officiellt spr\u00e5k i ett europeiskt land. baskiskan, som talas i norra spanien och sydv\u00e4stra frankrike, \u00e4r ett isolatspr\u00e5k som saknar k\u00e4nda sl\u00e4ktingar. dessutom talas i dag m\u00e5nga olika spr\u00e5k fr\u00e5n olika spr\u00e5kfamiljer av personer som invandrat till v\u00e4rldsdelen under senare tid.\ndet vanligaste alfabetet i europa \u00e4r det latinska alfabetet som har vissa mindre variationer inom de olika l\u00e4nderna. detta f\u00f6ljs av det kyrilliska alfabetet (i ryssland, belarus, ukraina, bulgarien, serbien, montenegro och nordmakedonien) och det grekiska alfabetet.\n\n\n=== etniska minoriteter ===\nde spr\u00e5kliga och etniska minoriteternas intressen skyddas av de b\u00e5da konventionerna europar\u00e5dets stadga om landsdels- eller minoritetsspr\u00e5k och europar\u00e5dets ramkonvention om nationella minoriteter. fr\u00e5gor om minoritetsspr\u00e5k bevakas av europeiska byr\u00e5n f\u00f6r mindre anv\u00e4nda spr\u00e5k (eblul) som verkar inom b\u00e5de eu och europar\u00e5det.\norganisationerna f\u00f6r norra europas ursprungsbefolkningar verkar i internationella sammanhang framf\u00f6rallt genom fn-organet fn:s permanenta forum f\u00f6r ursprungsfolk (unfpii), vars arbete grundar sig p\u00e5 ilo:s konvention om ursprungsfolk och stamfolk. m\u00e5nga andra organisationer f\u00f6r etniska och spr\u00e5kliga minoriteter \u00e4r sammanslutna i federal union of european nationalities (fuen) som bildades 1949. nyare och mindre etablerad \u00e4r den v\u00e4rldsomsp\u00e4nnande organisationen unrepresented nations and peoples organisation (unpo).\nsom en f\u00f6ljd av invandring fr\u00e5n mellan\u00f6stern, afrika, asien och latinamerika har europa etniska minoriteter fr\u00e5n dessa omr\u00e5den.\n\n\n=== st\u00e4der ===\n\neuropas st\u00f6rsta st\u00e4der med storstadsomr\u00e5de:\n\ndet finns fem megast\u00e4der i europa, som vuxit till \u00f6ver 10 miljoner inv\u00e5nare. dessa \u00e4r london; moskva; rhen-ruhr (med bland annat dortmund, k\u00f6ln, d\u00fcsseldorf och bonn); paris och istanbul (ligger delvis i europa). dessutom finns sex storstadsregioner som passerat fem miljoner inv\u00e5nare: milano; randstad (det vill s\u00e4ga amsterdam, rotterdam, haag och utrecht med flera); madrid; sankt petersburg; rom och rhen-main-omr\u00e5det (med bland annat frankfurt am main).\n\n\n=== religion ===\n\nkristendomen dominerar som europas huvudreligion. omkring 75 procent av inv\u00e5narna ber\u00e4knas vara kristna, fr\u00e4mst katoliker, protestanter och ortodoxa. andra stora religioner i v\u00e4rldsdelen \u00e4r islam med ungef\u00e4r 7 procent av befolkningen (fr\u00e4mst folkgrupper i sydosteuropa samt invandrare fr\u00e5n muslimska l\u00e4nder), samt judendomen. dessutom finns andra religioner f\u00f6retr\u00e4dda bland invandrare fr\u00e5n andra v\u00e4rldsdelar, som sikhism, hinduism, buddhism och traditionella \u00f6stasiatiska l\u00e4ror. europa \u00e4r den v\u00e4rldsdel som har den l\u00e4gsta andelen bah\u00e1'\u00ed-troende.europa \u00e4r en av v\u00e4rldens mest sekulariserade regioner. omkring 18 procent av europ\u00e9erna r\u00e4knas som icke-troende, s\u00e4rskilt i norr, i nordv\u00e4st och i flera av de \u00f6steuropeiska l\u00e4nderna. europas politiska system \u00e4r numera n\u00e4stan helt sekulariserade.\nbland europas stater \u00e4r det ett antal som anger officiell religion och/eller har kvar systemet med statskyrkor. liechtenstein, malta, monaco, san marino och vatikanstaten \u00e4r i denna mening katolska. grekland och serbien \u00e4r ortodoxa, medan danmark, norge och island \u00e4r protestantiska. i england (del av storbritannien) \u00e4r den anglikanska kyrkan officiell och i finland \u00e4r b\u00e5de den lutherska och den ortodoxa kyrkan officiella. vissa av schweiz kantoner \u00e4r officiellt katolska, andra officiellt protestantiska. frankrike, portugal, turkiet, rum\u00e4nien och azerbajdzjan \u00e4r officiellt sekul\u00e4ra.under arbetet med eu:s konstitution inom konventet f\u00f6r europas framtid drevs krav fr\u00e5n framtr\u00e4dande krafter, att skriva in kristendomen som gemensam europeisk v\u00e4rdegrund, men f\u00f6rslaget kom inte med i den d\u00e5 slutliga versionen 2004. i minst lika h\u00f6g grad som kristendomen, har arvet efter antikens och hellenismens grekland och rom, s\u00e4rskilt under ren\u00e4ssansen p\u00e5 1400-talet och 1500-talet samt upplysningen fr\u00e5n det sena 1600-talet till det tidiga 1800-talet, haft avg\u00f6rande inflytande p\u00e5 vad som i dag \u00e4r b\u00e4rande europeiska v\u00e4rderingar: demokrati, r\u00e4ttss\u00e4kerhet med grund i romersk r\u00e4tt, alla m\u00e4nniskors lika v\u00e4rde, utvecklingen av m\u00e4nskliga r\u00e4ttigheter med mera.\n\u00e5r 391 avskaffades religionsfriheten av kejsaren theodosius i under inflytande av biskopen och kyrkofadern ambrosius. ingenstans har den sedan \u00e5terinf\u00f6rts p\u00e5 kyrkans initiativ. 1493 v\u00e4lsignade p\u00e5ven alexander vi spaniens och portugals kolonisering av amerika i bullan inter caetera.\nandra religioner som har haft stort kulturellt inflytande i europa \u00e4r islam och judendomen, inte minst inom arkitektur, vetenskap och handel. islam genom kalifatet i c\u00f3rdoba p\u00e5 iberiska halv\u00f6n fr\u00e5n 700-talet till 1200-talet och osmanska riket p\u00e5 balkan fr\u00e5n 1300-talet till 1800-talet, samt genom korsfararstaterna i mellan\u00f6stern fr\u00e5n 1000-talet till 1300-talet. judendomen genom diasporan fr\u00e5n jerusalems f\u00f6rst\u00f6ring \u00e5r 70 e.kr. f\u00f6r utvecklingen av den tidiga penninghush\u00e5llningen fr\u00e5n 1300-talet till reformationen, var judisk invandring betydelsefull, p\u00e5 grund av det kristna f\u00f6rbudet mot att ta r\u00e4nta (5:e mos. 23:19). detta har ocks\u00e5 varit ett av sk\u00e4len till judef\u00f6rf\u00f6ljelserna och de m\u00e5nga pogromerna.\ndet \u00f6sterl\u00e4ndska inflytandet, fr\u00e5n det mongoliska khanatet gyllene horden i ryssland fr\u00e5n 1200-talet till 1400-talet, har inte tilln\u00e4rmelsevis haft liknande betydelse. trots den religi\u00f6sa toleransen hos ledarskiktet, som sedermera omv\u00e4ndes till islam, har historieskrivningen framf\u00f6rallt handlat om er\u00f6vringst\u00e5g och fr\u00e4mmande h\u00e4rskare.\n\n\n== kultur ==\nett framtr\u00e4dande drag i europas kulturhistoria har varit hur dess nyskapande centrum flyttats fr\u00e5n den ena staden till den andra. ett av de allra mest betydelsefulla centra n\u00e5gonsin var norditaliens stadsstater d\u00e4r ren\u00e4ssansen f\u00f6ddes under 1400-talet. inom m\u00e5larkonsten har leonardo da vinci och michelangelo buonarroti blivit de f\u00f6r efterv\u00e4rlden mest representativa namnen f\u00f6r denna epok.\nden elisabetanska teatern i london under andra halvan av 1500-talet och f\u00f6rsta halvan av 1600-talet, hade under sin tid begr\u00e4nsat internationellt inflytande j\u00e4mf\u00f6rt med den r\u00e5dande klassicismen. sedan william shakespeares dramatik \u00e5teruppv\u00e4cktes under romantiken, har denna epoks uttolkning utgjort normen f\u00f6r hur pj\u00e4serna \"skall\" spelas. av klassicistiska dramatiker \u00e4r moli\u00e8re, som f\u00f6renade klassicismens ideal med commedia dell'artes figurgalleri och stilgrepp, den mest spelade.\nunder romantiken v\u00e4xte de tyska staterna fram som europas kulturella nav. den mest spridda nedteckningen av europeiska folksagor publicerades av br\u00f6derna grimm 1812\u20131815. f\u00f6rst\u00e5elsen av dessa vidgades och f\u00f6rdjupades hundra \u00e5r senare med spridningen av carl gustav jungs analytiska psykologi, med begrepp som det kollektiva undermedvetna och arketyper.\nbegreppet moralpanik myntades f\u00f6rst 1972 av stanley cohen, men den f\u00f6rsta internationella moralpaniken orsakades redan 1774 av johann wolfgang von goethes brevroman den unge werthers lidanden och den s\u00e5 kallade werther-effekten.\ndante alighieri var under b\u00f6rjan av 1300-talet pionj\u00e4r inom att skriva litteratur p\u00e5 folkspr\u00e5k. n\u00e4r johannes gutenberg (fr\u00e5n europeisk horisont) uppfann boktryckarkonsten p\u00e5 1440-talet, skapades f\u00f6ruts\u00e4ttningen f\u00f6r spridning av b\u00f6cker i vidare kretsar. 1700-talets alltmer sj\u00e4lvmedvetna brittiska borgarklass bildade underlag f\u00f6r den nya sk\u00f6nlitter\u00e4ra genren romanen. d\u00e5 l\u00e4skunnigheten b\u00f6rjade bli mer allm\u00e4n vid mitten av 1800-talet kunde romankonsten v\u00e4xa till ledande kulturb\u00e4rare.\nrunt sekelskiftet 1700/1800 blev wien musikaliskt centrum med wienklassicismen, f\u00f6r efterv\u00e4rlden f\u00f6retr\u00e4dd av komposit\u00f6rer som wolfgang amadeus mozart och ludwig van beethoven. med ursprung i wienervalsen fortsatte wien under 1800-talet som operettens huvudstad.\nfr\u00e5n tredje republikens inf\u00f6rande 1870 och efter pariskommunen 1871 etablerade impressionisterna paris som ett kreativt centrum, vilket i stort sett varade \u00e4nda fram till nazitysklands ockupation 1940. det modernistiska genombrottet inom konsten har kanske fr\u00e4mst kommit att personifieras av pablo picasso. andra viktiga centra f\u00f6r modernismens och avantgardismens olika riktningar var dels berlin efter novemberrevolutionen 1918 och under den br\u00e4ckliga weimarrepubliken fr\u00e5n 1919 fram till nazisternas makt\u00f6vertagande 1933; samt moskva efter ryska revolutionen 1917 och fram till josef stalins definitiva makt\u00f6vertagande 1929, mycket av detta n\u00e5dde inte v\u00e4st f\u00f6rr\u00e4n under t\u00f6v\u00e4dret efter stalins d\u00f6d. efter andra v\u00e4rldskriget har inga lika sj\u00e4lvklara centra \u00e5teruppst\u00e5tt.\n\n\n=== evenemang och institutioner ===\ntraditionen med internationella kulturfestivaler f\u00f6ddes under andra halvan av 1800-talet i industrialismens och nationalismens k\u00f6lvatten. i den kulturhistoriska ess\u00e4boken industrialismens scen skildrar teatervetaren ingvar holm 1800-talets framv\u00e4xande europeiska offentlighet. med underrubriken \"ur revolutionernas och varum\u00e4ssornas teaterhistoria\" avs\u00e5g han att karakt\u00e4risera den epok d\u00e5 europa fick en internationell kulturell scen. karakt\u00e4ristiken var i sj\u00e4lva verket en travesti p\u00e5 august strindbergs \"skildringar fr\u00e5n attentatens och jubelfesternas tidevarv\", i sin tur underrubrik till det nya riket fr\u00e5n 1882. utvecklingens stora startpunkt var v\u00e4rldsutst\u00e4llningen i londons crystal palace 1851. en av h\u00f6jdpunkterna p\u00e5 denna klang- och jubel-estetik var uruppf\u00f6randet av giuseppe verdis opera aida vid suezkanalens invigning 1871.\nfr\u00e5n tiden efter andra v\u00e4rldskriget h\u00e4rr\u00f6r en l\u00e5ng rad internationella kulturevenemang, som startades i syfte att \u00f6ka det europeiska utbytet och som bidragit till att bygga upp en europeisk identitet. europeiska radio- och tv-unionen (ebu) \u00e4r mest k\u00e4nd f\u00f6r eurovision song contest, men \u00e4r ocks\u00e5 en viktig f\u00f6ruts\u00e4ttning f\u00f6r tv- och radiofestivalerna prix italia och prix europa. det mest prestigefyllda tv-priset \u00e4r guldrosen (tidigare k\u00e4nt som montreuxfestivalen) som numera delas ut i luzern. european film awards har delats ut sedan 1988, delvis som en motvikt till den dominerande amerikanska filmindustrin. de mest anrika filmfestivalerna \u00e4r de i cannes och berlin samt den i venedig, som organisatoriskt h\u00f6r ihop med venedigbiennalen, grundad redan 1895.\n\u00e4ven bayreuthfestspelen, till\u00e4gnade richard wagners operor, \u00e4r av \u00e4ldre datum, grundade 1876, men nystartade 1951 efter ett l\u00e4ngre uppeh\u00e5ll. operafestivalen i glyndebourne h\u00f6lls f\u00f6rsta g\u00e5ngen 1934. bland de fr\u00e4msta operahusen \u00e4r la scala i milano och covent garden i london. framtr\u00e4dande kompanier f\u00f6r klassisk balett \u00e4r bolsjojbaletten i moskva och royal ballet i london. betydande kompanier inom modern dans \u00e4r cullbergbaletten i stockholm, tanztheater pina bausch i wuppertal och nederlands dans theater i haag. till de mest ansedda symfonirokestrarna r\u00e4knas berlinerfilharmonikerna, wienerfilharmonikerna och london symphony orchestra.\nwestdeutscher rundfunks studio i k\u00f6ln var under 1950- och 1960-talen ett centrum f\u00f6r elektroakustisk musik, en smal genre med stort inflytande p\u00e5 andra uttryck som filmmusik och popmusik. utan j\u00e4mf\u00f6relse st\u00f6rst enskild betydelse f\u00f6r popul\u00e4rmusikens utveckling har the beatles haft. rockband som the rolling stones och pink floyd f\u00f6rstorade formatet att passa b\u00e4st p\u00e5 stora arenor. live aid p\u00e5 wembley stadium 1985 \u00e4r en av de st\u00f6rsta konserterna n\u00e5gonsin. de tv\u00e5 st\u00f6rsta rockfestivalerna \u00e4r roskildefestivalen p\u00e5 sj\u00e4lland och glastonburyfestivalen i sydv\u00e4stra england. viktiga jazzfestivaler \u00e4r north sea jazz festival i rotterdam och pori jazz i bj\u00f6rneborg.\nj\u00e4mte venedigbiennalen \u00e4r konstm\u00e4ssan documenta i kassel, som grundades 1955, ett av de stora konstevenemangen. till de fr\u00e4msta konstmuseerna f\u00f6r klassisk konst h\u00f6r louvren i paris, national gallery i london, uffizierna i florens, eremitaget i sankt petersburg och pradomuseet i madrid. n\u00e4r det g\u00e4ller modern konst kan louisiana utanf\u00f6r k\u00f6penhamn, tate modern i london, centre pompidou (beaubourg) i paris och guggenheimmuseet i bilbao n\u00e4mnas. bildbyr\u00e5n magnum som startades 1947 i paris har varit ledande inom dokument\u00e4rfotografi och bildjournalistik. det internationella hasselbladpriset har delats ut sedan 1980 f\u00f6r \"framst\u00e5ende fotografisk g\u00e4rning\".\nbokm\u00e4ssan i frankfurt \u00e4r en av v\u00e4rldens st\u00f6rsta. nobelpriset i litteratur har till stora delar varit en europeisk angel\u00e4genhet. sedan det b\u00f6rjade delas ut 1901 har det (t.o.m. 2008) bara delats ut 27 g\u00e5nger till utomeuropeiska f\u00f6rfattare, av dessa \u00e4r det endast sju som inte skrivit p\u00e5 v\u00e4rldsspr\u00e5k av europeiskt ursprung.\nedinburgh festival fringe och avignonfestivalen \u00e4r mest k\u00e4nda f\u00f6r teater. en annan av de mest inflytelserika teaterm\u00f6nstringarna \u00e4r berliner theatertreffen. teaterdistriktet i londons west end \u00e4r ledande inom musikal. till 1900-talets och 2000-talets ledande dramatiska teatrar h\u00f6r konstn\u00e4rliga teatern i moskva, royal shakespeare company i london och stratford-upon-avon, royal court theatre i london, th\u00e9\u00e2tre du soleil i paris, piccolo teatro i milano, berliner ensemble, schaub\u00fchne am lehniner platz och volksb\u00fchne i berlin. inom nycirkus har gruppen archaos fr\u00e5n marseille varit pionj\u00e4r.\nde viktigaste designm\u00e4ssorna \u00e4r internationella bilsalongen i gen\u00e8ve samt modeveckorna i paris, london och milano. hundratals byggnader i europa \u00e4r upptagna p\u00e5 unescos v\u00e4rldsarvslista. ett axplock av arkitektoniska h\u00f6jdpunkter \u00e4r: akropolis i aten (grekisk antik), pantheon i rom (romersk antik), hagia sofia i istanbul (bysans), alhambra i granada (v\u00e4stlig islam), katedralen i reims (gotik), vasilijkatedralen i moskva (rysk-ortodox), slottet i versailles utanf\u00f6r paris (barock), sagrada fam\u00edlia i barcelona (jugend) och berlins modernistiska bostadsomr\u00e5den fr\u00e5n 1913\u20131934 (funktionalism). exempel p\u00e5 ansl\u00e5ende och ryktbar modernistisk och postmodernistisk arkitektur fr\u00e5n 1950-talet och fram\u00e5t \u00e4r, f\u00f6rutom de redan n\u00e4mnda beaubourg och guggenheimmuseet; notre dame du haut i haute-sa\u00f4ne, finlandiahuset i helsingfors, hundertwasserhaus i wien, le grande arche \u2013 uppf\u00f6rd 1989 till 200-\u00e5rsminnet av franska revolutionen \u2013 i paris-stadsdelen la d\u00e9fense, puente del alamillo i sevilla, den sorte diamant i k\u00f6penhamn, kunsthaus graz i graz och 30 st mary axe i london.\nberliner theatertreffen och filmfestivalen i berlin \u00e4r tv\u00e5 delar av berliner festspiele, en av de st\u00f6rsta och mest anrika av europas m\u00e5nga stadsfestivaler. 1985 blev aten europas f\u00f6rsta kulturhuvudstad.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== massmedier ===\nen tr\u00f6ghetsfaktor i den europeiska integrationsprocessen \u00e4r att det inte finns n\u00e5gon gemensam offentlig arena f\u00f6r kultur- och samh\u00e4llsdebatt. via bland annat kommunikationssatelliter och internet deltar dock nationella media \u00e4ven i en internationaliserad opinionsbildning i dag.\n\n\n==== press ====\n1990 gjordes ett f\u00f6rs\u00f6k att skapa en gemensam europeisk offentlighet med den veckoutgivna tidningen the european. efter ett halv\u00e5r n\u00e5dde den en upplaga p\u00e5 340 000 exemplar, men d\u00e4refter sj\u00f6nk upplagan och utgivningen upph\u00f6rde 1998.\nflera nationella dagstidningar trycks \u00e4ven i internationella utg\u00e5vor: brittiska financial times och the guardian; franska le monde; spanska el pa\u00eds och italienska corriere della sera. ytterligare andra stora nationella tidningar har internationell spridning: the times, the independent och the daily telegraph fr\u00e5n storbritannien; frankfurter allgemeine och die welt fr\u00e5n tyskland; le figaro fr\u00e5n frankrike, la repubblica fr\u00e5n italien och komsomolskaja pravda och izvestija fr\u00e5n ryssland. modern times group (mtg) gav som mest gratistidningen metro i \u00f6ver femtio europeiska editioner i femton l\u00e4nder.\nde f\u00f6rsta dagstidningarna b\u00f6rjade ges ut i tyskland och frankrike vid mitten av 1600-talet. den moderna dagspressen har sitt ursprung i mitten av 1800-talet och h\u00e4nger samman med urbaniseringen, industrialiseringen, den \u00f6kade l\u00e4skunnigheten och demokratir\u00f6relserna. bland de \u00e4ldsta dagstidningarna som fortfarande ges ut \u00e4r the times som grundades 1788. den har ocks\u00e5 en av de st\u00f6rsta upplagorna (600 000 exemplar 2008) efter komsomolskaja pravda (fr\u00e5n 700 000 exemplar). j\u00e4mf\u00f6rt med de kvalificerade morgontidningarna har den sensationsinriktade tabloidpressen avsev\u00e4rt st\u00f6rre upplagor. st\u00f6rst \u00e4r tyska bild som ges ut av springer-koncernen (3,3 miljoner exemplar), f\u00f6ljd av brittiska the sun som \u00e4gs av rupert murdochs news corporation (3,1 miljoner exemplar 2008). under sovjettiden hade kommunistpartiets pravda och ungdomsf\u00f6rbundets komsomolskaja pravda upplagor p\u00e5 10 miljoner exemplar och d\u00e4r\u00f6ver, men antalet l\u00e4sare sj\u00f6nk drastiskt efter sovjetunionens uppl\u00f6sning 1991. under vladimir putins tid som rysslands president har medias frihet begr\u00e4nsats p\u00e5 nytt. varannanveckorstidningen novaja gazeta som kommit ut sedan 1993 har bevarat sitt oberoende. tidningen har en upplaga p\u00e5 170 000 exemplar och publicerar \u00e4ven engelskt material p\u00e5 webben.\nandelen hush\u00e5ll med daglig tidning \u00e4r h\u00f6gst i norden och l\u00e4gst i sydeuropa. n\u00e4r det g\u00e4ller tv-konsumtion \u00e4r f\u00f6rh\u00e5llandet det motsatta. en orsak \u00e4r att tidningarna inte har hemutdelning i s\u00f6dra europa. i italien finns en skarp kontrast mellan den kvalificerade journalistiken i dagstidningarna och den l\u00e4tta underh\u00e5llningen i tv. i tyskland har tidningsutgivningen varit regionaliserad beroende p\u00e5 att andra v\u00e4rldskrigets segrarmakter delade ut regionala licenser till utgivarna. \u00e4ven i italien har tidningsutgivningen haft regional pr\u00e4gel och i frankrike \u00e4r de regionala tidningarna st\u00f6rre \u00e4n rikstidningarna.\ngemensamt f\u00f6r europas medielandskap \u00e4r att \u00e4garkoncentrationen har \u00f6kat de senaste decennierna och m\u00e5nga tidningar och andra medier har samlats i allt mer internationaliserade koncerner. s\u00e5 \u00e4gs till exempel brittiska the independent av spanska el pa\u00eds och italienska la repubblica tillsammans med trinity mirror. familjen agnelli \u00e4ger de b\u00e5da italienska tidningarna la stampa och corriere della sera, och den senare \u00e4r i sin tur del\u00e4gare i spanska el mundo. the times ing\u00e5r i rupert murdochs imperium och die welt i springer-koncernen.\nvid sidan av ledande dagstidningarna finns ett antal veckoutgivna nyhetsmagasin och s\u00f6ndagstidningar som \u00e4r inflytelserika och har internationell spridning: the observer, the sunday times, the economist och the spectator fr\u00e5n storbritannien; der spiegel och die zeit fr\u00e5n tyskland och le nouvel observateur och l'express fr\u00e5n frankrike. mycket utrikes material i dagspressen \u00e4r inte redaktionellt utan k\u00f6ps fr\u00e5n internationella nyhetsbyr\u00e5er. de st\u00f6rsta \u00e4r reuters, london; dpa (deutsche presse-agentur), hamburg; afp (l'agence france-presse), paris och itar-tass och interfax, moskva. inter press service (ips) med huvudkontor i rom och buenos aires f\u00f6rmedlar nyheter p\u00e5 \u00f6ver tio spr\u00e5k.\n\n\n==== radio ====\n1922 startade radios\u00e4ndningar i storbritannien. 1927 fick bbc (british broadcasting company) ensamr\u00e4tt p\u00e5 radiouts\u00e4ndningar. bbc byggdes upp som en offentligr\u00e4ttslig, sj\u00e4lvst\u00e4ndig och allm\u00e4nnyttig organisation med licensfinansierad verksamhet som bygger p\u00e5 ett avtal med staten \u2013 vilket kom att bli modellen f\u00f6r public service i flertalet europeiska l\u00e4nder.\nredan under radions f\u00f6rsta decennium startade flera l\u00e4nder kortv\u00e5gss\u00e4ndningar p\u00e5 fr\u00e4mmande spr\u00e5k. under andra v\u00e4rldskriget var propagandan ett framtr\u00e4dande inslag; b\u00e5de fr\u00e5n \u00e5 ena sidan nazityskland och \u00e5 andra sidan sovjetunionen och \u00f6vriga allierade. \u00e4ven under kalla kriget lades betydande resurser p\u00e5 propaganda. 1949 startade cia radio free europe som ett svar p\u00e5 berlinblockaden f\u00f6r att n\u00e5 ut till befolkningen bakom j\u00e4rnrid\u00e5n, efter sovjetunionens uppl\u00f6sning 1991 har man i st\u00e4llet bland annat riktat sig mot mellan\u00f6stern. (radio free europe skall inte f\u00f6rv\u00e4xlas med sender freies berlin som var public service-bolaget i v\u00e4stberlin.)\nunder krigs\u00e5ren v\u00e4xte bbc:s anseende f\u00f6r sin sakliga och oberoende nyhetsrapportering. fortfarande har de flesta nationella radiobolag utlandss\u00e4ndningar \u00f6ver kortv\u00e5g; p\u00e5 det egna spr\u00e5ket som service till utlandsboende samt oftast p\u00e5 ett eller flera fr\u00e4mmande spr\u00e5k. radio vaticana startades 1931 och s\u00e4nder i dag p\u00e5 37 spr\u00e5k.\ndet lilla furstend\u00f6met luxemburg valde en annan v\u00e4g \u00e4n flertalet europeiska l\u00e4nder f\u00f6r sin nationella radio och \u00f6verl\u00e4t r\u00e4ttigheterna till ett kommersiellt bolag. 1951\u20131992 s\u00e4nde radio luxembourg internationellt \u00f6ver mellanv\u00e5g. n\u00e4r andra nationella radiobolag var restriktiva med den nya popmusiken fick radio luxembourg ett kultartat genomslag hos den yngre publiken. tillsammans med piratradiostationer \u00f6ppnade detta v\u00e4gen dels f\u00f6r ungdomskanaler och musikkanaler inom public service, dels f\u00f6r en avreglering av s\u00e4ndningstillst\u00e5nden. bolaget bakom radio luxembourg, numer clt-ufa, del\u00e4gt av den tyska mediekoncernen bertelsmann, \u00e4r i dag europas st\u00f6rsta kommersiella radio- och tv-bolag med kanaler i m\u00e5nga l\u00e4nder. nrj (nouvelle radio jeunesse) som startade i liten skala i frankrike 1981 \u00e4r i dag ett n\u00e4tverk med \u00f6ver 300 stationer runtom i europa.\n\n\n==== tv ====\nbbc b\u00f6rjade s\u00e4nda tv redan 1936. efter uppeh\u00e5ll under kriget kom s\u00e4ndningarna ig\u00e5ng p\u00e5 nytt 1946. 1954 kunde n\u00e4tverket itv (independent television) b\u00f6rja med reklamfinansierade regionala s\u00e4ndningar. 1962 till\u00e4ts nationell reklam-tv. i frankrike, spanien och italien \u00e4r de nationella public service-kanalerna b\u00e5de licens- och reklamfinansierade. i frankrike och italien \u00e4r den statliga inblandningen i public service traditionellt st\u00f6rre \u00e4n i \u00f6vriga v\u00e4steuropa. i italien har situationen varit extra speciell d\u00e5 silvio berlusconi (premi\u00e4rminister 1994\u20131995, 2001\u20132006 och 2008\u20132011) \u00e4ven \u00e4gde de tre st\u00f6rsta kommersiella kanalerna.\nbskyb var 1981 v\u00e4steuropas f\u00f6rsta satellit-tv-kanal, som fram till 1988 hade ambitionen att vara en paneuropeisk tv-akt\u00f6r. 1983 b\u00f6rjade satellit-tv-s\u00e4ndningar med eutelsat, tillg\u00e4ngliga via kabel-tv-n\u00e4t eller parabol, som f\u00f6rutom sky hade musikkanalen music box och underh\u00e5llningskanalen super channel i utbudet. 1993 bildade 19 europeiska public service-bolag socemie som st\u00e5r bakom den paneuropeiska nyhetskanalen euronews. den dominerande internationella europeiska nyhetskanalen \u00e4r bbc world news. public service-bolaget deutsche welle som \u00e4r del i tyska ard s\u00e4nder sedan 1993 dagligen p\u00e5 tyska, engelska och spanska. ard \u00e4r \u00e4ven inblandat i kulturkanalerna 3 sat och arte.\ncanal+ startade 1984 i frankrike som europas f\u00f6rsta betal-tv-kanal. efter flera ombildningar och samg\u00e5enden \u00e4r canal+ i dag st\u00f6rst i europa p\u00e5 betal-tv med utbud inom film och sport. i dag finns kanaler fr\u00e5n de flesta nationella tv-bolag tillsammans med ett stort antal kommersiella kanaler tillg\u00e4ngliga \u00f6ver satellit. 2003 fanns 85 engelskspr\u00e5kiga kanaler, 50 franskspr\u00e5kiga och 45 tyskspr\u00e5kiga.\n\n\n==== internet ====\ni dag finns material fr\u00e5n de flesta medieakt\u00f6rer fritt tillg\u00e4ngligt p\u00e5 internet. m\u00e5nga tillhandah\u00e5ller material b\u00e5de p\u00e5 sitt eget spr\u00e5k och p\u00e5 engelska. fler och fler g\u00f6r \u00e4ven sina arkiv tillg\u00e4ngliga \u00f6ver n\u00e4tet.\n\n\n== referenser ==\n\n\n=== noter ===\n\n\n=== \u00f6vriga k\u00e4llor ===\nstig hadenius & lennart weibull: massmedier, stockholm 2000, isbn 91-0-057283-7 (senare upplagor finns)\nhans-erik hallin & j\u00f6rgen hallstr\u00f6m: mediekunskap och mediekommunikation, stockholm 2003, isbn 91-622-5753-6\n\n\n== externa l\u00e4nkar ==\n\n wikimedia commons har media som r\u00f6r europa.\n wiktionary har ett uppslag om europa.\n wikinews har nyheter relaterade till europa.\nonline etymology dictionary"