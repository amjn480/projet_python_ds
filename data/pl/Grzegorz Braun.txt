"grzegorz micha\u0142 braun (ur. 11 marca 1967 w toruniu) \u2013 polski polityk skrajnie prawicowy, re\u017cyser, scenarzysta, nauczyciel akademicki i publicysta oraz monarchista. kandydat na urz\u0105d prezydenta rp w wyborach w 2015, pose\u0142 na sejm ix i x kadencji, prezes partii politycznej konfederacja korony polskiej i jeden z lider\u00f3w federacyjnej partii konfederacja wolno\u015b\u0107 i niepodleg\u0142o\u015b\u0107. jako pose\u0142 wielokrotnie dokonywa\u0142 kontrowersyjnych dzia\u0142a\u0144, niekiedy nazywaj\u0105c je interwencjami poselskimi. \n\n\n== \u017cyciorys ==\nw 1990 roku uko\u0144czy\u0142 studia polonistyczne na uniwersytecie wroc\u0142awskim. podj\u0105\u0142 prac\u0119 na tej uczelni i do 2007 prowadzi\u0142 tam zaj\u0119cia z dziennikarstwa. w 1993 uko\u0144czy\u0142 studia podyplomowe na wydziale radia i telewizji uniwersytetu \u015bl\u0105skiego.\nw latach 1990\u20131994 by\u0142 publicyst\u0105 i cz\u0142onkiem redakcji kwartalnika \u201efronda\u201d. p\u00f3\u017aniej za\u015b pracowa\u0142 m.in. dla radia wroc\u0142aw. jako re\u017cyser filmowy ma w dorobku ponad 20 tytu\u0142\u00f3w, w\u015br\u00f3d nich m.in. stworzony w 2005 film dokumentalny pt. plusy dodatnie, plusy ujemne o kontaktach lecha wa\u0142\u0119sy z sb. jest tak\u017ce wsp\u00f3\u0142tw\u00f3rc\u0105 telewizyjnych cykl\u00f3w st\u00f3\u0142 z powy\u0142amywanymi nogami oraz errata do biografii, ujawniaj\u0105cego agenturalne w\u0105tki w \u017cyciorysach znanych polak\u00f3w. zosta\u0142 publicyst\u0105 m.in. w miesi\u0119czniku \u201eopcja na prawo\u201d oraz w dwumiesi\u0119czniku \u201emagna polonia\u201d.\n\n\n=== dzia\u0142alno\u015b\u0107 polityczna ===\nod 1987 wsp\u00f3\u0142organizowa\u0142 akcje pomara\u0144czowej alternatywy. w zwi\u0105zku ze swoj\u0105 dzia\u0142alno\u015bci\u0105 opozycyjn\u0105 by\u0142 rozpracowywany przez s\u0142u\u017cb\u0119 bezpiecze\u0144stwa. w 1988 i 1989 by\u0142 uczestnikiem i jednym z organizator\u00f3w strajk\u00f3w studenckich na uniwersytecie wroc\u0142awskim. dzia\u0142a\u0142 te\u017c w ruchu solidarno\u015b\u0107 polsko-czesko-s\u0142owacka.\nw wyborach parlamentarnych w 2007 zosta\u0142 og\u0142oszony jako kandydat unii polityki realnej do senatu, jednak nie zebra\u0142 wymaganej do startu liczby podpis\u00f3w.\nw wyborach prezydenckich w 2010 znalaz\u0142 si\u0119 w komitecie poparcia jaros\u0142awa kaczy\u0144skiego. w wyborach samorz\u0105dowych w tym samym roku bez powodzenia kandydowa\u0142 do rady miasta wroc\u0142awia z listy komitetu polski wroc\u0142aw.\n24 stycznia 2015 og\u0142osi\u0142 decyzj\u0119 o kandydowaniu na urz\u0105d prezydenta rzeczypospolitej polskiej w wyborach w 2015. w przeprowadzonych 10 maja wyborach zaj\u0105\u0142 8. miejsce spo\u015br\u00f3d 11 kandydat\u00f3w, zdobywaj\u0105c 124 132 g\u0142osy (0,83% g\u0142os\u00f3w wa\u017cnych). zapowiedzia\u0142 oddanie g\u0142osu w ii turze na andrzeja dud\u0119. na wybory parlamentarne w tym samym roku powo\u0142a\u0142 kww grzegorza brauna \u201eszcz\u0119\u015b\u0107 bo\u017ce!\u201d, kt\u00f3ry wystartowa\u0142 w cz\u0119\u015bci okr\u0119g\u00f3w do sejmu i wystawi\u0142 jednego kandydata do senatu. sam grzegorz braun nie kandydowa\u0142.\npo wyborach prezydenckich w 2015 wyst\u0105pi\u0142 z inicjatyw\u0105 o nazwie \u201epobudka\u201d, stawiaj\u0105c za cel realizacj\u0119 programu pracy organicznej na rzecz wolno\u015bci, bezpiecze\u0144stwa, oraz emancypacji duchowej, intelektualnej i materialnej polak\u00f3w. has\u0142em \u201epobudki\u201d jest \u201eko\u015bci\u00f3\u0142 \u2013 szko\u0142a \u2013 strzelnica \u2013 mennica\u201d. jest tak\u017ce cz\u0142onkiem rad nadzorczych fundacji osuchowa i \u201eojczyzna, rodzina, w\u0142asno\u015b\u0107\u201d.\n25 stycznia 2019 og\u0142osi\u0142 sw\u00f3j start w przedterminowych wyborach prezydenta gda\u0144ska. w g\u0142osowaniu 3 marca uzyska\u0142 11,86% g\u0142os\u00f3w, zajmuj\u0105c 2. miejsce spo\u015br\u00f3d 3 kandydat\u00f3w.\n7 stycznia 2019 przyst\u0105pi\u0142 wraz z pobudk\u0105 do powo\u0142anej na wybory do parlamentu europejskiego w tym samym roku koalicji, kt\u00f3ra przyj\u0119\u0142a potem nazw\u0119 konfederacja korwin braun liroy narodowcy. startowa\u0142 z jej listy w okr\u0119gu podkarpackim, zdobywaj\u0105c 33 072 g\u0142osy, jednak komitet nie przekroczy\u0142 progu wyborczego.\nw czerwcu 2019 roku zapowiedzia\u0142 powo\u0142anie w\u0142asnej partii konfederacja korony polskiej, kt\u00f3ra sta\u0142a si\u0119 cz\u0142onem zarejestrowanej w nast\u0119pnym miesi\u0105cu federacyjnej partii konfederacja wolno\u015b\u0107 i niepodleg\u0142o\u015b\u0107 (kkp zarejestrowano w styczniu 2020). w wyborach parlamentarnych w 2019 otwiera\u0142 list\u0119 konfederacji win w okr\u0119gu rzeszowskim, zdobywaj\u0105c 31 148 g\u0142os\u00f3w i uzyskuj\u0105c mandat pos\u0142a na sejm rp ix kadencji. zasiad\u0142 w jednolitym kole poselskim tej formacji. bra\u0142 udzia\u0142 w zorganizowanych przez ni\u0105 prawyborach maj\u0105cych wy\u0142oni\u0107 kandydata w wyborach prezydenckich w 2020, przegrywaj\u0105c w ostatecznej rozgrywce z krzysztofem bosakiem z ruchu narodowego.\nw 2021 roku og\u0142osi\u0142 swoj\u0105 kandydatur\u0119 w przedterminowych wyborach na urz\u0105d prezydenta rzeszowa. w wyborach, kt\u00f3re odby\u0142y si\u0119 13 czerwca 2021 r., zaj\u0105\u0142 czwarte miejsce, uzyskuj\u0105c 9,1% g\u0142os\u00f3w.\nw wyborach w 2023 z powodzeniem ubiega\u0142 si\u0119 o poselsk\u0105 reelekcj\u0119, zdobywaj\u0105c 26 895 g\u0142os\u00f3w.\n\n\n== pogl\u0105dy polityczne ==\ngrzegorz braun twierdzi, i\u017c popiera w ca\u0142o\u015bci tradycyjn\u0105 nauk\u0119 ko\u015bcio\u0142a katolickiego w sprawach moralnych. jest zwolennikiem ca\u0142kowitego zakazu aborcji oraz zap\u0142odnienia in vitro, kt\u00f3re okre\u015bla mianem \u201eniegodziwej procedury\u201d. opowiada si\u0119 za kar\u0105 \u015bmierci (dla \u201emorderc\u00f3w, zdrajc\u00f3w stanu, szpieg\u00f3w i dezerter\u00f3w\u201d). jest monarchist\u0105 i krytykiem demokracji. popiera pomys\u0142 formalnej intronizacji jezusa chrystusa na kr\u00f3la polski. przy wielu okazjach opowiada\u0142 si\u0119 za wolno\u015bci\u0105 obyczajow\u0105 obywatela i mi\u0119dzy innymi akt\u00f3w homoseksualnych, jednak w marcu 2019 oficjalnie opowiedzia\u0142 si\u0119 za ich karaniem. opowiada\u0142 si\u0119 r\u00f3wnie\u017c przeciwko projektowi nowelizacji ustawy o ochronie zwierz\u0105t, zwanej potocznie \u201epi\u0105tka dla zwierz\u0105t\u201d.\nwsp\u00f3\u0142pracuje z organizacj\u0105 monarchist\u00f3w polskich, dla kt\u00f3rej wyg\u0142asza\u0142 prelekcje ideowe podczas spotka\u0144 w warszawie i wroc\u0142awiu. jest przeciwnikiem unii europejskiej, kt\u00f3r\u0105 nazywa \u201eeuroko\u0142chozem\u201d. wypowiada si\u0119 r\u00f3wnie\u017c jako teoretyk, jego zdaniem po\u017c\u0105danych, zmian ustrojowych w polsce oraz ewolucji od demokracji do monarchii.\nm\u00f3wi o sobie, \u017ce jest daleki od anarchizmu oraz \u017ce jest pa\u0144stwowcem, przy czym jest przeciwnikiem biurokratyzmu. jego zdaniem narody cywilizowane to te, kt\u00f3re \u201epotrafi\u0105 z jednej strony realizowa\u0107 interesy narodowe, maj\u0105c na uwadze dobro wsp\u00f3lne, a z drugiej strony potrafi\u0105 szanowa\u0107 jednostk\u0119\u201d. rasizm i szowinizm, kt\u00f3re jego zdaniem wynikaj\u0105 z oderwania od \u017ar\u00f3de\u0142 cywilizacji \u0142aci\u0144skiej, nazywa \u201eodchy\u0142em\u201d oraz \u201eprzejawem my\u015blenia plemiennego\u201d. takie postawy s\u0105 jego zdaniem \u201edzikie\u201d i \u201eniecywilizowane\u201d. w kwestiach gospodarczych odnosi si\u0119 do zasady pomocniczo\u015bci. nie jest wi\u0119c za tym, \u017ceby pa\u0144stwo zajmowa\u0142o si\u0119 gospodark\u0105 \u201epoza zapewnianiem r\u00f3wno\u015bci dost\u0119pu do rynku\u201d. wyj\u0105tki przewiduje jednak te\u017c \u201ew tych sferach gospodarki, w kt\u00f3rych wa\u017cy si\u0119 kwestia bezpiecze\u0144stwa pa\u0144stwa\u201d (np. zbrojeniowego, energetycznego, surowcowego czy klimatycznego). jego zdaniem pa\u0144stwo istnieje r\u00f3wnie\u017c w celu dopilnowania, aby \u201enie padali polacy ofiar\u0105 zm\u00f3w kartelowych\u201d.\npodziela\u0142 teorie spiskowe, \u017ce pandemia covid-19 nie istnieje i jest tylko wymys\u0142em medi\u00f3w mainstreamowych i polityk\u00f3w, promowa\u0142 ksi\u0105\u017ck\u0119 \u201efa\u0142szywa pandemia. krytyka naukowc\u00f3w i lekarzy\u201d wydan\u0105 przez jego fundacj\u0119 \u201eosuchowa\u201d. wielokrotnie uczestniczy\u0142 i przemawia\u0142 podczas protest\u00f3w przeciwko obostrzeniom wprowadzonym przez rz\u0105d zjednoczonej prawicy, interweniowa\u0142 w obronie przedsi\u0119biorc\u00f3w, kt\u00f3rzy, wbrew zakazom, otwierali swoje lokale podczas pandemii. konsekwentnie odmawia\u0142 zakrywania ust i nosa, co doprowadzi\u0142o do konflikt\u00f3w m.in. z marsza\u0142kami sejmu prowadz\u0105cymi obrady.\nw czerwcu 2022 by\u0142 (obok miros\u0142awa piotrowskiego i w\u0142odzimierza korab-karpowicza) jednym z sygnatariuszy apelu o pok\u00f3j w europie \u015brodkowej og\u0142oszonego podczas marszu \u201edmowski na zamek\u201d, zorganizowanego przez olsza\u0144skiego. jego autorzy, odnosz\u0105c si\u0119 do trwaj\u0105cej w\u00f3wczas inwazji rosji na ukrain\u0119, stwierdzili, \u017ce przyczynami tej wojny by\u0142y \u201estrach rosji przed rozszerzeniem si\u0119 nato oraz strach pa\u0144stw s\u0105siednich przed pot\u0119g\u0105 rosji\u201d, a tak\u017ce \u201ewprowadzenie zmian w ustawie j\u0119zykowej na ukrainie, dyskryminuj\u0105cych j\u0119zykow\u0105 mniejszo\u015b\u0107 rosyjsk\u0105\u201d. o\u015bwiadczenie to zosta\u0142o uznane za proputinowskie m.in. przez portale niezalezna.pl oraz oko.press.\n\n\n== wyniki wyborcze ==\n\n\n== kontrowersje ==\nwe wrze\u015bniu 2012 roku prokuratura rejonowa warszawa-wola podj\u0119\u0142a decyzj\u0119 o przedstawieniu re\u017cyserowi zarzut\u00f3w maj\u0105cych zwi\u0105zek z incydentem na cmentarzu pow\u0105zkowskim w warszawie podczas ekshumacji jednej z ofiar katastrofy smole\u0144skiej. zarzut naruszenia nietykalno\u015bci cielesnej policjanta, wdarcia si\u0119 na teren cmentarza i nieopuszczenie go pomimo \u017c\u0105dania, zosta\u0142 przedstawiony 3 stycznia 2013.\nprawomocnym wyrokiem s\u0105dowym z lutego 2015 zosta\u0142 skazany na kar\u0119 grzywny za atak na policjanta, wy\u0142amanie mu kciuka, a tak\u017ce zniewa\u017cenie go przez wyzwanie funkcjonariusza od \u201ebandyt\u00f3w\u201d, co mia\u0142o miejsce w 2008 we wroc\u0142awiu, gdy bra\u0142 udzia\u0142 w pikiecie narodowo-radykalnej i nacjonalistycznej partii politycznej narodowe odrodzenie polski.\nco roku w uroczysto\u015b\u0107 tr\u00f3jcy przenaj\u015bwi\u0119tszej, czyli w niedziel\u0119 poprzedzaj\u0105c\u0105 uroczysto\u015b\u0107 bo\u017cego cia\u0142a, uczestniczy w warszawskiej manifestacji wiary i modlitwy organizowanej przez rycerstwo chrystusa kr\u00f3la pod wodz\u0105 ks. piotra natanka, kt\u00f3ry w 2011 otrzyma\u0142 od kardyna\u0142a stanis\u0142awa dziwisza kar\u0119 suspensy.\ngrzegorz braun znany jest z ostrej krytyki protestantyzmu, a przede wszystkim marcina lutra. w 2018 na terenie pustelni ks. piotra natanka w grzechyni wzi\u0105\u0142 udzia\u0142 w dyskusji o protestantyzmie, reformacji i filmie re\u017cysera zatytu\u0142owanym luter i rewolucja protestancka, wraz z duchownym i agnieszk\u0105 jeziersk\u0105 \u2013 rzekom\u0105 mistyczk\u0105, kt\u00f3ra ma otrzymywa\u0107 objawienia od matki bo\u017cej i jezusa. podczas spotkania prelegenci wypowiadali si\u0119 przeciw dialogowi ekumenicznemu, podwa\u017caj\u0105c zasadno\u015b\u0107 soboru watyka\u0144skiego ii oraz inne deklaracje i porozumienia zawarte mi\u0119dzy ko\u015bcio\u0142em rzymskokatolickim i niekt\u00f3rymi wsp\u00f3lnotami protestanckimi.\n\u015brodowiska liberalne i lewicowe wielokrotnie krytykowa\u0142y grzegorza brauna za wypowiedzi na temat \u017cyd\u00f3w i judaizmu, zarzucaj\u0105c mu antysemityzm. powie\u015b\u0107 olgi tokarczuk \u201eksi\u0119gi jakubowe\u201d uzna\u0142 za \u201eantypolsk\u0105, antykatolick\u0105 fantasmagori\u0119\u201d, w kt\u00f3rej tokarczuk \u201edokona\u0142a po\u015bmiertnego mordu rytualnego\u201d na biskupie kajetanie so\u0142tyku, wed\u0142ug brauna bohaterze narodowym. dodatkowo braun g\u0142osi opinie zgodne z teori\u0105 spiskow\u0105 o judeopolonii, twierdz\u0105c, \u017ce w polsce przygotowywana jest tajna infrastruktura przeznaczona pod przenosiny w\u0142adz izraelskich oraz masowe przesiedlenia \u017cyd\u00f3w z izraela do polski.\nw czerwcu 2020 roku na posiedzeniu sejmu zg\u0142osi\u0142 poprawk\u0119 do prezydenckiej o polskim bonie turystycznym. grzegorz braun zg\u0142osi\u0142 poprawk\u0119 o tre\u015bci \u201e\u017ceby wszyscy byli zdrowi, pi\u0119kni bogaci, a pani minister emilewicz, aby mia\u0142a w\u0142asny helikopter do rozrzucania pieni\u0119dzy nad polsk\u0105 na ka\u017cde wezwanie\u201d. cz\u0119\u015b\u0107 medi\u00f3w krytykowa\u0142a poprawk\u0119 jako naruszanie powagi sejmu.\nwe wrze\u015bniu 2021 roku po zako\u0144czeniu sejmowego wyst\u0105pienia publicznie zagrozi\u0142 ministrowi zdrowia adamowi niedzielskiemu, kieruj\u0105c do niego s\u0142owa \u201eb\u0119dziesz pan wisia\u0142\u201d, co wywo\u0142a\u0142o fal\u0119 oburzenia na sali plenarnej i doprowadzi\u0142o do przerwania obrad. prezydium sejmu wymierzy\u0142o pos\u0142owi najwy\u017csz\u0105 mo\u017cliw\u0105 kar\u0119 w postaci obni\u017cenia mu uposa\u017cenia o 50% i odebranie diety poselskiej na 6 miesi\u0119cy. jednak\u017ce ju\u017c po 4 dniach od wymierzenia kary przez prezydium sejmu sympatycy polityka zorganizowali internetow\u0105 zrzutk\u0119, co poskutkowa\u0142o szybkim zebraniem ponad 120 tysi\u0119cy z\u0142otych, kt\u00f3re braun przeznaczy\u0142 na \u201edzia\u0142ania s\u0142u\u017c\u0105ce gromadzeniu u\u017cytecznych procesowo dowod\u00f3w przest\u0119pstw i zbrodni pope\u0142nianych w zw. z covid-19\u201d. w marcu 2022 wtargn\u0105\u0142 na teren instytutu kardiologii im. prymasa tysi\u0105clecia kardyna\u0142a stefana wyszy\u0144skiego i szarpa\u0142 si\u0119 z dyrektorem instytutu \u0142ukaszem szumowskim.\npo spaleniu 11 listopada 2021 roku kopii statutu kaliskiego przez wojciecha olsza\u0144skiego politycy konfederacji pot\u0119pili antysemicki czyn, tymczasem braun wzi\u0105\u0142 w obron\u0119 olsza\u0144skiego i by\u0142 przeciwny wyci\u0105ganiu konsekwencji wobec organizator\u00f3w wydarzenia, motywuj\u0105c swoje stanowisko obron\u0105 wolno\u015bci zgromadze\u0144 i wypowiedzi oraz podwa\u017caj\u0105c istnienie podstawy prawnej do ich ukarania.\npo agresji rosji na ukrain\u0119 pos\u0142owie konfederacji pot\u0119pili akt agresji, natomiast braun dokona\u0142 wpisu na twitterze, w kt\u00f3rym domaga\u0142 si\u0119, aby nie otwiera\u0107 terytorium rp i nie przyjmowa\u0107 uchod\u017ac\u00f3w. w lipcu 2022 roku z grup\u0105 swoich zwolennik\u00f3w wtargn\u0105\u0142 do urz\u0119du miasta i gminy w goleniowie, na fasadzie kt\u00f3rego by\u0142a wywieszona flaga ukrainy. swoje post\u0119powanie wyja\u015bnia\u0142 jako wykonanie interwencji poselskiej w sprawie wywieszonej na budynku flagi obcego pa\u0144stwa. we wrze\u015bniu 2022 partia grzegorza brauna organizowa\u0142a w warszawie marsz i pikiet\u0119 pod has\u0142em \u201estop ukrainizacji polski\u201d. zapraszaj\u0105c na t\u0119 pikiet\u0119, grzegorz braun powiedzia\u0142: \u201estop ukrainizacji polski. przypomnimy s\u0142owa ambasadora ukrainy w niemczech o r\u00f3wnej winie ludob\u00f3jc\u00f3w spod znaku oun-upa i naszych pomordowanych rodak\u00f3w\u201d. akcja brauna \u2013 cho\u0107 z niewielkim spo\u0142ecznym odd\u017awi\u0119kiem \u2013 zosta\u0142a jednak wykorzystana przez rosyjsk\u0105 propagand\u0119 w celu kreowania obrazu polski, sprzeciwiaj\u0105cej si\u0119 proukrai\u0144skiej postawie warszawy. pe\u0142ni\u0105cy istotn\u0105 rol\u0119 w rosyjskiej propagandzie kana\u0142 telewizyjny rossija 1 obszernie relacjonowa\u0142 niewielki antyukrai\u0144ski marsz zorganizowany przez grzegorza brauna. zaj\u0119\u0142a si\u0119 tym olga skabiejewa, prowadz\u0105ca program \u201e60 minut\u201d. micha\u0142 marek twierdzi: \u201ekluczowe rosyjskie portale informacyjne, portale alternatywne oraz siatki kana\u0142\u00f3w telegram r\u00f3wnocze\u015bnie eksponowa\u0142y przekaz o rzekomo masowym \u201ebuncie\u201d polak\u00f3w wzgl\u0119dem obecno\u015bci w kraju ludno\u015bci ukrai\u0144skiej. 29 wrze\u015bnia 2022 roku podczas g\u0142osowania sejmu nad pot\u0119pieniem nieuznawanych przez wiele pa\u0144stw na \u015bwiecie referend\u00f3w dotycz\u0105cych aneksji przez rosj\u0119 terytori\u00f3w czterech obwod\u00f3w ukrainy wstrzyma\u0142 si\u0119 od g\u0142osu. tego samego dnia sejm na wniosek komendanta g\u0142\u00f3wnego policji, stosunkiem g\u0142os\u00f3w 361 za, 20 przeciw i 27 wstrzymuj\u0105cych si\u0119, wyrazi\u0142 zgod\u0119 na uchylenie grzegorzowi braunowi immunitetu w zwi\u0105zku z pope\u0142nionym przez niego wykroczeniem drogowym na odbywaj\u0105cej si\u0119 rok wcze\u015bniej manifestacji.\nw styczniu 2023 grzegorz braun zabra\u0142 z holu s\u0105du okr\u0119gowego w krakowie stoj\u0105c\u0105 tam choink\u0119; po czym wrzuci\u0142 j\u0105 do kosza na \u015bmieci stoj\u0105cego na ulicy. powodem dzia\u0142ania brauna by\u0142y znajduj\u0105ce si\u0119 na choince ba\u0144ki z symbolami unii europejskiej, ukrainy i spo\u0142eczno\u015bci lgbtq+.\n30 maja 2023 roku braun przerwa\u0142 odbywaj\u0105cy si\u0119 w siedzibie niemieckiego instytutu historycznego wyk\u0142ad jana grabowskiego o zag\u0142adzie \u017cyd\u00f3w. zniszczy\u0142 mikrofon i g\u0142o\u015bnik oraz zaatakowa\u0142 werbalnie grabowskiego. nakaza\u0142 mu \u201ewynosi\u0107 si\u0119 z polski\u201d i oskar\u017cy\u0142 o \u201edzia\u0142anie na szkod\u0119 narodu polskiego\u201d. twierdzi\u0142 \u017ce dzia\u0142a w zwi\u0105zku z \u201ezagro\u017ceniem bezpiecze\u0144stwa publicznego\u201d.\n12 grudnia 2023 roku za pomoc\u0105 ga\u015bnicy proszkowej grzegorz braun zgasi\u0142 w budynku sejmu chanukij\u0119 zapalon\u0105 dla uczczenia chanuki. pr\u00f3bowa\u0142a go powstrzyma\u0107 lekarka magdalena gudzi\u0144ska-adamczyk. w zwi\u0105zku z tym zaj\u015bciem grzegorz braun zosta\u0142 ukarany przez prezydium sejmu odebraniem po\u0142owy uposa\u017cenia na trzy miesi\u0105ce i ca\u0142o\u015bci diety na p\u00f3\u0142 roku, a tak\u017ce wykluczony z obrad przez marsza\u0142ka sejmu szymona ho\u0142owni\u0119. przedstawiciele wszystkich ugrupowa\u0144 parlamentarnych, \u0142\u0105cznie z konfederacj\u0105, pot\u0119pili dzia\u0142anie brauna. szef kancelarii sejmu jacek cichocki z\u0142o\u017cy\u0142 do prokuratury zawiadomienie o podejrzeniu pope\u0142nienia przest\u0119pstwa przez grzegorza brauna, jednak prokuratura okr\u0119gowa w warszawie ju\u017c wcze\u015bniej wszcz\u0119\u0142a w tej sprawie post\u0119powanie z urz\u0119du. lewica z\u0142o\u017cy\u0142a w sejmie projekt uchwa\u0142y pot\u0119piaj\u0105cej czyn brauna. komentatorzy wskazywali, \u017ce zachowanie brauna by\u0142o antysemickie. marian turski oceni\u0142, \u017ce \u201egrzegorz braun ukaza\u0142 swoje prawdziwe oblicze \u2013 polskiego faszysty\u201d. zachowanie brauna pot\u0119pili ambasador usa w polsce mark brzezinski, naczelny rabin polski michael schudrich, przewodnicz\u0105cy komitetu konferencji episkopatu polski ds. dialogu z judaizmem kard. grzegorz ry\u015b oraz ambasador izraela w polsce ja\u2019akow liwne. 13 grudnia 2023 na wniosek s\u0142awomira mentzena grzegorz braun zosta\u0142 zawieszony w prawach cz\u0142onka klubu parlamentarnego konfederacji i otrzyma\u0142 zakaz wypowiadania si\u0119 z m\u00f3wnicy sejmowej na czas nieokre\u015blony. zwolennicy grzegorza brauna rozpocz\u0119li w internecie zbi\u00f3rk\u0119 pieni\u0119dzy na jego rzecz; zanim portal zrzutka.pl zablokowa\u0142 13 grudnia 2023 dwie zbi\u00f3rki, osoby solidaryzuj\u0105ce si\u0119 z grzegorzem braunem wp\u0142aci\u0142y na te zbi\u00f3rki ponad 220 tysi\u0119cy z\u0142otych.\nwobec grzegorza brauna sejmowa komisja etyki poselskiej podj\u0119\u0142a rekordow\u0105 liczb\u0119 prawomocnych uchwa\u0142 \u2013 szesna\u015bcie do 12 grudnia 2023.\n\n\n== procesy s\u0105dowe ==\njest wsp\u00f3\u0142tw\u00f3rc\u0105 telewizyjnego cyklu errata do biografii, ujawniaj\u0105cego agenturalne w\u0105tki w \u017cyciorysach znanych polak\u00f3w. program by\u0142 emitowany na antenach tvp. w kwietniu 2007 og\u0142osi\u0142, \u017ce znany j\u0119zykoznawca, profesor jan miodek, by\u0142 konfidentem sb, za co zosta\u0142 mu wytoczony proces, kt\u00f3ry przegra\u0142. wroc\u0142awski s\u0105d apelacyjny oddali\u0142 apelacj\u0119 grzegorza brauna, podobnie jak s\u0105d najwy\u017cszy, kt\u00f3ry wyrokiem z 10 wrze\u015bnia 2009 dodatkowo nakaza\u0142 grzegorzowi braunowi przeprosi\u0107 jana miodka w prasie og\u00f3lnopolskiej i radiu wroc\u0142aw. 29 maja 2010 grzegorz braun z\u0142o\u017cy\u0142 skarg\u0119 do europejskiego trybuna\u0142u praw cz\u0142owieka, powo\u0142uj\u0105c si\u0119 na artyku\u0142 10 (prawo do wolno\u015bci s\u0142owa) europejskiej konwencji praw cz\u0142owieka. post\u0119powanie rozpocz\u0119\u0142o si\u0119 14 marca 2013 i zako\u0144czy\u0142o si\u0119 w listopadzie 2014 wyrokiem trybuna\u0142u stwierdzaj\u0105cym, \u017ce polskie post\u0119powania s\u0105dowe bezspornie naruszy\u0142y wolno\u015b\u0107 wypowiedzi i skazuj\u0105cym polsk\u0119 na wyp\u0142acenie odszkodowania i zado\u015b\u0107uczynienia grzegorzowi braunowi.\n\n\n== \u017cycie prywatne ==\nsyn re\u017cysera kazimierza brauna i zofii z domu reklewskiej, wnuk wincentego sebastiana reklewskiego, bratanek by\u0142ego przewodnicz\u0105cego krajowej rady radiofonii i telewizji i by\u0142ego prezesa tvp juliusza brauna, brat aktorki moniki braun oraz justyny braun.\n6 grudnia 2014 roku w ko\u015bciele \u015bw. klemensa hofbauera w warszawie wzi\u0105\u0142 \u015blub w nadzwyczajnej formie rytu rzymskiego z aleksandr\u0105 gruziel, monta\u017cystk\u0105 filmow\u0105, m.in. produkcji autorstwa m\u0119\u017ca. maj\u0105 dwoje dzieci.\njest zwi\u0105zany z polskim \u015brodowiskiem tradycjonalizmu katolickiego, ze wsp\u00f3lnotami takimi jak instytut dobrego pasterza czy bractwo kap\u0142a\u0144skie \u015bwi\u0119tego piusa x.\nopr\u00f3cz polskiego, w stopniu komunikatywnym pos\u0142uguje si\u0119 j\u0119zykiem czeskim i angielskim.\n\n\n== filmografia ==\n\n\n== publikacje ==\ngrzegorz braun opublikowa\u0142 kilkana\u015bcie ksi\u0105\u017cek:\n\n2011: towarzysz genera\u0142 idzie na wojn\u0119 (rafael, krak\u00f3w; isbn 978-83-7569-273-0)\n2014: kto tu rz\u0105dzi? (wsp\u00f3lnie z janem pi\u0144skim, bollinari publishing house, warszawa; isbn 978-83-63865-73-3)\n2016: sta\u0142e warianty gry (prohibita, warszawa; isbn 978-83-61344-90-2)\n2016: rok w kondominium (agencja sgk)\n2017: iskry bo\u017ce (prohibita)\n2017: \u015bwiat wed\u0142ug brauna (stowarzyszenie kultury chrze\u015bcija\u0144skiej im. ks. piotra skargi, krak\u00f3w)\n2018: gietrzwa\u0142d 1877. nieznane konteksty geopolityczne (fundacja osuchowa)\n2018: uk\u0142ady i uk\u0142adanki (prohibita, warszawa; isbn 978-83-65546-34-0)\n2018: remanenty historyczne (prohibita)\n2019: system. od lenina do putina (fronda, warszawa)\n2020: a nie m\u00f3wi\u0142em? (izi books, warszawa)\n2020: nowa normalno\u015b\u0107 (wsp\u00f3lnie z tomaszem sommerem, 3s media, warszawa)\n\n\n== nagrody i wyr\u00f3\u017cnienia ==\n1999: wielka ucieczka cenzora \u2013 og\u00f3lnopolski niezale\u017cny przegl\u0105d form dokumentalnych \u201enurt\u201d, kielce\n2000: wielka ucieczka cenzora \u2013 nagroda dyrektora i programu tvp, ma\u0142y przegl\u0105d form dokumentalnych, szczecin\n2008: defilada zwyci\u0119zc\u00f3w \u2013 nagroda radia kielce za \u201eartyzm d\u017awi\u0119ku w formie dokumentalnej\u201d, og\u00f3lnopolski niezale\u017cny przegl\u0105d form dokumentalnych \u201enurt\u201d, kielce\n2008: oskar\u017cenie \u2013 nagroda g\u0142\u00f3wna \u201ez\u0142oty opornik\u201d za \u201ekoncepcj\u0119 artystycznego przedstawienia dramatu \u017co\u0142nierzy drugiej konspiracji i skonfrontowanie jej ze stanowiskiem oprawc\u00f3w\u201d, og\u00f3lnopolski festiwal filmowy \u201eniepokorni niez\u0142omni wykl\u0119ci\u201d, ciechan\u00f3w\n2012: eugenika \u2013 nagroda feniks za \u201ewa\u017cny, cho\u0107 niekiedy wstrz\u0105saj\u0105cy w swoim wyrazie, g\u0142os na temat ochrony godno\u015bci ludzkiego \u017cycia\u201d, stowarzyszenie wydawc\u00f3w katolickich, warszawa\n\n\n== przypisy ==\n\n\n== bibliografia ==\ngrzegorz braun w bazie filmweb\ngrzegorz braun w bazie  filmpolski.pl\ngrzegorz braun w bazie imdb (ang.)\n\n\n== linki zewn\u0119trzne ==\ngrzegorz braun \u2013 strona prywatna"