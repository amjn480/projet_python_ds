"dalarna (\u00e5lderdomligt: dala hundare, dalarne och dalom, latin: dalecarlia) \u00e4r ett landskap i norra svealands inland i mellersta sverige. det gr\u00e4nsar i norr till h\u00e4rjedalen och h\u00e4lsingland, i \u00f6ster till g\u00e4strikland, i s\u00f6der till v\u00e4stmanland och i v\u00e4ster till v\u00e4rmland samt norge.\ninv\u00e5narna i dalarna kallas traditionellt dalkarlar, masar och kullor.\ndalarnas st\u00f6rsta t\u00e4tort \u00e4r borl\u00e4nge.\n\n\n== historia ==\ndet \u00e4ldsta omn\u00e4mnandet av dalarna \u00e4r fr\u00e5n sverresagan i vilken landskapet kallades f\u00f6r j\u00e4rnb\u00e4raland och beskrevs som ett hedniskt land som lydde under sveakungen \u00e5r 1177. omr\u00e5det ingick fr\u00e5n omkring 1300 i v\u00e4stmanlands och dalarnas lagsaga som fanns kvar till 1849. landskapet kom i de s\u00f6dra delarna tidigt att bli industrialiserat, och organiserades i ett bergslag. landskapet f\u00f6rblev i \u00f6vrigt ett nybyggaromr\u00e5de, s\u00e4rskilt i omr\u00e5dena utanf\u00f6r siljan och dal\u00e4lven. finnmarken f\u00f6rblev ett nybyggaromr\u00e5de in p\u00e5 1800-talet. \np\u00e5 1500-talet flydde gustav vasa till dalarna undan kristian ii. se gustav vasas \u00f6den och \u00e4ventyr i dalarna. \u00e5r 1521 stod slaget vid brunnb\u00e4cks f\u00e4rja mellan kristian ii:s och gustav vasas trupper, de senare anf\u00f6rda av peder svensson fr\u00e5n vibberboda och olof bonde fr\u00e5n norrb\u00e4rke. de svenska styrkorna vann och danskarna jagades ut ur landskapet.\nemigrationen fr\u00e5n landskapet var mycket stor under senare delen av 1800-talet; 12 353 personer 1881\u20131890 och 5 726 personer 1891\u20131900, men inflyttningen liten. dalarnas befolkning var under det tidiga 1900-talet mycket oblandad, \u00f6ver 90% av dem var f\u00f6dda inom l\u00e4net.[k\u00e4lla beh\u00f6vs] fr\u00e5n 1500-talet fram till b\u00f6rjan av 1900-talet vandrade en del till bland annat stockholm f\u00f6r att arbeta d\u00e4r en s\u00e4song under \u00e5ret. stora olikheter f\u00f6rekom enligt nordisk familjebok fr\u00e5n 1906 i spr\u00e5k och seder mellan de olika bygderna, liksom \u00e4ven i nationaldr\u00e4kterna.hertig av dalarna \u00e4r prins gabriel, andre son till prins carl philip och prinsessan sofia. detta offentliggjordes den 4 september 2017. tv\u00e5 personer har tidigare innehaft samma titel; oscar i:s son prins august (1831\u20131873), och gustaf vi adolfs son prins carl johan (f\u00f6dd 1916; f\u00f6rlorade titeln vid gifterm\u00e5l 1946).\n\n\n== geografi ==\n\n\n=== topografi ===\ndalarnas mitt domineras av sj\u00f6n siljan samt av \u00e4lvarna v\u00e4sterdal\u00e4lven och \u00f6sterdal\u00e4lven som flyter ihop i djur\u00e5s i gagnefs kommun och bildar dal\u00e4lven. landskapets norra delar domineras av fj\u00e4ll och den vidstr\u00e4ckta orsa finnmark. h\u00f6gsta punkten \u00e4r storv\u00e4ttesh\u00e5gna med sina 1204 meter \u00f6ver havet. den l\u00e4gsta punkten \u00e4r d\u00e4r dal\u00e4lven rinner ut ur landskapet i syd\u00f6st p\u00e5 en h\u00f6jd av 55 meter \u00f6ver havet.\n\n\n=== dalarnas st\u00f6rsta sj\u00f6ar ===\n\n\n=== geologi ===\ndalarnas geologi best\u00e5r endast av prekambrisk berggrund, eller urberg, och vissa paleozoiska fossilb\u00e4rande berglager s\u00e5som kambrium, ordovicium, silur och devon. senare paleozoiska berglager har m\u00f6jligen skalats bort av forntida hav samt istidens glaci\u00e4rer som f\u00f6r n\u00e5gra tusentals \u00e5r sedan dragit fram och tillbaka \u00f6ver landet, och de kvarlevande berglagren och berggrunden t\u00e4cks idag av jord.\n\n\n==== dalaporfyr ====\ndalaporfyr \u00e4r en granitisk vulkanisk g\u00e5ngbergart vilken \u00e4r landskapssten i dalarna. den f\u00f6rekommer huvudsakligen kring \u00e4lvdalen (\u00e4lvdalsporfyr) och \u00e4ven p\u00e5 andra st\u00e4llen i dalarna. till f\u00f6ljd av sin stora h\u00e5rdhet, sina m\u00e5ngfaldigt omv\u00e4xlande f\u00e4rger och egenskapen att anta en vacker polityr l\u00e4mpar sig porfyrerna v\u00e4l till arkitektoniska f\u00f6rem\u00e5l och konstf\u00f6rem\u00e5l, s\u00e5som pelare, vaser och urnor samt till bordskivor, sm\u00f6raskar och andra bruksf\u00f6rem\u00e5l. vid \u00e4lvdalens porfyrverk i \u00e4lvdalen tillverkades m\u00e5nga, och monumentala, porfyrarbeten. verket startades 1802 av erik hagstr\u00f6m men \u00f6delades i mitten av 1800-talet genom en eldsv\u00e5da.\ngarbergsgranit, tidigare marknadsf\u00f6rd som granitell, \u00e4r en porfyr-granit, som f\u00e5tt sitt namn efter garberg i syd\u00f6straste delen av \u00e4lvdalens kommun, sl\u00e4ktens. brytning skedde framf\u00f6r allt under 1800-talet, med bearbetning vid \u00e4lvdalens porfyrverk och \u00e4lvdalens nya porfyrverk i \u00e4lvdalen. garbergsgranit \u00e4r en porfyrgranit, men termen porfyr till\u00e4mpas ofta \u00e4ven p\u00e5 dessa. den \u00e4r r\u00f6d till f\u00e4rgen, har vita och svarta str\u00f6korn och \u00e4r n\u00e4ra knuten till de vulkaniska dalaporfyrerna. den har bildats ur samma magma som dalaporfyrerna, men av s\u00e5dan magma som inte n\u00e5dde upp till jordytan, utan svalnade l\u00e5ngsammare l\u00e4ngre ned i sprickor eller lavafl\u00f6den. de har vanligen kristalliserat sig p\u00e5 n\u00e5got st\u00f6rre djup \u00e4n g\u00e5ngbergarterna och d\u00e4rf\u00f6r svalnat l\u00e5ngsammare.\n\n\n==== dalasandsten ====\ni nordv\u00e4stra dalarna finns den fossilfattiga mesoproterozoiska sandsten som \u00e4r i folkmun kallad dalasandsten men som numera klassas som \u00e4lvdalskvartsit, vilken \u00e4r en finkornig, r\u00f6d, r\u00f6dbrun eller r\u00f6dl\u00e4tt sandsten som \u00e4r mest k\u00e4nd som byggnadssten, eftersom den \u00e4r estetiskt tilltalande och de naturliga sediment\u00e4ra strukturer som finns i bergarten ger liv till stenen. i m\u00e5ngsbodarna finns det ett stenbrott d\u00e4r den bryts f\u00f6r detta \u00e4ndam\u00e5l. dalasandsten anv\u00e4nds \u00e4ven som ballastmaterial i nordv\u00e4stra dalarna.\ndalasandsten bildades m\u00f6jligen i ett forntida havsdelta. sanden f\u00f6rdes dit av v\u00e5gorna och bildade avlagringar p\u00e5 havets botten, avlagringar som nu framtr\u00e4der som en vacker sedimentstruktur i stenen. ordentliga regnskurar f\u00f6ll \u00f6ver omr\u00e5det och det var mycket varmt. j\u00e4rn f\u00f6rdes ut i havet och oxiderades d\u00e4r, och gav stenen dess r\u00f6daktiga f\u00e4rg. bes\u00f6ker man stenbrottet kan man se hur r\u00e4nderna i stenen g\u00e5r i olika vinklar, vilket m\u00f6jligen beror p\u00e5 hur havsbottnen lutade n\u00e4r stenen bildades. sandstenen \u00e4r kvartsrik och uppvisar ofta en vacker str\u00f6mskiktning. b\u00f6ljeslagsm\u00e4rken, str\u00f6mlinjer, torksprickor och till och med m\u00e4rken efter regndroppar kan ses i sandstenslagret som har en m\u00e4ktighet p\u00e5 cirka 800 meter.\n\n\n==== orsasandsten ====\ni omr\u00e5det omkring siljan, inom siljansringen, till exempel i trakten av kallmora by i orsa kommun, finner man den fossilfattiga siluriska sediment\u00e4ra bergarten kallad orsasandsten. omr\u00e5det med orsastandsten str\u00e4cker sig fr\u00e5n orsasj\u00f6ns norra strand mellan b\u00e4cka och ore \u00e4lv, efter ore\u00e4lvens v\u00e4stra strand, kring un\u00e5ns och \u00e4m\u00e5ns nedre lopp, g\u00e5r under \u00e4lven vid kallmora och d\u00e4refter i ett str\u00e5k mot m\u00e4ssbacken-fridshammar.orsasandsten har anv\u00e4nts f\u00f6r slipning och brytning sedan vikingatid och sannolikt tidigare. den kiselbundna kvartsen l\u00e4mpar sig bra f\u00f6r slipstenar. regelbunden brytning har skett \u00e5tminstone sedan 1500-talet. enligt 1730 \u00e5rs gruvordning f\u00f6r orsa socken skedde brytning av varje by som eget gruvlag med egen gruva sex veckor f\u00f6re fastan och sex veckor efter sk\u00f6rden. p\u00e5 1760-talet skedde bearbetning i \u00f6ver 30 gruvor. gruvlagen hade egna gruvstugor med stall och smedja. hackning och annan bearbetning skedde d\u00e4refter inomhus under vintertid p\u00e5 g\u00e5rdarna.\n1902 inleddes industriell brytning av byggnadssten av ab orsa stenhuggeri intill socknens gamla slipstensbrott, och orsasandsten anv\u00e4ndes bland annat f\u00f6r centralposthuset, stockholm. vid denna tid arbetade sommartid 400-500 personer med sandstensbrytning och tillverkades omkring 100 000 brynen per \u00e5r. idag sker industriell brytning av orsasandsten f\u00f6r byggnadssten i malungsgruvan v\u00e4ster om kallmora av firma lenners orsasten. visst hantverk med huggning av slipstenar bedrivs av orsa slipstensgrupp. orsas kommunvapen visar tre slipstenar av orsasandsten.\n\n\n=== klimat ===\nmed tanke p\u00e5 l\u00e4get i inlandet och geografin med h\u00f6ga kullar och berg \u00e4r \u00e5rsnederb\u00f6rden h\u00f6g, omkring 1 100 mm, h\u00f6gst i dalafj\u00e4llen. somrarna \u00e4r behagligt varma med temperaturer mellan 20 och 25 grader. temperaturer \u00f6ver 30 grader f\u00f6rekommer ett f\u00e5tal g\u00e5nger om sommaren. nederb\u00f6rden \u00e4r \u00e4ven h\u00f6g, med omkring 50\u201370 mm i juli m\u00e5nad. temperaturen avtar \u00e4ven med h\u00f6jden och sommartid kan temperaturen ligga p\u00e5 bara cirka 10\u201315 plusgrader p\u00e5 \u00f6ver 1 000 meters h\u00f6jd.\nvintrarna \u00e4r kalla p\u00e5 grund av fj\u00e4llkedjan vilken f\u00f6rhindrar mild och fuktig atlantluft fr\u00e5n v\u00e4ster att ta sig in \u00f6ver landskapet, och medeltemperaturen ligger mellan \u22127 och \u221210 grader. i djupt nedskurna dalg\u00e5ngar i dalafj\u00e4llen kan medeltemperaturen vara s\u00e5 l\u00e5g som \u221215 grader, medan den p\u00e5 h\u00f6gre h\u00f6jd kan vara h\u00f6gre. till exempel hade h\u00f6gt bel\u00e4gna idre fj\u00e4ll vid ett tillf\u00e4lle +3 grader samtidigt som l\u00e5gt bel\u00e4gna idre-storbo hade s\u00e5 lite som \u221228 grader. temperaturer p\u00e5 mellan \u221215 och \u221220 grader \u00e4r inte ovanliga heller i de s\u00f6dra delarna. dalarna har den l\u00e4gsta vintermedeltemperaturen i svealand och rikligt med sn\u00f6 kan falla i landskapet vintertid.\n\n\n== indelning ==\n\n\n=== traditionella indelningar och indelningar f\u00f6re 1650-talet ===\ntraditionellt och kulturhistoriskt indelas dalarna i f\u00f6ljande delar:\n\ns\u00e4rna-idre (de tidigare norska delarna av dalarna)\n\u00f6vre dalarna (kallas ibland egentliga dalarna)\n\u00f6sterdalarna (l\u00e4ngs \u00f6sterdal\u00e4lven)\novansiljan\nnedansiljan\nv\u00e4sterdalarna (l\u00e4ngs v\u00e4sterdal\u00e4lven)\ndalabergslagen (ibland nedre dalarna)\nkopparbergslagen\nv\u00e4sterbergslagen\n\u00f6sterbergslagendalarna ingick judiciellt i v\u00e4stmanlands och dalarnas lagsaga \u00e5tminstone sedan b\u00f6rjan av 1300-talet. den administrativa indelningen var i \u00f6vrigt under \u00e4ldre tider mycket obest\u00e4md. ofta var dalarna lagt under fogden p\u00e5 v\u00e4ster\u00e5s slott, ofta hade det \u00e4ven sin egen fogde. bergslagerna hade \u00e4ven i detta h\u00e4nseende en s\u00e4rst\u00e4llning med bergsfogdar, vilka dock var underordnade fogden \u00f6ver dalarna. gustav vasa uppdelade dalarna, tuna l\u00e4n, p\u00e5 tv\u00e5 f\u00f6gderier 1533. j\u00e4mkningar i denna delning skedde senare. s\u00e4rskilt gjordes under gustav ii adolf och kristinas f\u00f6rmyndare f\u00f6rs\u00f6k med inr\u00e4ttande av ett s\u00e4rskilt bergsl\u00e4n, som skulle omfatta dalarnas och v\u00e4stmanlands bergslager. kyrkligt ing\u00e5r dalarna i v\u00e4ster\u00e5s stift sedan detta inr\u00e4ttades i b\u00f6rjan av 1100-talet.\ns\u00e4rnadalen s\u00e4rna och idre socknar tillh\u00f6rde ursprungligen \u00f8sterdalen i norge. 1645 er\u00f6vrades de av 200 \u00e4lvdalskarlar, anf\u00f6rda av kaplanen i \u00e4lvdalen daniel buskovius. vid fredsf\u00f6rhandlingarna i br\u00f6msebro \u00e5r 1645 gl\u00f6mdes omr\u00e5det bort men f\u00f6rblev de facto d\u00e4rf\u00f6r svenskt och en del av dalarna. fram till mitten p\u00e5 1600-talet h\u00f6rde norbergs och skinnskattebergs bergslag till dalarna. dessa omr\u00e5den kom efter axel oxenstiernas l\u00e4nsreformer att ist\u00e4llet r\u00e4knas till v\u00e4stmanland.\n1634 \u00e5rs regeringsform hade emellertid best\u00e4mt, att \"dalarna och kopparbergslagen\" skulle utg\u00f6ra ett s\u00e4rskilt l\u00e4n. detta omfattade inledningsm\u00e4ssigt  inte hela nuvarande l\u00e4net som 1647 uppr\u00e4ttades genom ett kungligt brev.\nlandskapet n\u00e5r fram till trelandskapsm\u00f6tet p\u00e5 tjuvholmen i dal\u00e4lven, d\u00e4r \u00e4ven g\u00e4strikland och v\u00e4stmanland m\u00f6ts. \u00f6n \u00e4r uppdelad i fyra delar mellan kommunerna avesta i dalarnas l\u00e4n, sandviken i g\u00e4vleborgs l\u00e4n, heby i uppsala l\u00e4n samt sala i v\u00e4stmanlands l\u00e4n. p\u00e5 grund av holmens unika l\u00e4ge har den d\u00e4rf\u00f6r kunnat betraktas som ett juridiskt ingenmansland. ingen annanstans i sverige m\u00f6ts fyra l\u00e4n p\u00e5 detta s\u00e4tt.\n\n\n=== indelningar fr\u00e5n 1650-talet ===\n\n\n==== socknar och h\u00e4rader ====\nsocknarna var om inget annat skrivs etablerade 1650\ndessutom fanns st\u00e4derna avesta stad fr\u00e5n 1919 utan egen jurisdiktion, borl\u00e4nge stad fr\u00e5n 1944 utan egen jurisdiktion, falu stad fr\u00e5n 1642 med falu r\u00e5dhusr\u00e4tt till 1964, hedemora stad fr\u00e5n 1446 med hedemora r\u00e5dhusr\u00e4tt till 1937, ludvika stad fr\u00e5n 1919 utan egen jurisdiktion och s\u00e4ters stad fr\u00e5n 1642 med s\u00e4ters r\u00e5dhusr\u00e4tt till 1937.\n\n\n==== l\u00e4n ====\nlandskapet sammanfaller med dalarnas l\u00e4n (f\u00f6re 1997 kopparbergs l\u00e4n) med n\u00e5gra undantag. omr\u00e5det som utg\u00f6r hamra f\u00f6rsamling (i orsa finnmark) tillh\u00f6r g\u00e4vleborgs l\u00e4n. s\u00f6dra delen av \u00e4ppelbo finnmark h\u00f6r till v\u00e4rmlands l\u00e4n. en mindre del i s\u00f6dra dalarna tillh\u00f6r sedan 1941 v\u00e4stmanlands l\u00e4n (v\u00e4stanfors socken/fagersta stad). sedan 1963 ing\u00e5r ett omr\u00e5de kring malingsbo-kloten till lindesbergs kommun (f\u00f6re 1971 ramsbergs landskommun) i \u00f6rebro l\u00e4n.\n\n\n==== f\u00f6gderier ====\nsocknarna i syd\u00f6stra dalarna med de i folk\u00e4rna h\u00e4rad tillh\u00f6rde\n1720\u20131880 s\u00e4ters l\u00e4ns f\u00f6gderi f\u00f6r s\u00e4ters, stora tuna, gustafs och silvbergs socknar\n1720\u20131885 kopparbergs f\u00f6gderi f\u00f6r stora skedvi socken (till 1881), f\u00f6r vika, sundborns, sv\u00e4rdsj\u00f6, envikens, stora kopparbergs, aspeboda och tors\u00e5ngs socknar. fr\u00e5n 1881 f\u00f6r stora tuna, gustafs och silvbergs socknar\n1720\u20131885 n\u00e4sg\u00e5rds l\u00e4ns f\u00f6gderi f\u00f6r socknarna i folkare h\u00e4rad samt garpenbergs, hedemora och husby socknar. dessutom fr\u00e5n 1881 f\u00f6r s\u00e4ters och stora skedvi socknar\n1886\u2013 falu f\u00f6gderi f\u00f6r vika, sundborns, sv\u00e4rdsj\u00f6, envikens, kopparbergs( ej mellan 1918 och 1945), aspeboda, (ej mellan 1918 och 1945) stora tuna (till 1946) och tors\u00e5ngs (till 1918 och mellan 1946 och 1952) socknar. till 1918 f\u00f6r silvbergs och gustafs socknar\n1886\u20131967  hedemora f\u00f6gderi till 1 juli 1946 f\u00f6r socknarna i folkare h\u00e4rad, till 1 juli 1946 och mellan 1952 och 1966 f\u00f6r garpenbergs socken. fr\u00e5n 1946 till 1967 f\u00f6r silvbergs och gustafs socken. till 1967 f\u00f6r hedemora, husby, s\u00e4ters och stora skedvi socknar\n1918\u20131945 v\u00e4stbergslags f\u00f6gderi f\u00f6r tors\u00e5ngs, silvbergs och gustafs socknar\n1918\u20131945 nedansiljans f\u00f6gderi f\u00f6r aspeboda och kopparbergs socknar\n1946\u20131990 avesta f\u00f6gderi f\u00f6r socknarna i folk\u00e4rna h\u00e4rad. till 1952 och fr\u00e5n 1967 f\u00f6r garpenbergs socken. fr\u00e5n 1967 f\u00f6r hedemora och husby socknar.\n1946\u20131990 borl\u00e4nge f\u00f6gderi f\u00f6r stora tuna socken, fr\u00e5n 1952 f\u00f6r tors\u00e5ngs socken. fr\u00e5n 1967 f\u00f6r s\u00e4ters, stora skedvi, silvbergs och gustafs socknarsocknarna i sydv\u00e4stra dalarna samt s\u00e4fsn\u00e4s socken tillh\u00f6rde\n\n1720\u20131966 v\u00e4sterbergslags f\u00f6dgeri\n1967\u20131991 ludvika f\u00f6gderisocknarna i v\u00e4stra dalarna f\u00f6rutom s\u00e4fsn\u00e4s socken tillh\u00f6rde\n\n1720\u20131966 v\u00e4sterdals f\u00f6gderi\n1967\u20131991 borl\u00e4nge f\u00f6gderi f\u00f6r floda n\u00e5s, j\u00e4rna och \u00e4ppelbo socknar\n1967\u20131991 mora f\u00f6gderi f\u00f6r malungs, lima och transtrands socknarf\u00f6r socknarna i mellersta dalarna\n\n1720\u20131880 s\u00e4ters l\u00e4ns f\u00f6gderi gagnef\n1720\u20131966 nedansiljans f\u00f6gderi leksand siljansn\u00e4s, r\u00e4ttvik, boda, till 1945: bjurs\u00e5s, till 1917: \u00e5l, mellan 1881 och 1917: gagnef, till 1917 och efter 1945 ore\n1918\u20131945 v\u00e4sterdals f\u00f6gderi gagnef \u00e5l\n1918\u20131945 ovansiljans f\u00f6gderi ore\n1946\u20131966 nedansiljans f\u00f6gderi gagnef\n1967\u20131973 mora f\u00f6gderi ore\n1946\u20131991 falu f\u00f6gderi \u00e5l, bjurs\u00e5s fr\u00e5n 1967 leksand, siljan\u00e4s, r\u00e4ttvik, boda fr\u00e5n 1974 ore\n1967\u20131991 borl\u00e4nge f\u00f6gderi gagneff\u00f6r socknarna i norra dalarna\n\n1720\u20131966 ovansiljans f\u00f6gderi orsa\n1967\u20131991 mora f\u00f6gderi orsa\n\n\n==== domsagor, tingslag och tingsr\u00e4tter ====\ndalarna var fr\u00e5n 1687 uppdelad i tv\u00e5 domsagor. kopparbergs v\u00e4stra (\u00e4ven v\u00e4sterdalarne) och kopparbergs \u00f6stra (\u00e4ven \u00f6sterdalerne) domsagor.\n\u00f6sterdalarnas domsagan delades 1780 och ur den utbr\u00f6ts kopparbergslagens domsaga, fr\u00e5n 1799 ben\u00e4mnd kopparbergslagen och n\u00e4sg\u00e5rds l\u00e4ns domsaga. denna varade till 1858 d\u00e5 den uppl\u00f6stes och ersattes av falu domsaga, hedemora domsaga vilka varade till 1971. den kvarvarande \u00f6stra domsagan uppl\u00f6stes 1876 och delades upp i ovansiljans domsaga och nedansiljans domsaga som varade till 1971. v\u00e4sterdalarnas domsaga uppl\u00f6stes 1902 och ersattes av n\u00e5s och malungs domsaga och smedjebackens domsaga, som 1904 namn\u00e4ndrades till v\u00e4sterbergslags domsaga. \n1971 bildades flera tingsr\u00e4tter: falu, nedansiljans (senare leksands), malungs, ludvika, mora och hedemora domsagor. dessa hade 2001 slagits samman till falu tingsr\u00e4tt och mora tingsr\u00e4tt.\n\n\n==== kommuner, fr\u00e5n 1952 till 1971 ====\nlandskapet bestod 1952 till 1971 av f\u00f6ljande kommuner:\nst\u00e4der (6 st):\n\nk\u00f6pingar (3 st):\n\nlandskommuner (41 st):\n\n\n==== kommuner fr\u00e5n 1971 ====\nlandskapet best\u00e5r sedan 1971 av f\u00f6ljande kommuner:\n\n\n== ekonomi ==\ni den s\u00f6dra delen av landskapet har stora delar av ekonomin historiskt haft samband med bergslagen och bruksn\u00e4ringen. detta har d\u00e4r bidragit till bygget av en m\u00e4ngd gods och herrg\u00e5rdar. se vidare lista \u00f6ver slott och herrg\u00e5rdar i dalarna. i den norra halvan av landskapet saknades denna koppling, och man levde mest som sm\u00e5b\u00f6nder.\nskogen och metallhantering har fortsatt att spela stor roll i landskapet in p\u00e5 modern tid. dessutom har tj\u00e4nsten\u00e4ringarna vuxit i betydelse, liksom turismen. den sistn\u00e4mnda \u00e4r fr\u00e4mst kopplad till siljansbygden och fj\u00e4llomr\u00e5dena i v\u00e4ster (s\u00e4len och idre).\n\n\n== demografi ==\n\n\n=== t\u00e4torter ===\n\n\n== kultur och samh\u00e4lle ==\n\n\n=== vapen och flagga ===\nlandskapet har samma vapen som dalarnas l\u00e4n, men n\u00e4r vapnet \u00e4r okr\u00f6nt representerar det landskapet. sk\u00f6lden inneh\u00e5ller tv\u00e5 korsade dalpilar under en krona. landskapets flagga \u00e4r en vapenflagga, precis som alla svenska landskapsflaggor, det vill s\u00e4ga direkt baserad p\u00e5 vapnet. sk\u00f6lden motsvaras av den kvadratiska flaggduken.\n\n\n=== musik och teater ===\nse folkmusik fr\u00e5n dalarnai bingsj\u00f6 tr\u00e4ffas varje \u00e5r m\u00e4ngder med spelm\u00e4n f\u00f6r att umg\u00e5s och spela folkmusik ihop. detta \u00e4r en av sveriges st\u00f6rsta spelmansst\u00e4mmor.\ningmarsspelen \u00e4r en sommarteater som varje sommar framf\u00f6rs p\u00e5 stor\u00e4ngets utomhusteater i n\u00e5s. det \u00e4r en dramatisering gjord av rune lindstr\u00f6m efter f\u00f6rsta delen av selma lagerl\u00f6fs roman \"jerusalem\", som handlar om trettiosju n\u00e5sbors utvandring till jerusalem \u00e5r 1896, en f\u00f6r sin tid enast\u00e5ende h\u00e4ndelse. romanen har \u00e4ven filmatiserats av bille august under namnet \"jerusalem\".\n\n\n=== sport ===\nvansbrosimningen \u00e4r en av v\u00e4rldens st\u00f6rsta simt\u00e4vlingar och arrangeras \u00e5rligen i vansbro, andra veckan i juli. det \u00e4r en simt\u00e4vling under flera dagar med bland annat vansbro tjejsim, vansbro halvsim, vansbro kortsim, lilla vansbrosimningen f\u00f6r de yngsta och vansbrosimningen om tre kilometer d\u00e4r de f\u00f6rsta tv\u00e5 kilometerna simmas nedstr\u00f6ms i van\u00e5n, medan den sista kilometern simmas uppstr\u00f6ms i v\u00e4sterdal\u00e4lven. 2010 hade simningen 60-\u00e5rsjubileum. 11600 simmare deltog i t\u00e4vlingarna.\nvasaloppet, v\u00e4rldens l\u00e4ngsta, st\u00f6rsta och \u00e4ldsta l\u00e5nglopp p\u00e5 skidor, avg\u00f6rs f\u00f6rsta s\u00f6ndagen i mars varje \u00e5r. banan str\u00e4cker sig fr\u00e5n berga by strax s\u00f6der om s\u00e4len, till mora.\ndalarna \u00e4r \u00e4ven k\u00e4nda f\u00f6r ishockey. den st\u00f6rsta f\u00f6reningen[k\u00e4lla beh\u00f6vs], leksands if, spelar s\u00e4songen 2020/21 i svenska hockeyligan samt i svenska damhockeyligan \u2013 de h\u00f6gsta serierna f\u00f6r herrar respektive damer. andra lag i l\u00e4gre serier \u00e4r mora ik, borl\u00e4nge hf, malungs if och falu if. dalarna har genom \u00e5ren producerat m\u00e5nga namnkunniga spelare, exempelvis avestasonen nicklas lidstr\u00f6m och borl\u00e4ngegrabben mattias ekholm, och p\u00e5 senare \u00e5r filip forsberg samt oliver ekman larsson.\n\n\n=== k\u00e4nda personer fr\u00e5n dalarna ===\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\ndalarnas l\u00e4n\ndalarnas dialekter\ndalarnas fornminnes- och hembygdsf\u00f6rbund\n\n\n== referenser ==\n\n\n== vidare l\u00e4sning ==\n\n\n=== bibliografier ===\ndalabibliografin - deldatabas i libris. sedan 2006 registreras material l\u00f6pande och viss retrospektiv registrering sker ocks\u00e5.\n dalalitteratur: en f\u00f6rteckning. falun: bibl. 1973-2009. libris 3684269 \nwingborg, olle (1967). dalarna i sk\u00f6nlitteraturen. b\u00f6cker om dalarna, 0523-8056 ; 8. borl\u00e4nge. libris 692326 \nwingborg, olle (1969-1993). litteratur om dalarna. dalarnas fornminnes- och hembygdsf\u00f6rbunds skrifter, 0418-3002. falun: dalarnas biblioteksf\u00f6rb. libris 150750 \n del 1, artiklar och uppsatser ing\u00e5ende i periodiska publikationer. dalarnas fornminnes- och hembygdsf\u00f6rbunds skrifter, 0418-3002 ; 15. 1969. libris 150751 \n del 2, separata skrifter samt nytillkomna artklar ur periodiska publikationer. dalarnas fornminnes- och hembygdsf\u00f6rbunds skrifter, 0418-3002 ; 17. 1975. libris 150752 \n del 3, register / [av uno hedlund]. dalarnas fornminnes- och hembygdsf\u00f6rbunds skrifter, 0418-3002 ; 20. 1978. libris 150753. isbn 91-7260-137-x \n del 4, litteraturen 1971-1980 : [10120-12272]. dalarnas fornminnes- och hembygdsf\u00f6rbunds skrifter, 0418-3002 ; 27. 1983. libris 150754. isbn 91-85378-51-8 \n del 5, litteraturen 1981-1990 : [12273-15788]. dalarnas fornminnes- och hembygdsf\u00f6rbunds skrifter, 0418-3002 ; 32. 1993. libris 150755. isbn 91-87466-20-1 \n\n\n=== urkunder ===\n diplomatarium dalekarlicum : urkunder r\u00f6rande landskapet dalarne / samlade och utg. av c. g. kr\u00f6ningssv\u00e4rd. stockholm. 1842-1853. libris 418460. https://runeberg.org/diplodalek/ \n\n\n== externa l\u00e4nkar ==\n wikimedia commons har media som r\u00f6r dalarna."