"homoseksualno\u015b\u0107 (z greki \u1f41\u03bc\u03cc\u03b9\u03bf\u03c2 homoios \u201etaki sam, r\u00f3wny\u201d oraz z \u0142ac. sexualis \u201ep\u0142ciowy\u201d; te\u017c: homoseksualizm) \u2013 poci\u0105g romantyczny, seksualny lub zachowanie seksualne pomi\u0119dzy osobami tej samej p\u0142ci. obok heteroseksualno\u015bci i biseksualno\u015bci jest jedn\u0105 z trzech g\u0142\u00f3wnych orientacji seksualnych w ramach kontinuum seksualnego.\nnaukowcy podejrzewaj\u0105, \u017ce orientacja seksualna jest spowodowana z\u0142o\u017con\u0105 zale\u017cno\u015bci\u0105 wp\u0142yw\u00f3w genetycznych, hormonalnych i \u015brodowiskowych i nie uwa\u017caj\u0105, by by\u0142a ona kwesti\u0105 wyboru. uznaj\u0105 teorie biologiczne, i cho\u0107 niekt\u00f3rzy wskazuj\u0105 tak\u017ce czynniki spo\u0142eczne, to podkre\u015blaj\u0105 biologiczne pod\u0142o\u017ce orientacji seksualnej, zw\u0142aszcza w przypadku m\u0119\u017cczyzn. nie ma przekonuj\u0105cych dowod\u00f3w na rol\u0119 odgrywan\u0105 przez rodzicielstwo lub do\u015bwiadczenia z wczesnego dzieci\u0144stwa w kszta\u0142towaniu orientacji seksualnej. cho\u0107 istniej\u0105 uprzedzenia, zgodnie z kt\u00f3rymi aktywno\u015b\u0107 homoseksualna jest nienaturalna, badania naukowe wykaza\u0142y, \u017ce homoseksualno\u015b\u0107 jest normaln\u0105 i naturaln\u0105 wariacj\u0105 w ludzkiej seksualno\u015bci i nie jest sama w sobie \u017ar\u00f3d\u0142em negatywnych skutk\u00f3w psychologicznych. poza lud\u017ami zachowania homoseksualne zosta\u0142y udokumentowane u wielu gatunk\u00f3w zwierz\u0105t. nie ma wystarczaj\u0105cych dowod\u00f3w na poparcie interwencji psychologicznych w celu zmiany orientacji seksualnej. brak bada\u0144 dowodz\u0105cych skuteczno\u015bci takich interwencji.\nnajcz\u0119stsze oznaczenia okre\u015blaj\u0105ce osoby homoseksualne to \u201elesbijka\u201d dla kobiet i \u201egej\u201d dla m\u0119\u017cczyzn (cho\u0107 w j\u0119zyku angielskim s\u0142owo gay jest u\u017cywane zar\u00f3wno w odniesieniu do homoseksualnych m\u0119\u017cczyzn, jak i kobiet). wiele gej\u00f3w i lesbijek \u017cyje w trwa\u0142ych i wzajemnie oddanych zwi\u0105zkach. w zakresie kluczowych aspekt\u00f3w psychologicznych takie zwi\u0105zki s\u0105 r\u00f3wnowa\u017cne relacjom heteroseksualnym. liczba os\u00f3b, kt\u00f3re identyfikuj\u0105 si\u0119 jako geje lub lesbijki oraz odsetek os\u00f3b do\u015bwiadczaj\u0105cych zwi\u0105zk\u00f3w seksualnych z osobami tej samej p\u0142ci s\u0105 trudne do oszacowania z r\u00f3\u017cnych powod\u00f3w, m.in. dlatego \u017ce wiele os\u00f3b homoseksualnych nie ujawnia otwarcie swojej orientacji z powodu homofobii, heteroseksizmu i innych form dyskryminacji.\nzwi\u0105zki i akty homoseksualne by\u0142y afirmowane, a tak\u017ce pot\u0119piane na przestrzeni dziej\u00f3w, w zale\u017cno\u015bci od formy, jak\u0105 przyjmowa\u0142y, i kultury, w jakiej wyst\u0119powa\u0142y. liberalizacja stosunku do homoseksualno\u015bci w pa\u0144stwach zachodnich nast\u0119powa\u0142a powoli. tolerancja lub aprobata dla homoseksualno\u015bci zacz\u0119\u0142y zwi\u0119ksza\u0107 si\u0119 stopniowo od xx wieku, a dopiero od pocz\u0105tku xxi wieku warunki polityczne umo\u017cliwi\u0142y formaln\u0105 widoczno\u015b\u0107 i podliczenie os\u00f3b homoseksualnych. nast\u0105pi\u0142a te\u017c zmiana w zakresie zwi\u0119kszenia widoczno\u015bci oraz uznania r\u00f3wnych praw os\u00f3b homoseksualnych, w tym: prawa do zak\u0142adania rodziny, zawierania ma\u0142\u017ce\u0144stw i zwi\u0105zk\u00f3w partnerskich, adopcji i wychowywania dzieci, zatrudnienia, s\u0142u\u017cby wojskowej, r\u00f3wnego dost\u0119pu do opieki zdrowotnej. wprowadzono mechanizmy prawne przeciwdzia\u0142aj\u0105ce aktom nienawi\u015bci na tle orientacji seksualnej, w tym wobec os\u00f3b w okresie dojrzewania szczeg\u00f3lnie nara\u017conym na przemoc.\nuznawanym za istotny aspektem homoseksualno\u015bci jest r\u00f3wnie\u017c poczucie to\u017csamo\u015bci oraz spo\u0142ecznej przynale\u017cno\u015bci os\u00f3b, kt\u00f3re odczuwaj\u0105 poci\u0105g do os\u00f3b tej samej p\u0142ci. osoby homoseksualne wsp\u00f3\u0142tworz\u0105 zbi\u00f3r lgbt, za\u015b cz\u0119\u015b\u0107 os\u00f3b homoseksualnych wsp\u00f3\u0142tworzy spo\u0142eczno\u015b\u0107 lgbt.\n\n\n== termin ==\nznaczenie s\u0142owa \u201ehomoseksualno\u015b\u0107\u201d mo\u017ce si\u0119 r\u00f3\u017cni\u0107 w zale\u017cno\u015bci od kontekstu. wsp\u00f3\u0142cze\u015bnie okre\u015blenie to bywa rozumiane w trzech powi\u0105zanych wzajemnie znaczeniach:\n\nstan poci\u0105gu seksualnego/romantycznego lub podniecenia (ang. sexual/romantic attraction or arousal), w kt\u00f3rym istniej\u0105 u danej osoby szczeg\u00f3lne sk\u0142onno\u015bci lub predyspozycje do anga\u017cowania si\u0119 w kontakty seksualne z drug\u0105 osob\u0105 tej samej p\u0142ci,\nzachowanie seksualne (ang. sexual behaviour), kontakty seksualne z drug\u0105 osob\u0105 tej samej p\u0142ci. je\u015bli takie zachowania wyst\u0119puj\u0105 bez sk\u0142onno\u015bci homoseksualnych czy przyjmowania to\u017csamo\u015bci homoseksualnej (np. kontakty homoseksualne wi\u0119\u017ani\u00f3w) okre\u015blane s\u0105 jako homoseksualno\u015b\u0107 sytuacyjna lub pseudohomoseksualno\u015b\u0107,\nrola spo\u0142eczna i to\u017csamo\u015b\u0107 seksualna (ang. sexual identity), rozumiane jako jedna z wielu r\u00f3l istniej\u0105cych w spo\u0142ecze\u0144stwach.w krajach zachodnich istnieje tendencja do \u0142\u0105czenia wszystkich trzech znacze\u0144, w efekcie osoby homoseksualne wykazuj\u0105 okre\u015blone zachowania ze wzgl\u0119du na swoje predyspozycje, prowadz\u0105c jednocze\u015bnie okre\u015blony styl \u017cycia. w koncepcji orientacji seksualnej poci\u0105g seksualny, zachowania i to\u017csamo\u015b\u0107 \u015bci\u015ble si\u0119 ze sob\u0105 \u0142\u0105cz\u0105, a ich oddzielne traktowanie jest \u017ar\u00f3d\u0142em b\u0142\u0119d\u00f3w.\n\n\n=== pochodzenie poj\u0119cia ===\ntermin \"homoseksualizm\" zosta\u0142 utworzony w 1869 roku przez pisarza karla kertbenego jako przeciwie\u0144stwo heteroseksualizmu. jako termin medyczny okre\u015blenie to pojawi\u0142o si\u0119 po raz pierwszy w 1892 w t\u0142umaczeniu c.g. chaddocka dzie\u0142a kraffta-ebinga psychopathia sexualis na j\u0119zyk angielski, jednak z negatywn\u0105 konotacj\u0105 (jako patologia).\n\n\n=== okre\u015blenia ===\n\n\n==== historyczne ====\nj\u0119zyk staropolski mia\u0142 dosy\u0107 bogat\u0105 leksyk\u0119 seksu mi\u0119dzy m\u0119\u017cczyznami: \u201esamco\u0142o\u017cnik\" pochodzi z 1619 roku; s\u0142owo to by\u0142o u\u017cywane w przek\u0142adach biblii. inne staropolskie okre\u015blenia homoseksualnego m\u0119\u017cczyzny to: \u201edodomczyk\u201d, \u201ech\u0142opczykarz\u201d, \u201esodomita\u201d, \u201em\u0119\u017colubnik\u201d, \u201em\u0119\u017co\u0142o\u017cnik\u201d. \u201epaziolubstwo\u201d z kolei okre\u015bla\u0142o efebofili\u0119 w\u015br\u00f3d szlachetnie urodzonych.\nw xix wieku do okre\u015blenia m\u0119skiej orientacji homoseksualnej zacz\u0119to u\u017cywa\u0107 wielu nowych termin\u00f3w zapo\u017cyczonych z j\u0119zyka starogreckiego: \u201euranizm\u201d b\u0105d\u017a \u201epederastia\u201d. orientacja lesbijska (seks mi\u0119dzy kobietami) by\u0142a za\u015b okre\u015blana jako \u201esafizm\u201d lub \u201etrybadyzm\u201d.\ns\u0142owa te, dzi\u015b rzadko spotykane, maj\u0105 pewne niuanse znaczeniowe. uranizm oznacza\u0142 seks mi\u0119dzy m\u0119\u017cczyznami (od boga uranosa, ojca bog\u00f3w i tytan\u00f3w, w\u0142adcy nieba). s\u0142owo \u201epederastia\u201d pochodzi od greckiego paiderastia, co znaczy \u201emi\u0142o\u015b\u0107 do ch\u0142opc\u00f3w\u201d (z greckiego pais \u2013 ch\u0142opiec i erastes \u2013 kochanek) \u2013 w staro\u017cytnej grecji typowe by\u0142y stosunki homoseksualne mi\u0119dzy dojrza\u0142ymi m\u0119\u017cczyznami a dorastaj\u0105cymi ch\u0142opcami. encyklopedia pwn definiuje pederasti\u0119 jako homoseksualizm m\u0119ski, w szczeg\u00f3lno\u015bci zachowania seksualne doros\u0142ego m\u0119\u017cczyzny wobec m\u0142odzie\u0144ca, a w obiegowym znaczeniu jako stosunek analny m\u0119\u017cczyzny z m\u0142odzie\u0144cem. safizm to okre\u015blenie mi\u0142o\u015bci lesbijskiej pochodz\u0105ce od imienia poetki greckiej safony, autorki czu\u0142ych wierszy mi\u0142osnych skierowanych do kobiet. trybadyzm oznacza rodzaj seksu mi\u0119dzy kobietami, polegaj\u0105cy na ocieraniu si\u0119 intymnymi cz\u0119\u015bciami cia\u0142a (od gr. tr\u00edbein \u2013 ociera\u0107 si\u0119, trze\u0107). termin homoseksualizm pojawi\u0142 si\u0119 w s\u0142owniku wyraz\u00f3w obcych trzaski, everta i michalskiego, wydanym w roku 1927, i zosta\u0142 tam zdefiniowany jako \u201epoci\u0105g p\u0142ciowy do os\u00f3b tej samej p\u0142ci\u201d.\n\n\n==== wsp\u00f3\u0142czesne ====\nw latach 60. xx wieku zacz\u0119to stosowa\u0107 s\u0142owo gej (ang. gay) w odniesieniu do m\u0119\u017cczyzn homoseksualnych i z pozytywn\u0105 konotacj\u0105, wed\u0142ug filozofa michela foucaulta jako wyraz \u201ewalki o now\u0105 \u015bwiadomo\u015b\u0107, niezale\u017cn\u0105 to\u017csamo\u015b\u0107 i spo\u0142eczne uznanie\u201d. \u017ce\u0144skim odpowiednikiem tego okre\u015blenia jest lesbijka (od nazwy wyspy lesbos, z kt\u00f3rej pochodzi\u0142a safona).\nwed\u0142ug organizacji grupy edukator\u00f3w seksualnych \u201eponton\u201d pozytywny wyd\u017awi\u0119k maj\u0105 sformu\u0142owania osoba homoseksualna i osoba o orientacji homoseksualnej, kt\u00f3re podkre\u015blaj\u0105 podmiotowo\u015b\u0107 takich os\u00f3b.\n\n\n== demografia ==\ntrudno ustali\u0107 udzia\u0142 os\u00f3b homoseksualnych w spo\u0142ecze\u0144stwie, przede wszystkim, dlatego \u017ce osoby homoseksualne s\u0105 w kulturach heteronormatywnych poddane nieustannemu wykluczeniu. wskutek tego cz\u0119\u015b\u0107 z nich obawia si\u0119 ujawnienia swojej to\u017csamo\u015bci, cz\u0119\u015b\u0107 internalizuje uprzedzenia homofobiczne, co prowadzi do wypierania si\u0119 w\u0142asnej homoseksualno\u015bci (internalised homophobia). badania, kt\u00f3re za osob\u0119 homoseksualn\u0105 uznaj\u0105 kogo\u015b, kto odbywa\u0142 stosunki seksualne tylko z osobami tej samej p\u0142ci, zwykle wyznaczaj\u0105 odsetek populacji homoseksualnej w granicach 1%. wed\u0142ug bada\u0144 przeprowadzonych w krajach zachodnich sta\u0142e zachowania homoseksualne wykazuje 2\u20137% ludzi, a orientacj\u0119 homoseksualn\u0105 w stanach zjednoczonych deklaruje 1,4% kobiet i 2,8% m\u0119\u017cczyzn. w stanach zjednoczonych najwi\u0119cej m\u0119\u017cczyzn deklaruj\u0105cych orientacj\u0119 homoseksualn\u0105 lub biseksualn\u0105 to latynosi \u2013 3,7%. w\u015br\u00f3d os\u00f3b pochodz\u0105cych z azji badanie nie wykaza\u0142o os\u00f3b o orientacji homo- lub biseksualnej. biali i czarni m\u0119\u017cczy\u017ani deklarowali odpowiednio 3,0% i 1,5%. w\u015br\u00f3d kobiet najwi\u0119cej deklaruj\u0105cych orientacj\u0119 homo- lub biseksualn\u0105 nale\u017cy do rasy bia\u0142ej 1,7%. pozosta\u0142e grupy etniczne deklarowa\u0142y: kobiety czarne 0,6%, latynoski 1,2% i kobiety pochodzenia azjatyckiego 0%. mniejszo\u015bci seksualne w 12 najwi\u0119kszych miastach usa to 9,2% m\u0119\u017cczyzn i 2,6% kobiet. na terenach wiejskich to 1,3% m\u0119\u017cczyzn i 0% kobiet. wy\u017cszy poziom wykszta\u0142cenia jest powi\u0105zany z wi\u0119kszym udzia\u0142em os\u00f3b homoseksualnych i biseksualnych. w\u015br\u00f3d os\u00f3b, kt\u00f3re nie uko\u0144czy\u0142y szko\u0142y \u015bredniej 1,6% m\u0119\u017cczyzn i 0,4% kobiet to mniejszo\u015bci seksualne, w\u015br\u00f3d os\u00f3b po studiach 3,3% m\u0119\u017cczyzn i 3,6% kobiet to mniejszo\u015bci seksualne.\nnaukowcy, prowadz\u0105c badania, definiuj\u0105 osob\u0119 homoseksualn\u0105 jako osob\u0119, kt\u00f3ra sama si\u0119 za tak\u0105 uwa\u017ca. problem w takiej definicji pojawia si\u0119, gdy bierzemy pod uwag\u0119 kultury niezachodnie, kt\u00f3re nie konstruuj\u0105 sztywnego podzia\u0142u na homo-, bi- i heteroseksualist\u00f3w. w niekt\u00f3rych kulturach uznaje si\u0119, \u017ce ka\u017cdy cz\u0142owiek posiada potencjalne predyspozycje do uprawiania seksu zar\u00f3wno homoseksualnego, jak i heteroseksualnego. w zwi\u0105zku z tym, nawet osoba, kt\u00f3ra cz\u0119sto uprawia seks z osobami tej samej p\u0142ci, mo\u017ce nie uwa\u017ca\u0107 siebie za \u201eosob\u0119 homoseksualn\u0105\u201d w znaczeniu kultury zachodu. inny problem polega na konstruowaniu przez r\u00f3\u017cne spo\u0142ecze\u0144stwa odmiennych konfiguracji p\u0142ci kulturowej. przyk\u0142adem mo\u017ce by\u0107 indyjska hid\u017ara, kt\u00f3ra jest uwa\u017cana za trzeci\u0105 p\u0142e\u0107 i \u2013 cho\u0107 posiada m\u0119skie cia\u0142o \u2013 to seks m\u0119\u017cczyzny z ni\u0105 nie jest uwa\u017cany za seks homoseksualny. istniej\u0105 tak\u017ce problemy z definicj\u0105 orientacji seksualnej w przypadku os\u00f3b transp\u0142ciowych.\nsonda\u017c instytutu gallupa z 2002 roku pokaza\u0142, \u017ce zdaniem amerykan\u00f3w, nawet 21% m\u0119\u017cczyzn to geje, a 22% kobiet to lesbijki. oko\u0142o jedna czwarta pytanych oszacowa\u0142a liczb\u0119 os\u00f3b homoseksualnych na wi\u0119cej ni\u017c 25% populacji. natomiast, co najmniej jeden na sze\u015bciu pytanych nie by\u0142 w stanie oszacowa\u0107 tej liczby. m\u0119\u017cczy\u017ani podawali ni\u017csze szacunki ni\u017c kobiety. co ciekawe, respondenci obu p\u0142ci uwa\u017cali, \u017ce w\u015br\u00f3d os\u00f3b p\u0142ci przeciwnej jest wi\u0119cej os\u00f3b homoseksualnych ni\u017c w\u015br\u00f3d os\u00f3b ich w\u0142asnej p\u0142ci. rosn\u0105ca liczba homoseksualnych bohater\u00f3w w mediach, w wi\u0119kszo\u015bci pozytywnych, mo\u017ce wp\u0142ywa\u0107 na akceptacj\u0119 homoseksualno\u015bci w\u015br\u00f3d spo\u0142ecze\u0144stwa i tym samym powodowa\u0107 to, \u017ce amerykanie zawy\u017caj\u0105 liczb\u0119 gej\u00f3w i lesbijek w populacji. wyniki dotycz\u0105ce liczby homoseksualnych kobiet bazuj\u0105 na sonda\u017cu telefonicznym przeprowadzonym na grupie 489 os\u00f3b, a m\u0119\u017cczyzn \u2013 518 os\u00f3b. jak podaje gallup, ameryka\u0144ski spis powszechny z 2000 roku wykaza\u0142, \u017ce pary jednop\u0142ciowe stanowi\u0105 mniej ni\u017c 1% wszystkich gospodarstw domowych.\n\n\n== homoseksualno\u015b\u0107 w medycynie i psychologii ==\n\n\n=== stanowisko organizacji naukowych ===\nistnieje konsensus naukowy, \u017ce homoseksualno\u015b\u0107 jest normalnym wariantem ludzkiej seksualno\u015bci. takie stanowisko prezentuj\u0105:\n\n\u015bwiatowa organizacja zdrowia, \u015bwiatowe towarzystwo psychiatryczne, \u015bwiatowe towarzystwo medyczne, \u015bwiatowe towarzystwo zdrowia seksualnego, international society of psychiatric-mental health nurses, mi\u0119dzynarodowa federacja pracownik\u00f3w socjalnych, panameryka\u0144ska organizacja zdrowia, sta\u0142y komitet lekarzy europejskich, stowarzyszenie psychiatryczne ameryki \u0142aci\u0144skiej,\nameryka\u0144skie towarzystwo psychiatryczne, ameryka\u0144skie towarzystwo psychologiczne, ameryka\u0144skie towarzystwo psychoanalityczne, ameryka\u0144ska akademia pediatryczna, ameryka\u0144ska akademia psychiatrii dzieci i m\u0142odzie\u017cy, ameryka\u0144skie towarzystwo medyczne, ameryka\u0144skie kolegium lekarzy, ameryka\u0144skie stowarzyszenie zdrowia publicznego, ameryka\u0144skie stowarzyszenie zdrowia szkolnego, ameryka\u0144ska akademia lekarzy rodzinnych, ameryka\u0144skie towarzystwo zdrowia i medycyny m\u0142odzie\u017cy, american academy of physician assistants, ameryka\u0144ska akademia piel\u0119gniarstwa, ameryka\u0144skie stowarzyszenie piel\u0119gniarek, ameryka\u0144skie narodowe stowarzyszenie dyplomowanych piel\u0119gniarek pediatrycznych, ameryka\u0144skie narodowe stowarzyszenie piel\u0119gniarek szkolnych, association of american medical colleges, ameryka\u0144skie stowarzyszenie edukator\u00f3w, doradc\u00f3w i terapeut\u00f3w seksualnych, ameryka\u0144skie stowarzyszenie psycholog\u00f3w szkolnych, ameryka\u0144skie towarzystwo terapii ma\u0142\u017ce\u0144skiej i rodzinnej, ameryka\u0144skie narodowe stowarzyszenie pracownik\u00f3w socjalnych, ameryka\u0144skie towarzystwo terapii behawioralnej i poznawczej, ameryka\u0144skie stowarzyszenie poradnictwa psychologicznego, ameryka\u0144skie national latinx psychological association, ameryka\u0144skie stowarzyszenie doradc\u00f3w szkolnych,\nkanadyjskie towarzystwo psychiatryczne, kanadyjskie towarzystwo psychologiczne, kanadyjskie towarzystwo pediatryczne,\nbrytyjskie kr\u00f3lewskie kolegium psychiatr\u00f3w, brytyjskie towarzystwo psychologiczne, brytyjska rada psychoanalityczna, rada psychoterapii zjednoczonego kr\u00f3lestwa, brytyjskie towarzystwo medyczne, brytyjskie kr\u00f3lewskie kolegium lekarzy rodzinnych, brytyjskie college of sexual and relationship therapists, brytyjskie stowarzyszenie poradnictwa psychologicznego i psychoterapii, brytyjskie towarzystwo terapii behawioralnej i poznawczej, brytyjskie narodowe stowarzyszenie poradnictwa psychologicznego,\nkr\u00f3lewskie australijsko-nowozelandzkie kolegium psychiatr\u00f3w, australijskie towarzystwo psychologiczne, australijskie towarzystwo medyczne, australijska federacja psychoterapii i poradnictwa psychologicznego,\nnowozelandzkie towarzystwo psychologiczne,\npolskie towarzystwo psychologiczne, polskie towarzystwo seksuologiczne,\nstowarzyszenie niemieckich specjalist\u00f3w w dziedzinie psychiatrii i psychoterapii, niemieckie towarzystwo psychiatrii, psychoterapii, psychosomatyki i neurologii, niemieckie towarzystwo psychologiczne, niemieckie towarzystwo medyczne,\naustriackie towarzystwo psychiatrii, psychoterapii i psychosomatyki, federalna grupa ekspert\u00f3w psychiatrii i medycyny psychoterapeutycznej austriackiego towarzystwa medycznego, austriackie towarzystwo zdrowia publicznego, austriackie towarzystwo seksuologiczne,\nfrancuska federacja seksuologii i zdrowia seksualnego,\nholenderski instytut psychologii, kr\u00f3lewskie holenderskie towarzystwo medyczne, holenderskie towarzystwo seksuologiczne,\nhiszpa\u0144skie towarzystwo psychiatryczne, hiszpa\u0144ska generalna rada psychologii, madryckie kolegium psycholog\u00f3w, hiszpa\u0144skie towarzystwo podstawowej opieki pediatrycznej, hiszpa\u0144ska federacja stowarzysze\u0144 seksuologicznych,\nw\u0142oskie towarzystwo psychologiczne, w\u0142oska krajowa rada psycholog\u00f3w, w\u0142oskie towarzystwo seksuologiczne i edukacji seksualnej,\nszwedzkie towarzystwo psychologiczne,\nstowarzyszenie portugalskich psycholog\u00f3w, portugalskie towarzystwo seksuologii klinicznej,\nszwajcarskie towarzystwo psychologiczne,\ndu\u0144skie towarzystwo medyczne,\nnorweskie towarzystwo psychiatryczne, norweskie towarzystwo psychologiczne,\nfi\u0144skie towarzystwo medyczne,\nirlandzkie kolegium psychiatryczne, irlandzkie towarzystwo psychologiczne,\nrosyjskie towarzystwo psychologiczne,\nw\u0119gierskie towarzystwo psychologiczne,\npo\u0142udniowoafryka\u0144skie stowarzyszenie psychiatr\u00f3w, po\u0142udniowoafryka\u0144skie towarzystwo psychologiczne, po\u0142udniowoafryka\u0144ska akademia nauk,\nchambre camerounaise des acteurs en psychologie,\nbrazylijskie towarzystwo psychiatryczne, brazylijska federalna rada psychologii, brazylijskie towarzystwo psychologii analitycznej, brazylijska federalna rada medycyny, associa\u00e7\u00e3o brasileira de ensino de psicologia, brazylijskie towarzystwo psychologii prawnej, brazylijskie towarzystwo psychologii szkolnej i edukacyjnej, brazylijskie towarzystwo psychoterapii, instituto brasileiro de avalia\u00e7\u00e3o psicol\u00f3gica, brazylijskie associa\u00e7\u00e3o nacional de pesquisa e p\u00f3s-gradua\u00e7\u00e3o em psicologia,\nmeksyka\u0144skie towarzystwo zdrowia seksualnego,\nkolumbijskie towarzystwo psychiatryczne, kolumbijska krajowa rada psychologii, kolumbijskie kolegium psycholog\u00f3w, kolumbijska fundacja na rzecz post\u0119pu psychologii,\nchilijskie kolegium psycholog\u00f3w,\ngwatemalskie towarzystwo psychologiczne,\nizraelskie towarzystwo psychiatryczne, izraelskie towarzystwo psychologiczne, izraelskie towarzystwo pediatryczne, izraelskie towarzystwo psychiatrii dzieci i m\u0142odzie\u017cy, izraelskie towarzystwo medyczne, izraelskie towarzystwo lekarzy rodzinnych, izraelskie towarzystwo medycyny m\u0142odzie\u017cy,\nliba\u0144skie towarzystwo psychiatryczne, liba\u0144skie towarzystwo psychologiczne, liba\u0144skie towarzystwo medyczne na rzecz zdrowia seksualnego,\nindyjskie towarzystwo psychiatryczne,\njapo\u0144skie towarzystwo psychiatrii i neurologii,\nfilipi\u0144skie towarzystwo psychologiczne,\nhongko\u0144skie kolegium psychiatr\u00f3w, hongko\u0144skie towarzystwo psychologiczne,\ntajwa\u0144skie towarzystwo psychiatryczne i tajwa\u0144skie towarzystwo medyczne.\n\n\n=== historycznie ===\nhipokrates, grecki lekarz \u017cyj\u0105cy na prze\u0142omie v i iv wieku p.n.e. w\u015br\u00f3d zaburze\u0144 psychicznych wymienia\u0142 \u201echorob\u0119 scyt\u00f3w\u201d (transwestytyzm), ale nie homoseksualno\u015b\u0107.\nsoranus z efezu, grecki lekarz \u017cyj\u0105cy na prze\u0142omie i i ii wieku n.e. i caelius aurelianus, rzymski lekarz praktykuj\u0105cy w v wieku n.e. w swoich pracach zaliczali homoseksualno\u015b\u0107 do zaburze\u0144 psychicznych.\nawicenna, perski lekarz \u017cyj\u0105cy w latach 980\u20131037 n.e. w kanonie medycyny sklasyfikowa\u0142 pasywn\u0105 homoseksualno\u015b\u0107 jako zaburzenie psychiczne.\nhomoseksualno\u015b\u0107 zosta\u0142a umieszczona w\u015br\u00f3d zaburze\u0144 psychicznych w the physiognomy of mental diseases z 1833 roku autorstwa szkockiego lekarza alexandra morisona i w compendium der psychiatrie z 1883 roku autorstwa niemieckiego psychiatry emila kraepelina.\nw 1886 roku richard von krafft-ebing, niemiecki psychiatra, opublikowa\u0142 dzie\u0142o psychopathia sexualis, w kt\u00f3rym homoseksualno\u015b\u0107 i inne nieprokreacyjne zachowania seksualne uzna\u0142 za patologi\u0119. krafft-ebing uwa\u017ca\u0142, \u017ce sk\u0142onno\u015bci homoseksualne mog\u0105 by\u0107 uwarunkowane biologicznie i wtedy nale\u017ca\u0142oby uzna\u0107 je za chorob\u0119 wrodzon\u0105.\nhavelock ellis (1896), brytyjski lekarz i magnus hirschfeld (1914), niemiecki lekarz, uwa\u017cali homoseksualno\u015b\u0107 za wrodzon\u0105 i normaln\u0105 ekspresj\u0119 ludzkiej seksualno\u015bci.\nwed\u0142ug sigmunda freuda (1905/1915), austriackiego lekarza i tw\u00f3rcy psychoanalizy, ka\u017cdy cz\u0142owiek rodzi si\u0119 biseksualny. nie uwa\u017ca\u0142 on homoseksualno\u015bci za chorob\u0119, lecz nie uznawa\u0142, \u017ce jest ona tak samo normalna jak heteroseksualno\u015b\u0107. zdaniem freuda, homoseksualno\u015b\u0107 by\u0142a wynikiem zatrzymania rozwoju seksualnego.\npo \u015bmierci freuda w 1939 roku jego nast\u0119pcy odrzucili koncepcj\u0119 wrodzonego biseksualizmu. stwierdzili, \u017ce jedyn\u0105 biologiczn\u0105 norm\u0105 jest heteroseksualizm, a homoseksualno\u015b\u0107 uznali za chorobliwy l\u0119k do os\u00f3b przeciwnej p\u0142ci, spowodowany niew\u0142a\u015bciwym wychowaniem przez rodzic\u00f3w. do takiej interpretacji psychoanalizy przyczyni\u0142 si\u0119 przede wszystkim w\u0119gierski psychoanalityk s\u00e1ndor rad\u00f3 (1940).\nw latach 50. i 60. w\u015br\u00f3d psychiatr\u00f3w panowa\u0142 konsensus odno\u015bnie patologicznego statusu homoseksualno\u015bci. osoby homoseksualne pr\u00f3bowano leczy\u0107 m.in. psychoterapi\u0105, hormonami, terapi\u0105 awersyjn\u0105, lobotomi\u0105, elektrowstrz\u0105sami i kastracj\u0105. cz\u0119\u015b\u0107 ze specjalist\u00f3w zdrowia uwa\u017ca\u0142a, \u017ce homoseksualizm w niekt\u00f3rych przypadkach powstaje w wyniku zaburze\u0144 hormonalnych, ale o wiele cz\u0119\u015bciej jest skutkiem nawyku, kt\u00f3ry powstaje przez uwiedzenie we wczesnej m\u0142odo\u015bci lub nawet w dzieci\u0144stwie. m\u0119ski homoseksualizm nazywano pederasti\u0105, kobiecy mi\u0142o\u015bci\u0105 lesbijsk\u0105. zdarza\u0142o si\u0119, \u017ce w publikacjach popularnonaukowych prezentowano pogl\u0105d o tym, \u017ce osoby homoseksualne (zar\u00f3wno osoby p\u0142ci m\u0119skiej, jak i p\u0142ci \u017ce\u0144skiej) dziel\u0105 si\u0119 na typy m\u0119skie (takie osoby homoseksualne, kt\u00f3re prezentuj\u0105 typ m\u0119ski, wed\u0142ug tego pogl\u0105du, to osoby odgrywaj\u0105ce rol\u0119 czynn\u0105, a kobiety o typie m\u0119skim mia\u0142yby przebiera\u0107 si\u0119 w m\u0119skie ubrania) i kobiece (wed\u0142ug tej koncepcji osoby homoseksualne o typie kobiecym to osoby odkrywaj\u0105ce role biern\u0105, a m\u0119\u017cczy\u017ani typu kobiecego mieliby przebiera\u0107 si\u0119 w damskie stroje). zbigniew kami\u0144ski nadmienia, \u017ce pomi\u0119dzy osobami homoseksualnymi nie zawsze dochodzi do wsp\u00f3\u0142\u017cycia seksualnego, ale jest mo\u017cliwe to, \u017ce osoby tej samej p\u0142ci \u0142\u0105czy mi\u0142o\u015b\u0107 platoniczna. z. kami\u0144ski proponowa\u0142 leczenie, obiecuj\u0105c szybkie przestawienie si\u0119 na p\u0142e\u0107 przeciwn\u0105, zastrzegaj\u0105c, \u017ce pacjent mo\u017ce po zako\u0144czeniu leczenia przejawia\u0107 tendencje biseksualne. niekt\u00f3rzy specjali\u015bci zdrowia psychicznego chcieli zapobiega\u0107 homoseksualizmowi zapobiegaj\u0105c uwiedzeniu homoseksualnemu, twierdz\u0105c jednocze\u015bnie, \u017ce osoby homoseksualne d\u0105\u017c\u0105 do kontakt\u00f3w seksualnych z dzie\u0107mi, a wi\u0119c cz\u0119sto wybieraj\u0105 zawody zwi\u0105zane z nauczaniem oraz opiek\u0105 nad dzie\u0107mi i m\u0142odzie\u017c\u0105 w organizacjach m\u0142odzie\u017cowych. \nusuni\u0119cie homoseksualno\u015bci przez ameryka\u0144skie towarzystwo psychiatryczne (apa) z klasyfikacji dsm w 1973 roku poprzedzi\u0142y ukazanie si\u0119 nowych prac naukowych i bada\u0144 nad osobami homoseksualnymi oraz naciski ze strony gejowskich aktywist\u00f3w oraz debaty, kt\u00f3re przetoczy\u0142y si\u0119 przez samo towarzystwo, organizacje homoseksualne i media. na decyzj\u0119 apa mia\u0142y wp\u0142yw m.in. badania naukowe pokazuj\u0105ce, \u017ce homoseksualno\u015b\u0107 nie wi\u0105\u017ce si\u0119 z zaburzeniami psychicznymi. homoseksualno\u015b\u0107 zosta\u0142a wykre\u015blona przez \u015bwiatow\u0105 organizacj\u0119 zdrowia z dziesi\u0105tej rewizji klasyfikacji icd, kt\u00f3ra ukaza\u0142a si\u0119 w 1992 roku. \u00f3wczesne przekonanie o patologicznym charakterze homoseksualno\u015bci bazowa\u0142o na b\u0142\u0119dnych metodologicznie badaniach opartych na obserwacjach os\u00f3b homoseksualnych osadzonych w wi\u0119zieniach i takich kt\u00f3re znalaz\u0142y si\u0119 w szpitalach psychiatrycznych na skutek innych problem\u00f3w psychicznych bez bada\u0144 por\u00f3wnawczych os\u00f3b heteroseksualnych i os\u00f3b homoseksualnych zdrowych psychicznie przebywaj\u0105cych na wolno\u015bci. opublikowano tak\u017ce badanie naukowe autorstwa psycholog evelyn hooker, w kt\u00f3rym wskazuje ona, \u017ce eksperci w dziedzinie zdrowia psychicznego nie s\u0105 w stanie rozr\u00f3\u017cni\u0107 os\u00f3b homoseksualnych od heteroseksualnych na podstawie test\u00f3w stosowanych powszechnie wtedy przy diagnostyce psychiatrycznej. to badanie by\u0142o jednym z argument\u00f3w wskazuj\u0105cych \u017ce postrzeganie homoseksualno\u015bci jako patologii psychicznej opiera\u0142o si\u0119 na wadliwych metodologicznie badaniach i uprzedzeniach spo\u0142ecznych, a nie na faktach naukowych.\n\n\n=== homoseksualno\u015b\u0107 w klasyfikacjach medycznych ===\n\n\n==== dsm ====\nhomoseksualno\u015b\u0107 zosta\u0142a sklasyfikowana jako dewiacja seksualna zar\u00f3wno w pierwszym wydaniu diagnostycznego i statystycznego podr\u0119cznika zaburze\u0144 psychicznych (dsm-i) z 1952 roku, jak i w drugim wydaniu (dsm-ii) z 1968 roku.\nw grudniu 1973 roku zarz\u0105d ameryka\u0144skiego towarzystwa psychiatrycznego zag\u0142osowa\u0142 za usuni\u0119ciem homoseksualno\u015bci z dsm i zast\u0105pieniem go zaburzeniem orientacji seksualnej, ale zastrzega\u0142, \u017ce nie oznacza to uznania homoseksualno\u015bci za \u201enormaln\u0105 czy tak samo warto\u015bciow\u0105 jak heteroseksualizm\u201d. nowa diagnoza traktowa\u0142a homoseksualno\u015b\u0107 jako zaburzenie tylko wtedy, gdy osoba odczuwa\u0142a z jego powodu niepok\u00f3j, konflikt wewn\u0119trzny lub chcia\u0142a zmieni\u0107 swoj\u0105 orientacj\u0119 seksualn\u0105. w\u0142adze towarzystwa spodziewa\u0142y si\u0119, \u017ce dzia\u0142acze gejowscy b\u0142\u0119dnie zinterpretuj\u0105 ich decyzj\u0119: \u201eniew\u0105tpliwie grupy homoseksualnych aktywist\u00f3w b\u0119d\u0105 twierdzi\u0107, \u017ce psychiatria uzna\u0142a wreszcie homoseksualno\u015b\u0107 za tak samo normalny jak heteroseksualizm. b\u0119d\u0105 one w b\u0142\u0119dzie\u201d. ponadto organizacja po raz pierwszy opowiedzia\u0142a si\u0119 przeciwko dyskryminacji os\u00f3b homoseksualnych w zakresie praw obywatelskich. w kwietniu 1974 roku decyzj\u0119 zarz\u0105du o wykre\u015bleniu homoseksualno\u015bci z dsm w referendum popar\u0142o 58% g\u0142osuj\u0105cych cz\u0142onk\u00f3w towarzystwa.\nw lipcu 1974 roku ukaza\u0142 si\u0119 si\u00f3dmy wydruk podr\u0119cznika dsm-ii, w kt\u00f3rym homoseksualno\u015b\u0107 zast\u0105piono now\u0105 kategori\u0105 diagnostyczn\u0105 \u2013 zaburzeniem orientacji seksualnej.\nw 1980 roku zosta\u0142o opublikowane trzecie wydanie klasyfikacji \u2013 dsm-iii, w kt\u00f3rym zaburzenie orientacji seksualnej przemianowano na homoseksualno\u015b\u0107 egodystoniczn\u0105 i umieszczono w grupie innych zaburze\u0144 psychoseksualnych. w dsm-iii-r, opublikowanym w 1987 roku, ta diagnoza zosta\u0142a zarzucona, tym samym ameryka\u0144skie towarzystwo psychiatryczne uzna\u0142o homoseksualno\u015b\u0107 za normalny wariant ludzkiej seksualno\u015bci. w tym wydaniu dsm, a potem r\u00f3wnie\u017c w dsm-iv (1994) i dsm-iv-tr (2000) \u201eutrwalone i znaczne cierpienie zwi\u0105zane z orientacj\u0105 seksualn\u0105\u201d zaliczono do kategorii zaburze\u0144 seksualnych nieokre\u015blonych inaczej.\nw 2013 roku ukaza\u0142 si\u0119 dsm-5, w kt\u00f3rym ta kategoria diagnostyczna zosta\u0142a usuni\u0119ta.\n\n\n==== icd ====\nw 1948 roku zosta\u0142a opublikowana sz\u00f3sta rewizja mi\u0119dzynarodowej statystycznej klasyfikacji chor\u00f3b i problem\u00f3w zdrowotnych (icd-6), kt\u00f3ra jako pierwsza zawiera\u0142a klasyfikacj\u0119 zaburze\u0144 psychicznych. icd-6 zalicza\u0142a homoseksualno\u015b\u0107 do dewiacji seksualnych. homoseksualno\u015b\u0107 by\u0142a dalej patologizowana w icd-7 (1955), icd-8 (1965) i icd-9 (1975).\n17 maja 1990 roku \u015bwiatowe zgromadzenie zdrowia \u015bwiatowej organizacji zdrowia (who) zaaprobowa\u0142o depatologizacj\u0119 homoseksualno\u015bci. w 2004 roku na pami\u0105tk\u0119 tego wydarzenia 17 maja ustanowiono mi\u0119dzynarodowym dniem przeciw homofobii, kt\u00f3ry od 2015 roku obchodzony jest jako mi\u0119dzynarodowy dzie\u0144 przeciw homofobii, transfobii i bifobii.\nw 1992 roku ukaza\u0142a si\u0119 dziesi\u0105ta rewizja mi\u0119dzynarodowej statystycznej klasyfikacji chor\u00f3b i problem\u00f3w zdrowotnych (icd-10), w kt\u00f3rej w miejsce homoseksualno\u015bci wprowadzono orientacj\u0119 seksualn\u0105 niezgodn\u0105 z ego (egodystoniczn\u0105) wraz z now\u0105 kategori\u0105 diagnostyczn\u0105 f66 \u2013 zaburzeniami psychologicznymi i zaburzeniami zachowania zwi\u0105zanymi z rozwojem i orientacj\u0105 seksualn\u0105. w klasyfikacji znalaz\u0142a si\u0119 te\u017c informacja, \u017ce: \u201eorientacji seksualnej \u2013 samej w sobie \u2013 nie nale\u017cy uwa\u017ca\u0107 za zaburzenie\u201d.\nw 2013 roku sta\u0142y komitet lekarzy europejskich i world professional association for transgender health, a w 2014 roku ameryka\u0144skie towarzystwo psychologiczne i powo\u0142ana przez who grupa robocza ds. klasyfikacji zaburze\u0144 seksualnych i zdrowia seksualnego zarekomendowa\u0142y \u015bwiatowej organizacji zdrowia usuni\u0119cie orientacji seksualnej niezgodnej z ego (egodystonicznej) wraz z ca\u0142\u0105 kategori\u0105 diagnostyczn\u0105 f66 z klasyfikacji icd-11. nowa klasyfikacja zosta\u0142a opublikowana 18 czerwca 2018 roku i nie zawiera ju\u017c tej kategorii. icd-11 zosta\u0142a zatwierdzona przez \u015bwiatowe zgromadzenie zdrowia 25 maja 2019 roku i obowi\u0105zuje od 1 stycznia 2022 roku.\n\n\n==== ccmd ====\nhomoseksualno\u015b\u0107 zosta\u0142a sklasyfikowana jako zaburzenie seksualne w pierwszej wersji chi\u0144skiej klasyfikacji zaburze\u0144 psychicznych (ccmd-1), opublikowanej w 1978 roku. homoseksualno\u015b\u0107 by\u0142a dalej patologizowana w ccmd-2 (1989) i w ccmd-2-r (1994).\nw 2001 roku chi\u0144skie towarzystwo psychiatryczne wykre\u015bli\u0142o homoseksualno\u015b\u0107 z trzeciej wersji chi\u0144skiej klasyfikacji zaburze\u0144 psychicznych (ccmd-3), wprowadzaj\u0105c w jej miejsce diagnoz\u0119 podobn\u0105 do homoseksualno\u015bci egodystonicznej. od tego czasu chi\u0144ska psychiatria nie uznaje homoseksualno\u015bci za zaburzenie psychiczne, ale te\u017c nie uwa\u017ca jej za normalny wariant ludzkiej seksualno\u015bci.\n\n\n== zdrowie os\u00f3b homoseksualnych ==\nwed\u0142ug organizacji gay and lesbian medical association kwestie zwi\u0105zane ze zdrowiem os\u00f3b homoseksualnych obejmuj\u0105 statystycznie wy\u017csze ryzyko zaka\u017cenia wirusem hiv (prowadz\u0105cego do aids), wyst\u0119powania niekt\u00f3rych nowotwor\u00f3w (w tym raka piersi oraz szyjki macicy), zapalenia w\u0105troby, problem\u00f3w ze zdrowiem psychicznym (zw\u0142aszcza depresji), uzale\u017cnie\u0144 (np. od palenia papieros\u00f3w).\n\n\n=== homoseksualno\u015b\u0107 u m\u0119\u017cczyzn a hiv/aids ===\nhomoseksualno\u015b\u0107 by\u0142a historycznie \u0142\u0105czona z aids ze wzgl\u0119du na to, \u017ce pocz\u0105tkowy rozw\u00f3j epidemii mia\u0142 miejsce w\u015br\u00f3d gej\u00f3w. w rezultacie chorob\u0119 t\u0119 okre\u015blano skr\u00f3tem grid (gay-related immunodeficiency). zarzuty tego typu spotyka si\u0119 r\u00f3wnie\u017c wsp\u00f3\u0142cze\u015bnie.\nwed\u0142ug ameryka\u0144skiego towarzystwa psychologicznego, ryzyko zaka\u017cenia wirusem hiv zale\u017cy od zachowa\u0144 danej osoby, a nie od jej orientacji seksualnej. praktyki, kt\u00f3re s\u0105 obarczone wi\u0119kszym ryzykiem zaka\u017cenia, s\u0105 bardziej popularne w\u015br\u00f3d os\u00f3b lgbt.\nw ameryce p\u00f3\u0142nocnej, europie zachodniej oraz australii po spadku liczby zaka\u017ce\u0144 w wyniku kontakt\u00f3w homoseksualnych w po\u0142owie lat 90. xx wieku nast\u0105pi\u0142 kolejny wzrost od roku 2000. znacznie zwi\u0119kszone ryzyko infekcji wirusem stwierdzono tak\u017ce w\u015br\u00f3d m\u0119\u017cczyzn utrzymuj\u0105cych kontakty seksualne z m\u0119\u017cczyznami w krajach azji, afryki i ameryki \u0142aci\u0144skiej oraz krajach o niskim i \u015brednim dochodzie europy. w roku 2004 zdefiniowane zosta\u0142o dzia\u0142anie nazwane barebacking, jest to w pe\u0142ni \u015bwiadome ryzykowne zachowanie, polegaj\u0105ce na odbywaniu stosunk\u00f3w analnych bez prezerwatywy. zachowania takie obecne s\u0105 w \u015brodowiskach m\u0119\u017cczyzn wykazuj\u0105cych zachowania homoseksualne nawet gdy jeden z partner\u00f3w jest \u015bwiadomy bycia zaka\u017conym.\nw krajach europy zachodniej, rozumianej jako 15 kraj\u00f3w unii europejskiej, przed rokiem 2003, zaka\u017conych wirusem hiv by\u0142o zwykle 10\u201320% m\u0119\u017cczyzn homoseksualnych i biseksualnych. szczeg\u00f3lnie du\u017co zaka\u017conych m\u0119\u017cczyzn z grupy msm (ang. men having sex with men) jest w du\u017cych miastach. w grupie m\u0119\u017cczyzn maj\u0105cych kontakty z m\u0119\u017cczyznami wi\u0119cej ni\u017c 10% zaka\u017conych hiv stwierdzono w 7 krajach europejskich. kraje te to: francja (17,7%), hiszpania (13,1%), grecja (12,7%), niemcy (11,5%), szwajcaria (11,3%), belgia (10,4%), portugalia (10,2%). w roku 2007 oszacowano, \u017ce w niemczech kontakty seksualne mi\u0119dzy m\u0119\u017cczyznami s\u0105 przyczyn\u0105 74% nowych infekcji (w roku 2005 \u2013 70%). ten sam poziom wykazano w czechach w roku 2011. w szwecji m\u0119\u017cczy\u017ani homoseksualni odpowiadaj\u0105 za 50%, a w holandii za 55% nowych infekcji hiv. \u017ar\u00f3d\u0142em infekcji s\u0105 przede wszystkim starsi m\u0119\u017cczy\u017ani homoseksualni. dane z lat 2010\u20132012 wskazuj\u0105 na wzrost liczby zaka\u017ce\u0144 w grupie msm.\nw europie \u015brodkowej odsetek zaka\u017ce\u0144 jest kilkukrotnie mniejszy \u2013 w polsce 26,6% zara\u017ce\u0144 w latach 2013\u20132017 dotyczy kontakt\u00f3w seksualnych mi\u0119dzy m\u0119\u017cczyznami. r\u00f3wnocze\u015bnie do nosicielstwa hiv przyznaje si\u0119 oko\u0142o 5% populacji gej\u00f3w w polsce. do wysokiej zachorowalno\u015bci przyczynia si\u0119 fakt, \u017ce seks analny, kt\u00f3ry nale\u017cy do zachowa\u0144 seksualnych obarczonych du\u017cym ryzykiem zaka\u017cenia, jest powszechnie akceptowany przez gej\u00f3w.\nna podstawie bada\u0144 z 2016 i 2017 r. stwierdzono, \u017ce w usa homoseksualni i biseksualni m\u0119\u017cczy\u017ani stanowili oko\u0142o 66% nowych zaka\u017ce\u0144 hiv og\u00f3\u0142em oraz 82% w\u015br\u00f3d m\u0119\u017cczyzn. spo\u015br\u00f3d nich najwi\u0119ksz\u0105 liczb\u0119 rozpozna\u0144 hiv stanowili czarni m\u0119\u017cczy\u017ani (38%), a nast\u0119pnie latynosi (29%) i biali (28%). w latach 2002\u20132007 warto\u015b\u0107 ta wynosi\u0142a 55%, nast\u0119pnie spad\u0142a do 47% i ponownie wzros\u0142a do 51%. od 2011 r. do 2016 r. ilo\u015b\u0107 zaka\u017ce\u0144 hiv utrzymywa\u0142a si\u0119 na sta\u0142ym poziomie oko\u0142o 26 000 rocznie w\u015br\u00f3d wszystkich m\u0119\u017cczyzn homoseksualnych i biseksualnych. tendencje r\u00f3\u017cni\u0142y si\u0119 w zale\u017cno\u015bci od rasy lub grupy etnicznej.\n\n\n=== zdrowie psychiczne ===\nosoby homoseksualne w por\u00f3wnaniu z osobami heteroseksualnymi cechuje wi\u0119ksze ryzyko zaburze\u0144 psychicznych, my\u015bli i pr\u00f3b samob\u00f3jczych, samob\u00f3jstw, nadu\u017cywania \u015brodk\u00f3w psychoaktywnych oraz samookaleczenia. przyczyny ich problem\u00f3w ze zdrowiem psychicznym nie zosta\u0142y w pe\u0142ni wyja\u015bnione. najprawdopodobniej przynajmniej cz\u0119\u015bciowo problemy te powoduj\u0105 spo\u0142eczna wrogo\u015b\u0107, stygmatyzacja i dyskryminacja. nie ma dowod\u00f3w, \u017ce homoseksualno\u015b\u0107 sama w sobie jest zaburzeniem lub \u017ce jest przyczyn\u0105 r\u00f3\u017cnic w zdrowiu psychicznym mi\u0119dzy osobami homoseksualnymi a heteroseksualnymi.\nliteratura naukowa, kt\u00f3ra klasyfikowa\u0142a homoseksualno\u015b\u0107 jako zaburzenie psychiczne, opiera\u0142a si\u0119 na badaniach, kt\u00f3re obarczone by\u0142y powa\u017cnymi b\u0142\u0119dami metodologicznymi: niejasne definicje poj\u0119\u0107, niedok\u0142adna klasyfikacja uczestnik\u00f3w, niereprezentatywne grupy badawcze sk\u0142adaj\u0105ce si\u0119 z os\u00f3b homoseksualnych, b\u0119d\u0105cych wi\u0119\u017aniami lub pacjentami, niew\u0142a\u015bciwe grupy por\u00f3wnawcze, niesp\u00f3jne sposoby doboru pr\u00f3b, ignorowanie zmiennych zak\u0142\u00f3caj\u0105cych, b\u0142\u0119dne interpretacje wynik\u00f3w, niew\u0142a\u015bciwe metody zbierania danych i w\u0105tpliwe wyniki pomiar\u00f3w.\n\n\n== homoseksualno\u015b\u0107 a queer theory ==\n\n\n=== nowoczesno\u015b\u0107: socjologia dewiacji ===\nhomoseksualno\u015b\u0107, kt\u00f3r\u0105 postrzegano pocz\u0105tkowo jako zaburzenie psychiczne, nie by\u0142a uwa\u017cana za swoisty przedmiot nauk humanistycznych, lecz bada\u0144 medycznych. to w\u0142a\u015bnie nowoczesna medycyna stworzy\u0142a poj\u0119cie osoby homoseksualnej jako osoby posiadaj\u0105cej wewn\u0119trzne, relatywnie sta\u0142e predyspozycje do zachowa\u0144 homoseksualnych. celem konstrukcji tej kategorii by\u0142o przede wszystkim uporz\u0105dkowanie r\u00f3\u017cnorodno\u015bci przestrzeni publicznej i nadanie jej zamkni\u0119tej, stabilnej i przewidywalnej formy. poj\u0119cie homoseksualno\u015bci zosta\u0142o stworzone, aby postawi\u0107 sztywn\u0105 granic\u0119 mi\u0119dzy tym, co normalne, widoczne, akceptowalne, po\u017c\u0105dane, a tym, co nienormalne, patologiczne, chore, perwersywne. nazwanie rodzaju nienormalno\u015bci umo\u017cliwi\u0142o jego wykluczenie. jak podkre\u015bla francuski antropolog i socjolog claude l\u00e9vi-strauss, jest to jedna ze strategii (strategia antropoemiczna), s\u0142u\u017c\u0105cych usuni\u0119ciu z przestrzeni publicznej przedstawicieli to\u017csamo\u015bci niekompatybilnych. druga strategia, antropofagiczna, polega na ich wch\u0142oni\u0119ciu, po\u0142kni\u0119ciu przez spo\u0142ecze\u0144stwo poprzez zmuszanie do wyrzeczenia si\u0119 swojej odmienno\u015bci (np. poprzez terapi\u0119 konwersyjn\u0105).\nprzed skonstruowaniem kategorii to\u017csamo\u015bciowej osoby homoseksualnej w dyskursie spo\u0142ecznym istnia\u0142o tylko poj\u0119cie \u201eakt\u00f3w homoseksualnych\u201d, kt\u00f3re nie zdawa\u0142y si\u0119 wynika\u0107 z \u017cadnych specjalnych predyspozycji i potencjalnie mog\u0142y by\u0107 przejawiane przez ka\u017cdego cz\u0142owieka. przed xix wiekiem nie znano poj\u0119cia orientacji psychoseksualnej i wykreowanych w jego ramach kategorii to\u017csamo\u015bciowych os\u00f3b hetero-, bi- i homoseksualnych. nie istnia\u0142o zatem zjawisko identyfikacji z \u017cadn\u0105 z tych to\u017csamo\u015bci.\nw niekt\u00f3rych kulturach (pa\u0144stwa islamskie, chrze\u015bcija\u0144ska europa wiek\u00f3w \u015brednich, kultura aramejsko-hebrajska i in.) akty homoseksualne, podobnie jak wszystkie inne zachowania seksualne nieprowadz\u0105ce do prokreacji, uwa\u017cane by\u0142y za sprzeczne z natur\u0105 i gorsz\u0105ce. poniewa\u017c w erze nowoczesnej dyskurs nie oferowa\u0142 alternatywnych koncepcji seksualno\u015bci, postulat patologizacji homoseksualno\u015bci sta\u0142 si\u0119 obowi\u0105zuj\u0105cy tak\u017ce w medycynie, gdzie stworzono obraz kliniczny osoby homoseksualnej jako osoby obsesyjnie zainteresowanej seksem, cz\u0119sto molestuj\u0105cej dzieci, dotkni\u0119tej zaburzeniami psychotycznymi, depresj\u0105, brakiem zdolno\u015bci do wykazywania uczu\u0107 wy\u017cszych czy tworzenia d\u0142ugotrwa\u0142ych zwi\u0105zk\u00f3w monogamicznych.\n\n\n=== studia lesbijsko-gejowskie i polityka to\u017csamo\u015bci ===\nw latach 70. xx w. pod wp\u0142ywem rewolucji seksualnej i burzy kontrkulturowej nast\u0105pi\u0142a problematyzacja seksualno\u015bci (w tym homoseksualno\u015bci) w kontek\u015bcie najnowszych bada\u0144 psychologicznych i socjologicznych. jej efektem by\u0142o skre\u015blenie homoseksualno\u015bci z listy problem\u00f3w zdrowotnych ameryka\u0144skiego towarzystwa psychiatrycznego dsm. dekonstrukcji rozmaitych opresywnych przekona\u0144 towarzyszy\u0142y zanegowanie znaczenia homoseksualno\u015bci jako patologii i wprowadzenie do dyskursu naukowego poj\u0119cia homofobii przez george\u2019a weinberga. reinterpretacja seksualno\u015bci spowodowa\u0142a powstanie \u201estudi\u00f3w lesbijsko-gejowskich\u201d, kt\u00f3re mia\u0142y na celu stworzenie rzetelnego, pozytywnego obrazu os\u00f3b homoseksualnych. punktem wyj\u015bcia nowego paradygmatu by\u0142y z jednej strony postulat psychologiczny, dotycz\u0105cy depatologizacji homoseksualno\u015bci, z drugiej jednak strony za\u0142o\u017cenie, \u017ce osoby homoseksualne stanowi\u0105 w miar\u0119 jednolit\u0105 grup\u0119 spo\u0142eczn\u0105, kt\u00f3r\u0105 mo\u017cna opisa\u0107 u\u017cywaj\u0105c j\u0119zyka to\u017csamo\u015bci kolektywnej i mniejszo\u015bci kulturowej. taki spos\u00f3b my\u015blenia nie negowa\u0142 xix-wiecznych koncepcji osoby homoseksualnej jako osoby posiadaj\u0105cej relatywnie sta\u0142e predyspozycje do danych zachowa\u0144 seksualnych. zmiana polega\u0142a jedynie na usuni\u0119ciu z definicji tej kategorii element\u00f3w patologicznych (jak sk\u0142onno\u015b\u0107 do zachowa\u0144 destruktywnych, pedofilii itd.) i zast\u0105pienie ich stwierdzeniem, \u017ce osoba homoseksualna jest taka sama jak osoba heteroseksualna.\nnast\u0105pi\u0142a w ten spos\u00f3b pr\u00f3ba charakteryzacji, stworzenia nowych definicji \u201eto\u017csamo\u015bci homoseksualnej\u201d i \u201e\u015brodowiska homoseksualnego\u201d (zob. polityka to\u017csamo\u015bci) jako grupy dotkni\u0119tej dyskryminacj\u0105. zabiegi te zosta\u0142y poddane krytyce przez now\u0105 generacj\u0119 teoretyk\u00f3w, podkre\u015blaj\u0105cych zr\u00f3\u017cnicowanie os\u00f3b homoseksualnych, powoduj\u0105ce, \u017ce niemo\u017cliwe jest utworzenie sp\u00f3jnego obrazu typologicznego.\n\n\n== homoseksualno\u015b\u0107 a kontekst kulturowy ==\ndychotomia (sztywne rozdzielanie) p\u0142ci, kt\u00f3ra jest obecna w kulturze zachodu, posiada charakter etnocentryczny (zale\u017cny od grupy etnicznej). mimo tego p\u0142e\u0107 (lub p\u0142ciowo\u015b\u0107) cz\u0142owieka nie musi wyra\u017ca\u0107 si\u0119 dychotomicznie \u2013 w innych kulturach i zbiorowo\u015bciach kulturowych spotyka si\u0119 przypadki i koncepcje dotycz\u0105ce androgynii, transseksualizmu, jak i samej homoseksualno\u015bci.\nzachowania i to\u017csamo\u015bci homoseksualne (r\u00f3\u017cnie nazywane) zaobserwowano w wi\u0119kszo\u015bci znanych naukowcom kultur \u2013 zar\u00f3wno w\u015br\u00f3d kobiet, jak i m\u0119\u017cczyzn, przy czym ten drugi zauwa\u017cany jest cz\u0119\u015bciej. spotyka si\u0119 go w formie sta\u0142ych instytucji spo\u0142ecznych, w formie zachowa\u0144 zwi\u0105zanych z pewnymi obrz\u0119dami lub jako sporadyczne zachowania indywidualne. odbi\u00f3r homoseksualno\u015bci przez reszt\u0119 spo\u0142ecze\u0144stwa zmienia\u0142 si\u0119 w czasie i na przestrzeni r\u00f3\u017cnych kultur, pocz\u0105wszy od pe\u0142nej akceptacji i integracji (u pierwotnych kultur indian) po fizyczn\u0105 eksterminacj\u0119 (np. w iii rzeszy).\n\n\n=== staro\u017cytno\u015b\u0107 ===\nw staro\u017cytnych grecji i rzymie u\u017cywano wielu poj\u0119\u0107 na zachowania homoseksualne, r\u00f3\u017cnie je te\u017c oceniano. aktywna penetracja by\u0142a traktowana jako przejaw m\u0119sko\u015bci i w obu kulturach j\u0105 wychwalano. pot\u0119piano natomiast pasywny kontakt homoseksualny u doros\u0142ych.\nw grecji pederastia, czyli stosunki erotyczne i uczuciowe doros\u0142ych m\u0119\u017cczyzn z dorastaj\u0105cymi ch\u0142opcami i m\u0142odzie\u0144cami (efebami), by\u0142y akceptowane, czasami zalecane i powszechne. pochwa\u0142a mi\u0142o\u015bci homoseksualnej jako wy\u017cszej formy mi\u0142o\u015bci, zalecana jest przez platona w uczcie (mi\u0142o\u015b\u0107 platoniczna). doros\u0142a osoba (mi\u0142o\u015bnik, \u1f10\u03c1\u03b1\u03c3\u03c4\u03ae\u03c2) mog\u0142a pe\u0142ni\u0107 jedynie funkcj\u0119 aktywn\u0105 i nie by\u0142a przy tym uznawana za osob\u0119 homoseksualn\u0105. przyjmowanie postawy pasywnej przez doros\u0142ego by\u0142o pot\u0119piane.\nw poga\u0144skim rzymie do powy\u017cszych podzia\u0142\u00f3w (pasywny/aktywny, m\u0142odzieniec/doros\u0142y) doszed\u0142 jeszcze podzia\u0142 na wolnych i niewolnik\u00f3w. nie akceptowano stosunk\u00f3w homoseksualnych mi\u0119dzy wolnymi. stosunek z wolnym nieletnim by\u0142 zakazany prawem. by\u0142y natomiast akceptowane, a nawet wymagane ze strony niewolnik\u00f3w. wolny doros\u0142y, dopuszczaj\u0105cy si\u0119 pasywnego stosunku homoseksualnego lub uprawiaj\u0105cy z innym m\u0119\u017cczyzn\u0105 seks oralny, by\u0142 traktowany z pogard\u0105 jako osoba zniewie\u015bcia\u0142a. cz\u0119\u015b\u0107 lekarzy rzymskich uznawa\u0142a tak\u0105 homoseksualno\u015b\u0107 za chorob\u0119 psychiczn\u0105.\nzwi\u0105zki homoseksualne mi\u0119dzy kobietami s\u0105 s\u0142abo udokumentowane i przebadane. homoerotyczne sk\u0142onno\u015bci przypisuje si\u0119 safonie, od kt\u00f3rej miejsca zamieszkania (wyspa lesbos) pochodzi termin lesbijka.\n\n\n== status prawny ==\nw 69 pa\u0144stwach na \u015bwiecie oraz w strefie gazy, 2 prowincjach indonezji (aceh i sumatrze po\u0142udniowej) i na wyspach cooka kontakty homoseksualne podlegaj\u0105 penalizacji. w egipcie i iraku homoseksualizm de iure nie podlega kryminalizacji, ale de facto uznawany jest za przest\u0119pstwo. w 43 pa\u0144stwach karane s\u0105 zar\u00f3wno kontakty seksualne mi\u0119dzy m\u0119\u017cczyznami, jak i mi\u0119dzy kobietami, a w 26 \u2013 tylko mi\u0119dzy m\u0119\u017cczyznami.\nhomoseksualno\u015b\u0107 jest karana \u015bmierci\u0105 w 4 pa\u0144stwach, gdzie prawo szariatu obowi\u0105zuje na szczeblu krajowym: arabii saudyjskiej, iranie, jemenie i sudanie, a tak\u017ce w niekt\u00f3rych regionach somalii i 12 stanach nigerii, gdzie prawo szariatu obowi\u0105zuje lokalnie. kara \u015bmierci jest stosowana r\u00f3wnie\u017c przez miejscowe s\u0105dy lub milicje na terenach iraku i czeczenii. w 6 kolejnych pa\u0144stwach: afganistanie, brunei, katarze, mauretanii, pakistanie i zjednoczonych emiratach arabskich \u2013 interpretacja prawa szariatu lub litera prawa dopuszczaj\u0105 kar\u0119 \u015bmierci, ale nie jest ona stosowana \u2013 istnieje moratorium na jej wykonywanie lub kodeksy karne przewiduj\u0105 \u0142agodniejsze kary za kontakty homoseksualne.\npa\u0144stwa, w kt\u00f3rych kontakty seksualne mi\u0119dzy osobami tej samej p\u0142ci nie s\u0105 karane, ale ograniczona jest wolno\u015b\u0107 wypowiedzi lub zrzeszania si\u0119 z powodu orientacji seksualnej, to: bia\u0142oru\u015b, burkina faso, chiny, demokratyczna republika konga, fid\u017ci, indonezja, jordania, kazachstan, kirgistan, korea p\u00f3\u0142nocna, litwa, mali, mozambik, paragwaj, rosja i 7 ameryka\u0144skich stan\u00f3w: alabama, arizona, luizjana, karolina po\u0142udniowa, mississippi, oklahoma i teksas.\n26 pa\u0144stw otworzy\u0142o instytucj\u0119 ma\u0142\u017ce\u0144stwa dla par jednop\u0142ciowych. s\u0105 to: holandia (2001), belgia (2003), hiszpania (2005), kanada (2003 \u2013 pierwsza prowincja, od 2005 w ca\u0142ym kraju), republika po\u0142udniowej afryki (2006), norwegia (2009), szwecja (2009), portugalia (2010), islandia (2010), argentyna (2010), dania (2012), brazylia (2011 \u2013 pierwszy stan, od 2013 w ca\u0142ym kraju), francja (2013), urugwaj (2013), nowa zelandia (2013), luksemburg (2015), stany zjednoczone (2004 \u2013 pierwszy stan, od 2015 w ca\u0142ym kraju), irlandia (2015), kolumbia (2016), finlandia (2017), malta (2017), niemcy (2017), australia (2017), austria (2019), tajwan (2019) i ekwador (2019).\nma\u0142\u017ce\u0144stwa os\u00f3b tej samej p\u0142ci zosta\u0142y zalegalizowane tak\u017ce w cz\u0119\u015bci wielkiej brytanii (anglia i walia (2014) oraz szkocja (2014)) i w wi\u0119kszo\u015bci region\u00f3w meksyku (miasto meksyk (2010), quintana roo (2012), coahuila (2014), chihuahua (2015), nayarit (2015), jalisco (2016), campeche (2016), colima (2016), michoac\u00e1n (2016), morelos (2016), chiapas (2017), puebla (2017), kalifornia dolna (2017), oaxaca (2018), nuevo le\u00f3n (2019), aguascalientes (2019), san luis potos\u00ed (2019), hidalgo (2019) i kalifornia dolna po\u0142udniowa (2019)).\npa\u0144stwa, kt\u00f3re zamiast mo\u017cliwo\u015bci zawierania ma\u0142\u017ce\u0144stw oferuj\u0105 parom homoseksualnym mo\u017cliwo\u015b\u0107 rejestracji zwi\u0105zk\u00f3w partnerskich, to: andora (2005), czechy (2006), s\u0142owenia (2006), szwajcaria (2007), w\u0119gry (2009), liechtenstein (2011), chorwacja (2014), chile (2015), cypr (2015), grecja (2015), estonia (2016), w\u0142ochy (2016) i san marino (2018), a tak\u017ce wchodz\u0105ca w sk\u0142ad wielkiej brytanii irlandia p\u00f3\u0142nocna (2005) i meksyka\u0144ski stan tlaxcala (2017).\n\n\n== zwi\u0105zki homoseksualne ==\nnie ma istotnych statystycznie r\u00f3\u017cnic pod wzgl\u0119dem zaanga\u017cowania w zwi\u0105zek pomi\u0119dzy parami homo- a heteroseksualnymi. badanie autorstwa kristoffa bonello i malcolma c. crossa, kt\u00f3re polega\u0142o na przeprowadzeniu wywiad\u00f3w z o\u015bmioma gejami, wykaza\u0142o, \u017ce w ich zwi\u0105zkach dochodzi\u0142o do kontakt\u00f3w seksualnych z osobami trzecimi. mimo to partnerzy uznawali swoje relacje za monogamiczne, rozumiej\u0105c pod tym poj\u0119ciem \u0142\u0105cz\u0105c\u0105 ich wi\u0119\u017a romantyczn\u0105, okre\u015blan\u0105 te\u017c monogami\u0105 emocjonaln\u0105. w badaniu przeprowadzonym na 70 gejach z toronto \u017cyj\u0105cych w zwi\u0105zku, skrypt seksualny monogamii znaleziono u 26% par. \u017cadna z badanych par nie by\u0142a ze sob\u0105 d\u0142u\u017cej ni\u017c trzy lata. w badaniu na pr\u00f3bie 191 par homoseksualnych m\u0119\u017cczyzn z san francisco wyr\u00f3\u017cniono trzy typy um\u00f3w seksualnych \u2013 monogamia, zwi\u0105zek otwarty z ograniczeniami oraz zwi\u0105zek otwarty bez ogranicze\u0144. monogami\u0119 deklarowa\u0142o 48% uczestnik\u00f3w bada\u0144, 42% uczestnik\u00f3w pozostawa\u0142o w zwi\u0105zku otwartym z ograniczeniami dotycz\u0105cymi praktyk seksualnych poza zwi\u0105zkiem podstawowym; pozostali uczestnicy pozostawali w zwi\u0105zkach otwartych bez ogranicze\u0144. do z\u0142amania deklarowanej umowy w okresie ostatnich 12 miesi\u0119cy przyzna\u0142o si\u0119 30% badanych m\u0119\u017cczyzn. z czego po\u0142owa z nich o z\u0142amaniu umowy poinformowa\u0142a swego podstawowego partnera. regu\u0142y seksu poza zwi\u0105zkiem w\u015br\u00f3d par gej\u00f3w pozostaj\u0105cych w zwi\u0105zku otwartym maj\u0105 za zadanie chroni\u0107 emocjonaln\u0105 wi\u0119\u017a z podstawowym partnerem oraz zmniejsza\u0107 ryzyko zaka\u017cenia wirusem hiv. w ci\u0105gu pi\u0119ciu lat poprzedzaj\u0105cych pewne badanie statystyczne z 2008 roku m\u0119\u017cczyzna homoseksualny posiada\u0142 dziesi\u0119ciu partner\u00f3w, natomiast m\u0119\u017cczyzna heteroseksualny \u2013 dwie partnerki (analiza zachowa\u0144 5168 m\u0119\u017cczyzn). badanie 819 m\u0119\u017cczyzn homoseksualnych i biseksualnych pokaza\u0142o, \u017ce wi\u0119kszo\u015b\u0107 z nich deklaruje si\u0119 jako singel (n=503). pozostali \u017cyli w zwi\u0105zkach, kt\u00f3re okre\u015blono jako monogamiczne (n=182), otwarte (n=71) i w j\u0119zyku angielskim monogamish (n=63). zwi\u0105zek monogamish oznacza par\u0119, w kt\u00f3rej obaj partnerzy zgodzili si\u0119, \u017ce przypadkowy seks jest dopuszczalny, gdy s\u0105 w niego zaanga\u017cowani obaj partnerzy. badania potwierdzi\u0142y, \u017ce \u017cycie w zwi\u0105zkach, tak\u017ce u gej\u00f3w, jest powi\u0105zane z korzy\u015bciami zdrowotnymi, co wcze\u015bniej zosta\u0142o udowodnione wieloma badaniami dla zwi\u0105zk\u00f3w heteroseksualnych. najwi\u0119cej korzy\u015bci zdrowotnych obserwowano u par okre\u015blanych jako monogamiczne. w innym badaniu w\u015br\u00f3d 161 badanych par homoseksualnych wyr\u00f3\u017cniono relacje monogamiczne (52,8%), otwarte (13,0%), monogamish (14,9%) i zr\u00f3\u017cnicowane (19,3%). michael bettinger w artykule opublikowanym na \u0142amach journal of glbt family studies pisze, \u017ce niekt\u00f3rzy geje \u017cyj\u0105 w zwi\u0105zkach znacznie r\u00f3\u017cni\u0105cych si\u0119 od tradycyjnego, zachodniego, heteroseksualnego modelu rodziny. wi\u0119cej ni\u017c dw\u00f3ch partner\u00f3w mo\u017ce tworzy\u0107 rodzin\u0119 opisywan\u0105 jako poliamoryczna. w rodzinie opisanej przez bettinger pi\u0119ciu doros\u0142ych gej\u00f3w wychowywa\u0142o 2 nastoletnich ch\u0142opc\u00f3w. elisabeth sheff pisze, \u017ce w publikacjach naukowych opisano lesbijskie rodziny poliamoryczne oraz grupy os\u00f3b r\u00f3\u017cnej p\u0142ci, w kt\u00f3rych partner\u00f3w \u0142\u0105cz\u0105 tak\u017ce relacje homoseksualne.\nakty przemocy w gospodarstwach domowych gej\u00f3w i lesbijek wyst\u0119puj\u0105 w przybli\u017ceniu tak samo cz\u0119sto lub cz\u0119\u015bciej ni\u017c w zwi\u0105zkach heteroseksualnych. organizacja lambda, podaje na swojej stronie internetowej, \u017ce wyst\u0119powanie przemocy w zwi\u0105zkach homoseksualnych jest podobne do poziomu przemocy wobec heteroseksualnych kobiet (25%), ale w obu przypadkach warto\u015b\u0107 jest prawdopodobnie zani\u017cona. raporty z lat 1997 i 1998 opublikowane przez organizacj\u0119 podaj\u0105 zakres przemocy w zwi\u0105zkach nieheteroseksualnych od 25% do 33%. geje i m\u0119\u017cczy\u017ani biseksualni s\u0105 nara\u017ceni na podobne formy przemocy (fizycznej, psychicznej i seksualnej) co kobiety w zwi\u0105zkach lesbijskich i heteroseksualnych. christopher j. alexander na podstawie przegl\u0105du literatury naukowej stwierdza, \u017ce w badaniach stwierdzano wyst\u0119powanie przemocy w 25% do 50% gospodarstw domowych gej\u00f3w i lesbijek. taki sam zakres wyst\u0119powania przemocy w zwi\u0105zkach homoseksualnych podaj\u0105 w przegl\u0105dzie literatury andrew richards, nathalie noret i ian rivers. szacunki przedstawione przez stiles-shields i carroll w pracy przegl\u0105dowej z roku 2014 obejmuj\u0105 zakres 25\u201375%. autorzy sugeruj\u0105, \u017ce odsetek os\u00f3b homoseksualnych, kt\u00f3rych dotyka przemoc domowa jest wy\u017cszy, gdy\u017c cz\u0119\u015b\u0107 przypadk\u00f3w nie jest zg\u0142aszana z obawy przed dyskryminacj\u0105.\n\n\n== rodzicielstwo lesbijek i gej\u00f3w ==\nw 2018 roku w wielkiej brytanii 18% ma\u0142\u017ce\u0144stw os\u00f3b tej samej p\u0142ci, 15% jednop\u0142ciowych zwi\u0105zk\u00f3w partnerskich i 6% homoseksualnych zwi\u0105zk\u00f3w kohabitacyjnych wychowywa\u0142o dzieci, a w 2017 roku w usa 15,6% par jednop\u0142ciowych wychowywa\u0142o dzieci. w 2016 roku w kanadzie odsetek ten wynosi\u0142 12%, w australii \u2013 15%, w irlandii \u2013 9,8%, a w niemczech \u2013 10,5%.\n\nprzekonanie, \u017ce dzieci potrzebuj\u0105 zar\u00f3wno matki, jak i ojca, nie znajduje potwierdzenia w badaniach naukowych. nie wykazano, \u017ceby orientacja seksualna lub to\u017csamo\u015b\u0107 p\u0142ciowa rodzic\u00f3w mia\u0142y negatywny wp\u0142yw na rozw\u00f3j dzieci. istnieje konsensus naukowy, \u017ce dzieci par jednop\u0142ciowych rozwijaj\u0105 si\u0119 tak samo dobrze jak dzieci par heteroseksualnych. wyniki niekt\u00f3rych bada\u0144, w kt\u00f3rych dopasowano do siebie rodziny, sugeruj\u0105, \u017ce umiej\u0119tno\u015bci rodzicielskie gej\u00f3w i lesbijek mog\u0105 by\u0107 nawet lepsze ni\u017c umiej\u0119tno\u015bci heteroseksualnych rodzic\u00f3w.\nkwestie adopcji i wychowywania dzieci przez pary gejowskie i lesbijskie s\u0105 przedmiotem kontrowersji w wielu krajach. oficjalnie uznawane rodzicielstwo par jednop\u0142ciowych sta\u0142o si\u0119 mo\u017cliwe dzi\u0119ki zmianom prawa umo\u017cliwiaj\u0105cym osobom tej samej p\u0142ci zawieranie zwi\u0105zk\u00f3w partnerskich oraz ma\u0142\u017ce\u0144stw i zwi\u0105zanym z tym prawem do adopcji dla par homoseksualnych. adopcja przez zwi\u0105zki jednop\u0142ciowe jest legalna w 27 pa\u0144stwach i niekt\u00f3rych regionach meksyku.\n\n\n== aspekty religijne ==\naktywno\u015bci homoseksualnej nie akceptuj\u0105: wi\u0119kszo\u015b\u0107 ko\u015bcio\u0142\u00f3w chrze\u015bcija\u0144skich, ortodoksyjny judaizm, hinduizm oraz islam; mniej stanowcze s\u0105 tradycyjne nurty buddyzmu; akceptuj\u0105cy stosunek ma shint\u014d, du\u017ca cz\u0119\u015b\u0107 neopogan.\nwed\u0142ug doktryn wi\u0119kszo\u015bci ko\u015bcio\u0142\u00f3w chrze\u015bcija\u0144skich kontakty homoseksualne s\u0105 grzechem. jako pow\u00f3d pot\u0119pienia podawane s\u0105 jednoznaczne stwierdzenia biblii. w ko\u015bciele katolickim i konserwatywnych ko\u015bcio\u0142ach protestanckich kontakty homoseksualne s\u0105 r\u00f3wnie\u017c okre\u015blane jako sprzeczne z tzw. prawem naturalnym i zagra\u017caj\u0105ce podstawowym warto\u015bciom spo\u0142ecznym, m.in. rodzinie. osoby homoseksualne s\u0105 przez przedstawicieli tych ko\u015bcio\u0142\u00f3w zach\u0119cane do abstynencji seksualnej. dotyczy to wszystkich os\u00f3b niezale\u017cnie od orientacji seksualnej, przy interpretacji, \u017ce biblia za jedyny godziwy przejaw aktywno\u015bci seksualnej uznaje seks w ma\u0142\u017ce\u0144stwie, rozumianym jako trwa\u0142y (w ko\u015bciele katolickim i prawos\u0142awnym \u2013 sakramentalny) zwi\u0105zek dwojga os\u00f3b r\u00f3\u017cnej p\u0142ci. od 2023 roku ko\u015bci\u00f3\u0142 katolicki dopuszcza (pod pewnymi warunkami) mo\u017cliwo\u015b\u0107 udzielania przez \u200b\u200bksi\u0119\u017cy b\u0142ogos\u0142awie\u0144stw \u201epar w sytuacjach nieregularnych i par jednop\u0142ciowych, bez oficjalnego zatwierdzania ich statusu lub modyfikowania w jakikolwiek spos\u00f3b odwiecznego nauczania ko\u015bcio\u0142a na temat ma\u0142\u017ce\u0144stwa\u201d.\npodobne negatywne stanowisko wzgl\u0119dem homoseksualizmu wyznaj\u0105 na podstawie tory (pi\u0119cioksi\u0119gu moj\u017ceszowego) ortodoksyjni \u017cydzi, zw\u0142aszcza m\u0119skiego (kobiecy jest traktowany \u0142agodniej, jako \u017ce brak o tym w torze zdecydowanych wypowiedzi).\nbrak akceptacji homoseksualno\u015bci, wyra\u017cany przez przedstawicieli instytucji religijnych, spotyka si\u0119 z ostr\u0105 krytyk\u0105 organizacji zrzeszaj\u0105cych psycholog\u00f3w oraz zajmuj\u0105cych si\u0119 obron\u0105 praw cz\u0142owieka. zdaniem cz\u0119\u015bci psycholog\u00f3w religie mog\u0105 wp\u0142ywa\u0107 na wzrost antyspo\u0142ecznych uprzedze\u0144 i dyskryminacji ze wzgl\u0119du na orientacj\u0119 seksualn\u0105:\n\nniekt\u00f3re ko\u015bcio\u0142y protestanckie i starokatolickie, nale\u017c\u0105ce zazwyczaj do ga\u0142\u0119zi tzw. liberalnego chrze\u015bcija\u0144stwa, udzielaj\u0105 b\u0142ogos\u0142awie\u0144stw parom os\u00f3b tej samej p\u0142ci. wymieni\u0107 mo\u017cna tu ko\u015bci\u00f3\u0142 anglika\u0144ski w kanadzie, ko\u015bci\u00f3\u0142 episkopalny w usa, niekt\u00f3re ko\u015bcio\u0142y starokatolickie unii utrechckiej, ko\u015bci\u00f3\u0142 szkocki (od 2006), ewangelicko-lutera\u0144ski ko\u015bci\u00f3\u0142 kanady, ko\u015bci\u00f3\u0142 szwecji, ko\u015bci\u00f3\u0142 danii, niekt\u00f3re ko\u015bcio\u0142y dzia\u0142aj\u0105ce we wsp\u00f3lnocie ko\u015bcio\u0142a ewangelickiego w niemczech, prezbiteria\u0144ski ko\u015bci\u00f3\u0142 usa, ko\u015bci\u00f3\u0142 morawian, ko\u015bci\u00f3\u0142 protestancki w holandii. kilka innych ko\u015bcio\u0142\u00f3w udziela ma\u0142\u017ce\u0144stw os\u00f3b tej samej p\u0142ci np. zjednoczony ko\u015bci\u00f3\u0142 kanady, metropolitalna wsp\u00f3lnota ko\u015bcielna oraz niewielkie od\u0142amy innych tradycji, np. od\u0142am adwentyst\u00f3w \u2013 mi\u0119dzynarodowe braterstwo adwentyst\u00f3w dnia si\u00f3dmego.\njest to tak\u017ce przyj\u0119t\u0105 praktyk\u0105 przez od\u0142am religii mormon\u00f3w \u2013 przywr\u00f3cony ko\u015bci\u00f3\u0142 jezusa chrystusa.\n\n\n== prze\u015bladowanie i dyskryminacja ==\n\n\n=== w przesz\u0142o\u015bci ===\n\n\n==== trzecia rzesza ====\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nosoby homoseksualne (szczeg\u00f3lnie m\u0119\u017cczy\u017ani) pada\u0142y ofiar\u0105 nazist\u00f3w w iii rzeszy. nazi\u015bci uznawali osoby homoseksualne za \u201eantyspo\u0142ecznych paso\u017cyt\u00f3w\u201d, stanowi\u0105cych zagro\u017cenie na drodze prawid\u0142owego rozwoju rasy aryjskiej. w latach 1933\u20131945 ponad 100 tys. ludzi zosta\u0142o aresztowanych pod zarzutem zakazanej prawnie homoseksualno\u015bci. z tego oko\u0142o 50 tys. zosta\u0142o uznanych oficjalnie za osoby homoseksualne i skazanych na kary wi\u0119zienia, a bli\u017cej nieokre\u015blona liczba umieszczona w zak\u0142adach psychiatrycznych. od 5 do 15 tys. zosta\u0142o osadzonych w obozach koncentracyjnych; wed\u0142ug r\u00fcdigera lautmanna \u015bmiertelno\u015b\u0107 w tej grupie wynios\u0142a oko\u0142o 60%.\n\n\n==== zwi\u0105zek radziecki ====\nw pocz\u0105tkowym okresie po rewolucji pa\u017adziernikowej w rosji radzieckiej panowa\u0142a tolerancja dla os\u00f3b homoseksualnych, istnia\u0142y nawet plany legalizacji zwi\u0105zk\u00f3w mi\u0119dzy osobami tej samej p\u0142ci. a\u017c do 1929 pisarze tacy jak michai\u0142 kuzmin mogli publikowa\u0107 dzie\u0142a literackie z w\u0105tkami homoseksualnymi. w czasie rz\u0105d\u00f3w j\u00f3zefa stalina jednak homoseksualno\u015b\u0107 sta\u0142a si\u0119 tematem tabu. osoby homoseksualne zmuszano do ma\u0142\u017ce\u0144stwa je\u015bli chcia\u0142y zaj\u0105\u0107 wysokie stanowisko w rz\u0105dzie lub partii. w 1933 j\u00f3zef stalin zatwierdzi\u0142 nowy kodeks karny przewiduj\u0105cy kar\u0119 5 lat ci\u0119\u017ckich rob\u00f3t za seks z osob\u0105 tej samej p\u0142ci. kontakty homoseksualne uznawano za przest\u0119pstwo przeciw pa\u0144stwu tej samej rangi co szpiegostwo. po \u201eodwil\u017cy\u201d w 1956 roku, w ramach psychiatrii represyjnej, gej\u00f3w i lesbijki umieszczano w zak\u0142adach zamkni\u0119tych, gdzie cz\u0119sto byli poddawani terapiom z u\u017cyciem elektrowstrz\u0105s\u00f3w i \u015brodk\u00f3w psychotropowych.\n\n\n=== wsp\u00f3\u0142czesno\u015b\u0107 ===\nosoby homoseksualne spotykaj\u0105 si\u0119 z uprzedzeniami, dyskryminacj\u0105 i przemoc\u0105. wrogo\u015b\u0107 wobec nich bywa okre\u015blana jako homoerotofobia, heteroseksizm, homoseksofobia, homoseksizm, homonegatywizm, anty-homoseksualizm, jednak najcz\u0119\u015bciej stosowanym okre\u015bleniem jest homofobia. prowadzi to do znacznego zwi\u0119kszenia poziomu stresu u lesbijek i gej\u00f3w, a tak\u017ce do poczucia naznaczenia i wykluczenia.\nwyniki badania pew research z roku 2013 wskazuj\u0105 na wysok\u0105 akceptacj\u0119 homoseksualno\u015bci w krajach unii europejskiej. na pytanie, czy homoseksualno\u015b\u0107 powinna by\u0107 akceptowana odpowiedzia\u0142o twierdz\u0105co 88% ankietowanych w hiszpanii i 87% w niemczech. podobny rozk\u0142ad odpowiedzi uzyskano w\u015br\u00f3d ankietowanych w ameryce p\u00f3\u0142nocnej, natomiast niewielki odsetek ankietowanych odpowiedzia\u0142 twierdz\u0105co w krajach zachodniej azji i afryki p\u00f3\u0142nocnej (bliski wsch\u00f3d): tunezja \u2013 2%, azji-pacyfiku: pakistan: 2% oraz krajach afryki: 1% w nigerii. akceptacja homoseksualno\u015bci w polsce w roku 2013 (42%) by\u0142a por\u00f3wnywalna z izraelem (40%) i boliwi\u0105 (43%). w por\u00f3wnaniu z rokiem 2007 nast\u0105pi\u0142 wzrost o 3 punkty procentowe.\nistniej\u0105 przes\u0142anki wskazuj\u0105ce na to, \u017ce w uj\u0119ciu historiozoficznym, na przestrzeni dziej\u00f3w, emancypacja homoseksualno\u015bci jest pochodn\u0105 stosunk\u00f3w ekonomiczno-spo\u0142ecznych i politycznych danej epoki, w szczeg\u00f3lno\u015bci og\u00f3lnego poziomu dobrobytu oraz stabilizacji politycznej (okresy pokoju), co wi\u0105\u017ce si\u0119 zwykle z przeludnieniem, nastawieniem pacyfistycznym i spo\u0142ecznym przyzwoleniem na niereprodukcyjne zachowania seksualne, w tym homoseksualno\u015b\u0107.\n\n\n== homoseksualno\u015b\u0107 a pedofilia i wykorzystywanie seksualne dzieci ==\n\n\n=== o\u015bwiadczenia organizacji naukowych ===\nstanowisko ameryka\u0144skiego towarzystwa psychologicznego:\n\nstanowisko ameryka\u0144skiej akademii psychiatrii dzieci i m\u0142odzie\u017cy, ameryka\u0144skiego stowarzyszenia zdrowia publicznego, ameryka\u0144skiego stowarzyszenia poradnictwa psychologicznego i ameryka\u0144skiego narodowego stowarzyszenia pracownik\u00f3w socjalnych:\n\nstanowisko polskiego towarzystwa seksuologicznego:\n\nstanowisko stowarzyszenia portugalskich psycholog\u00f3w:\n\nstanowisko po\u0142udniowoafryka\u0144skiego towarzystwa psychologicznego:\n\nstanowisko po\u0142udniowoafryka\u0144skiej akademii nauk:\n\n\n=== badania naukowe ===\nbadania naukowe nie daj\u0105 podstaw do twierdzenia, \u017ce m\u0119\u017cczy\u017ani homoseksualni s\u0105 bardziej sk\u0142onni do wykorzystywania seksualnego dzieci ni\u017c inni m\u0119\u017cczy\u017ani. pedofile zazwyczaj odczuwaj\u0105 poci\u0105g seksualny do konkretnej p\u0142ci dziecka. skutkuje to podzia\u0142em pedofil\u00f3w na homoseksualnych (poci\u0105gaj\u0105 ich ch\u0142opcy), heteroseksualnych (poci\u0105gaj\u0105 ich dziewczynki) i biseksualnych (poci\u0105gaj\u0105 ich zar\u00f3wno ch\u0142opcy, jak i dziewczynki). homoseksualni pedofile stanowi\u0105 od 9 do 40% og\u00f3\u0142u pedofil\u00f3w, co stanowi odsetek oko\u0142o 4\u201320 razy wi\u0119kszy ni\u017c odsetek doros\u0142ych m\u0119\u017cczyzn, kt\u00f3rych poci\u0105gaj\u0105 inni doro\u015bli m\u0119\u017cczy\u017ani, w m\u0119skiej populacji. nie oznacza to, \u017ce homoseksualni m\u0119\u017cczy\u017ani s\u0105 bardziej sk\u0142onni do wykorzystywania seksualnego dzieci, tylko \u017ce wi\u0119kszy odsetek pedofil\u00f3w jest homoseksualny w swojej orientacji wzgl\u0119dem p\u0142ci dziecka. pedofile heteroseksualni preferuj\u0105 dziewczynki mi\u0119dzy 8. a 10. rokiem \u017cycia, a homoseksualni preferuj\u0105 ch\u0142opc\u00f3w mi\u0119dzy 10. a 13. rokiem \u017cycia. dla cz\u0119\u015bci pedofil\u00f3w nie ma znaczenia p\u0142e\u0107 dziecka, lecz jego wiek.\n\n\n== zachowania homoseksualne zwierz\u0105t ==\nzachowania homoseksualne wyst\u0119puj\u0105 u kr\u0119gowc\u00f3w, szczeg\u00f3lnie u gatunk\u00f3w \u017cyj\u0105cych w spo\u0142eczno\u015bciach, np. u ptak\u00f3w morskich i ssak\u00f3w, w tym w\u015br\u00f3d najbli\u017cej spokrewnionych z cz\u0142owiekiem szympans\u00f3w. zachowania takie zaobserwowano do tej pory u ponad 1500 \u017cyj\u0105cych na wolno\u015bci gatunk\u00f3w, a zjawisko to dobrze udokumentowano u ponad pi\u0119ciuset z nich.\nzachowania homoseksualne by\u0142y wielokrotnie obserwowane u bizon\u00f3w ameryka\u0144skich, cz\u0119\u015bciej u samc\u00f3w ni\u017c u samic. w\u015br\u00f3d samc\u00f3w s\u0105 interpretowane jako przejaw dominacji, zabawy lub braku dost\u0119pu do samicy. mog\u0105 wyst\u0119powa\u0107 r\u00f3wnie cz\u0119sto jak zachowania heteroseksualne. zachowania homoseksualne obserwowane s\u0105 niemal wy\u0142\u0105cznie poza okresem godowym. cz\u0119\u015b\u0107 zachowa\u0144 homoseksualnych w\u015br\u00f3d samic ma miejsce w grupach trzech lub wi\u0119cej osobnik\u00f3w z udzia\u0142em wy\u0142\u0105cznie samic lub tak\u017ce samc\u00f3w. zachowania homoseksualne w\u015br\u00f3d samic mog\u0105 zwi\u0119ksza\u0107 szans\u0119 na kopulacj\u0119 z samcem, by\u0107 przejawem dominacji lub umo\u017cliwia\u0107 synchronizacj\u0119 rui.\nw\u015br\u00f3d \u017cyraf obserwuje si\u0119 zachowanie nazywane necking \u2013 pocieranie szyj\u0105. w\u015br\u00f3d dojrza\u0142ych samc\u00f3w zachowanie jest przejawem dominacji i s\u0142u\u017cy ustaleniu hierarchii w grupie zwi\u0119kszaj\u0105c szanse rozrodu samca wygrywaj\u0105cego pojedynek. necking w formie delikatnej wyst\u0119puje pomi\u0119dzy dojrza\u0142ymi i dorastaj\u0105cymi samcami. mo\u017cliwe, \u017ce w tym przypadku tak\u017ce jest przejawem dominacji lub form\u0105 nauki m\u0142odych osobnik\u00f3w.\nw ogrodach zoologicznych w usa, niemczech, japonii i nowej zelandii w przypadku pingwin\u00f3w zaobserwowano, \u017ce niekt\u00f3re osobniki p\u0142ci m\u0119skiej \u0142\u0105cz\u0105 si\u0119 w pary na ca\u0142e \u017cycie i zdarza si\u0119, \u017ce wsp\u00f3lnie buduj\u0105 gniazdo, w kt\u00f3rym zamiast jajka umieszczaj\u0105 kamie\u0144 pr\u00f3buj\u0105c wysiadywa\u0107 go. w 2004 roku pracownicy centralnego parku zoo w usa eksperymentalnie podmienili jednej m\u0119skiej parze pingwin\u00f3w kamie\u0144 na prawdziwe jajko, po czym zaobserwowali, \u017ce para pingwin\u00f3w otoczy\u0142a wyklute piskl\u0119 tak\u0105 sam\u0105 opiek\u0105, jak pary osobnik\u00f3w p\u0142ci przeciwnej. zachowania homoseksualne w\u015br\u00f3d pingwin\u00f3w potwierdzi\u0142y ogrody zoologiczne w niemczech, japonii, nowej zelandii i danii.\nw hodowlach owiec obserwuje si\u0119, i\u017c ok. 8% m\u0119skich osobnik\u00f3w wykazuje jedynie homoseksualne preferencje. dodatkowo zaobserwowano u nich r\u00f3\u017cnice w budowie m\u00f3zg\u00f3w w stosunku do osobnik\u00f3w wykazuj\u0105cych zachowania heteroseksualne.\n\n\n== zobacz te\u017c ==\nhomofobia\nheteroseksizm\nhomoerotyzm\nmniejszo\u015b\u0107 seksualna\nskala kinseya\nr\u00f3wnouprawnienie:\nparada r\u00f3wno\u015bci/gay pride\nstatus prawny zwi\u0105zk\u00f3w os\u00f3b tej samej p\u0142ci w europie\nsytuacja prawna i spo\u0142eczna os\u00f3b lgbt w europie\nhistoria:\nr\u00f3\u017cowe teczki\nakcja \u201ehiacynt\u201d\nniech nas zobacz\u0105\nwarszawski ruch homoseksualny\nstonewall (zamieszki)\ngay liberation front\ninne:\ngay-friendly\npolari \u2013 slang gejowski\nyaoi\nyuri\n\n\n== przypisy ==\n\n\n== bibliografia ==\npodstawy genetyki dla student\u00f3w i lekarzy, pod red. gerarda drewy i tomasza ferenca, warszawa, 2003.\ndorner g. (1979). hormones and sexual differentiation of the brain. sex, hormones and behavior, ciba foundation symposium 62.\ndorner g. (1985). sex-specific gonadotrophin, sexual orientation and gender behavior, w: endokrinologie, 65.\ndorner g. (1985). sex-specific gonadotrophin secretion, sexual orientation and gender role behavior, exp. clinical endocrinology, 86.\njacek kochanowski, od teorii dewiacji do teorii queer. w: k. slany, b. kowalska, m. \u015bmietana i.in. (2005). homoseksualizm. perspektywa interdyscyplinarna, nomos, krak\u00f3w.. kochanowski.edu.pl. [zarchiwizowane z tego adresu (2014-01-08)].\njacek kochanowski, poza funkcj\u0119 falliczn\u0105\njerzy a. kowalski, kr\u00f3tka historia emancypacji homoseksualizmu, na portalu historia.org.pl\njerzy adamj.a. kowalski jerzy adamj.a., sex-partner roles in homoerotic relations: an attempt of classification, \u201ejournal of homosexuality\u201d, 63 (1), 2016, s. 87\u2013102, doi: 10.1080/00918369.2015.1078639, issn 0091-8369, pmid: 26244248 .\nzbigniew lew-starowicz, s\u0142ownik encyklopedyczny mi\u0142o\u015b\u0107 i seks, wydawnictwa europa, isbn 83-87977-17-9, 1999.\no\u015bwiadczenie ameryka\u0144skiego towarzystwa psychiatrycznego w sprawie homoseksualno\u015bci. psych.org. [zarchiwizowane z tego adresu (2007-09-27)].\npliniop. prioreschi pliniop., a history of medicine: roman medicine, horatius press, 1996, s. 19\u201331, isbn 978-1-888456-03-5 .\n\n\n== linki zewn\u0119trzne ==\nbrentb. pickett brentb., homosexuality, [w:] stanford encyclopedia of philosophy [online], csli, stanford university, 5 lipca 2015, issn 1095-5054 [dost\u0119p 2018-08-07]  (ang.)."