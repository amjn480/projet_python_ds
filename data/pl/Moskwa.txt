"moskwa (ros. \u043c\u043e\u0441\u043a\u0432\u0430, wym. [m\u0250'skva]) \u2013 stolica rosji i najwi\u0119ksze miasto tego pa\u0144stwa, po\u0142o\u017cone w centralnym okr\u0119gu federalnym.\nliczy 12 655 050 mieszka\u0144c\u00f3w (stan na 2021 rok), przy czym ca\u0142a aglomeracja liczy 17,2 mln mieszka\u0144c\u00f3w (2020). jeden z najwa\u017cniejszych o\u015brodk\u00f3w politycznych, gospodarczych, kulturowych, religijnych, finansowych, edukacyjnych, komunikacyjnych oraz turystycznych rosji i \u015bwiata.\nmoskwa jest siedzib\u0105 najwy\u017cszych w\u0142adz pa\u0144stwowych rosji w tym: prezydenta, parlamentu (dumy pa\u0144stwowej i rady federacji) oraz rz\u0105du. w przesz\u0142o\u015bci miasto by\u0142o stolic\u0105: ksi\u0119stwa moskiewskiego (1213\u20131328), wielkiego ksi\u0119stwa moskiewskiego (1328\u20131547), carstwa rosyjskiego (1547\u20131712), rosji radzieckiej (1918\u20131991) i zwi\u0105zku radzieckiego (1922\u20131991). moskwa jest tak\u017ce stolic\u0105 rosyjskiego ko\u015bcio\u0142a prawos\u0142awnego. znajduje si\u0119 tu ponad 600 \u015bwi\u0105ty\u0144 r\u00f3\u017cnych wyzna\u0144, w tym cerkiew chrystusa zbawiciela \u2013 najwi\u0119ksza na \u015bwiecie cerkiew prawos\u0142awna, a tak\u017ce monaster dani\u0142owski \u2013 siedziba patriarchy moskiewskiego i ca\u0142ej rusi.\nmiasto jest obecnie jednym z najwa\u017cniejszych o\u015brodk\u00f3w finansowych \u015bwiata. w \u015bwiatowym rankingu pod wzgl\u0119dem koszt\u00f3w \u017cycia moskwa zaj\u0119\u0142a w 2006 pierwsze miejsce jako najdro\u017csze miasto \u015bwiata, w 2009 by\u0142a trzecia. w rankingu miast \u015bwiatowych miesi\u0119cznika \u201eforbes\u201d moskwa zaj\u0119\u0142a w 2011 po raz kolejny z rz\u0119du pierwsze miejsce pod wzgl\u0119dem liczby zamieszkuj\u0105cych j\u0105 miliarder\u00f3w (79 os\u00f3b). wcze\u015bniej, w 2009, w rankingu tym przej\u015bciowo z pierwszego spad\u0142a na trzecie miejsce.\nw 1990 historyczne centrum miasta (kreml oraz plac czerwony wraz z nawi\u0105zuj\u0105cymi do nich obiektami) zosta\u0142o wpisane na list\u0119 \u015bwiatowego dziedzictwa unesco.\n\n\n== geografia ==\n\n\n=== po\u0142o\u017cenie ===\nmoskwa po\u0142o\u017cona jest nad rzek\u0105 moskw\u0105 w europie wschodniej, na pograniczu grz\u0119dy smole\u0144sko-moskiewskiej, r\u00f3wniny moskiewsko-ockiej i niziny mieszczorskiej. miasto zajmuje 2511 km\u00b2, z czego 877 km\u00b2 znajduje si\u0119 wewn\u0105trz otaczaj\u0105cego miasto pier\u015bcienia obwodnic mkad.\n\n\n=== klimat ===\nw moskwie panuje klimat kontynentalny wilgotny (dfb) z kr\u00f3tkim, ciep\u0142ym latem i d\u0142ug\u0105, mro\u017an\u0105 zim\u0105; \u015brednia temperatura w lipcu wynosi +19,2 \u00b0c, a w styczniu \u20136,5 \u00b0c. roczna suma opad\u00f3w wynosi 600\u2013800 mm z maksimum w okresie letnim.\n\n\n== historia ==\nnajstarsze \u015blady osadnictwa na terenie moskwy pochodz\u0105 z iv\u2013iii wieku p.n.e. w ix wieku osada muromska, od ok. 862 w granicach rusi. najstarszy zachowany zapis dotycz\u0105cy moskwy pochodzi z 1147, kiedy to jerzy do\u0142goruki wyda\u0142 rozkaz zbudowania na wzg\u00f3rzu borowickim drewnianej baszty, daj\u0105c tym samym pocz\u0105tek kremlowi moskiewskiemu. w 1156 miasto zosta\u0142o otoczone d\u0119bow\u0105 palisad\u0105. w 1237 moskwa zosta\u0142a zdobyta i cz\u0119\u015bciowo zniszczona przez batu-chana. w 1263 wielki ksi\u0105\u017c\u0119 w\u0142odzimierski aleksander newski wydzieli\u0142 w ramach swego pa\u0144stwa ksi\u0119stwo moskiewskie, kt\u00f3re zosta\u0142o specjalnie utworzone dla jego najm\u0142odszego syna \u2013 daniela. stolic\u0105 ksi\u0119stwa od pocz\u0105tku jego istnienia by\u0142a moskwa odznaczaj\u0105ca si\u0119 dogodnym po\u0142o\u017ceniem geograficznym, z dala od z\u0142otej ordy, z kt\u00f3rej strony mo\u017cna si\u0119 by\u0142o spodziewa\u0107 najazd\u00f3w i umiejscowieniem na wewn\u0105trzruskich szlakach handlowych, kt\u00f3re dostarcza\u0142y miastu powa\u017cnych \u015brodk\u00f3w finansowych. dzi\u0119ki d\u0142ugim okresom pokoju w pocz\u0105tkowej historii ksi\u0119stwa moskiewskiego szybko wzrasta\u0142a liczba ludno\u015bci miasta.\n\n\n=== stolica wielkiego ksi\u0119stwa ===\nz walk o sukcesj\u0119 po aleksandrze newskim na rusi zwyci\u0119sko wysz\u0142o niewielkie ksi\u0119stwo moskiewskie, w kt\u00f3rym od 1263 na tronie zasiada\u0142 najm\u0142odszy syn aleksandra, daniel, za\u0142o\u017cyciel moskiewskiej linii rurykowicz\u00f3w. za panowania daniela wybudowano w moskwie m.in. monaster dani\u0142owski (1300) \u2013 obecnie jedn\u0105 z rezydencji patriarch\u00f3w moskwy i wszechrusi.\nw 1325 metropolita rusi piotr przeni\u00f3s\u0142 sw\u0105 siedzib\u0119 z w\u0142odzimierza (dok\u0105d wcze\u015bniej by\u0142a przeniesiona z kijowa) do moskwy. w 1328 wielki ksi\u0105\u017c\u0119 w\u0142odzimierski, iwan i kalita, przeni\u00f3s\u0142 na sta\u0142e do rodzimej moskwy tak\u017ce stolic\u0119 wielkiego ksi\u0119stwa, co da\u0142o pocz\u0105tek wielkiemu ksi\u0119stwu moskiewskiemu. presti\u017c miasta w owym czasie nieustannie wzrasta\u0142. ksi\u0105\u017c\u0119ta moskiewscy jako spadkobiercy wielkiego ksi\u0119stwa w\u0142odzimierskiego posiadali zwierzchnictwo nad pozosta\u0142ymi ksi\u0119stwami ruskimi. w mie\u015bcie osiedla\u0142a si\u0119 ruska inteligencja (duchowie\u0144stwo, bojarzy) m.in. z kijowa i w\u0142odzimierza. iwan kalita ufortyfikowa\u0142 moskw\u0119 i otoczy\u0142 kreml now\u0105, d\u0119bow\u0105 palisad\u0105, a tak\u017ce ufundowa\u0142 m.in. kamienny sob\u00f3r wniebowzi\u0119cia naj\u015bwi\u0119tszej marii panny (1326). do najznaczniejszych obiekt\u00f3w w moskwie z tego okresu nale\u017c\u0105 tak\u017ce: plac czerwony, monaster czudowski (1365) i monaster wniebowst\u0105pienia pa\u0144skiego (1389). nadal jednak wielcy ksi\u0105\u017c\u0119ta moskiewscy (do ko\u0144ca xiv wieku) najpierw obejmowali w\u0142adz\u0119 we w\u0142odzimierzu i tytu\u0142owali si\u0119 wielkimi ksi\u0105\u017c\u0119tami w\u0142odzimierskimi. w 1382 miasto zosta\u0142o zdobyte przez tatar\u00f3w i w znacznej mierze zniszczone. odbudowa miasta trwa\u0142a wiele lat.\n\n\n=== stolica carstwa ===\npo upadku konstantynopola (1453) moskwa zyska\u0142a na znaczeniu jako spadkobierczyni bizancjum, co podkre\u015bli\u0107 mia\u0142y ma\u0142\u017ce\u0144stwo iwana iii z zofi\u0105 paleolog, bratanic\u0105 ostatniego cesarza bizantyjskiego konstantyna xi dragazesa, a tak\u017ce przej\u0119cie bizantyjskiego dwug\u0142owego or\u0142a jako herbu pa\u0144stwa oraz bizantyjskiego ceremonia\u0142u dworskiego. aspiracje wielkiego ksi\u0119stwa moskiewskiego sformu\u0142owano w tezie o moskwie jako \u201etrzecim rzymie\u201d. moskwa mia\u0142a si\u0119 sta\u0107 now\u0105 stolic\u0105 prawos\u0142awnego \u015bwiata. kreml moskiewski zosta\u0142 w latach 1485\u20131495 rozbudowany wed\u0142ug projektu w\u0142oskich architekt\u00f3w renesansowych pietra solariego i marco ruffo, kt\u00f3rzy nadali mu dzisiejszy wygl\u0105d. cerkwie moskiewskie by\u0142y cz\u0119sto bogato zdobione freskami m.in. w soborze zwiastowania na kremlu (1405) oraz licznymi ikonami autorstwa teofana greka, andrieja rublowa i prochora z gorodca. w latach 1475\u20131479 zosta\u0142 przebudowany przez aristotele\u2019a fioravantiego sob\u00f3r wniebowzi\u0119cia naj\u015bwi\u0119tszej marii panny. w latach 1555\u20131560 architekci barma i postnik jakowlew zbudowali na placu czerwonym cerkiew wasyla b\u0142ogos\u0142awionego, kt\u00f3ra sta\u0142a si\u0119 symbolem miasta.\nmiasto szybko przekszta\u0142ci\u0142o si\u0119 w wielki o\u015brodek handlowy, rzemie\u015blniczy, sta\u0142o si\u0119 centrum kultury og\u00f3lnoruskiej. w xvi w. kremlowsk\u0105 twierdz\u0119 otoczono murem, zachowanym do czas\u00f3w wsp\u00f3\u0142czesnych. za czas\u00f3w iwana iv gro\u017anego, panuj\u0105cego w moskwie w latach 1533\u20131584, miasto otrzyma\u0142o po\u0142\u0105czenie morskie z krajami europy zachodniej przez morze bia\u0142e.\n\n\n==== wielka smuta ====\nw czasie wielkiej smuty i wojny polsko-rosyjskiej 1609\u20131618, w 1610 po wcze\u015bniejszym zwyci\u0119stwie w bitwie pod k\u0142uszynem oddzia\u0142y polskie pod wodz\u0105 hetmana stanis\u0142awa \u017c\u00f3\u0142kiewskiego wkroczy\u0142y bez walki do stolicy rosji, okupuj\u0105c j\u0105 do 1612. w sierpniu 1612 wybuch\u0142o w moskwie powstanie mieszczan pod wodz\u0105 kupca minina skierowane przeciw polakom, kt\u00f3rzy zostali wyparci z miasta. 1 wrze\u015bnia 1612 rozpocz\u0119\u0142a si\u0119 bitwa pod moskw\u0105 stoczona pomi\u0119dzy rosyjskim pospolitym ruszeniem i armi\u0105 polsko-litewsk\u0105, kt\u00f3ra zako\u0144czy\u0142a si\u0119 zwyci\u0119stwem rosjan. 7 listopada skapitulowa\u0142 ostatni polski garnizon przebywaj\u0105cy na kremlu.\nw 1613 sob\u00f3r ziemski, zwo\u0142any w moskwie przez mieszczan i szlacht\u0119 rosyjsk\u0105, wybra\u0142 na cara ksi\u0119cia micha\u0142a romanowa. da\u0142 on pocz\u0105tek nowej dynastii romanow\u00f3w, panuj\u0105cej w rosji do 1917 i zako\u0144czy\u0142 okres wielkiej smuty.\n\n\n=== rz\u0105dy piotra i ===\nw 1712 piotr i przeni\u00f3s\u0142 stolic\u0119 z moskwy do petersburga, nowo powsta\u0142ego miasta nad new\u0105. moskwa pozosta\u0142a jednak centralnym o\u015brodkiem imperium i nadal si\u0119 rozwija\u0142a. w 1755 z inicjatywy michai\u0142a \u0142omonosowa za\u0142o\u017cono w moskwie pierwszy rosyjski uniwersytet, nosz\u0105cy obecnie jego imi\u0119.\n\n\n=== xix wiek ===\nw 1812 moskw\u0119 okupowa\u0142a wielka armia napoleo\u0144ska. przed tym ludno\u015b\u0107 opu\u015bci\u0142a miasto i pozosta\u0142o zaledwie 6,2 tys. mieszka\u0144c\u00f3w \u2013 2,3% populacji przedwojennej. moskwa straci\u0142a znaczn\u0105 cz\u0119\u015b\u0107 historycznych budowli, zw\u0142aszcza drewnianych \u2013 sp\u0142on\u0119\u0142y budynek uniwersytetu, biblioteka buturlina, teatry pietrowski i arbacki. w wyniku odci\u0119cia znacznej cz\u0119\u015bci dostaw \u017cywno\u015bci przez rosyjskich powsta\u0144c\u00f3w oraz armi\u0119 rosyjsk\u0105, a tak\u017ce braku miejsca do zakwaterowania \u017co\u0142nierzy wynik\u0142ego z po\u017caru, w kt\u00f3rym uleg\u0142o spaleniu ponad 70% zabudowy, przy zbli\u017caj\u0105cej si\u0119 zimie oraz braku nadziei na kapitulacj\u0119 rosjan, napoleon bonaparte po 35 dniach okupacji nakaza\u0142 odwr\u00f3t. miasto stosunkowo szybko odbudowano, zast\u0119puj\u0105c drewnian\u0105 zabudow\u0119 kamienn\u0105 i ceglan\u0105. zniszczenie ca\u0142ych drewnianych dzielnic umo\u017cliwi\u0142o szybk\u0105 modernizacj\u0119 urbanistyki miasta. w lutym 1813 car aleksander i powo\u0142a\u0142 komisj\u0119 budownictwa w moskwie, kt\u00f3ra dzia\u0142a\u0142a do 1843. plan og\u00f3lny miasta zosta\u0142 zatwierdzony w 1817. wytyczono m.in. sadowoje kolco, obwodnic\u0119 wok\u00f3\u0142 centrum miasta.\nw 1856 zosta\u0142a za\u0142o\u017cona przez paw\u0142a trietiakowa galeria tretiakowska, gromadz\u0105ca obecnie jedn\u0105 z najwi\u0119kszych i najbardziej znacz\u0105cych na \u015bwiecie kolekcji dzie\u0142 sztuk pi\u0119knych, zw\u0142aszcza z zakresu malarstwa. w 1898 rozpocz\u0119to budow\u0119 muzeum sztuk pi\u0119knych w moskwie. otwarcia dokonano 31 maja 1912 nadaj\u0105c muzeum nazw\u0119 muzeum sztuk pi\u0119knych im. aleksandra iii. instytucj\u0119 przemianowano na muzeum sztuk pi\u0119knych im. puszkina w 1937 dla uczczenia setnej rocznicy \u015bmierci poety. od 1981 muzeum puszkina go\u015bci doroczny mi\u0119dzynarodowy festiwal muzyki wieczory grudniowe swiatos\u0142awa richtera.\npo zniesieniu obowi\u0105zku pa\u0144szczyzny w 1861 rozpocz\u0105\u0142 si\u0119 masowy nap\u0142yw do miasta ch\u0142op\u00f3w, powstawa\u0142y liczne fabryki i zak\u0142ady przemys\u0142owe. obok nielicznej szlachty i bur\u017cuazji rosyjskiej, w mie\u015bcie szybko ros\u0142a liczebno\u015b\u0107 proletariatu.\n\n\n=== wiek xx i xxi ===\nw marcu 1918 utworzony przez bolszewik\u00f3w rz\u0105d przeni\u00f3s\u0142 sw\u0105 siedzib\u0119 do moskwy. w 1919 aktor i re\u017cyser w\u0142adimir gardin otworzy\u0142 w moskwie instytut kinematografii \u2013 najstarsz\u0105 uczelni\u0119 filmow\u0105 na \u015bwiecie. podczas ii wojny \u015bwiatowej bitwa moskiewska ocali\u0142a miasto. po rozpadzie zsrr i puczu sierpniowym w 1991 moskwa pozosta\u0142a stolic\u0105 rosji, kt\u00f3ra w tym czasie proklamowa\u0142a niepodleg\u0142o\u015b\u0107.\nobecnie moskwa jest \u201enajwy\u017cszym\u201d miastem europy \u2013 znajduj\u0105 si\u0119 tutaj najwy\u017csze wie\u017cowce na kontynencie, w tym obiekty w budowie.\n\n\n==== katastrofy i zamachy terrorystyczne ====\n8 stycznia 1977 \u2013 zamachy bombowe w metrze moskiewskim i sklepach. 7 ofiar \u015bmiertelnych, 37 rannych.\n25 lutego 1977 \u2013 po\u017car w hotelu rossija, najwi\u0119kszym hotelu w europie. 43 ofiary \u015bmiertelne, 52 rannych.\n20 pa\u017adziernika 1982 \u2013 wybuch paniki podczas wychodzenia z meczu pucharu uefa. 67 ofiar \u015bmiertelnych.\nwrzesie\u0144 1999 \u2013 zamachy bombowe na budynki mieszkalne w rosji. w moskwie w dw\u00f3ch zamachach zgin\u0119\u0142y \u0142\u0105cznie 224 osoby.\n27 sierpnia 2000 \u2013 po\u017car wie\u017cy telewizyjnej w ostankino. 3 ofiary \u015bmiertelne.\n23 pa\u017adziernika 2002 \u2013 atak na moskiewski teatr na dubrowce. zgin\u0119\u0142o 130 z 916 zak\u0142adnik\u00f3w i 40 terroryst\u00f3w. wielu zak\u0142adnik\u00f3w odnios\u0142o r\u00f3\u017cnego stopnia obra\u017cenia.\n25 listopada 2003 \u2013 po\u017car w akademiku. 36 ofiar \u015bmiertelnych, 180 rannych.\n6 lutego 2004 \u2013 eksplozja bomby w moskiewskim metrze w pobli\u017cu stacji awtozawodzkaja. 41 ofiar \u015bmiertelnych, 102 rannych i ponad 100 z lekkimi obra\u017ceniami.\n31 sierpnia 2004 \u2013 detonacja bomby przez dw\u00f3ch zamachowc\u00f3w samob\u00f3jc\u00f3w ko\u0142o stacji metra ryska (ri\u017cskaja). 10 ofiar \u015bmiertelnych.\n23 lutego 2006 \u2013 zawali\u0142a si\u0119 hala targowa na targowisku basmannym w moskwie. 58 os\u00f3b zgin\u0119\u0142o. podejrzewanym powodem jest niew\u0142a\u015bciwa eksploatacja budynku lub wada konstrukcyjna.\n9 grudnia 2006 \u2013 po\u017car w szpitalu nr 17 w po\u0142udniowej cz\u0119\u015bci moskwy. 45 ofiar \u015bmiertelnych, 200 rannych.\n29 marca 2010 \u2013 zamachy w metrze moskiewskim. 40 ofiar \u015bmiertelnych i 88 rannych.\n24 stycznia 2011 \u2013 zamach bombowy na moskiewskim lotnisku domodiedowo, najwi\u0119kszym w rosji. 37 os\u00f3b zgin\u0119\u0142o, a 168 zosta\u0142o rannych.\n\n\n=== podzia\u0142 administracyjny ===\nmoskwa jest miastem wydzielonym federacji rosyjskiej i stanowi jej odr\u0119bny podmiot. jest te\u017c stolic\u0105 obwodu moskiewskiego, chocia\u017c sama do niego nie nale\u017cy. miejski kod okato to 45. moskwa dzieli si\u0119 w pierwszym rz\u0119dzie na 12 okr\u0119g\u00f3w, pierwsze 10 okr\u0119g\u00f3w dzieli si\u0119 na 125 rejon\u00f3w, ostatnie 2 podzielone s\u0105 na 21 osiedli.\n\nzielenogradzki okr\u0119g administracyjny moskwy (oddzielne miasto w zielenogradzie)\np\u00f3\u0142nocny okr\u0119g administracyjny moskwy\np\u00f3\u0142nocno-wschodni okr\u0119g administracyjny moskwy\np\u00f3\u0142nocno-zachodni okr\u0119g administracyjny moskwy\ncentralny okr\u0119g administracyjny moskwy\nwschodni okr\u0119g administracyjny moskwy\npo\u0142udniowy okr\u0119g administracyjny moskwy\npo\u0142udniowo-wschodni okr\u0119g administracyjny moskwy\npo\u0142udniowo-zachodni okr\u0119g administracyjny moskwy\nzachodni okr\u0119g administracyjny moskwy\nnowomoskiewski okr\u0119g administracyjny moskwy\ntroicki okr\u0119g administracyjny moskwy\n\n\n== zabytki i miejsca warte odwiedzenia ==\nkreml moskiewski\nplac czerwony, a na nim m.in. cerkiew wasyla b\u0142ogos\u0142awionego, gum i mauzoleum lenina\ncerkiew narodzenia pa\u0144skiego\ncerkiew \u015bw. paraskiewy\nklasztor i cmentarz nowodziewiczy\nmonastyr do\u0144ski\nsob\u00f3r chrystusa zbawiciela\ncmentarz waga\u0144kowski\ngaleria tretiakowska\nteatr bolszoj\npatriarsze prudy\nulice arbat i nowy arbat\n\u0142ubianka przy placu \u0142ubia\u0144skim\nsynagoga ch\u00f3ralna\nmeczet katedralny\nzesp\u00f3\u0142 pa\u0142acowy kuskowo\nmuzeum sztuk pi\u0119knych im. puszkina w moskwie\nmuzeum wielkiej wojny ojczy\u017anianej lat 1941\u20131945\ntaras widokowy na wzg\u00f3rzach worobiowych naprzeciwko uniwersytetu moskiewskiego\n\n\n== demografia ==\nwed\u0142ug oficjalnych danych 1 stycznia 2021 w moskwie zamieszkiwa\u0142o 12 655 050 os\u00f3b. liczba ta uwzgl\u0119dnia jedynie sta\u0142ych mieszka\u0144c\u00f3w miasta. federalny urz\u0105d migracyjny podawa\u0142, i\u017c w 2008 zarejestrowano przebywanie w mie\u015bcie dodatkowo 1,8 mln przyjezdnych (ludzie przybywaj\u0105cy z innych region\u00f3w w poszukiwaniu pracy, studenci i inni). oceniano, \u017ce opr\u00f3cz nich w mie\u015bcie przebywa nielegalnie jeszcze oko\u0142o miliona os\u00f3b, kt\u00f3re nie zg\u0142osi\u0142y swojego pobytu (szacunki z 2009).\npod koniec 2014 w moskwie zatrudnionych by\u0142o legalnie oko\u0142o 900 tys. migrant\u00f3w.\nmieszka\u0144cy moskwy reprezentuj\u0105 wiele narod\u00f3w, spo\u015br\u00f3d kt\u00f3rych do najwi\u0119kszych nale\u017c\u0105 rosjanie \u2013 9 930 410 os\u00f3b (91,65%), ukrai\u0144cy \u2013 154 104 (1,42%), tatarzy \u2013 149 043 (1,38%), ormianie \u2013 106 466 (0,98%), azerowie \u2013 57 123 (0,53%), \u017cydzi \u2013 53 142 (0,49%), bia\u0142orusini \u2013 39 225 (0,36%), gruzini \u2013 38 934 (0,36%), uzbecy \u2013 35 595 (0,33%), tad\u017cycy \u2013 27 280 (0,25%), mo\u0142dawianie \u2013 21 699 (0,20%), kirgizi \u2013 18 736 (0,17%), mordwini \u2013 17 095 (0,16%), czeczeni \u2013 14 524 (0,13%), czuwasze \u2013 14 313 (0,13%), osetyjczycy \u2013 11 311 (0,10%).\n\n\n=== historia populacji ===\n\n\n== gospodarka ==\nmoskwa jest najbogatszym i najbardziej dynamicznie rozwijaj\u0105cym si\u0119 miastem w ca\u0142ej rosji, na kt\u00f3re przypada ok. 15% krajowej warto\u015bci pkb. wraz z deindustrializacj\u0105 miasto przekszta\u0142ca si\u0119 w wielkie centrum handlowo-us\u0142ugowe z rozwini\u0119tym sektorem bankowo-finansowym, rozbudowanym handlem hurtowo-detalicznym, po\u015brednictwem handlowym, przemys\u0142em rozrywkowym i hotelarstwem. w moskwie zarejestrowane s\u0105 liczne tzw. monopole surowcowe (np. gazprom, transnieft, rostelkom) oraz mi\u0119dzynarodowe przedsi\u0119biorstwa dzia\u0142aj\u0105ce w rosji, co przek\u0142ada si\u0119 na znacz\u0105ce dochody miasta. znacz\u0105cym \u017ar\u00f3d\u0142em pozyskania \u015brodk\u00f3w finansowych jest te\u017c bud\u017cet pa\u0144stwa. w rankingu miast \u015bwiatowych miesi\u0119cznika \u201eforbes\u201d moskwa zaj\u0119\u0142a w 2011 po raz kolejny pierwsze miejsce pod wzgl\u0119dem liczby mieszkaj\u0105cych w nich miliarder\u00f3w (79 os\u00f3b).\nrozw\u00f3j gospodarczy miasta w ostatnich latach wi\u0105\u017ce si\u0119 z jego dynamiczn\u0105 rozbudow\u0105 i przebudow\u0105. wiele starych budynk\u00f3w, w szczeg\u00f3lno\u015bci bloki mieszkalne z lat 50. i 60., tzn. \u201echruszczowki\u201d czy te\u017c \u201echruszczoby\u201d jest systematycznie wyburzanych i zast\u0119powanych przez nowoczesn\u0105 architektur\u0119. niekiedy burzy si\u0119 jednak tak\u017ce obiekty zabytkowe a zast\u0119puj\u0105 je budynki kontrowersyjne z punktu widzenia architektonicznego. przyk\u0142adem takiego dzia\u0142ania jest renowacja xix-wiecznego kompleksu budynk\u00f3w \u201esriednie torgowyje riady\u201d przy placu czerwonym, naprzeciw cerkwi wasyla b\u0142ogos\u0142awionego. pod koniec 2006 wyburzono wewn\u0119trzn\u0105 cz\u0119\u015b\u0107 zabytkowego zespo\u0142u. w tym samym roku zburzono tak\u017ce po\u0142o\u017cony nieopodal gigantyczny hotel rossija z lat 60. na jego miejscu ma powsta\u0107 nowoczesne centrum handlowe. z modernizacj\u0105 architektury miasta wi\u0105\u017ce si\u0119 tak\u017ce kontrowersyjny proces wysiedlania ubo\u017cszych mieszka\u0144c\u00f3w z centralnych i presti\u017cowych dzielnic.\n\n\n== architektura wysoko\u015bciowa ==\nsymbolem architektonicznego renesansu moskwy s\u0105 wznoszone w ostatnich latach nowoczesne wie\u017cowce (mi\u0119dzy innymi wie\u017ca federacji, w latach 2014\u20132017 najwy\u017cszy budynek w europie). opr\u00f3cz realizacji nowoczesnych biurowc\u00f3w i apartamentowc\u00f3w po 1990 odbudowano szereg zabytk\u00f3w zburzonych w latach socjalistycznych, z kt\u00f3rych najbardziej znanym jest sob\u00f3r chrystusa zbawiciela.\n\n\n== koszty \u017cycia ==\nwraz z rozwojem gospodarczym miasta i ci\u0105g\u0142ym nap\u0142ywem do niego inwestor\u00f3w oraz nowych mieszka\u0144c\u00f3w systematycznie rosn\u0105 w moskwie koszty \u017cycia. ceny mieszka\u0144 od wielu lat maj\u0105 tendencj\u0119 wzrostow\u0105 i osi\u0105gaj\u0105 w centrum miasta wysoko\u015bci por\u00f3wnywalne z najwi\u0119kszymi metropoliami \u015bwiatowymi. w rankingu miast \u015bwiatowych pod wzgl\u0119dem koszt\u00f3w \u017cycia cudzoziemc\u00f3w firmy mercer human resources consulting z 2006 moskwa zaj\u0119\u0142a pierwsze miejsce jako najdro\u017csze miasto \u015bwiata. ocena ta jest jednak cz\u0119sto krytykowana, a nie ulega jednocze\u015bnie w\u0105tpliwo\u015bci, \u017ce koszty \u017cycia dla os\u00f3b niekorzystaj\u0105cych ze specjalnych instytucji dla nieznaj\u0105cych j\u0119zyka rosyjskiego pracownik\u00f3w przedsi\u0119biorstw zagranicznych s\u0105 znacznie ni\u017csze. hogg robinson group w swoim rankingu koszt\u00f3w pokoj\u00f3w hotelowych umie\u015bci\u0142a w 2008 moskw\u0119 tak\u017ce na pierwszym miejscu jako najdro\u017csze w tym zakresie miasto \u015bwiata.\n\n\n== nauka i o\u015bwiata ==\nmoskwa jest najwa\u017cniejszym o\u015brodkiem naukowym w rosji. tu swoj\u0105 g\u0142\u00f3wn\u0105 siedzib\u0119 ma rosyjska akademia nauk i jej liczne instytuty. w moskwie znajduje si\u0119 tak\u017ce najwi\u0119ksze skupisko wy\u017cszych uczelni w kraju. w\u015br\u00f3d 60 uczelni pa\u0144stwowych o statusie uniwersytetu do najwa\u017cniejszych nale\u017c\u0105:\n\nmoskiewski uniwersytet pa\u0144stwowy im. m.w. \u0142omonosowa \u2013 mgu\nmoskiewski pa\u0144stwowy instytut stosunk\u00f3w mi\u0119dzynarodowych \u2013 mgimo\nrosyjska akademia sztuki teatralnej \u2013 gitis\nwszechrosyjski pa\u0144stwowy instytut kinematografii im. s.a. gierasimowa \u2013 wgik\npa\u0144stwowy instytut j\u0119zyka rosyjskiego im. a.s. puszkina \u2013 girj.\n\n\n== transport ==\nw moskwie zarejestrowanych jest ok. 2,5 mln samochod\u00f3w. niedostosowana do takiej ilo\u015bci pojazd\u00f3w sie\u0107 drogowa miasta jest notorycznie przeci\u0105\u017cona. podstaw\u0105 jej struktury s\u0105 obwodnice: pocz\u0105wszy do okalaj\u0105cego \u015bcis\u0142e centrum \u201epier\u015bcienia bulwarowego\u201d (bulwarnoje kolco), poprzez \u201epier\u015bcie\u0144 sadowy\u201d (sadowoje kolco) wyznaczaj\u0105cy granice \u015br\u00f3dmie\u015bcia, nast\u0119pnie zako\u0144czony w 2004 \u201etrzeci pier\u015bcie\u0144 transportowy\u201d (trietje transportnoje kolco) a sko\u0144czywszy na wielkiej obwodnicy miasta znanej pod nazw\u0105 mkad. w budowie znajduje si\u0119 ju\u017c \u201eczwarty pier\u015bcie\u0144 transportowy\u201d.\nsystemem rozbudowanej naziemnej komunikacji miejskiej zarz\u0105dza mosgortrans (\u043c\u043e\u0441\u0433\u043e\u0440\u0442\u0440\u0430\u043d\u0441), w sk\u0142ad kt\u00f3rego wchodz\u0105:\n\nsie\u0107 linii tramwajowych (od 1899)\nsie\u0107 linii autobusowych (od 1908)ponadto w latach 1933\u20132020 w moskwie kursowa\u0142y trolejbusy.\ntransport publiczny uzupe\u0142nia du\u017ca liczba mikrobus\u00f3w znanych jako marszrutki kursuj\u0105cych wzd\u0142u\u017c linii autobusowych i tramwajowych. najwi\u0119ksz\u0105 liczb\u0119 pasa\u017cer\u00f3w transportu autobusowego obs\u0142uguje centralny dworzec autobusowy.\n\n\n=== metro ===\nwa\u017cnym \u015brodkiem transportu w moskwie jest metro. pierwsz\u0105 lini\u0119 moskiewskiego metra uruchomiono w 1935, a sk\u0142adaj\u0105 si\u0119 na nie: 200 stacji, 12 linii i torowiska o \u0142\u0105cznej d\u0142ugo\u015bci 333 km.\n\n\n=== transport kolejowy ===\nw mie\u015bcie znajduje si\u0119 dziewi\u0119\u0107 du\u017cych dworc\u00f3w kolejowych obs\u0142uguj\u0105cych poci\u0105gi z poszczeg\u00f3lnych kierunk\u00f3w: dworzec bia\u0142oruski, dworzec kaza\u0144ski, dworzec kijowski, dworzec kurski, dworzec leningradzki, dworzec pawelecki, dworzec ryski, dworzec sawio\u0142owski i dworzec jaros\u0142awski\n\n\n=== transport lotniczy ===\nporty lotnicze moskwy:\n\nport lotniczy szeremietiewo (\u0448\u0435\u0440\u0435\u043c\u0435\u0442\u044c\u0435\u0432\u043e),\nport lotniczy domodiedowo (\u0434\u043e\u043c\u043e\u0434\u0435\u0434\u043e\u0432\u043e),\nport lotniczy wnukowo (\u0432\u043d\u0443\u043a\u043e\u0432\u043e),oraz kilka mniejszych lotnisk, m.in. bykowo (\u0431\u044b\u043a\u043e\u0432\u043e), ostafiewo (\u043e\u0441\u0442\u0430\u0444\u044c\u0435\u0432\u043e).\n\n\n== sport ==\nw moskwie dzia\u0142a wiele klub\u00f3w sportowych (posiadaj\u0105cych kilka sekcji r\u00f3\u017cnych dyscyplin sportowych), w tym cska moskwa, dinamo moskwa, lokomotiw moskwa, spartak moskwa, torpedo moskwa. na \u0142u\u017cnikach znajduje si\u0119 pa\u0142ac sportu. rozgrywano tu mistrzostwa \u015bwiata w \u0142y\u017cwiarstwie figurowym 2005, letnie igrzyska olimpijskie 1980, fina\u0142 ligi mistrz\u00f3w 2008, mistrzostwa \u015bwiata w gimnastyce artystycznej 2010. w 2013 miasto go\u015bci\u0142o lekkoatletyczne mistrzostwa \u015bwiata. corocznie rozgrywany jest tutaj tak\u017ce tenisowy turniej kremlin cup. w 2018 roku odbywa\u0142y si\u0119 mistrzostwa \u015bwiata w pi\u0142ce no\u017cnej.\n\n\n== wybrane cerkwie i sobory ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== miasta partnerskie ==\n\n\n== zobacz te\u017c ==\nmedal za obron\u0119 moskwy\n\n\n== przypisy ==\n\n\n== linki zewn\u0119trzne ==\nserwis internetowy administracji stolicy\nprzewodnik praktyczny po moskwie. stolica rosji oczami moskwianina\nzdj\u0119cia moskwy. kotomka.com. [zarchiwizowane z tego adresu (2019-06-09)].\nmoskwa, [w:] s\u0142ownik geograficzny kr\u00f3lestwa polskiego, t. vi: malczyce \u2013 netreba, warszawa 1885, s. 707 .\nforum moskwa"