"qazv\u00edn (persa: \u0642\u0632\u0648\u06cc\u0646, qazv\u012bn), tamb\u00e9 transcrit qazwin, o ghazvin, \u00e9s una ciutat de l'l'iran capital de la prov\u00edncia de qazvin. la seva poblaci\u00f3 el 2005 era de 331.409 habitants (81.000 el 1966). est\u00e0 a uns 12 km al sud de les muntanyes i controla un pas que \u00e9s i era el tradicional cam\u00ed entre la mar c\u00e0spia i l'\u00e0sia menor fins al golf p\u00e8rsic. la ciutat ha patit una tradicional manca d'aigua el que li va impedir un desenvolupament com altres ciutats com rayy, tot i la seva millor situaci\u00f3 estrat\u00e8gica.\nla moderna economia est\u00e0 basada en els t\u00e8xtils, especialment cot\u00f3, seda i vellut amb llarga tradici\u00f3, i la pell. a la rodalia hi ha l'estaci\u00f3 electrica shahid raja'i que produeix el 7% de l'electricitat del pa\u00eds. la ciutat disposa de diverses universitats i centres d'educaci\u00f3 superior: la universitat internacional imam khomeini, la universitat raja, la universitat de qazvin de ci\u00e8ncies m\u00e8diques, la universitat kar i la universitat isl\u00e0mica azad de qazwin.\n\n\n== hist\u00f2ria ==\nles troballes arqueol\u00f2giques demostren l'exist\u00e8ncia d'establiments a la zona de fa uns nou mil anys. el rei sass\u00e0nida sapor ii de p\u00e8rsia (310-379) va fundar la ciutat com una fortalesa fronterera contra els atacs daylamites, amb el nom de shad shahpur, sobre una ciutat ja existent fundada per sapor i (240-270) vers el 250.\n\n\n== conquesta musulmana ==\nfou conquerida per al-bar\u00e0 al-\u00e0zib i zayd ibn al-jabal al-tai el 644. els habitants van obtenir un tractat del tipus sulh i despr\u00e9s, per no pagar la djizya, es van fer musulmans. des de qazv\u00edn es van fer expedicions al daylam i gilan, i al-bara va conquerir zandjan. sad ibn abi-waqq\u00e0s, successor d'al-walid ibn ukba com a governador de kufa, va fer expedicions a daylam i va construir un barri a qazv\u00edn. sota els omeies i despr\u00e9s amb els abb\u00e0ssides, qazv\u00edn va tenir governadors locals. un segon barri fou fundat pel califa musa al-hadi (785-786) sent anomenat madinat musa. el mateix califa va comprar la ve\u00efna rustamabad per crear un wakf a favor de qazv\u00edn. mubarak al-turki, llibert d'al-hadi, va construir un tercer barri a qazv\u00edn anomenat mubarakabad (792/793).\n\n\n== sota el califat ==\nen temps d'harun ar-raixid (786-809) aquest va visitar la ciutat de cam\u00ed a khurasan i impressionat pels freq\u00fcents atacs daylamites, va eximir a qazv\u00edn del kharaj o impost de la terra a canvi d'un pagament anual de 10.000 d\u00edrhams, i fou erigida en prov\u00edncia; tamb\u00e9 va ordenar la construcci\u00f3 d'un mur a madinat musa i mubarakabad (que no es va acabar fins al 868) i d'una mesquita pel manteniment de la qual es van crear diversos edificis en wakf. fou governada per al-q\u00e0ssim ibn ar-raixid sota el qual els terrenys de l'estat es van ampliar considerablement per l'entrega dels terrenys pels terratinents als que es garantia la protecci\u00f3; els terratinents pagaven uns tributs determinats i mantenien l'usdefruit perpetu.\na la mort d'harun (809) va seguir la guerra civil entre els seus fills al-amin i al-mamun i el governador del jibal, abu dulaf al-kasim ibn isa, va donar suport al primer. aquest el va enviar contra el seu germ\u00e0 i rival, a les ordes d'ali ibn isa ibn mahan, per\u00f2 aquest fou derrotat i mort per les forces d'al-mamun dirigides per tahir abu l-tayyib dhu'l-yaminayn (tahir ibn husayn) que va conquerir qazv\u00edn, hulwan, kanekin i ahwaz i va assetjar bagdad junt amb harthama ibn ayan el 812/813. abu dulaf es va retirar a karadj i des de llavors va romandre neutral per\u00f2 va refusar jurar fidelitat a al-mamun mentre al-amin fou viu. ho va fer a la mort d'al-amin el 813. al-mamun el va cridar a rayy, el va perdonar i el va nomenar altre cop governador del jibal. el gust d'al-mamun per la poesia els va convertir en bons companys. com a governador va rebutjar atacs dels daylamites a qazv\u00edn, i els va perseguir i destruir les seves fortaleses obligant-los a pagar l'impost de la djizya o a convertir-se a l'islam. en premi el seu govern fou ampliat per abra\u00e7ar isfahan i qazv\u00edn. a la mort d'al-mamun, abu dulaf va tenir el favor del califa al-mutasim (833-842) i del pr\u00edncep al-wathiq, que despr\u00e9s fou califa. va mantenir el govern de qazv\u00edn i va servir a les ordes d'al-afshin a la campanya contra babak a l'azerbaidjan (836/837). en aquest temps la majoria de la poblaci\u00f3 era d'origen \u00e0rab. el califa al-m\u00fatassim (833-842) va decidir mantenir la lluita contra els daylamites i va enviar com a governador de qazv\u00edn a abu mansur al-kufi que durant 20 anys va lluitar contra ells (838-858) i va conservar el c\u00e0rrec a l'entorn de 20 anys m\u00e9s posteriorment (858-878). el 863/864 qazv\u00edn va patir un terratr\u00e8mol important.\n\n\n== els alides ==\nel s\u00e0yyid alida al-hassan ibn zayd (o zaid) al-da'i al-kabir (hassan ibn al-bakir ibn zayd), va agafar la direcci\u00f3 de l'aixecament alida a \u010dalus i kalar al tabaristan el 864 i va donar protecci\u00f3 als habitants contra el governador tah\u00edrida que volia apoderar-se de les terres comunals de pastura. el governant local djust\u00e0nida wahsudan es va sotmetre a al-hassan ibn zaid vers el 865, per\u00f2 al cap d'un temps ambd\u00f3s es van enemistar, i el poder va passar al seu fill justan iii ibn wahsudan, que tenia bones relacions amb al-hassan ibn zaid (que portava el t\u00edtol de da'i) i el va invitar a enviar representants a daylam. amb l'ajuda d'al-hassan, justan iii va ocupar rayy als tah\u00edrides, i es va apropiar despr\u00e9s de qazv\u00edn i zandjan (866) on el governador abu mansur al-kufi va recon\u00e8ixer a al-hassan ibn zayd. el 867 el califa va enviar un fort ex\u00e8rcit dirigit per musa qazv\u00edn bugha que va recuperar rayy, qazv\u00edn i zandjan (868); el pr\u00edncep leg\u00edtim de vaspurakan, ashot artsrun\u00ed, ostatge del califa, va aprofitar que fou enviat a aquesta expedici\u00f3, dirigint un cos d'auxiliars armenis, per (despr\u00e9s de guanyar la batalla) escapar-se cap al seu pa\u00eds. abu mansur al-kufi va recon\u00e8ixer l'autoritat de musa ibn bugha, el qual va acabar les muralles, va ampliar la poblaci\u00f3 i va reprimir una revolta alida dirigida per kawkabi (probablement el 869). en aquest temps va agafar preemin\u00e8ncia la fam\u00edlia local dels sadat.\n\n\n== sota els sam\u00e0nides ==\nel 902 els sam\u00e0nides es van apoderar de tabaristan que estava en poder de la dinastia zaidita, i poc despr\u00e9s de qazv\u00edn i rayy. ilyas ibn ahmad va esdevenir governador el 905/906. l'any seg\u00fcent (906/907) abu ali, ancestre de l'historiador al-mustawfi, va ser nomenat governador pel califa, i va governar sota diverses autoritats, durant 27 anys i els seus descendents fins al 1029/1030. el 913/914 fou posada sota autoritat d'al\u00ed ibn al-m\u00faqtadir junt amb rayy, dinawar, zandjan, abhar i tarum. yusuf ibn abi l-sadj, governador de l'azerbaidjan, va ocupar el 917 la p\u00e8rsia del nord: zandjan, abhar, qazv\u00edn i rayy que pertanyien als sam\u00e0nides que hi tenien un governador anomenat muh\u00e0mmad ibn ali suluk; el califa va enviar a l'azerbaidjan un ex\u00e8rcit dirigit per munis al-mudh\u00e0ffar que va derrotar a yusuf el 919 i el va portar presoner a bagdad i va romandre tancat tres anys, per\u00f2 despr\u00e9s fou alliberat i restaurat en el seu govern de l'azerbaidjan aix\u00ed com al govern de rayy i el jibal, el 927 asfar ben shiroya que s'havia revoltat contra maqan ibn kaki de gurgan va derrotar a un ex\u00e8rcit enviat pel califa al-m\u00faqtadir (908-932) a la rodalia de qazv\u00edn i va establir el seu poder sobre la ciutat i els territoris entre tabaristan i gurgan fins a qom i hamadan. la poblaci\u00f3 de qazv\u00edn era lleial al califa per\u00f2 la ciutadella fou ocupada per asfar i gran nombre de ciutadans foren executats; la ciutat va quedar parcialment destru\u00efda i va haver de pagar una forta contribuci\u00f3 en esp\u00e8cies.\nel 928 la va ocupar mardawij ibn ziyar. vers el 933 o 934 el califa al-q\u00e0hir va escriure a mardawij i li va proposar el seu reconeixement com a governador de rayy i jibal (qazv\u00edn i qom) a canvi d'evacuar isfahan, cosa que fou acceptada. mentre ali ibn buya (conegut despr\u00e9s a la hist\u00f2ria com imad-ad-dawla), governador de karadj, que havia reunit una tropa important i moltes riqueses arrabassades als khurramites, es va apoderar de fars (934); assassinat mardawij per les tropes turques, imad-ad-dawla va enviar al seu germ\u00e0 hassan (conegut despr\u00e9s com a rukn-ad-dawla) a isfahan (936). inicialment els ziy\u00e0rides dirigits per wuixamguir ibn ziyar (germ\u00e0 de mardawij), ocupats lluitant contra els sam\u00e0nides, van oposar m\u00ednima resist\u00e8ncia a isfahan, que fou ocupada per rukn-ad-dawla, per\u00f2 diversos conflictes en les forces buw\u00e0yhides i un contraatac de wuixamguir, van obligar a rukn-ad-dawla a evacuar (939) la ciutat, que va quedar en mans del ziy\u00e0rida. tot i que ali (imad-ad-dawla) no va enviar gaire suport al seu germ\u00e0, aquest va passar a l'ofensiva i va reconquerir isfahan (940) i despr\u00e9s de derrotar a wuixamguir en una batalla, va entrar a rayy (que els ziy\u00e0rides havien arrabassat als sam\u00e0nides) i qazv\u00edn. el govern local va restar en mans dels ancestres de l'historiador al-mustawfi sota sobirania dels emirs buw\u00e0yhides.\n\n\n== sota els buw\u00e0yhides ==\nhassan (rukn-ad-dawla) va governar fins a la seva mort el 976; el 968/969 es van produir greus disturbis a qazv\u00edn i el visir abu l-fath ali ibn muh\u00e0mmad fou enviat a la ciutat i va imposar als habitants una forta multa (1.200.000 dirhams); l'any seg\u00fcent (970/971) qazv\u00edn va patir un fort terratr\u00e8mol. mort rukn-ad-dawla el seu domini va passar al seu fill mu\u00e0yyid-ad-dawla (976-984) sota l'autoritat del cap de fam\u00edlia, el seu germ\u00e0 gran \u00e0dud-ad-dawla. va tenir com a wazir a isma\u00efl ibn abbad que va tenir un govern encertat. el seu germ\u00e0 fakhr-ad-dawla va governar despr\u00e9s (976-980 i 984-997); va fer front a una revolta local a qazv\u00edn el 987; a la seva mort el 997 el va succeir el seu fill de 4 anys majd-ad-dawla) que va governar sota tutela de la seva mare.\n\n\n== conquesta gazn\u00e8vida ==\nel 1029/1030 rayy i qazv\u00edn foren ocupades pels gazn\u00e8vides liquidant la sobirania buw\u00e0yhida i el govern dels ancestres d'al-mustawfi que en endavant ja no apareixen m\u00e9s com a governadors sin\u00f3 exercint el c\u00e0rrec de mustawfi que els va donar nom. el 1033/1034 el govern fou confiat a abu ali muh\u00e0mmad jafari que la va conservar uns anys i despr\u00e9s el van succeir els seus fills fins a un total d'uns 60 anys; el 1038/1039 els oghuz es van presentar a la ciutat i tamb\u00e9 el daylamita fana khusraw que el 1037 havia ocupat rayy i massacrat part dels seus habitants, i abu ali muh\u00e0mmad jafari va comprar la retirada d'ambd\u00f3s per set mil dinars. despr\u00e9s de la batalla de dandanakan del 23 de maig de 1040 que va donar el khurasan als selj\u00facides que es van apoderar tanmateix dels dominis gazn\u00e8vides a p\u00e8rsia, com rayy i qazv\u00edn, el governador local d'aquesta darrera va recon\u00e8ixer a toghril beg i. el 1046 la va visitar el ge\u00f2graf nasir-i khusraw que diu que tenia jardins, mercats i un mur, per\u00f2 mancava l'aigua. va romandre sota domini de diversos maliks i amirs.\n\n\n== sota els selj\u00facides ==\ndespr\u00e9s del 1090 els isma\u00eflites es van apoderar d'alamut. l'emir abu l-mahasin ruyani (vers 1093) va conv\u00e8ncer a la poblaci\u00f3 de condemnar a mort a tots els que vinguessin de la direcci\u00f3 d'alamut, per evitar el contagi isma\u00eflita. el 1119/1120 qazv\u00edn va patir un terratr\u00e8mol important que va causar molts danys. des de les fortaleses del rudbar els isma\u00eflites van atacar qazv\u00edn algunes vegades com el 1129 sota buzurg-ummid (1124\u20131138) quan van matar a 400 persones en revenja pel linxament d'un enviat isma\u00eflita a isfahan. sota muh\u00e0mmad i (1138\u20131162) i va haver diversos atacs i contraatacs. el 1165 els isma\u00eflites van construir la fortalesa de majil, al pas del mateix nom, des de la que podien amena\u00e7ar qazv\u00edn situada a pocs quil\u00f2metres.\n\n\n== sota els atabegs ==\nel sult\u00e0 sandjar (1118-1157) va concedir qazv\u00edn a tughril ibn muh\u00e0mmad. el sult\u00e0 selj\u00facida muh\u00e0mmad va morir el 1160 i despr\u00e9s d'un breu regnat de sulayman shah que fou assassinat segurament sota ordres d'ildegiz, els amirs van acceptar com sult\u00e0 al seu fillastre arslanshah, que va anar a hamadan i fou proclamat i segurament llavors ildegiz fou proclamat gran atabeg. com a governant virtual de l'iraq, va aconseguir l'alian\u00e7a dels governants de fars, kirman, khuzestan, kelat (akhlat) i shirwan. va enfrontar dues revoltes dirigides per hussam-ad-din inandj de rayy, el 1161, i despr\u00e9s altre cop el 1165. despr\u00e9s de la primera va aconseguir la seva alian\u00e7a casant-se una filla d'inandj amb muh\u00e0mmad pahlawan, fill d'ildeguiz; per\u00f2 el 1165 inandj, aliat al khwarizmshah i als amirs de fars i de qazv\u00edn va intentar deposar a arslanshah en favor del seu germ\u00e0 muh\u00e0mmad; aquesta segona revolta fou derrotada per ildegiz per\u00f2 inandj va aconseguir retirar-se a rayy i va obtenir el suport del khwarizmshah il arslan; el 1169 ildegiz es va presentar a rayy i va subornar al visir d'inandj, sad-ad-din al-ashall, per assassinar al seu superior, crim que va posar fi a la revolta i llavors rayy va passar a muh\u00e0mmad pahlawan, el fill d'ildegiz que ja havia rebut ardabil a la mort del seu amir. muh\u00e0mmad pahlawan va esdevenir amir-i hidjab a la cort del sult\u00e0; un altre fill, arslan uthman, que havia quedat amb el control d'arran, va rebre el c\u00e0rrec d'amir-i isfahlasar.\na la mort de muh\u00e0mmad pahlawan el 1186/1187 el seu fill kutlug inandj va rebre un feu al jibal. la seva mare inandj khatun, es va casar amb el nou atabeg kizil arslan uthman i l'afavoria per la successi\u00f3, ja que el seu nou marit no tenia fills. assassinat kizil arslan uthman, segurament enverinat per inandj khatun, el 1191, kutlug inandj fou proclamat atabeg, per\u00f2 va haver de fer front al seu germanastre nusrat-ad-din abu bakr d'arran i l'azerbaidjan, que es considerava atabeg, i sobretot al sult\u00e0 selj\u00facida toghrul ibn arslanshah que acabava de ser alliberat del seu captiveri a l'azerbaidjan i havia obtingut suports per recuperar el poder. nusrat-ad-din abu bakr va consolidar el seu poder a arran i l'azerbaidjan, mentre toghrul i kutlug inandj disputaven el jibal. el 1192 toghrul va derrotar a inandj i al seu germ\u00e0 amir-i amiran i va dominar la major part del jibal. els dos derrotats havent perdut quasi tot el jibal, van intentar combatre a l'azerbaidjan i arran contra abu-bakr i foren derrotats el 1193. kutlug inandj va fugir al jibal on amb el suport del khwarizmshah ala-ad-din muh\u00e0mmad va aconseguir finalment eliminar a toghrul; les tropes cor\u00e0smies van matar el sult\u00e0 selj\u00facida durant la seva segona incursi\u00f3 el 1194. kutlug va rebre el territori del jibal com a feudatari del khwarizmshah per\u00f2 algun temps despr\u00e9s fou assassinat pel general corasmi miadjuk. el 1195 hamadan, qazv\u00edn i isfahan ja havien passat al califa abb\u00e0ssida al-nasir, el gran rival dels corasmis, i el poder a la resta del jibal va quedar en mans dels ghulams pahlawanites. per la seva banda amir-i amiran es va enfrontar altra vegada (1193) a abu bakr ara amb el suport del shirvanshah i de la reina tamara de ge\u00f2rgia, i va obtenir la vict\u00f2ria prop de gandja que va ocupar, per\u00f2 abu bakr va poder fugir cap a nakhtxivan. amir-i amiran va morir al cap de poc i gandja es va sotmetre llavors altra vegada a abu bakr.\n\n\n== conquestes del khwarizmxah ==\nel 1217/1218, en el conflicte entre el khwarizmshah i el califa an-n\u00e0ssir, sad i ibn zangi va marxar al nord i va ocupar rayy, qazv\u00edn i semnan, per\u00f2 fou derrotat amb una batalla amb els corasmis prop de rayy i fet presoner. llavors qazv\u00edn va passar a khwarizm. per\u00f2 fou per poc temps; la conquesta mongola (1220) va posar en fuita al khwarizmshah al\u00e0-ad-din muh\u00e0mmad; el general mongol subotai finalment van atrapar a muh\u00e0mmad a qarun, per\u00f2 aquest va fugir al darrer moment i en va perdre el rastre; llavors subotai van tirar enrere i en venjan\u00e7a van destruir zandjan i segurament van conquerir a l'assalt qazv\u00edn on tota la poblaci\u00f3 fou massacrada com a c\u00e0stig. a la sortida dels mongols es va produir un buit de poder i el 1124 l'amir local va recon\u00e8ixer a jalal-ad-din manguberti. aquest fou derrotat i mort pels mongols el 1131 i qazv\u00edn va restar sota domini dels governadors mongols. el 1253/1254 fou designat governador local iftikhar-ad-din muh\u00e0mmad al-bukhari que va governar ajudat pel seu germ\u00e0 imam-ad-din yahya; junts van governar fins al 1278/1279.\n\n\n== domini mongol i il-k\u00e0nida ==\na la primavera del 1283 arghun (el futur il-kan arghun khan) va retornar al khurasan. en arribar a rayy es va trobar que el seu delegat (shehna) en aquesta ciutat havia estat deposat i torturat per orde del seu oncle ahmad teguder i substitu\u00eft per un delegat d'aquest; el va detenir i el va retornar al seu oncle muntat en un ase; llavors va intentar aconseguir l'adhesi\u00f3 dels amirs orientals; kungurtai va caure sota sospita de conspirar amb arghun per prendre el poder i fou arrestat el 17 de gener de 1284 i executat al karabagh l'endem\u00e0. ahmad llavors va enviar al seu gendre, el general georgi\u00e0 alinak, en expedici\u00f3 contra arghun, i ell va marxar al darrere amb l'ex\u00e8rcit principal, sortint de pilsavar a l'estepa de mughan el 26 d'abril de 1284. arghun va derrotar a alinak a ak khwadja prop de qazv\u00edn el 4 de maig, per\u00f2 es va haver de retirar cap a l'est perseguit per ahmad; va intentar fer la pau amb el seu oncle, per\u00f2 aquest va descartar qualsevol arranjament.\nen els conflictes del regnat de ghazan khan (1295-1304) va patir els atacs dels il\u010dis i la ciutat es va buidar. sota oldjeitu el govern local va passar a hussam-ad-din amir umar shirazi i a hadjdji fakhr-ad-din ahmad mustawfi. abu said bahadur khan va assignar la prov\u00edncia per les despeses de la casa (ulus) de la seva mare i del personal. fou sota els mongols principalment quan a la regi\u00f3 es van establir majorit\u00e0riament els turcmans.\n\n\n== cob\u00e0nides, jalay\u00edrides i tim\u00farides ==\ndespr\u00e9s de l'enfonsament il-k\u00e0nida la regi\u00f3 va acabar a mans dels cob\u00e0nides i despr\u00e9s del 1356 dels djalay\u00e0rides. el jalay\u00edrida bayazid ibn uways dominava qazwin i sultaniya aliat amb l'amir sariq adel (1383) i es va aliar al muzaff\u00e0rida shah shuja el 1383. poc despr\u00e9s va pactar la pau amb el seu germ\u00e0 ahmad ibn uways. sariq adil (que dominava a sultaniya) fou destitu\u00eft per shah shuja que se\u2019l va emportar a fars, i sultaniya fou cedida a ahmad ibn uways de tabriz i bagdad que en va donar el govern al seu fill akbugha. bayazid va conservar qazwin per poc temps i la va abandonar en favor del seu germ\u00e0 per marxar al luristan. un general de tamerl\u00e0, umar abbas va entrar a sultaniya i se\u2019n va fer amo i senyor i ho va comunicar a timur que pel seu costat ja havia entrat a rayy. tamerl\u00e0 no va conservar aquestes places que van tornar a poder dels jalay\u00edrides. per\u00f2 el 1393 l'avantguarda timurida va arribar a qazwin, al governador de la qual, shah suar, van derrotar i el van enviar a tamerl\u00e0.el 1405 el pr\u00edncep abu bakr es va apoderar de sultaniya. en dos dies muh\u00e0mmad umar, sobir\u00e0 de l'azerbaidjan, va arribar a la ciutat que abu bakr va evacuar, i va enviar a l'amir abd al-razzak, fill de l'amir kodadad husayni, a perseguir-lo. a la vora de kazwin els dos ex\u00e8rcits es van trobar i despr\u00e9s d'una batalla que va durar tot el dia, sense guanyador clar, abu bakr va poder seguir cap a rayy i abd al-razzak va haver de tornar a sultaniya d'on muh\u00e0mmad umar ja se'n havia anat per\u00f2 que havia deixat en mans d'amirs fidels  quan bayan kutxin es va revoltar a xahriyar, abu bakr va deixar a xirin beg al c\u00e0rrec de kazwin i va marxar contra xahriyar que va assetjar i va derrotar a bayan. abu bakr era a sultaniya i all\u00ed va saber que el seu visir ilgaz l'havia trait i havia reconegut com a sobir\u00e0 a sayyid rida kiya, pr\u00edncep de gilan; ilgaz havia abandonat kazwin per anar a rudbhar. abu bakr va anar a kazwin i va enviar tropes a perseguir a ilgaz; es va entregar quan li van dir que el pr\u00edncep li concedia una amnistia, per\u00f2 portat a kazwin, fou condemnat a una multa enorme que no va pagar ja que va morir per les tortures.el 5 d'abril de 1409 kazwin fou saquejada per kiya murad talikani i muzid bekneh, per\u00f2 aquests amirs foren atacats per bistam jagir, que no estava molt lluny, i foren derrotats. abd al-razzak ibn kodadad husayni, amir de muh\u00e0mmad umar que s'havia passar a abu bakr i despr\u00e9s actuava per lliure, va prendre el control de kazwin (1409) i poc despr\u00e9s, quan el sult\u00e0 jalay\u00edrida ahmad ibn uwaysva es va acostar a l'iraq ajamita, el va recon\u00e8ixer com a sobira igual com van fer altres amirs d'altres ciutats. l'estiu del 1413 elk turcman kara yusuf dels kara koyunlu va entrar a les prov\u00edncies de kazwin i sultaniya que foren lliurades a la devastaci\u00f3 mes absoluta.\n\n\n== domini kara koyunlu ==\nfou conquerida pels qara qoyunlu sota iskandar ibn kara yusuf el 1429; xah rukh la va reconquerir el 1430, per\u00f2 vers el 1448 o 1449 va retornar als qara qoyunlu.\n\n\n== ak koyunlu i saf\u00e0vides ==\nel 1469 va passar als aq qoyunlu, sota domini dels quals fou afectada pel terratr\u00e8mol de 1484/1485 al talikan; el 1501 va passar als saf\u00e0vides.\ndespr\u00e9s del 1514 la capital saf\u00e0vida que era a ardabil es va traslladar a tabriz per\u00f2 massa exposada davant els otomans, el 1555 es va traslladar a qazv\u00edn que havia comen\u00e7ar a adquirir import\u00e0ncia els darrers anys especialment despr\u00e9s de ser afectada el 1549/1550 per un terratr\u00e8mol del rudbar, quan fou restaurada; com a capital saf\u00e0vida va rebre el t\u00edtol de dar al-saltana (casa del sobir\u00e0) i fou teatre de proclamacions i de morts dels sobirans com haydar shah que hi fou proclamat el 22 d'agost de 1576 o ismail ii de p\u00e8rsia, mort a qazv\u00edn el 24 de novembre de 1577. el 1557/1558 no obstant fou damnada per unes inundacions.\nsota tahmasp i (1524-1576) es va difondre l'heretgia nuktarita, dirigida a qazv\u00edn per darwish khusraw, suposadament un cap popular de les classes inferiors; despr\u00e9s d'un temps associat als nuktawis fora de la ciutat va retornar a qazv\u00edn on gaudia de for\u00e7a suport i per por de la seva popularitat, fou acusat pels ulemes d'heretge, i fou expulsat de la mesquita on havia establert la seva seu. a la mort de tahmasp ii el 1576 es van produir seriosos disturbis; els turcmans es van revoltar i van proclamar a tahmasp mirza, fill del xa difunt, dominant per un temps la ciutat i capital tot i la proclamaci\u00f3 d'haydar shah. llavors darwish khusraw va reprendre la predicaci\u00f3 i va recuperar molts seguidors, fins que fou executat per heretge el 1593/1594. la primavera del 1586 hamza mirza, que estava assetjant tabriz (en poder dels otomans) va marxar contra qazv\u00edn, va derrotar els turcmans i va fer presoner a tahmasp mirza, posant fi a la revolta. la vila no va patir gaires desperfectes.\nel 1596/1597 abbas i el gran va decidir traslladar la capital a isfahan, per\u00f2 el desembre de 1598 una delegaci\u00f3 brit\u00e0nica dirigida per sir anthony sherley encara va estar a qazv\u00edn on romania la capital; el seu germ\u00e0 robert sherley hi va morir el 1627 amb sir dodmore cotton. el pare carmelita paul simon va estar a qazv\u00edn el 1607 quan ja no era capital, i diu que era tan gran com isfahan; pietro della valle el 1618 ja no hi va trobar res que li fes pensar en una capital, per\u00f2 en canvi sir thomas herbert el 1627 diu que igualava en grand\u00e0ria qualsevol altra ciutat de l'imperi menys isfahan, i calcula la poblaci\u00f3 en 200.000 habitants; deu anys m\u00e9s tard oleaurius la va calcular en cent mil habitants.\nquan va deixar de ser capital, qazv\u00edn no va esdevenir prov\u00edncia separada sin\u00f3 que va quedar sota administraci\u00f3 d'un wazir, un darugha, un kalantar i un mustawfi. sota domini saf\u00e0vida dues fam\u00edlies o faccions es van enfrontar pel poder local; els haydaris i els nimatis. el 1635/1636 va patir una epid\u00e8mia de pesta (taun). el 1674 chardin diu que les muralles estaven en ru\u00efnes i que la vila havia perdut els trets d'una gran capital, i calcula els seus habitants en cent mil. cap al final del regnat de sultan husayn i (1694-1722) la ciutat havia perdut for\u00e7a poblaci\u00f3 i la regi\u00f3 es va constituir en prov\u00edncia sota un beglerbegi, el primer dels quals fou el ghulam tahmasp, el qual rebia una remuneraci\u00f3 amb c\u00e0rrec als impostos (wudjuhat) recaptats als districtes de la rodalia, i amb el seu import havia de mantenir nom\u00e9s 300 soldats, cosa que dona idea de la seva poca import\u00e0ncia.\n\n\n== per\u00edode de nadir xah ==\nel 1722 fou ocupada per aman allah khan amb 6000 homes, sota ordes de l'afgan\u00e8s mahmud khan. el gener de 1723 la poblaci\u00f3 es va revoltar dirigida pels kalantars de la ciutat i els afganesos es van retirar a isfahan despr\u00e9s de perdre dos mil homes. el 1726 la ciutat es va entregar als otomans amb la condici\u00f3 que el governador otom\u00e0 establert no tingu\u00e9s tropes a la ciutat, per\u00f2 l'acord no es va respectar i ali pasha va entrar a la ciutat amb 12000 homes. algun temps despr\u00e9s en foren expulsats i la ciutat es va declarar per nadir khan (despr\u00e9s nadir shah). el 1744 un comerciant local va informar a hanway que la ciutat nom\u00e9s tenia uns 10.000 habitants.\n\n\n== per\u00edode qajar ==\nfath ali shah va nomenar governador al pr\u00edncep muh\u00e0mmad ali mirza (1789/1790) que va exercir fins al 1806/1807. progressivament va esdevenir centre estrat\u00e8gic i comercial en estar entre teheran, tabriz i enzeli (a la mar c\u00e0spia). el 1809 hi va passar james morier que la va trobar parcialment destru\u00efda per un recent terratr\u00e8mol; la poblaci\u00f3 s'estimava per morier en 25.000 habitants, estimaci\u00f3 que es va repetir durant 50 anys. el 1818 el xa va designar governador a abbas mirza, per facilitar el seu cam\u00ed a teheran en cas de pujar al tron. durant el segle xix i la primera meitat del seg\u00fcent va patir diverses epid\u00e8mies de c\u00f2lera, i el 1850/1851 va patir unes inundacions considerables. el 1880 un cens estimava la poblaci\u00f3 en 64.362 habitants. el 1884 mirza husayn farahani diu que tenia 600 botigues, 8 caravanserralls, 40 mesquites i 9 madrasses, i considera la poblaci\u00f3 nom\u00e9s d'uns 30.000 habitants i altres estimacions sota curzon coincideixen en aquesta estimaci\u00f3 (uns 40.000 habitants al comen\u00e7ar el segle xx). en aquest temps es va iniciar la comunicaci\u00f3 telegr\u00e0fica amb teheran i el 1890 es va obrir sucursal del banc imperial de p\u00e8rsia. el 1899 fou unida per carretera a teheran i el 1906 a hamadan.\ndurant la revoluci\u00f3 constitucional va tenir dos representants a l'assemblea consultiva i es va elegir un consell provincial (andjuman-i wilayati) aix\u00ed com consells populars, per\u00f2 foren dissolts despr\u00e9s de l'atac de muh\u00e0mmad ali a l'assemblea el 1908. la resist\u00e8ncia a muh\u00e0mmad ali es va fer forta a tabriz i isfahan i el moviment nacionalista es va estendre al gilan, on el l\u00edder nacionalista yeprim khan, d'acord amb els nacionalistes de qazv\u00edn, va ocupar aquesta ciutat el 1909 i des d'all\u00ed va avan\u00e7ar cap a teheran; per pressionar als nacionalistes, r\u00fassia va enviar tropes a qazv\u00edn (juliol de 1909) que hi van restar fins al 1911 per\u00f2 van retornar al desembre d'aquest mateix any. l'agitaci\u00f3 es va mantenir durant la i guerra mundial. els jangalis van estar a punt d'ocupar la ciutat el mar\u00e7 de 1918; el juny de 1918 s'hi va establir la dunster force que va iniciar operacions contra els jangalis.\n\n\n== \u00e8poca contempor\u00e0nia ==\nel 1921 fou escenari del cop d'estat de rida khan, que va fundar la dinastia pahlavi. el 1940 els russos van bombardejar qazv\u00edn. l'emigraci\u00f3 cap a teheran fou notable entre 1930 i 1960. els darrers terratr\u00e8mols importants foren el de 1962 i sobretot el de mar\u00e7 de 2003.\n\n\n== monuments ==\nru\u00efnes de meimoon ghal'eh, edifici sass\u00e0nida.\ncasa de chehelsotoon (kolah farangi), per\u00edode saf\u00e0vida, avui museu.\npalau de shah tahmasp, restaurat\ntomba d'al-mustawfi, restaurada\nmesquita jame' atiq\nmesquita heydarieh\nmesquita al-nabi amb 14000 m\u00b2, saf\u00e0vida\nmesquita sanjideh\nmesquita panjeh ali.\nmesquita peighambarieh de 1644\nmesquita mullah verdikhani de 1648.\nmesquita salehieh de 1845.\nmesquita sheikhol islam, restaurada el 1903.\nescola eltefatieh, il-k\u00e0nida\nescola i mesquita sardar, constru\u00efda pels germans husayn khan i hasan khan sardar el 1815\nedifici de l'ajumtament (constru\u00eft pels russos com a sala de ballet)\nreserva d'aigua (constru\u00efda pels russos)\nesgl\u00e9sia cantor (constru\u00efda pels russos)\ntombes selj\u00facides\ntorres bessones de kharaghan de 1067\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== vegeu tamb\u00e9 ==\nshirin neshat\n\n\n== refer\u00e8ncies ==\n\n\n== bibliografia ==\ne. g. browne i r. a. nicholson, traducci\u00f3 de barbier de meynard, description historique de la ville de kazvin, ja 1857, par\u00eds 1858\nhusayn ali sutuda, tarikh\u00e7a yi kazwin, 1969\nd. n. wilber, a survey of persian art, oxford-nova york 1939.\n\n\n== enlla\u00e7os externs ==\nqazvin society of chemists arxivat 2005-05-24 a wayback machine.\nqazvin bureau of technicians arxivat 2005-05-24 a wayback machine."