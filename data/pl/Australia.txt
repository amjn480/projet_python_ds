"australia, formalnie zwi\u0105zek australijski (ang. commonwealth of australia) \u2013 pa\u0144stwo demokratyczne, po\u0142o\u017cone na p\u00f3\u0142kuli po\u0142udniowej, obejmuj\u0105ce kontynent australia, wysp\u0119 tasmani\u0119 i inne znacznie mniejsze wyspy na oceanach indyjskim i spokojnym. stolic\u0105 kraju jest canberra, najwi\u0119kszym miastem jest sydney.\njest sz\u00f3stym pod wzgl\u0119dem powierzchni pa\u0144stwem \u015bwiata i jedynym pa\u0144stwem na \u015bwiecie obejmuj\u0105cym ca\u0142y kontynent. jest zamieszkiwane przez 25 mln os\u00f3b, z czego 2/3 populacji mieszka w pi\u0119ciu najwi\u0119kszych australijskich metropoliach.\naustralia jest krajem wysoko rozwini\u0119tym, ze spo\u0142ecze\u0144stwem wielokulturowym. w por\u00f3wnaniu z innymi pa\u0144stwami wska\u017anik rozwoju spo\u0142ecznego (uwzgl\u0119dniaj\u0105cy jako\u015b\u0107 \u017cycia, opiek\u0119 zdrowotn\u0105, przeci\u0119tn\u0105 d\u0142ugo\u015b\u0107 \u017cycia, poziom wykszta\u0142cenia) australii jest bardzo wysoki. wed\u0142ug danych na rok 2014 znajduje si\u0119 ona na 2. miejscu pod tym wzgl\u0119dem po norwegii. miasta australijskie s\u0105 w \u015bwiatowej czo\u0142\u00f3wce w dziedzinie \u017cycia kulturalnego.\naustralia jest cz\u0142onkiem onz, wsp\u00f3lnoty narod\u00f3w, g20, oecd, anzus, aukus, apec, pacific islands forum oraz wto.\n\n\n== pochodzenie nazwy ==\nnazwa australia, odnosz\u0105ca si\u0119 do kontynentu, pochodzi od okre\u015blenia terra australis, czyli ziemia po\u0142udniowa po \u0142acinie. w dawnej europie wierzono, \u017ce na p\u00f3\u0142kuli po\u0142udniowej znajduje si\u0119 naprawd\u0119 du\u017cy kontynent. ostatecznie nazwa przypad\u0142a o wiele mniejszemu, ni\u017c zak\u0142adano.\n\n\n== geografia ==\naustralia to sz\u00f3sty pod wzgl\u0119dem wielko\u015bci kraj \u015bwiata, po\u0142o\u017cony na kontynencie australijskim b\u0119d\u0105cym najmniejszym spo\u015br\u00f3d wszystkich kontynent\u00f3w.\nnajg\u0119\u015bciej zaludnione s\u0105 wschodnie i po\u0142udniowo-wschodnie wybrze\u017ce.\naustralia le\u017cy na p\u00f3\u0142kulach po\u0142udniowej i wschodniej. jest to jeden z najbardziej p\u0142askich kontynent\u00f3w ze \u015bredni\u0105 wysoko\u015bci\u0105 330 m.\nobszar pustynny zajmuje powierzchni\u0119 wi\u0119ksz\u0105 ni\u017c na jakimkolwiek innym kontynencie; 2/3 powierzchni le\u017cy w klimatach suchym lub p\u00f3\u0142suchym.\nlinia brzegowa australii jest ma\u0142o rozwini\u0119ta, wzd\u0142u\u017c ca\u0142ego wybrze\u017ca o d\u0142ugo\u015bci 19 tys. km napotka\u0107 mo\u017cna jedynie dwie du\u017ce zatoki: zatok\u0119 karpentaria i wielk\u0105 zatok\u0119 australijsk\u0105. najwy\u017cszy szczyt, g\u00f3ra ko\u015bciuszki odkryty, zdobyty i nazwany przez paw\u0142a edmunda strzeleckiego wznosi si\u0119 na wysoko\u015b\u0107 2228 m n.p.m. pod powierzchni\u0105 22% kontynentu znajduje si\u0119 wielki basen artezyjski, zawieraj\u0105cy w przybli\u017ceniu 64 900 kilometr\u00f3w sze\u015bciennych (km\u00b3) wody gruntowej.\naustralijska wy\u0142\u0105czna strefa ekonomiczna jest trzeci\u0105 co do wielko\u015bci na \u015bwiecie.\n\n\n== historia ==\n\n\n=== odkrycie australii ===\nwed\u0142ug \u017ar\u00f3de\u0142 pierwsi ludzie pojawili si\u0119 na terenie australii pomi\u0119dzy 40, a 60 tys. lat temu. dopiero w xvii wieku w pobli\u017cu australii i nowej zelandii pojawili si\u0119 holenderscy \u017ceglarze. pierwszym europejczykiem kt\u00f3ry przybi\u0142 do wybrze\u017cy australii by\u0142 holender willem janszoon (1606). w latach 1642-1644 abel tasman odkry\u0142 tasmani\u0119 oraz now\u0105 zelandi\u0119. wyprawa ta dowiod\u0142a, \u017ce australia stanowi odr\u0119bny masyw l\u0105du, kt\u00f3ry mo\u017cna op\u0142yn\u0105\u0107 od po\u0142udnia. dodatkowo holendrzy nadali pierwsz\u0105 europejsk\u0105 nazw\u0119 dla nowo odkrytych ziem okre\u015blaj\u0105c je jako nowa holandia. pierwsze spostrze\u017cenia po przybiciu do zachodnich brzeg\u00f3w kontynentu sprawi\u0142y, \u017ce nowy l\u0105d okre\u015blono jako ziemi\u0119 \"przekl\u0119t\u0105 i ja\u0142ow\u0105\". uwaga holendr\u00f3w skupi\u0142a si\u0119 wi\u0119c na rozbudowie bogatych kolonii w holenderskich indiach wschodnich.\n\n\n=== okres brytyjski ===\ndalsze badania nad kontynentem kontynuowane by\u0142y podczas trzech wypraw jamesa cooka (1768-1771, 1772-1774, 1776-1778). cook po zbadaniu po\u0142udniowo-wschodniego wybrze\u017ca jako pierwszy sporz\u0105dzi\u0142 pozytywny opis nowego kontynentu, a zbadany teren nazwa\u0142 nowa po\u0142udniowa walia. w 1776 roku stany zjednoczone og\u0142osi\u0142y niepodleg\u0142o\u015b\u0107, a to sprawi\u0142o, \u017ce zainteresowanie brytyjczyk\u00f3w australi\u0105 wzros\u0142o, cho\u0107 pocz\u0105tkowo g\u0142\u00f3wnie w kontek\u015bcie terenu na kt\u00f3ry mo\u017cna by\u0142o zsy\u0142a\u0107 przest\u0119pc\u00f3w. pierwszy transport ze skaza\u0144cami przyby\u0142 do nowego kontynentu w 1788 roku i wyl\u0105dowa\u0142 w okolicach dzisiejszego sydney. na pocz\u0105tku xix wieku \u017co\u0142nierze brytyjscy stali si\u0119 pierwszymi posiadaczami ziemskimi, a nied\u0142ugo p\u00f3\u017aniej zacz\u0119li do nich do\u0142\u0105cza\u0107 warunkowo zwalniani z odbywania kary pierwsi skaza\u0144cy. rozw\u00f3j kolonii sprawi\u0142, \u017ce w 1825 roku od nowej po\u0142udniowej walii od\u0142\u0105czy\u0142a si\u0119 tasmania, w 1829 roku australia zachodnia, w 1836 roku australia po\u0142udniowa, a w 1851 roku wiktoria. w 1863 roku jako odr\u0119bn\u0105 jednostk\u0119 wydzielono terytorium p\u00f3\u0142nocne. w pierwszej po\u0142owie xix wieku do przeludnionych wysp brytyjskich zacz\u0119\u0142y dociera\u0107 pog\u0142oski o szybkim bogaceniu si\u0119 obywateli nowej kolonii. sprawi\u0142o to wi\u0119ksze zainteresowanie emigracj\u0105 do australii w\u015br\u00f3d wolnych obywateli. pierwsza wolna osada zosta\u0142a za\u0142o\u017cona w 1829 w okolicach dzisiejszego perth. od 1839 roku do australii zacz\u0119li przybywa\u0107 pierwsi imigranci z polski. w latach 1831-1840 w australii osiedli\u0142o si\u0119 oko\u0142o 65 tys. wolnych ludzi i ich liczba przekroczy\u0142a liczb\u0119 obywateli wywodz\u0105cych si\u0119 od przymusowo deportowanych skaza\u0144c\u00f3w. kolejnym impulsem kt\u00f3ry przyspieszy\u0142 rozw\u00f3j kolonii by\u0142o odkrycie z\u0142ota w 1851 roku na terenie nowej po\u0142udniowej walii.\n\n\n=== zwi\u0105zek australijski ===\nw ostatnich latach xix wieku podzia\u0142 australii na niezale\u017cne prowincje zacz\u0105\u0142 by\u0107 postrzegany jako problem dla dalszego rozwoju osadnictwa i wzrostu gospodarczego. dochodzi\u0142o w\u00f3wczas do absurdalnych decyzji, jak cho\u0107by budowa sieci kolejowej o r\u00f3\u017cnych rozstawach szyn w zale\u017cno\u015bci od prowincji, czy te\u017c wysokie c\u0142a pomi\u0119dzy s\u0105siaduj\u0105cymi koloniami. tendencje integracyjne by\u0142y popierane zar\u00f3wno przez australijczyk\u00f3w jak i brytyjczyk\u00f3w, w latach 1898-1899 opracowano konstytucj\u0119, kt\u00f3r\u0105 nast\u0119pnie przyj\u0119to w dw\u00f3ch powszechnych referendach. konstytucja zosta\u0142a podpisana przez kr\u00f3low\u0105 wiktori\u0119 i 1 stycznia 1901 roku powsta\u0142 zwi\u0105zek australijski. stolic\u0119 nowo powsta\u0142ego zwi\u0105zku postanowiono zbudowa\u0107 pomi\u0119dzy sydney i melbourne, poniewa\u017c w\u0142a\u015bnie te dwa miasta najsilniej konkurowa\u0142y o miano stolicy. na potrzeby tego z nowej po\u0142udniowej walii wydzielono australiskie terytorium sto\u0142eczne i na jego terenie zbudowano dzisiejsz\u0105 stolic\u0119 canberr\u0119.\npodczas i wojny \u015bwiatowej australia walczy\u0142a u boku wielkiej brytanii. korpus australijski bra\u0142 m.in. udzia\u0142 w walkach w zachodniej turcji i flandrii. po wojnie w latach 30. podczas wielkiego kryzysu spadaj\u0105ce ceny pszenicy i we\u0142ny spowodowa\u0142y za\u0142amanie gospodarcze pa\u0144stwa. podczas ii wojny \u015bwiatowej brytyjskie imperium na dalekim wschodzie przesta\u0142o istnie\u0107, a wielka brytania straci\u0142a mo\u017cliwo\u015b\u0107 obrony swoich australijskich kolonii przed japo\u0144sk\u0105 inwazj\u0105. australijczycy zwr\u00f3cili si\u0119 wi\u0119c o pomoc stan\u00f3w zjednoczonych, kt\u00f3re zgodzi\u0142y si\u0119 broni\u0107 suwerenno\u015bci zwi\u0105zku australijskiego. po wojnie, w 1951 roku, w obliczu nowej sytuacji geopolitycznej australia zawar\u0142a porozumienie obronne z usa oraz now\u0105 zelandi\u0105 zwane jako pakt bezpiecze\u0144stwa pacyfiku. od tego czasu australia pomaga\u0142a swemu nowemu sojusznikowi podczas konflikt\u00f3w w korei oraz wietnamie. od 1989 roku australia zosta\u0142a cz\u0142onkiem forum wsp\u00f3\u0142pracy gospodarczej azji i pacyfiku.\n\n\n== demografia ==\n31 marca 2016 populacja australii wynosi\u0142a 24 051 400 os\u00f3b.\n\n\n=== miasta australii ===\nstolic\u0105 australii jest canberra. najwi\u0119kszym miastem jest sydney. w australii jest pi\u0119\u0107 metropolii z liczb\u0105 ludno\u015bci powy\u017cej jednego miliona, w kt\u00f3rych mieszka \u0142\u0105cznie ok. 16,6 mln os\u00f3b (2/3 populacji australii).\n\n\n=== statystyki demograficzne ===\ndane mo\u017cna znale\u017a\u0107 w cia factbook\n\n\n== religia ==\ndane wed\u0142ug spisu powszechnego w 2016:\n\nbrak religii \u2013 30,1% (18,7% w 2006 roku, wzrost o 11,4%)\nprotestantyzm \u2013 23,4%:\nanglikanizm \u2013 13,3%\nko\u015bci\u00f3\u0142 zjednoczony w australii \u2013 3,7%\nkalwinizm \u2013 2,3%\nbaptyzm \u2013 1,5%\npentekostalizm \u2013 1,1%\nkatolicyzm \u2013 22,6%\nchrze\u015bcijanie (nieokre\u015bleni) \u2013 2,6%\nislam \u2013 2,6%\nbuddyzm \u2013 2,4%\nprawos\u0142awie \u2013 2,1%\nhinduizm \u2013 1,9%.\n\n\n== ustr\u00f3j polityczny ==\naustralia jest cz\u0142onkiem wsp\u00f3lnoty narod\u00f3w, zachowuj\u0105cym w aktach prawnych nazw\u0119 dominium. jest to federacyjna monarchia konstytucyjna z dwuizbowym parlamentem ustanowiona konstytucj\u0105 z 1900 roku (z p\u00f3\u017aniejszymi zmianami); g\u0142ow\u0105 pa\u0144stwa jest kr\u00f3l australii (obecnie karol iii), reprezentowany przez gubernatora generalnego (obecnie david hurley). tytu\u0142 kr\u00f3lowej australii zosta\u0142 nadany panuj\u0105cemu monarsze brytyjskiemu w 1971 przez parlament australijski.\nw\u0142adz\u0119 ustawodawcz\u0105 sprawuje dwuizbowy parlament, wy\u0142aniany w wyborach powszechnych: senat o kadencji sze\u015bcioletniej, licz\u0105cy 76 senator\u00f3w: po 12 przedstawicieli ka\u017cdego stanu i po 2 przedstawicieli terytorium p\u00f3\u0142nocnego i australijskiego terytorium sto\u0142ecznego (co 3 lata po\u0142owa sk\u0142adu jest odnawiana) oraz izba reprezentant\u00f3w o kadencji trzyletniej, licz\u0105ca 150 deputowanych, wybieranych proporcjonalnie do liczby ludno\u015bci; system wyborczy do senatu jest mieszany.\nw\u0142adz\u0119 wykonawcz\u0105 sprawuje rz\u0105d, formalnie pod przewodnictwem gubernatora generalnego, a faktycznie z premierem na czele, powo\u0142any przez gubernatora generalnego w imieniu kr\u00f3la i odpowiedzialny przed izb\u0105 reprezentant\u00f3w; do wy\u0142\u0105cznej kompetencji w\u0142adz federalnych nale\u017c\u0105 sprawy obrony, polityki zagranicznej, handlu zagranicznego i imigracji.\nprawa wyborcze (ograniczone cenzusami osiad\u0142o\u015bci) przys\u0142uguj\u0105 obywatelom, kt\u00f3rzy uko\u0144czyli 18 lat. wybory w australii s\u0105 obowi\u0105zkowe dla wszystkich obywateli, kara za nieoddanie wa\u017cnego g\u0142osu wynosi 20 dolar\u00f3w australijskich. wed\u0142ug przepis\u00f3w wyborczych obywatel zobowi\u0105zany jest odda\u0107 wa\u017cny g\u0142os. g\u0142osowanie jest tajne.\nwymiar sprawiedliwo\u015bci sprawuj\u0105: federalny s\u0105d najwy\u017cszy, s\u0105d federalny (sprawy gospodarcze i bankructwa), australijski s\u0105d rodzinny oraz stanowe s\u0105dy najwy\u017csze i s\u0105dy jednostek terytorialnych.\nka\u017cdy stan ma w\u0142asn\u0105 konstytucj\u0119, dwuizbowy organ ustawodawczy (z wyj\u0105tkiem queenslandu, gdzie istnieje parlament jednoizbowy) i rz\u0105d stanowy; na czele stan\u00f3w stoj\u0105 gubernatorzy mianowani przez monarch\u0119 brytyjskiego na wniosek rz\u0105du stanowego; stany dziel\u0105 si\u0119 na hrabstwa, okr\u0119gi i miasta (z organami samorz\u0105dowymi i radami municypalnymi).\n\n\n== gospodarka ==\naustralia nale\u017cy do kraj\u00f3w rozwini\u0119tych, gospodark\u0119 australii cechuj\u0105 daleko posuni\u0119ta koncentracja produkcji oraz centralizacja kapita\u0142u. najwi\u0119ksze organizacje produkcyjno-us\u0142ugowe to: broken hill proprietary (bhp), colonial sugar refining, imperial chemical industries, telstra.\ndzi\u0119ki ogromnym bogactwom naturalnym australia jest jednym z najwi\u0119kszych producent\u00f3w boksytu, a tak\u017ce nale\u017cy do najpowa\u017cniejszych dostawc\u00f3w w\u0119gla, rudy \u017celaza i z\u0142ota.\ngdy w 1979 roku w rejonie kimberley odkryte zosta\u0142y z\u0142o\u017ca diament\u00f3w \u2013 australia w produkcji tych kamieni do\u015bcign\u0119\u0142a nawet republik\u0119 po\u0142udniowej afryki.\ngrunty orne stanowi\u0105 jedynie 4% terytorium australii, z czego uprawia si\u0119 80%. pas ziemi uprawnej ci\u0105gnie si\u0119 wzd\u0142u\u017c zachodnich zboczy wielkich g\u00f3r wododzia\u0142owych. pastwiska zajmuj\u0105 60% kraju. 25% powierzchni australii zajmuj\u0105 gospodarstwa hodowlane, kt\u00f3rych jest ok. 16 tysi\u0119cy, o powierzchni \u015brednio 30 tysi\u0119cy hektar\u00f3w.\nliczba owiec w australii stanowi 12% \u015bwiatowego pog\u0142owia tych zwierz\u0105t.\naustralia zajmuje drugie miejsce na \u015bwiecie je\u015bli chodzi o jako\u015b\u0107 \u017cycia, zar\u00f3wno w rankingu stworzonym przez economist intelligence unit, jak r\u00f3wnie\u017c w rankingu stworzonym przez oecd.\nw\u015br\u00f3d niepodleg\u0142ych pa\u0144stw, australia zajmuje 7 miejsce na \u015bwiecie w wysoko\u015bci zarobk\u00f3w. r\u00f3wnie\u017c poszczeg\u00f3lne miasta australii s\u0105 wysoko notowane w rankingach. w\u015br\u00f3d najwi\u0119kszych miast \u015bwiata, sydney zaj\u0119\u0142o 6 miejsce na \u015bwiecie z zarobkami w wysoko\u015bci 3599 dolar\u00f3w usd miesi\u0119cznie, natomiast melbourne zaj\u0119\u0142o 9 miejsce na \u015bwiecie z zarobkami w wysoko\u015bci 3181 dolar\u00f3w usd miesi\u0119cznie (2019).\n\n\n== si\u0142y zbrojne ==\n\naustralia w sk\u0142adzie swoich si\u0142 zbrojnych posiada si\u0142y l\u0105dowe (australian army), marynark\u0119 wojenn\u0105 (royal australian navy) oraz si\u0142y powietrzne (royal australian air force). wojska australijskie licz\u0105 58,7 tys. \u017co\u0142nierzy zawodowych oraz 25,7 tys. rezerwist\u00f3w. wed\u0142ug rankingu global firepower (2019) australijskie si\u0142y zbrojne stanowi\u0105 19. si\u0142\u0119 militarn\u0105 na \u015bwiecie. w 2017 roku, roczny bud\u017cet na obronno\u015b\u0107 wyni\u00f3s\u0142 27,5 mld dolar\u00f3w (2,0% pkb), co jest 13 wynikiem na \u015bwiecie.\naustralia jest cz\u0142onkiem onz oraz kilku innych pakt\u00f3w dotycz\u0105cych bezpiecze\u0144stwa pa\u0144stwa, g\u0142\u00f3wnie pomi\u0119dzy innymi g\u0142\u00f3wnymi pa\u0144stwami anglosaskimi:\n\nauscannzukus, porozumienie australii, stan\u00f3w zjednoczonych, kanady, nowej zelandii i wielkiej brytanii dotycz\u0105ce zasad wsp\u00f3\u0142pracy marynarki wojennej tych pa\u0144stw na poziomie dowodzenia, kontroli, komunikacji i komputer\u00f3w\nfive eyes, sojusz wywiad\u00f3w australii, stan\u00f3w zjednoczonych, kanady, nowej zelandii i wielkiej brytanii. zobacz te\u017c: sojusz pi\u0119ciorga oczu i echelon\nborder five, nieformalne forum po\u015bwi\u0119cone kwestiom polityki celnej i zarz\u0105dzania granicami australii, stan\u00f3w zjednoczonych, kanady, nowej zelandii i wielkiej brytanii\nfive country conference, konferencja w\u0142adz imigracyjnych australii, stan\u00f3w zjednoczonych, kanady, nowej zelandii i wielkiej brytanii, wsp\u00f3\u0142pracuj\u0105cych ze sob\u0105 w celu poprawy integralno\u015bci, bezpiecze\u0144stwa i wydajno\u015bci swoich s\u0142u\u017cb imigracyjnych i granicznych\nabcanz armies, program maj\u0105cy na celu optymalizacj\u0119 interoperacyjno\u015bci i standaryzacj\u0119 szkolenia i wyposa\u017cenia pomi\u0119dzy si\u0142ami zbrojnymi australii, stan\u00f3w zjednoczonych, kanady, nowej zelandii i wielkiej brytanii\npaktu bezpiecze\u0144stwa pacyfiku anzus, pakt militarny australii, stan\u00f3w zjednoczonych i nowej zelandii\naukus, pakt o wsp\u00f3\u0142pracy militarnej (podpisany 15 wrze\u015bnia 2021 roku) pomi\u0119dzy australi\u0105, stanami zjednoczonymi i wielk\u0105 brytani\u0105. jednym z kluczowych element\u00f3w nowej wsp\u00f3\u0142pracy ma by\u0107 zakup przez australi\u0119 okr\u0119t\u00f3w podwodnych o nap\u0119dzie atomowym, taktycznych pocisk\u00f3w manewruj\u0105cych \u015bredniego zasi\u0119gu bgm-109 tomahawk dla swoich niszczycieli typu hobart oraz taktycznych lotniczych pocisk\u00f3w manewruj\u0105cych o obni\u017conej wykrywalno\u015bci agm-158b jassm-er dla swoich my\u015bliwc\u00f3w f/a-18 i f-35.\n\n\n== transport ==\nprzecinaj\u0105cy nizin\u0119 nullarbor trakt kolejowy jest najd\u0142u\u017cszym zbudowanym w linii prostej traktem kolejowym na \u015bwiecie. kolej kursuje mi\u0119dzy po\u0142udniow\u0105 a zachodni\u0105 australi\u0105.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== kultura ==\npierwsze amatorskie przedstawienia teatralne odbywa\u0142y si\u0119 w teatrach wi\u0119ziennych. pierwszy teatr w kraju powsta\u0142 w sydney (1830) i nazywa\u0142 si\u0119 theatre royal.\n\n\n=== kuchnia australijska ===\nw kuchni australijskiej nie nale\u017cy zapomina\u0107 o tradycyjnej kuchni rdzennej ludno\u015bci, tzn. o kuchni aborygen\u00f3w, kt\u00f3rej mo\u017cna spr\u00f3bowa\u0107 w g\u0142\u0119bi l\u0105du w rezerwatach. kuchnia ta nawet otrzyma\u0142a w\u0142asn\u0105 nazw\u0119: bush tucker food. do sk\u0142adnik\u00f3w tej kuchni zaliczy\u0107 mo\u017cna:\n\nzio\u0142a, korzenie, nasiona, serca palmowe czy te\u017c owoce jak np. quandong\nkangury (np. w formie steku z sosem z owoc\u00f3w quandong), w\u0119\u017ce, jaszczurki, \u017c\u00f3\u0142wie i strusie w formie np. filet\u00f3w\ninsekty i wszelkiej ma\u015bci larwy owad\u00f3w bogate w bia\u0142ko\n\n\n== media ==\npierwsz\u0105 australijsk\u0105 gazet\u0105 by\u0142a \u201esydney gazette and the news south wales advertiser\u201d (wydawana w latach 1803\u20131842). g\u0142\u00f3wne dzienniki i czasopisma s\u0105 w r\u0119kach korporacji prasowych takich jak: \u201esydney news ltd.\u201d i \u201ethe herald sun\u201d. w australii ukazuje si\u0119 3 tys. gazet. najwi\u0119ksze dzienniki to: \u201ethe herald sun\u201d (za\u0142o\u017cony w 1840, nak\u0142ad 558 800 egzemplarzy) i \u201ethe daily telegraph\u201d (za\u0142o\u017cony w 1879, nak\u0142ad 442 tys. egzemplarzy). w\u015br\u00f3d czasopism kobiecych przewodzi \u201eaustralian women\u2019s weekly\u201d (za\u0142o\u017cony w 1933, nak\u0142ad 1230 tys. egzemplarzy). agencje prasowe: \u201eaustralian agency press\u201d (aap, za\u0142o\u017cona w 1935 w melbourne, obecna centrala w sydney) i \u201eaustralian united press ltd.\u201d (aup).\nradio australijskie rozpocz\u0119\u0142o nadawanie 13 listopada 1923, a telewizja 1 listopada 1956. dzia\u0142aj\u0105 telewizja i radio pa\u0144stwowe oraz stacje komercyjne, etniczne i \u015brodowiskowe. media publiczne nadzoruje australian broadcasting corporation (abc), jest finansowana przez pa\u0144stwo (abonament zniesiono w 1974 r.). istnieje jeden pa\u0144stwowy nadawca telewizyjny i 4 stacje radiowe. w australii nadaje oko\u0142o 50 komercyjnych stacji telewizyjnych i oko\u0142o 140 radiowych.\n\n\n== zobacz te\u017c ==\naustralia (kontynent)\npodzia\u0142 administracyjny australii\no\u015bwiata w australii\nfauna australii\nflora australii\nparki narodowe w australii\negzonimy australii\npa\u0144stwa australii i oceanii\nlista \u015bwiatowego dziedzictwa unesco w australii\n\n\n== przypisy ==\n\n\n== linki zewn\u0119trzne ==\n\noficjalna strona australii"