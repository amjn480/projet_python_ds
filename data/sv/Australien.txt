"australien, officiellt australiska statsf\u00f6rbundet eller samv\u00e4ldet australien (engelska: commonwealth of australia), \u00e4r ett land p\u00e5 s\u00f6dra halvklotet best\u00e5ende av fastlandetskontinenten australien, \u00f6n tasmanien samt ett antal mindre \u00f6ar i indiska oceanen och stilla havet. det \u00e4r till ytan v\u00e4rldens sj\u00e4tte st\u00f6rsta land. angr\u00e4nsande l\u00e4nder \u00e4r indonesien, \u00f6sttimor och papua nya guinea i norr, salomon\u00f6arna, vanuatu och nya kaledonien i nord\u00f6st och nya zeeland i sydost.\ni minst 40 000 \u00e5r innan den europeiska bos\u00e4ttningen i slutet av 1700-talet, var australien befolkat av ursprungsbefolkningen aboriginer som tillh\u00f6rde en eller flera av ungef\u00e4r 250 spr\u00e5kgrupper. sedan australien blivit uppt\u00e4ckt av holl\u00e4ndska uppt\u00e4cktsresande \u00e5r 1606, gjorde storbritannien anspr\u00e5k p\u00e5 australiens \u00f6stra halva 1770 och bosatte den inledningsvis genom en f\u00e5ngtransport till kolonin new south wales fr\u00e5n den 26 januari 1788. befolkningen v\u00e4xte stadigt i flera decennier och kontinenten utforskades och ytterligare fem sj\u00e4lvstyrande kronkolonier etablerades.\nden 1 januari 1901 blev de sex kolonierna en federation som utgjorde samv\u00e4ldet australien. man har sedan dess haft ett stabilt liberalt demokratiskt politiskt system som fungerar som en federal parlamentarisk demokrati och konstitutionell monarki. f\u00f6rbundet best\u00e5r av sex delstater och flera territorier. befolkningen p\u00e5 23,9 miljoner \u00e4r starkt koncentrerad till de \u00f6stra delstaterna och \u00e4r mycket urbaniserad.\naustralien \u00e4r ett v\u00e4l industrialiserat land, \u00e4r v\u00e4rldens trettonde st\u00f6rsta ekonomi och har v\u00e4rldens sjunde h\u00f6gsta inkomst per capita. landets milit\u00e4ra utgifter \u00e4r v\u00e4rldens tolfte st\u00f6rsta. australien har v\u00e4rldens sj\u00e4tte h\u00f6gsta index f\u00f6r m\u00e4nsklig utveckling och rankas h\u00f6gt i m\u00e5nga internationella j\u00e4mf\u00f6relser av nationella resultat, s\u00e5som livskvalitet, h\u00e4lsa, utbildning, ekonomisk frihet och skydd av medborgerliga friheter och politiska r\u00e4ttigheter. australien \u00e4r medlem av g20, oecd, wto, apec, fn, samv\u00e4ldet, anzus och pacific islands forum.\n\n\n== namnet ==\nden holl\u00e4ndska sj\u00f6fararen abel tasman gav kontinenten, eller \u00e5tminstone norra och v\u00e4stra kusten, namnet nya holland n\u00e4r han utforskade omr\u00e5det 1644. den engelska kaptenen william dampier anv\u00e4nde ocks\u00e5 det namnet vid sina resor p\u00e5 slutet av 1600-talet. nya holland f\u00f6rknippades sedan med australien, men holl\u00e4ndarna gjorde aldrig n\u00e5gra koloniala anspr\u00e5k p\u00e5 kontinenten.\nden svenska kartografen daniel djurberg menade att nya holland var felaktigt och menade att man skulle anv\u00e4nda mer lokala namn. han namngav australien ulimaroa 1776 i sin skrift geografi, sammandragen utur de nyste och tilf\u00f6rliteligaste auctorer, och i de flesta av hans efterf\u00f6ljande kartor och skrifter. daniel djurberg menade att det var det maoriska namnet p\u00e5 australien, efter en ber\u00e4ttelse fr\u00e5n james cooks resor till nya zeeland. efter detta kom namnet ulimaroa att anv\u00e4ndas som namn p\u00e5 australien p\u00e5 flera kartor publicerade i sverige, tyskland, \u00f6sterrike och tjeckoslovakien fram till \u00e5r 1819.namnet australien etablerades av britterna vid deras kolonisering. den kommer av det latinska ordet australis, som betyder sydlig. legender om ett ok\u00e4nt sydligt land, terra australis, cirkulerade redan under romerska riket, och var vanliga i medeltida geografi, men det baserades inte p\u00e5 n\u00e5gon faktisk kunskap om kontinenten. det nederl\u00e4ndska adjektivet australische, i betydelsen sydlig, anv\u00e4ndes f\u00f6rst av nederl\u00e4ndska politiker i batavia som referens till det nyuppt\u00e4ckta landet i s\u00f6dern, s\u00e5 tidigt som 1638. den f\u00f6rsta engelska skribenten som anv\u00e4nde ordet \"australia\" var alexander dalrymple i an historical collection of voyages and discoveries in the south pacific ocean, som publicerades 1771. med termen syftade han p\u00e5 hela s\u00f6dra stilla havsomr\u00e5det, inte specifikt kontinenten australien. 1793 publicerade george shaw och james edward smith zoology and botany of new holland, d\u00e4r de skrev om \"den stora \u00f6n, eller egentligen kontinenten australien, australasien eller nya holland\".\nnamnet \"australien\" populariserades i boken a voyage to terra australis av matthew flinders (1814). guvern\u00f6r lachlan macquarie av new south wales anv\u00e4nde sedan ordet i sina rapporter till england. 1817 rekommenderade han att ordet skulle bli officiellt, och 1824 gick f\u00f6rslaget igenom.\n\n\n== historia ==\n\nkontinenten anses ha varit bebodd av m\u00e4nniskor under mellan 42 000 och 48 000 \u00e5r. ursprungsbefolkningen, kallad aboriginer, bredde ut sig \u00f6ver st\u00f6rre delen av kontinenten och hade flera hundra olika spr\u00e5k och dialekter. deras kultur var starkt pr\u00e4glad av kopplingen till jorden och naturen, och k\u00e4nnetecknades av v\u00e4l utvecklade traditioner. andra folkgrupper i asien och \u00f6ar i stilla havet hade under flera hundra \u00e5r f\u00f6re europ\u00e9ernas ankomst kommit i kontakt med befolkningen i de norra delarna av kontinenten och idkade \u00e4ven handel med den. antalet aboriginer torde f\u00f6re europ\u00e9ernas ankomst m\u00f6jligen ha utgjort 200 000\u2013300 000 (uppgifterna v\u00e4xlar mellan 1 100 000 och 60 000) varefter de sj\u00f6nk snabbt i antal. under \u00e5ren 1836\u20131881 sj\u00f6nk antalet aboriginer i victoria fr\u00e5n 5 000 till 770; stammen narrinyeri i sydaustralien hade 3 200 medlemmar, men 1875 bara 511. \u00e5r 1851 var aboriginerna sammanlagt 55 000 personer, 1881 var de nere i 31 700, av vilka 20 585 bodde i queensland. 1899 fanns i sydaustralien \u00e4nnu 2 900, i new south wales 3 200, i victoria 400. av tasmanierna, som 1803 var 5 000\u20136 000, dog den sista, en kvinna som hette truganini, 1876.den f\u00f6rsta europ\u00e9 som n\u00e5dde australien var den nederl\u00e4ndske uppt\u00e4cktsresanden willem janszoon, \u00e5r 1606, men regelr\u00e4tta expeditioner dit inleddes inte f\u00f6rr\u00e4n senare delen av 1700-talet. 1770 gick den brittiske kaptenen james cook i land vid botany bay i n\u00e4rheten av dagens sydney, och tog kontinentens \u00f6stra tv\u00e5 tredjedelar i besittning f\u00f6r storbritannien. 1789 inleddes australiens tid som straffkoloni - och under tiden fram till 1868, d\u00e5 bruket upph\u00f6rde, hade totalt 160 000 m\u00e4n och kvinnor f\u00f6rts till \u00f6n som f\u00e5ngar. under 1800-talet styrdes australiens sex delar som kronkolonier. efter 1850 skedde en stor invandring av britter som ett resultat av ullindustrin och guldrusher.i maj 1900 antog det brittiska underhuset en lag varigenom samv\u00e4ldet australien (commonwealth of australia) bildades som sj\u00e4lvstyrande dominion i det brittiska imperiet fr\u00e5n 1 januari 1901.australien deltog i s\u00e5v\u00e4l f\u00f6rsta som andra v\u00e4rldskriget. under f\u00f6rsta v\u00e4rldskriget deltog uppemot 400 000 av australiens d\u00e5tida manliga befolkning p\u00e5 tre miljoner, varav uppskattningsvis 60 000 dog och tiotusentals skadades. \u00e4ven under andra v\u00e4rldskriget deltog st\u00f6rre australiska styrkor s\u00e5v\u00e4l i kriget i asien och stilla havet som vid v\u00e4stfronten i europa. efter andra v\u00e4rldskrigets slut upplevde australien en period av stark ekonomisk tillv\u00e4xt och stor invandring av flyktingar och andra migranter fr\u00e5n olika delar av v\u00e4rlden. under 1950-talet, en period som pr\u00e4glades av stor framtidstro, startades en rad stora nationella projekt, bland andra det k\u00e4nda vattenkraftsystemet snowy mountains scheme.australien \u00e4r i dag en konstitutionell monarki inom samv\u00e4ldet, men numera finns endast f\u00e5 r\u00e4ttsliga band mellan australien och storbritannien. stats\u00f6verhuvud \u00e4r kung charles iii, som representeras av en generalguvern\u00f6r. i september 2008 blev quentin bryce landets f\u00f6rsta kvinnliga generalguvern\u00f6r.\n\n\n== geografi och klimat ==\naustralien har en landyta p\u00e5 7 617 930 kvadratkilometer och ligger p\u00e5 den indoaustraliska kontinentalplattan. landet omges av indiska oceanen, antarktiska oceanen och stilla havet och separeras fr\u00e5n asien av arafurahavet och timorhavet. australien har en kustlinje p\u00e5 totalt 34 218 kilometer (exklusive \u00f6ar), och g\u00f6r anspr\u00e5k p\u00e5 en ekonomisk zon p\u00e5 8 148 250 km\u00b2, vilket inte inkluderar australiska antarktis.\ndet stora barri\u00e4rrevet, v\u00e4rldens st\u00f6rsta korallrev, ligger inte l\u00e5ngt fr\u00e5n den nord\u00f6stra kusten och str\u00e4cker sig \u00f6ver 2 000 kilometer. mount augustus, v\u00e4rldens st\u00f6rsta monolit, ligger i western australia. mount kosciuszko \u00e4r fastlandets h\u00f6gsta berg, med en h\u00f6jd p\u00e5 2 228 meter \u00f6ver havet, men mawson peak i territoriet heard- och mcdonald\u00f6arna \u00e4r h\u00f6gre, och str\u00e4cker sig 2 745 meter \u00f6ver havet. bland australiens mest k\u00e4nda klippformationer finns ocks\u00e5 uluru (\u00e4ven k\u00e4nt som ayers rock) i northern territory. australiens sand \u00e4r r\u00f6d tack vare korroderad malm och metaller.\nst\u00f6rre delen av australien best\u00e5r av savann eller \u00f6ken, popul\u00e4rt kallat outback. australien \u00e4r v\u00e4rldens torraste och plattaste bebodda land, och har de \u00e4ldsta och minst b\u00f6rdiga jordarna. bara syd\u00f6stra och sydv\u00e4stra h\u00f6rnen av kontinenten upplever ett tempererat klimat. den st\u00f6rsta delen av befolkningen bor l\u00e4ngs med den syd\u00f6stra kusten. norra delen av landet, med ett tropiskt klimat, hyser regnskogar, skogar, gr\u00e4smarker och \u00f6ken. landets klimat influeras kraftigt av havsstr\u00f6mmar, inklusive el ni\u00f1o, vilket skapar en periodisk torka och tropiska l\u00e5gtryckssystem som skapar cykloner \u00f6ver norra australien.klimatf\u00f6r\u00e4ndring har blivit ett mycket uppm\u00e4rksammat \u00e4mne i australien under de senaste \u00e5ren. m\u00e4ngden nederb\u00f6rd har \u00f6kat under det senaste \u00e5rhundradet, b\u00e5de sett \u00f6ver hela landet och f\u00f6r samtliga fyra kvadranter. trots detta har flera regioner och st\u00e4der i australien st\u00e4ndig vattenbrist p\u00e5 grund av tillv\u00e4xt av befolkningen och lokal torka.\n\n\n=== natur ===\n\nde mest utbredda naturtyperna i australien \u00e4r savann och \u00f6ken. d\u00e4rut\u00f6ver finns ocks\u00e5 en stor variation av olika naturtyper av mindre omfattning, allt fr\u00e5n alpina sl\u00e4tter till tropiska regnskogar. p\u00e5 grund av kontinentens h\u00f6ga \u00e5lder, dess mycket varierande v\u00e4derm\u00f6nster, och dess l\u00e5nga geografiska isolering \u00e4r mycket av australiens flora och fauna unik och inneh\u00e5ller m\u00e5nga mycket olika organismer. runt 85 procent av blomv\u00e4xterna, 84 procent av d\u00e4ggdjuren, mer \u00e4n 45 procent av f\u00e5glarna och 89 procent av de kustn\u00e4ra fiskarna \u00e4r endemiska.\naustralien har bland annat flest reptilarter av alla l\u00e4nder med totalt 765 arter. m\u00e5nga av australiens ekologiska regioner, och arterna inom dessa regioner, hotas av m\u00e4nsklig aktivitet och importerade v\u00e4xter och djur. den federala environment protection and biodiversity conservation act 1999 \u00e4r ett antal lagar som tagits fram f\u00f6r att skydda hotade arter. m\u00e5nga naturreservat och skyddade omr\u00e5den har skapats f\u00f6r att skydda och bevara australiens flora och fauna.\nde flesta av de australiska v\u00e4xterna \u00e4r gr\u00f6na \u00e5ret om och m\u00e5nga \u00e4r vana vid eld och torka, inklusive eukalyptusen och akacian. australien har ett stort antal endemiska baljv\u00e4xter som frodas i n\u00e4ringsfattig jord tack vare dess symbios med rhiozobiabakterien och mykorrhizasvampar. v\u00e4lk\u00e4nd australisk fauna inkluderar koalan, k\u00e4ngurun, vombaten och f\u00e5glar s\u00e5som emun, kakaduan och andra papegojor samt kookaburran. australien \u00e4r hem till flera av jordens giftigaste ormar. dingon introducerades av austronesiska folkslag som handlade med aboriginer runt 4000 f.kr. m\u00e5nga v\u00e4xter och djur dog ut efter det att m\u00e4nniskan slog sig ner i australien, inklusive den australiska megafaunan, och m\u00e5nga fler dog ut efter att europ\u00e9erna slog sig ner i australien, exempelvis pungvargen.\n\n\n== politik ==\naustralien \u00e4r en konstitutionell monarki och den brittiska kungen charles iii innehar titeln kung av australien (och \u00e4r d\u00e4rmed stats\u00f6verhuvud), en roll som \u00e4r skild ifr\u00e5n hans roll som kung \u00f6ver storbritannien. kung charles iii \u00e4r i dagliga uppgifter representerad av generalguvern\u00f6ren och \u00e4ven om konstitutionen ger mycket verkst\u00e4llande makt till generalguvern\u00f6ren anv\u00e4nds den generellt bara i samr\u00e5d med premi\u00e4rministern. det har funnits tillf\u00e4llen d\u00e5 generalguvern\u00f6ren agerat utan premi\u00e4rministerns inr\u00e5dan, ett exempel var avskedandet av whitlam-administrationen under 1975 \u00e5rs konstitutionella kris.statens makt delas p\u00e5 den federala niv\u00e5n in i tre skilda omr\u00e5den och grupperingar:\n\nden lagstiftande f\u00f6rsamlingen: australiens parlament, best\u00e5ende av kung charles iii (representerad av generalguvern\u00f6ren), representanthuset och senaten.\nden verkst\u00e4llande: det federala verkst\u00e4llande r\u00e5det (generalguvern\u00f6ren, r\u00e5dgiven av medlemmarna i r\u00e5det); i praktiken \u00e4r medlemmarna i r\u00e5det premi\u00e4rministern och de olika ministrarna, vars r\u00e5d generalguvern\u00f6ren generellt sett alltid f\u00f6ljer.\nden d\u00f6mande: australiens h\u00f6gsta domstol och andra federala domstolar.detta \u00e4r till stor del baserat p\u00e5 montesquieus l\u00e4ra om en tredelad makt.\nparlamentet \u00e4r ett tv\u00e5kammarparlament och best\u00e5r av kung charles iii, senaten (\u00f6verhuset) best\u00e5ende av 76 senatorer och representanthuset (underhuset) best\u00e5ende av 150 medlemmar som alla valts i enmansvalkretsar runtom i landet. representation i representanthuset \u00e4r direkt byggt p\u00e5 befolkning (varje ledamot representerar en viss m\u00e4ngd befolkning som valt denna), medan senatorerna representerar de olika staterna (12 per stat, medan de federala distrikten, northern territory och australian capital territory b\u00e5da har tv\u00e5 senatorer). b\u00e5da kamrarna v\u00e4ljs via val vart tredje \u00e5r; men eftersom senatens medlemmar sitter p\u00e5 sex \u00e5r s\u00e5 v\u00e4ljs h\u00e4lften av dess medlemmar i varje val. partiet med majoritet i representanthuset bildar regering.\ndet finns tre st\u00f6rre politiska partier: australian labor party, liberal party of australia och national party of australia. oberoende politiker och flera mindre partier har uppn\u00e5tt viss representation i de olika delstatsparlamenten men fenomenet har generellt sett haft litet genomslag. 2007 vann kevin rudds australian labor party valet och tog makten fr\u00e5n den f\u00f6rra koalitionen som styrt sedan 1996. australien har obligatoriskt valdeltagande med undantag f\u00f6r south australia.en socialdemokratisk regering med australiens arbetarparti har styrt landet sedan v\u00e5ren 2022 och med anthony albanese som premi\u00e4rminister.\n\n\n=== delstater och territorier ===\n\naustralien best\u00e5r av sex delstater och tv\u00e5 st\u00f6rre fastlandsterritorier. det finns \u00e4ven mindre territorier som administreras direkt av den federala statsmakten. delstaterna \u00e4r new south wales, queensland, south australia, tasmanien, victoria och western australia. de tv\u00e5 st\u00f6rre territorierna \u00e4r northern territory och australian capital territory (act). generellt sett fungerar territorierna p\u00e5 samma s\u00e4tt som delstaterna, men det federala parlamentet kan \u00e5sidos\u00e4tta territoriernas lagstiftning. i kontrast till det \u00e5sidos\u00e4tter enbart den federala lagstiftningen staternas lagstiftning i vissa omr\u00e5den, dessa omr\u00e5den definieras i australiens konstitution. fr\u00e5gor av lokalt intresse, till exempel sjukv\u00e5rd, utbildning, polis och v\u00e4gn\u00e4t, regleras av delstaternas parlament.\nvarje delstat och st\u00f6rre fastlandsterritorium har sitt eget lagstiftande parlament: enkammarparlament i northern territory, act och queensland, tv\u00e5kammarparlament i de \u00f6vriga. delstaterna \u00e4r sj\u00e4lvst\u00e4ndiga men st\u00e5r under viss makt fr\u00e5n samv\u00e4ldet som definierat i konstitutionen. kung charles iii representeras i varje delstat av en guvern\u00f6r och en administrat\u00f6r i northern territory.\naustralien har flera mindre territorier, den federala statsmakten administrerar ett separat omr\u00e5de i new south wales, jervis bay territory, som ska fungera som huvudstadens hamn. \u00f6vriga mer eller mindre befolkade externa territorier \u00e4r norfolk\u00f6n, jul\u00f6n, heard- och mcdonald\u00f6arna, kokos\u00f6arna, ashmore- och cartier\u00f6arna, korallhavs\u00f6arna och australiens antarktiska territorium.\n\n\n=== internationella relationer och f\u00f6rsvar ===\n\nunder de senaste \u00e5rtiondena har australiens internationella relationer pr\u00e4glats av ett n\u00e4ra samarbete med usa genom anzus-pakten och av en stark \u00f6nskan att utveckla relationerna med asien och stilla havet, fr\u00e4mst genom association of southeast asian nations och pacific islands forum. \u00e5r 2005 fick australien ett intr\u00e4desmedlemskap i east asia summit (eas) sedan man undertecknat ett avtal om v\u00e4nskap och samarbete. australien \u00e4r en medlem av samv\u00e4ldet (tidigare brittiska samv\u00e4ldet) d\u00e4r m\u00f6ten mellan medlemsstaternas ledare skapar ett forum f\u00f6r samarbete. man har intensivt arbetat f\u00f6r en \u00f6kad liberalisering inom internationell handel och ledde bildandet av cairnsgruppen samt asia-pacific economic cooperation (apec). australien \u00e4r en medlem av organisationen f\u00f6r ekonomiskt samarbete och utveckling och v\u00e4rldshandelsorganisationen och har d\u00e4r arbetat f\u00f6r framtagandet av ett flertal frihandelsavtal, senast ett frihandelsavtal mellan usa och australien (austfa) samt ett avtal om n\u00e4rmare ekonomiska relationer med nya zeeland. australien f\u00f6rhandlar ocks\u00e5 om ett frihandelsavtal med japan som man har n\u00e4ra ekonomiska f\u00f6rbindelser med.som en av de grundande medlemmarna av f\u00f6renta nationerna har australien arbetat energiskt f\u00f6r multilateralism tillsammans med fr\u00e4mst kanada och de nordiska staterna, samtidigt som man uppr\u00e4tth\u00e5ller ett internationellt hj\u00e4lpprogram till ungef\u00e4r 60 olika l\u00e4nder. i budgeten f\u00f6r 2005-06 fanns 2,5 miljarder dollar avsatt f\u00f6r hj\u00e4lpinsatser. r\u00e4knat i procent av bnp \u00e4r detta mindre \u00e4n vad som rekommenderas i fn:s millenniem\u00e5len.\naustraliens f\u00f6rsvarsmakt, australian defence force (adf) best\u00e5r av royal australian navy (ran), australiska arm\u00e9n och royal australian air force (raaf), med totalt omkring 51 000 anst\u00e4llda. alla delar av australiens f\u00f6rsvarsmakt har deltagit i olika fredsinsatser inom fn:s regi och regionalt (senast i \u00f6sttimor, salomon\u00f6arna och sudan), katastrofinsatser och v\u00e4pnade konflikter, inklusive invasionen av irak 2003. regeringen utser en bef\u00e4lhavare \u00f6ver f\u00f6rsvaret, chief of the defence force, fr\u00e5n en av de tre f\u00f6rsvarsgrenarna. f\u00f6r n\u00e4rvarande kommer bef\u00e4lhavaren fr\u00e5n flygvapnet, air chief marshal angus houston. medan generalguvern\u00f6ren tekniskt sett \u00e4r \u00f6verbef\u00e4lhavare \u00f6ver f\u00f6rsvaret har han eller hon ingen aktiv roll i praktiken. ist\u00e4llet kontrolleras f\u00f6rsvaret av den valda australiska regeringen. i budgeten 2006-07 spenderades 22 miljarder dollar p\u00e5 f\u00f6rsvaret. australien placerades 2008 p\u00e5 27:e plats p\u00e5 fredsindexet, fr\u00e4mst p\u00e5 grund av n\u00e4rvaron i kriget i afghanistan.\n\n\n=== tidszoner ===\ndet finns tre tidszoner i australien, australian western standard time (awst, utc+08:00), australian central standard time (acst, utc+09:30) och australian eastern standard time (aest, utc+10:00). australiens externa territorier anv\u00e4nder egna tidszoner. sommartid anv\u00e4nds i new south wales, victoria, south australia, tasmanien och australian capital territory fr\u00e5n kl. 02.00 den f\u00f6rsta s\u00f6ndagen i oktober, d\u00e5 klockan flyttas fram en timme, till kl. 03.00 den f\u00f6rsta s\u00f6ndagen i april, d\u00e5 klockan st\u00e4lls tillbaka en timme.\n\n\n== ekonomi ==\naustralien anv\u00e4nder sig av en framg\u00e5ngsrik v\u00e4sterl\u00e4ndsk marknadsekonomi, med en bnp per capita n\u00e5got h\u00f6gre \u00e4n i storbritannien, tyskland och frankrike. landets bnp var 795 miljarder usd 2008, vilket motsvarar 37 300 usd per capita. landet placerades p\u00e5 nionde plats i the economists demokratiindex 2018, och p\u00e5 femteplats i f\u00f6renta nationernas human development index f\u00f6r 2021.den australiska ekonomin har inte lidit av recession sedan det tidiga 1990-talet. tillv\u00e4xtsiffrorna har i snitt varit 3-4 % per \u00e5r. under den internationella finanskrisen 2008\u20132009 var det endast australien av oecd-l\u00e4nderna, som klarade av krisen utan att hamna i recession.\n\n\n=== australiens ekonomiska utveckling ===\n\nmycket av australiens ekonomiska f\u00f6r\u00e4ndring och utveckling har skett efter andra v\u00e4rldskriget. under andra v\u00e4rldskriget avbr\u00f6ts handeln \u00f6ver havet och australien beh\u00f6vde skaffa ett sj\u00e4lvst\u00e4ndigt n\u00e4ringsliv. industrin i landet v\u00e4xte och blev m\u00e5ngsidig samtidigt som industrialiseringen p\u00e5skyndades d\u00e5 australien beh\u00f6vde krigsmaterial. efter kriget kom den internationella handeln ig\u00e5ng igen och australiens handelsm\u00f6nster och dess roll i det globala n\u00e4ringslivet f\u00f6r\u00e4ndrades. i b\u00f6rjan av 1970-talet gick storbritannien in i det v\u00e4steuropeiska handelssamarbetet och australiens handel med storbritannien f\u00f6rs\u00e4mrades. usa blev ist\u00e4llet australiens viktigaste handelspartner bland industril\u00e4nderna och n\u00e4r l\u00e4nder i \u00f6st- och sydostasien p\u00e5b\u00f6rjade sin industriella \u00e5teruppbyggnad efter kriget vidgades australiens marknad ytterligare.p\u00e5 1980-talet startade arbetarpartiet, lett av australiens d\u00e5varande premi\u00e4rminister bob hawke, en reform som gick ut p\u00e5 att l\u00e5ta den australiska dollarn flyta fritt fr\u00e5n och med 1983, tillsammans med en avreglering av det finansiella systemet. handelshindren minskades eftersom man ville att industrin skulle f\u00e5 konkurrens utifr\u00e5n f\u00f6r att kunna utvecklas och bli mer effektiv och sedan kunna konkurrera globalt. howard-regeringen f\u00f6ljde upp med mikroekonomiska reformer, inklusive en avreglering av arbetsmarknaden och en privatisering av statligt \u00e4gda f\u00f6retag, vilket m\u00e4rks fr\u00e4mst inom den australiska telekombranschen. skattesystemet reformerades i juli 2000 med inf\u00f6randet av en skatt p\u00e5 varor och tj\u00e4nster p\u00e5 10 procent. efter reformerna under 1980-talet omstrukturerades industrin i landet och enklare produktioner flyttades till l\u00e4nder i sydostasien och kina med l\u00e4gre l\u00f6ner och d\u00e4rmed blev produktionskostnaderna l\u00e4gre. n\u00e4r produktionen flyttades \u00f6kade importen av halvfabrikat.exporten av mineraler och energir\u00e5varor v\u00e4xte i snabb takt och i mitten av 00-talet stod den varugruppen f\u00f6r lite mer \u00e4n 35 % av hela landets varuexport. vikten av gruvindustrin har fortsatt att \u00f6ka. budget\u00e5ret 2010/11 stod industrin f\u00f6r cirka 55 % av hela landets exportv\u00e4rde.i januari 2007 befann sig 10 033 480 i arbete med en \u00f6ppen arbetsl\u00f6shet p\u00e5 4,6 procent. ekonomins tj\u00e4nstesektor, inklusive turism, utbildning och finansiella tj\u00e4nster, utg\u00f6r 69 procent av landets bnp, medan jordbruket och olika naturresurser enbart utg\u00f6r tre respektive fem procent av bnp, men st\u00e5r f\u00f6r en stor del av landets export.den australiska dollarn \u00e4r valutan i australien, inklusive jul\u00f6n, kokos\u00f6arna och norfolk\u00f6n, samt i de oberoende staterna kiribati, nauru och tuvalu. de st\u00f6rsta aktieb\u00f6rserna i australien \u00e4r australian securities exchange och sydney futures exchange. den australiska dollarn har varit mycket stark under de senaste \u00e5ren och eftersom den australiska dollarn \u00e4r h\u00f6gt v\u00e4rderad har landets varor blivit dyrare p\u00e5 v\u00e4rldsmarknaden och det har \u00e4ven blivit dyrare f\u00f6r turister att bes\u00f6ka landet. samtidigt finns det en konkurrens fr\u00e5n nyare industril\u00e4nder med l\u00e4gre produktionskostnader.australiens st\u00f6rsta fackliga centralorganisation \u00e4r australian council of trade unions och har 46 medlemsf\u00f6rbund.[k\u00e4lla beh\u00f6vs]\n\n\n=== mineraler, energir\u00e5varor, fiske och skogsbruk ===\nmineraler och energir\u00e5varor \u00e4r viktigt f\u00f6r australiens export och st\u00e5r f\u00f6r drygt h\u00e4lften av den. j\u00e4rnmalmsexporten till kina \u00e4r v\u00e4ldigt viktig och har blivit motorn f\u00f6r landets ekonomiska tillv\u00e4xt och stabilitet. i australien finns de flesta energir\u00e5varorna tillg\u00e4ngliga och tv\u00e5 tredjedelar av de energir\u00e5varor som utvinns exporteras. varken skogsindustrin eller fiske spelar n\u00e5gon st\u00f6rre roll f\u00f6r landets ekonomi. syssels\u00e4ttningen inom de tv\u00e5 omr\u00e5dena \u00e4r l\u00e5g. importen av skogsprodukter \u00e4r betydligt st\u00f6rre \u00e4n exporten.\n\n\n=== export och import ===\naustralien \u00e4r ett exportinriktat land och landets viktigaste exportvaror \u00e4r j\u00e4rnmalm (cirka 24 % av exportinkomsterna), kol (cirka 18 %), guld, naturgas, bauxit, aluminium och r\u00e5olja. tidigare var jordbrukets r\u00e5varor viktigast i landets export. exportinkomsterna fr\u00e5n mineral och energir\u00e5varor har \u00f6kat medan industriprodukterna minskat. australiens st\u00f6rsta exportmarknader inkluderar japan, kina, usa, sydkorea och nya zeeland.de viktigaste importvarorna \u00e4r r\u00e5olja (cirka 9 % av importkostnaderna), personbilar (cirka 7 %), br\u00e4nsle, telekomutrustning och l\u00e4kemedel. lite mindre betydelse har lastfordon, datorer, guld och avancerad verkstadsutrustning. de viktigaste importmarknaderna \u00e4r kina, usa, japan, singapore och thailand (dfta).82 % av utrikeshandeln omfattar handel med varor och 18 % omfattar handel med tj\u00e4nster. betalningar fr\u00e5n utl\u00e4ndska studenter, aff\u00e4rsm\u00e4n och turister som bes\u00f6ker landet \u00e4r det som st\u00e5r f\u00f6r de fr\u00e4msta inkomsterna fr\u00e5n tj\u00e4nstehandeln. utgifterna i tj\u00e4nstehandeln \u00e4r framf\u00f6r allt kostnader f\u00f6r utl\u00e4ndska resor och godstransporter samt k\u00f6p av aff\u00e4rstj\u00e4nster. under de senaste \u00e5ren har tj\u00e4nstehandeln haft ett underskott medan varuhandeln \u00e5ren 2012-12 hade ett \u00f6verskott, som beror mest p\u00e5 att mineralpriserna steg p\u00e5 v\u00e4rldsmarknaden. d\u00e5 hade australien en positiv handelsbalans.\n\n\n== demografi ==\nde ursprungsfolk som h\u00e4rstammar fr\u00e5n australien kallas f\u00f6r aboriginer och har en mycket gammal historia och kultur. det var f\u00f6r ca 50 000 \u00e5r sedan som m\u00e4nniskor, med st\u00f6rsta sannolikheten fr\u00e5n sydostasien, f\u00f6r f\u00f6rsta g\u00e5ngen bosatte sig i landet. aboriginerna har bott och bor i mindre omfattning \u00e4n idag i australiens \u00f6kenomr\u00e5den, l\u00e4ngs med kusterna och i regnskogsomr\u00e5dena i norr. perioden innan europ\u00e9ernas ankomst hade alla aboriginska grupperna en sak gemensamt, de levde som j\u00e4gare och samlare. detta eftersom jordbruk eller boskapssk\u00f6tsel inte f\u00f6rekom. de hade inte n\u00e5gra fasta boplatser utan vandrade fr\u00e5n plats till plats, mellan olika l\u00e4gerplatser och f\u00f6ljde naturens v\u00e4xlingar. aboriginerna beh\u00f6vde vanligtvis inga kl\u00e4der, d\u00e4remot kunde de som levde i s\u00f6dra delarna av kontinenten svepa om sig k\u00e4nguruskinn n\u00e4r det blev kallt. p\u00e5 n\u00e4tterna sov de mellan eldar f\u00f6r att beh\u00e5lla v\u00e4rmen. redskapen som aboriginerna anv\u00e4nde var spjut som tillverkades av tr\u00e4, yxor, pilspetsar av sten, samt andra redskap tillverkade av v\u00e4xtfibrer. aboriginerna hade omfattande kunskaper om naturen och hur man anpassar sig till den trots att deras kultur var materiellt enkel. redskapen var l\u00e4tta f\u00f6r att man skulle b\u00e4ra dem med sig. helst skulle de dessutom kunna anv\u00e4ndas f\u00f6r flera olika \u00e4ndam\u00e5l. ett tydligt exempel \u00e4r bumerangen som kan anv\u00e4ndas som s\u00e5v\u00e4l jaktredskap, gr\u00e4vk\u00e4pp och skalkniv som musikinstrument.\nhuvuddelen av australiens 23,1 miljoner inv\u00e5nare h\u00e4rstammar fr\u00e5n den koloniala tidens bos\u00e4ttare och d\u00e4rp\u00e5 f\u00f6ljande immigration fr\u00e5n europa, fr\u00e4mst fr\u00e5n storbritannien och irland. befolkningen har fyrfaldigats sedan slutet av f\u00f6rsta v\u00e4rldskriget, p\u00e5skyndat av ett ambiti\u00f6st immigrationsprogram, vilket har inneburit att n\u00e4stan var fj\u00e4rde australier (23,1 procent) inte f\u00f6ddes i australien. de flesta immigranterna \u00e4r v\u00e4l utbildade, men till invandrarna h\u00f6r \u00e4ven familjemedlemmar till arbetskraftinvandrare samt flyktingar. av den fj\u00e4rdedel som \u00e4r f\u00f6dda i andra l\u00e4nder kommer de fem st\u00f6rsta grupperna fr\u00e5n storbritannien, nya zeeland, italien, vietnam och kina. sedan policyn white australia avskaffades 1973 har ett antal initiativ av staten genomf\u00f6rts f\u00f6r att uppmuntra samlevnad i samh\u00e4llet mellan olika etniciteter i en ny policy baserad p\u00e5 m\u00e5ngkultur.australien \u00e4r starkt urbaniserad. mer \u00e4n 80% av befolkningen bor i stadsomr\u00e5den. de st\u00f6rsta st\u00e4derna \u00e4r, enligt folkr\u00e4kningen 2021: sydney 5,2 miljoner inv\u00e5nare, melbourne 4,9, brisbane 2,5, perth 2,1 samt adelaide 1,4 miljoner inv\u00e5nare. de boende \u00e4r koncentrerade l\u00e4ngs ost- och sydkusten samt p\u00e5 sydv\u00e4stkusten runt staden perth.\nunder 2008\u20132009 \u00f6kade australien kraftigt sin invandring till ungef\u00e4r 300 000 per \u00e5r, den h\u00f6gsta niv\u00e5n sedan immigrationsmyndigheten bildades efter andra v\u00e4rldskriget, vilket kan j\u00e4mf\u00f6ras med 131 000 invandrare f\u00f6r 2006\u20132007.ursprungsbefolkningen, aboriginer fr\u00e5n fastlandet och \u00f6bor p\u00e5 torres strait islands, var \u00e5r 2001 totalt 410 000 stor (2,2 procent av den totala befolkningen), vilket \u00e4r en kraftig \u00f6kning fr\u00e5n folkr\u00e4kningen 1976 som visade p\u00e5 en ursprungsbefolkning p\u00e5 cirka 116 000. ursprungsbefolkningen har drabbats av en h\u00f6gre andel arbetsl\u00f6shet och f\u00e4ngelsedomar, l\u00e4gre niv\u00e5er av utbildning och en f\u00f6rv\u00e4ntad livsl\u00e4ngd som \u00e4r ungef\u00e4r 17 \u00e5r kortare \u00e4n den \u00f6vriga befolkningen.precis som m\u00e5nga andra utvecklade industril\u00e4nder genomg\u00e5r australien en omvandling mot en allt \u00e4ldre befolkning, med fler pension\u00e4rer och f\u00e4rre i arbetsf\u00f6r \u00e5lder. \u00e5r 2004 var medel\u00e5ldern i befolkningen 38,8 \u00e5r. en stor del av australierna (759 849 under 2002\u20132003) bor utanf\u00f6r australien.\n\n\n=== spr\u00e5k ===\naustralien har inget officiellt spr\u00e5k de jure, men engelska anses vara det de facto officiella och nationella spr\u00e5ket. australisk engelska \u00e4r den lokala varianten av det engelska spr\u00e5ket med ett eget uttal och vokabul\u00e4r (vissa av dessa ord har senare \u00f6verf\u00f6rts till andra varianter av engelskan). lokala skillnader inom den australiska engelskan \u00e4r dock mindre \u00e4n f\u00f6r b\u00e5de brittisk och amerikansk engelska. grammatik och stavning bygger till stor del p\u00e5 den brittiska engelskan. enligt folkr\u00e4kningen 2001 \u00e4r engelska det enda spr\u00e5ket som talas i hemmet f\u00f6r 80 procent av befolkningen. de d\u00e4refter vanligaste spr\u00e5ken \u00e4r kinesiska (2,1 procent), italienska (1,9 procent) och grekiska (1,4 procent). en stor del av de sentida invandrarna \u00e4r tv\u00e5spr\u00e5kiga.\ndet anses ha funnits mellan 200 och 300 australiska spr\u00e5k innan den europeiska kolonisationen. endast ungef\u00e4r 70 av dessa spr\u00e5k har \u00f6verlevt och samtliga utom 20 anses vara utrotningshotade.[k\u00e4lla beh\u00f6vs] olika australiska spr\u00e5k \u00e4r idag f\u00f6rsta spr\u00e5k f\u00f6r ungef\u00e4r 50 000 (0,25 procent) av befolkningen. australien har ett eget teckenspr\u00e5k ben\u00e4mnt auslan vilket \u00e4r f\u00f6rsta spr\u00e5k f\u00f6r omkring 6 500 d\u00f6va.\n\n\n=== religion ===\naustralien har ingen statsreligion. i en unders\u00f6kning 2016 ans\u00e5g sig 52,1 procent av australierna som kristna varav 22,6 procent som katoliker och 13,3 procent som anglikaner. 30,1 procent ans\u00e5gs inte ha n\u00e5gon religion, till detta r\u00e4knades humanism, ateism, agnosticism och rationalism. ytterligare 9,6 procent svarade inte p\u00e5 fr\u00e5gan eller gav ett svar som inte kunde tolkas. den snabbast v\u00e4xande och n\u00e4st st\u00f6rsta religionen i australien \u00e4r islam, f\u00f6ljt av buddhism och hinduism. totalt bek\u00e4nde sig knappt 8,2 procent till icke kristna religioner. samt omkring 64.000 jehovas vittnen (2009).\nunders\u00f6kningar har visat p\u00e5 australien som ett av de minst religi\u00f6sa l\u00e4nderna, och religion anses inte som en viktig del av m\u00e5nga australiers liv. som i m\u00e5nga v\u00e4sterl\u00e4ndska l\u00e4nder bes\u00f6ker f\u00e5 inv\u00e5nare gudstj\u00e4nster och denna andel minskar. under 2004 bes\u00f6kte i genomsnitt 1,5 miljoner (7,5 procent av befolkningen) veckogudstj\u00e4nster.\n\n\n=== utbildning ===\nskolbarn b\u00f6rjar sin utbildning n\u00e4r de \u00e4r 5-6 \u00e5r gamla. australien har en allm\u00e4n skolplikt p\u00e5 totalt 11 \u00e5r, f\u00f6rutom south australia och tasmanien som har 10 \u00e5r, vilket f\u00f6ljs av 2 valfria \u00e5r. detta har lett till en andel l\u00e4s- och skrivkunniga p\u00e5 99 procent.[k\u00e4lla beh\u00f6vs] pisa (programme for international student assessment), koordinerat av organisationen f\u00f6r ekonomiskt samarbete och utveckling, har rankat australiens utbildning som den \u00e5ttonde b\u00e4sta av de 30 medlemmarna i oecd. staten har finansiellt bidragit till grundandet av australiens 38 universitet och \u00e4ven om flera privata universitet har etablerats mottar de flesta universiteten statlig finansiering. det finns ocks\u00e5 ett system av yrkes- och fackutbildningar kallade tafe institutes. ungef\u00e4r 58 procent av australierna i \u00e5ldern 25 till 64 \u00e5r har n\u00e5gon form av yrkes- eller universitetsutbildning. andelen utl\u00e4ndska studenter i australiska universitet och h\u00f6gskolor \u00e4r den h\u00f6gsta av alla oecd-l\u00e4nder.\n\n\n== kultur ==\nsedan australien koloniserades av britterna, har kulturen grundat sig i den anglo-keltiska, men f\u00f6reteelser av tydligt australiskt ursprung \u00e4r framtr\u00e4dande, h\u00e4mtade fr\u00e5n landets milj\u00f6 och ursprungsbefolkning. sedan mitten av 1900-talet har den australiska kulturen p\u00e5verkats av den amerikanska, framf\u00f6rallt genom filmer och tv, samt av storskalig immigration fr\u00e5n icke engelskspr\u00e5kiga l\u00e4nder.\n\n\n=== musik ===\nmusiken i australien \u00e4r, med undantag f\u00f6r urinv\u00e5narnas, v\u00e4sterl\u00e4ndsk. ac/dc, inxs, 5 seconds of summer, men at work, john farnham, jon english, jimmy barnes, midnight oil, nick cave, tommy emmanuel, savage garden, silverchair och kylie minogue \u00e4r exempel p\u00e5 internationellt k\u00e4nda artister och musikgrupper fr\u00e5n australien. australien har ocks\u00e5 ett folkmusikarv, med k\u00e4nda s\u00e5nger som waltzing matilda som till och med varit f\u00f6reslagen som nationals\u00e5ng.[k\u00e4lla beh\u00f6vs] australiens nationals\u00e5ng heter \"advance australia fair\". men at works hit \"down under\" (1983) betraktas fr\u00e4mst av den yngre generationen som en slags nationals\u00e5ng.[k\u00e4lla beh\u00f6vs]\u00e5r 2015 deltog australien f\u00f6r f\u00f6rsta g\u00e5ngen i eurovision song contest, med l\u00e5ten \"tonight again\" av guy sebastian. \u00e4ven 2016 deltog australien i esc. landet representerades d\u00e5 av dami im med l\u00e5ten \"sound of silence\".\n\n\n=== sport ===\nsport spelar en viktig roll i den australiska kulturen, vilket till viss del beror p\u00e5 ett klimat som fr\u00e4mjar utomhusaktiviteter. 23,5 procent av befolkningen \u00f6ver 15 \u00e5r deltar regelbundet i organiserade sportaktiviteter. p\u00e5 en internationell niv\u00e5 har man framg\u00e5ngsrika lag inom bland annat cricket, landhockey, netball, speedway och rugby, samt har skickliga idrottare inom cykel, segling, rodd, golf och simning. bland australiens mest k\u00e4nda idrottspersoner finns simmarna dawn fraser och ian thorpe, l\u00f6paren cathy freeman, tennisspelarna roy emerson, rod laver, ken rosewall, samantha stosur och lleyton hewitt samt cricketspelaren donald bradman, vars slagsnitt har ansetts vara den statistiskt fr\u00e4msta bedriften inom samtliga st\u00f6rre sporter.andra nationellt popul\u00e4ra sporter inkluderar australisk fotboll, h\u00e4stkappl\u00f6pning, fotboll, segling och motorsport. australien har deltagit i alla olympiska sommarspel under modern tid och samtliga samv\u00e4ldesspel. australien var v\u00e4rd f\u00f6r olympiska sommarspelen 1956 i melbourne och olympiska sommarspelen 2000 i sydney. andra stora idrottsevenemang \u00e4r tennisturneringen australiska \u00f6ppna som spelas i b\u00f6rjan av varje \u00e5r i melbourne och formel 1-t\u00e4vlingen australiens grand prix. de mest vanliga sporten \u00e4r just nu volleyboll.\n\n\n== v\u00e4rldsarv ==\n\n\n== internationella rankningar ==\n\n\n== kommentarer ==\n\n\n== referenser ==\n\n\n== externa l\u00e4nkar ==\n\n kartor i wikimedia atlas relaterade till australienabout australia fr\u00e5n australiens utrikesdepartements webbplats\ngovernments of australia website (federala, delstater och territorier)\naustraliens regerings webbplats (engelska)\naustralian bureau of statistics (engelska)\ntourism australia\naustralien p\u00e5 the world factbook\naustralien p\u00e5 open directory project"