"seksposisies is posisies wat mense inneem tydens of vir die doel van seksuele omgang of ander seksuele aktiwiteite. dit word gewoonlik genoem na die posisie wat die deelnemers inneem vir die seksdaad. hoewel seks gewoonlik die penetrasie van een persoon se liggaam deur \u2019n ander persoon behels, of die direkte stimulasie van die een se geslagsorgaan deur die ander, is dit nie altyd die geval nie.\ndrie kategorie\u00eb seksuele omgang word gewoonlik beoefen: vaginale omgang, wat penetrasie van die vagina behels; anale penetrasie; en orale seks, wat die stimulasie van die een persoon se geslagsorgaan deur die ander persoon se mond behels. meer as een van di\u00e9 dade kan tydens seks uitgevoer word. seksdade kan ook ander soorte genitale stimulasie behels, soos solo- of wedersydse masturbasie, wat die vryf van \u2019n geslagsorgaan of penetrasie met \u2019n vinger of seksspeelding, soos \u2019n dildo of vibrator, behels. daar is verskeie seksposisies wat in enige van die seksdade ingeneem kan word.\n\n\n== geskiedenis ==\ndie vroegste europese middeleeuse geskrif oor seksposisies is die speculum al foderi (letterlik \" \u2019n spie\u00ebl vir omgang \", soms genoem \" \u2019n spie\u00ebl vir ko\u00eftus\"), \u2019n 15de-eeuse katalaanse geskrif wat in die 1970's ontdek is.\n\n\n== posisies met uitsluitlik penetrasie ==\nhierdie posisies behels die plasing van \u2019n falliese voorwerp (\u2019n penis, dildo, prop of ander voorwerp) in die vagina, mond of anus.\n\n\n=== aktiewe maat bo met penetrasie van voor ===\ndie mees algemene posisie is die \"sendelingsposisie\". die seksmaats kyk na mekaar toe en die passiewe maat l\u00ea op hul rug met hul bene uitmekaar. die aktiewe maat l\u00ea bo-op. hierdie posisie kan gebruik word vir vaginale of anale seks.\ndie aktiewe maat staan voor die aktiewe maat, wie se bene oor die kant van \u2019n bed of ander soort platform soos \u2019n tafel hang. die passiewe maat se bene is na die plafon gelig en rus teen die aktiewe maat; dit word soms die \"skoenlapperposisie\" genoem. dit kan ook in \u2019n knielposisie gedien word.\ndie passiewe maat l\u00ea op hul rug. die aktiewe maat staan en lig die maat se pelvis vir penetrasie. die passiewe maat kan ook hul bene teen die aktiewe maat se skouers laat rus.\ndie passiewe maat l\u00ea op hul rug, met die bene opgelig en die knie\u00eb naby die kop. die aktiewe maat hou die bene vas en penetreer hulle van bo af.\nsoortgelyk as hierbo, maar die passiewe maat se bene hoef nie reguit te wees nie. die aktiewe maat vou hul arms om die passiewe maat en druk hul bene so naby as moontlik aan di\u00e9 se bors.\ndie \"ko\u00eftale oplyningstegniek\" is \u2019n posisie waar \u2019n man \u2019n vrou penetreer. die man beweeg teen die vrou se lyf op totdat die penis afwaarts wys en teen die vrou se klitoris vryf.\ndie passiewe maat l\u00ea op hul rug met hul bene \u00f3f gekruis agter hul kop \u00f3f naby hul ore. die aktiewe maat hou die passiewe maat se bene naby die enkels vas en l\u00ea vollengte bo-op hulle. \u2019n variasie is dat die passiewe maat hul enkels op hul maag kruis, met die knie\u00eb by die skouers. die aktiewe maat l\u00ea dan met hul volle gewig op die ander een se gekruisde enkels. dit word die \"weense oester\" genoem in the joy of sex, \u2019n ge\u00efllustreerde sekshandleiding uit 1972 deur die britse dokter en skrywer alex comfort.\n\n\n=== penetrasie van agter ===\ndie meeste van di\u00e9 posisies is geskik vir beide vaginale en anale penetrasie. variasies van die \"hondjiestyl\" sluit in:\n\ndie passiewe maat staan op hul knie\u00eb, met hul liggaam horisontaal. die aktiewe maat plaas \u00f3f hul penis \u00f3f \u2019n seksspeelding van agter af in die maat se vagina of anus.\ndie aktiewe maat plaas hul voete weerskante van die passiewe maat met die knie\u00eb gebuig. hulle moet gewoonlik hul hande op die maat se rug hou om te keer dat hulle vooroor val.\ndie passiewe maat kniel regop terwyl die aktiewe maat hul arms by die gewrig vashou en sagkens terugtrek na hulle toe.vir die \"lepelposisie\" l\u00ea albei seksmaats op hul sy en kyk in dieselfde rigting. variasies sluit die volgende in:\n\ndie passiewe maat l\u00ea op hul sy, terwyl die aktiewe maat kniel en hulle van agter af penetreer. die aktiewe maat kan ook staan as die passiewe maat op \u2019n ho\u00eb oppervlak l\u00ea.\ndie passiewe maat l\u00ea op hul maag, met die gesig na onder en moontlik die bene uitmekaar. die aktiewe maat l\u00ea bo-op hulle. \u2019n kussing onder die passiewe maat se heupe kan stimulasie aanhelp.\ndie passiewe maat l\u00ea op hul maag met hul knie\u00eb teenmekaar. die aktiewe maat l\u00ea bo-op met hul bene uitmekaar.\ndie passiewe maat l\u00ea op hul sy met hul boonste been vorentoe. die maat kniel bo-oor die onderste been.\n\n\n=== passiewe maat bo ===\ndie meeste van di\u00e9 posisies kan vir beide vaginale en anale penetrasie gebruik word. wanneer die vrou bo is, word dit dikwels die \"cowgirl-posisie\" genoem.\n\ndie ontvanger kan oor die penetreerder kniel, met hul gesig na mekaar toe.\ndie ontvanger kan soms in die teenoorgestelde rigting kyk. dit word soms die \"ongekeerde cowgirl-posisie\" genoem.\ndie ontvanger kan agteroorl\u00ea met hul hande op die grond.\ndie ontvanger kan op hul hurke sit pleks van kniel en na hul maat kyk.\ndie penetreerder l\u00ea met die boonste deel van die rug op \u2019n lae tafel, bank of stoel, met hul voete op die grond en hul rug parallel met die grond. die ontvanger kan bo-oor staan, ook met hul voete op die grond. die ontvanger kan enige van verskeie posisies inneem.\ndie \"laterale ko\u00eftale posisie\" is deur masters en johnson aanbeveel en is deur driekwart van die deelnemers aan hul heteroseksuele ondersoek verkies nadat hulle dit beproef het. die man l\u00ea op sy rug en die vrou effens langs hom met haar pelvis bo-op syne, maar haar gewig langs hom. die posisie kan ook vir anale seks gebruik word en is nie beperk tot heteroseksuele paartjies nie.\n\n\n=== sittende en knielende ===\ndie meeste van di\u00e9 posisies kan vir beide vaginale en anale penetrasie gebruik word.\n\ndie penetreerder sit op \u2019n oppervlak met hul bene uitgestrek. die ontvanger sit bo-op en vou hul bene om die maat. as die penetreerder hul bene kruis, word dit die \"lotusposisie\" genoem. in di\u00e9 posisie kan die seksmaats mekaar liefkoos en so word die kans van plesier en orgasme in albei verhoog.\ndie penetreerder sit op \u2019n stoel. die ontvanger hurk bo-oor met hul voete op die grond. dit word soms die \"skootdans\" genoem.\ndie penetreerder kniel en die ontvanger l\u00ea op hul rug met hul enkels weerskante van die penetreerder se skouers.\n\n\n=== staande ===\ndie meeste van di\u00e9 posisies kan vir beide vaginale en anale penetrasie gebruik word. in die basiese staande posisie staan albei seksmaats en kyk na mekaar. die volgende variasies is moontlik:\n\nas die een maat korter as die ander een is, kan hulle op iets staan sodat hulle ho\u00ebr is, of ho\u00ebhakskoene dra. dit kan vergemaklik word deurdat die vrou met haar rug teen \u2019n muur staan. di\u00e9 posisie is ook ideaal vir \u2019n stort.\ndie aktiewe maat staan, en die passiewe maat vou hul arms om die maat se nek en hul bene om hul middel. so is die vagina of anus naby die maat se penis. di\u00e9 posisie word ook vergemaklik met byvoorbeeld \u2019n muur agter die passiewe maat, nes hierbo.\ndie passiewe maat kan ook in dieselfde rigting as die aktiewe maat kyk; dit vergemaklik anale seks. di\u00e9 posisie kan afgewissel word deur verskillende staanposisies in te neem, soos om vooroor te buig.\n\n\n=== anale seksposisies ===\ndie volgende posisies word vir anale penetrasie gebruik:\n\n\"hondjiestyl\" vergemaklik maksimum penetrasie, maar hou die gevaar in van druk teen die s-derm. as die passiewe maat manlik is, word die prostaat so makliker gestimuleer. die aktiewe maat reguleer die ritme. \u2019n variasie is die \"hasieoor-posisie\", waarin die passiewe maat vooroor leun. hulle kan ook plat l\u00ea.\nin die \"sendelingposisie\" moet die passiewe maat se bene in die lug wees en die knie\u00eb so na as moontlik aan die bors. \u2019n vorm van steun soos \u2019n kussing onder die heupe kan ook seks vergemaklik. die aktiewe maat maak hulle tuis tussen die passiewe maat se bene. eersgenoemde reguleer die ritme. di\u00e9 posisie word gewoonlik vir beginners aanbeveel, want dit stel hulle in staat om meer te ontspan as in die \"hondjieposisie\".\ndie \"lepelposisie\" stel die passiewe maat in staat om die aanvanklike penetrasie en die ritme, diepte en krag van die seksbewegings te beheer.\ndie \"omgekeerde sendelingposisie\" stel ook die passiewe maat in staat om die diepte, ritme en spoed van penetrasie te beheer. hulle kan ook hul anus self oor die maat se penis laat sak en tyd toelaat vir hul spiere om te ontspan.\n\n\n=== minder algemene posisies ===\nhierdie posisies is meer innoverend, en dalk nie so algemeen bekend as di\u00e9 wat hierbo genoem is nie.\n\ndie passiewe maat l\u00ea op hul rug met hul knie\u00eb opgetrek en uitmekaar. die aktiewe maat l\u00ea op hul sy loodreg tot die maat met hul heupe onder die boog wat die passiewe maat se bene vorm. dit word soms die \"tekenhaakposisie\" genoem.\ndie passiewe maat se bene kan ook na die kant gedraai wees terwyl hulle na hul maat kyk. die penetreerder se bene is uitmekaar reg agter die passiewe maat se heupe, en sy hande is op die maat se heupe. dit word soms die \"aangepaste tekenhaakposisie\" genoem.\ndie \"sewende postuur\" uit die 15de-eeuse arabiese sekshandleiding the perfumed garden is \u2019n ongewone posisie wat nie gewoonlik in ander klassieke sekshandboeke beskryf word nie. die passiewe maat l\u00ea op hul sy. die penetreerder kyk in hul rigting en l\u00ea oor hul onderste been terwyl hulle die boonste been tot in die vou van hul elmboog of oor hul skouer lig. sommige bronne beskryf dit as \"vir akrobate\", terwyl ander dit as gemaklik beskryf, veral tydens swangerskap.\ndie \"heiposisie\" is \u2019n moeilike posisie en word soms in pornografieprente gesien. verskillende bronne beskryf dit verskillend. in \u2019n heteroseksuele verband l\u00ea die vrou op haar rug en lig haar heupe so hoog as moontlik sodat die man, wat staan, sy penis in haar vagina of anus kan plaas. dit plaas \u2019n geweldige stremming op die vrou se nek en stywe kussing moet gebruik word om haar nek te steun.\ndie passiewe maat l\u00ea op hul maag op die rand van die bed met hul bene parallel met die grond. die penetreerder staan agter hul maat en hou albei bene in die lug.\ndie \"fietspomp\" is soortgelyk aan die \"heiposisie\", maar die passiewe maat l\u00ea met hul sitvlak in die lug.\n\n\n==== ander ====\ndie penetreerder l\u00ea op hul rug met hul bene uitmekaar. die ontvanger l\u00ea bo-op die penetreerder, ook op hul rug, en kyk in die dieselfde rigting.\ndie penetreerder en ontvanger l\u00ea albei op hul rug, met hul koppe in teenoorgestelde rigtings. elk plaas hul een been op die ander se skouer (as steun) en hul ander been effens na die kant.\ndie passiewe maat l\u00ea op hul rug en die aktiewe maat loodreg met di\u00e9. die passiewe maat buig die knie die naaste aan die aktiewe maat se kop \u2013 genoeg sodat laasgenoemde se middellyf daaronder kan inpas. die aktiewe maat se bene is bo-oor die passiewe maat se ander been. die dryfkrag van die seksbewegings sal eerder van kant tot kant wees as van bo na onder. dit word soms die \"sk\u00earposisie\" genoem. dit vergemaklik die stimulasie van die borste tydens seks, die hou van oogkontak en \u2019n goeie uitsig op mekaar tydens orgasme.\ndie aktiewe maat sit op die kant van \u2019n bed of stoel met hul bene wyd uimekaar en hul voete op die grond. die passiewe maat l\u00ea op hul rug op die vloer en vou hul bene om die penetreerder se bene. di\u00e9 hou die passiewe maat se bene vas en beheer die dryfkrag van die seksbewegings.\n\n\n=== die moontlikheid van swangerskap ===\nswangerskap is \u2019n moontlike gevolg van enige vorm van seks waar sperma in aanraking met die vagina kom (veral vaginale seks). dit kan egter ook gebeur n\u00e1 enige ander vorm van seks waar spermvloeistof aan die vingers in die vaginale area beland. orale seks op sigself kan nie tot swangerskap lei nie, behalwe wanneer sperma aan die hande in aanraking met die vagina kom. hoewel sommige seksdade makliker tot swangerskap lei as ander, is geen metode veilig as \u2019n soort voorbehoedmiddel nie.\n\n\n=== posisies tydens swangerskap ===\ndie doel is om oormatige druk op die maag te verhoed en penetrasie te beperk soos deur die onderskeie seksmaats vereis. van die volgende posisies is gewild tydens swangerskap.\ndie vrou bo: dit verhoed druk op die vrou se maag en laat haar toe om die diepte en spoed van die seksbewegings te beheer.\ndie vrou op haar rug: soos die \"sendelingposisie\", maar met minder druk op die onderlyf. die vrou l\u00ea op haar rug en lig haar knie\u00eb op tot naby haar bors. haar maat kniel tussen haar bene en penetreer haar van voor af. \u2019n kussing word onder haar sitvlak gesit vir groter gemak.\nsydelings: dit hou ook die druk weg van haar onderlyf.\nlepelposisie: dit is baie gewild tydens die laaste stadiums van die swangerskap. dit laat vlak penetrasie toe en neem die druk van die maag af weg.\nsit: sy sit op haar sittende maat, en verminder so die druk op haar maag.\n\"hondjiestyl\": so kan sy haar maag en borste steun.\n\n\n== posisies sonder noodwendige penetrasie ==\n\n\n=== orale seksposisies ===\norale seks is die stimulasie van \u2019n geslagsorgaan met die mond. dit kan penetrasie behels of nie, en kan gebeur voor, saam met of n\u00e1 seksuele omgang. dit kan \u00f3f fellatio \u00f3f cunnilingus wees, of in \u2019n \"69-posisie\" waar die seksmaats mekaar gelyktydig stimuleer. \u2019n verskeidenheid variasies is moontlik.\n\n\n==== fellatio ====\nfellatio of fellasie is orale seks waartydens die man se penis gestimuleer word. moontlikhede sluit in:\n\nsittende\ndie man l\u00ea op sy rug terwyl sy maat tussen sy bene kniel.\ndie man l\u00ea op sy rug terwyl sy maat langs sy bene l\u00ea.\ndie man sit op \u2019n stoel en sy maat kniel tussen sy bene.\nstaande\ndie man staan terwyl sy maat \u00f3f voor hom kniel \u00f3f op \u2019n stoel, bed ens. sit en vooroor buig.\ndie man staan terwyl sy maat ook staan en ver vooroor buig.\ndie man staan naby \u2019n bed. die aktiewe maat l\u00ea op hul rug met hul koppe wat agteroor oor die rand van die bed hang. die man druk sy penis in sy maat se mond en kan so sy penis redelik diep insteek (deep throat).\nl\u00eaende\ndie aktiewe maat l\u00ea op hul rug en die man neem die \"sendelingposisie\" in, maar ho\u00ebr op met sy penis in die maat se mond.\ndie aktiewe maat (in di\u00e9 geval \u2019n vrou) l\u00ea op haar rug en die man steek sy penis tussen haar borste deur tot in haar mond.\n\n\n==== cunnilingus ====\ncunnilingus behels die stimulasie van die vrou se geslagsdele. posisies sluit in:\n\ndie vrou l\u00ea op haar rug soos in die \"sendelingposisie\" en haar maat l\u00ea met sy kop tussen haar bene.\ndie aktiewe maat sit. die vrou staan en kyk weg van die maat, met haar heupe gebuig.\ndie aktiewe maat sit. die vrou staan of hurk terwyl sy na die maat se kant toe kyk.\ndie aktiewe maat l\u00ea op hul rug terwyl die vrou oor hul gesig kniel met haar vagina by hul gesig.\ndie vrou staan, moontlik met haar rug teen \u2019n muur, en haar maat kniel voor haar.\ndie vrou sit op \u2019n bed met haar bene uitmekaar en haar maat kniel voor haar.\ndie vrou leun agteroor op haar hande en haar maat staan of kniel voor haar.\n\n\n==== 69-posisie ====\ngelyktydige stimulasie van die seksmaats se geslagsorgane is moontlik met die \"69-posisie\". seksmaats kan manlik of vroulik wees. hulle kan langs mekaar of bo-op mekaar l\u00ea, of staan terwyl die een die ander onderstebo vashou.\n\n\n==== anilingus ====\nposisies vir anilingus, ook bekend as \"anale-orale seks\" of (en)  rimming, is gewoonlik variasies op die genitaal-orale posisies. dit kan een van die volgende posisies behels:\n\ndie passiewe maat staan handeviervoet en die maat kniel agter hulle.\ndie passiewe maat kan op hul rug l\u00ea met hul bene opgetrek.\ndie passiewe maat in die \"69-posisie\". wedersydse anilingus is ook so moontlik.\ndie \"tromboonposisie\", waarin die man staan terwyl sy maat (gewoonlik) agter hom kniel en anilingus uitvoer terwyl hulle ook die man masturbeer; dit lyk dus amper soos iemand wat die tromboon bespeel.\n\n\n=== ander posisies ===\n\"vingerseks\": die vinger word gebruik om die vagina of anus te penetreer.\n\"skokker\": een hand word gebruik om die vagina en anus gelyktydig te penetreer. die wys- en middelvinger word in die vagina gesteek en die pinkie in die anus. verskeie variasies is moontlik deur verskeie vingers in elke opening te steek. di\u00e9 metode word prominent genoem in story of o, die erotiese roman uit 1954 deur pauline r\u00e9age. kort na o se aankoms by die chateau gryp \u2019n man haar op di\u00e9 manier. o is geskok, maar leer om dit en ander, erger dinge te aanvaar.\n\"vroulike skokker\": die penetrasie van die man se anus deur sy maat se duim terwyl die skrotum terselfdertyd met die ander vingers gevryf word. dit word gedoen deur die hand te hou soos wanneer \u2019n mens die bol van \u2019n wynglas vashou.\n\"vuisseks\": penetrasie van die vagina of anus met die hele hand. dit verg meestal baie smeermiddel en die ontspanning van die spiere. \u2019n vuis word gewoonlik nie regtig gebruik nie; die duim word tussen die middel- en ringvinger gehou.\n\n\n== posisies sonder penetrasie ==\nas deel van die seksdaad kan seksmaats mekaar se geslagsdele stimuleer, of dit kan op sigself tot \u2019n orgasme lei.\n\n\"frottage\": die skuur van een seksmaat se geslagsdele teen die ander maat se lyf. dit word soms as voorspel gebruik en kan tot \u2019n orgasme lei of nie.\n\"wedersydse masturbasie\": die gelyktydige stimulering van die seksmaats se geslagsdele met die hand of ander deel van die liggaam. die een of ander vorm van penetrasie kan ook plaasvind. dit lei soms tot \u2019n orgasme, maar nie noodwendig nie. dit is ook algemeen by seksmaats van dieselfde geslag.\n\"dry humping\": frottage terwyl die seksmaats klere aan het.\n\"voetseks\": die gebruik van \u2019n maat se voet om \u2019n man se penis te stimuleer.\n\"borsseks\": die gebruik van die vrou se borste om die man se penis te stimuleer. dit word in engels ook \u2019n titjob, tit-wank of \u2019n verskeidenheid ander name genoem.\n\"okselseks\": wanneer die penis in die armholte van die maat gestimuleer word. ook bekend as bagpiping.\n\"orgasmebeheer\": deur die fisieke stimulasie van die maat of hulself aan te pas by die vlakke van emosionele en fisiologiese opwinding. deur masturbasie kan iemand leer om beheer uit te oefen oor hul orgasme. tydens seks tussen twee mense kan elk sy eie orgasme beheer. die seksmaats kan ook leer om mekaar se orgasme te beheer of intensiewer te maak, en kan vooraf besluit wie in beheer daarvan is.\n\"orgasmiese meditasie\": ook oming genoem. dit is wanneer twee seksmaats deur middel van \u2019n soort meditasie konsentreer op kontak tussen die vinger en die geslagsdele. die een seksmaat melk die geslagsdele van die ander maat terwyl albei hul aandag op die sensasie fokus, om sodoende \u2019n konnektiewe resonansie tussen hulle te ontwikkel. hoewel hulle van enige geslag kan wees, is die eintlike fokus van oming die vrou se orgasme deur die subtiele en  doelbewuste stimulasie van die klitoris. albei seksmaats deel egter in die sensasie en bevrediging deur \u2019n soort gedeelde plesier. ondersteuners daarvan meen dit behels meer as net \u2019n orgasme; dit bevorder \u2019n emosionele bewustheid, verbintenis en bevrediging.\n\"humping\": dit is die vryf van die geslagsdele teen die oppervlak van \u2019n nie-seksuele voorwerp terwyl die persoon nakend is of klere aanhet. dit kan ook verwys na seks met penetrasie.\n\n\n=== genitale wrywing ===\ngenitale wrywing kan verwys na die skuur van geslagsdele teen mekaar. die term gg rubbing word dikwels deur primatolo\u00eb gebruik wanneer hulle verwys na di\u00e9 soort seksuele gedrag onder bonobo-wyfies.\n\"interdy-seks\" is wanneer die penis tussen die maat se dye of bobene geplaas word.\n\"frottage\" is wanneer twee mans hul penisse teen mekaar vryf.\n\"tribbing\" is wanneer twee vroue hul vulvas teen mekaar vryf.\nmet \"docking\" plaas die een man sy eikel binne-in die ander man se voorhuid.\n\n\n== groepseks ==\nverskeie mense van verskillende geslagte kan saam aan groepseks deelneem. al die deelnemers is nie noodwendig altyd in kontak met al die ander nie, maar sommige posisies is net moontlik met seks tussen drie of meer persone.\n\n\n=== drie mense ===\n\u2019n threesome is wanneer drie mense saam seks het. al drie kan op verskeie maniere by die seksdaad betrek word:\n\neen persoon kan orale seks op \u2019n ander uitvoer terwyl hulle terselfdertyd anale of vaginale seks met die derde persoon het. dit word soms \u2019n \"spit roast\" genoem. die twee wat seks het, kan ook saam die derde persoon oraal bevredig.\ndie \"369-posisie\" is wanneer twee mense mekaar oraal stimuleer in die \"69-posisie\" en \u2019n derde persoon een van die twee penetreer; dikwels die persoon wat bo l\u00ea in die \"69-posisie\".\n\u2019n man het vaginale of anale seks met een persoon terwyl hyself gepenetreer word deur \u2019n derde persoon, \u00f3f met \u2019n penis \u00f3f met \u2019n aangord-dildo.\ndrie seksmaats l\u00ea of staan parallel met mekaar, met een in die middel. dit word soms \u2019n sandwich genoem. dit kan spesifiek verwys na \u2019n dubbele penetrasie van \u2019n vrou (in die vagina en anus).\ndrie mense kan in \u2019n driehoekige posisie l\u00ea en mekaar oraal bevredig.\ndie term lucky pierre word soms gebruik vir die persoon in die middel, wat anaal gepenetreer word terwyl hy vaginale of anale seks met \u2019n derde persoon het.\n\n\n=== vier mense ===\ndie \"469-posisie\" is wanneer vier mense seks het; twee het orale seks in die \"69-posisie\" terwyl albei deur \u2019n derde en vierde persoon gepenetreer word.\n\n\n=== meer mense ===\nseksposisies kan aangepas word om enige aantal mense te akkommodeer:\n\n\u2019n groep mans wat saam masturbeer, word \u2019n circle jerk genoem.\n\u2019n groep mans wat saam masturbeer en almal op een persoon se gesig ejakuleer, word \"bukkake\" genoem.\n\u2019n groep mans en/of vroue wat elkeen orale seks met die persoon langs hulle het, word soms \u2019n daisy chain genoem.\nwanneer een man of vrou die seksuele aandag van baie of al die ander deelnemers kry, word dit \u2019n gangbang genoem. dit was oorspronklik \u2019n term vir verkragting, maar word nou algemeen gebruik vir vrywillige groepseks. die ander deelnemers staan soms in \u2019n ry en wag hul beurt af (pulling a train).\n\n\n=== veelvuldige penetrasies ===\n\u2019n persoon kan tegelykertyd op verskeie maniere gepenetreer word. die vingers, tone, penis of \u2019n seksspeelding kan gebruik word om die vagina, anus en/of mond te penetreer.\n\n\n== verwysings ==\n\n\n== verdere leesstof ==\nkama sutra\nthe perfumed garden\ncomfort, alex; quilliam, susan (2008). the joy of sex. londen: mitchell beazley. isbn 1-84533-429-9.\ngillian, max, the illustrated guide to extended massive orgasm. hunter house. 1ste uitg., 2002. isbn 0-89793-362-1, 235 pages.\nmcmeel, andrews en lisa sussman, sex positions. carlton publishing group. 2002. isbn 1-84222-266-x, 96 bladsye."