"winnipeg \u00e9s la capital i la ciutat m\u00e9s poblada de la prov\u00edncia de manitoba, canad\u00e0, situada a les praderies de l'oest del canad\u00e0. \u00e9s la setena ciutat m\u00e9s gran, la m\u00e9s important del centre del pa\u00eds i la ciutat principal de la seva \u00e0rea metropolitana, la regi\u00f3 de winnipeg capital.\nal voltant de la meitat de la poblaci\u00f3 total de manitoba resideix a la regi\u00f3 de winnipeg capital, la poblaci\u00f3 de la qual \u00e9s de 730.305 habitants. la ciutat de winnipeg t\u00e9 una poblaci\u00f3 total de 663.617 habitants (cens del 2011). la ciutat es troba a la conflu\u00e8ncia dels rius vermell i assiniboine. caracteritzada per un clima rigor\u00f3s (temperatura mitjana de -19 \u00b0c al gener, per\u00f2 de 19,7 \u00b0c al juliol) \u00e9s considerada com una de les grans ciutats m\u00e9s fredes del m\u00f3n.\nwinnipeg posseeix una arquitectura hist\u00f2rica i nombrosos parcs com assiniboine park o birds hill provincial park. est\u00e0 molt propera als rius de l'escut canadenc i a nombrosos llacs, entre els quals es troben el llac dels boscos, el llac winnipeg (el dotz\u00e8 m\u00e9s gran del m\u00f3n) i el llac manitoba.\n\n\n== hist\u00f2ria ==\n\n\n=== abans de la incorporaci\u00f3 ===\nwinnipeg es troba a la conflu\u00e8ncia del riu assiniboine i el riu vermell, coneguda com a the forks, \u00e9s un punt hist\u00f2ric en les rutes a canoa pels rius realitzades pels abor\u00edgens durant centenars d'anys. el nom de winnipeg \u00e9s una transcripci\u00f3 d'una paraula cree que significa \u00abaig\u00fces fangoses\u00bb. la zona estava poblada pels ind\u00edgenes anomenats first nations. a la prehist\u00f2ria, a trav\u00e9s d'hist\u00f2ries orals, l'arqueologia, petr\u00f2glifs, art rupestre i artefactes antics se sap que els nadius utilitzaven la zona per acampar, ca\u00e7ar, pescar, comerciar i, m\u00e9s al nord, practicaven l'agricultura. la primera zona agr\u00edcola a manitoba estava situada al llarg del riu vermell, prop de lockport, on el blat de moro i altres cultius van ser plantats abans del contacte amb els europeus. durant milers d'anys han viscut \u00e9ssers humans en aquesta regi\u00f3, i hi ha molts indicis arqueol\u00f2gics sobre el seu mode de vida. els rius van servir de transport per comerciar i intercanviar coneixements entre molts pobles, com els assiniboine, ojibwa, anishinaabe, mandan, sioux, cree, lakota i d'altres. el llac winnipeg va considerar-se un mar interior, amb importants enlla\u00e7os per riu a les muntanyes de l'oest, els grans llacs de l'est i a l'oce\u00e0 \u00e0rtic al nord. el riu vermell connectava els antics pobles del nord amb els del sud a trav\u00e9s dels rius missouri i mississipi. els primers mapes d'algunes zones es van fer amb escor\u00e7a de bedoll pels ojibwa, que ajudaren els pelleters a trobar els camins a trav\u00e9s dels rius i llacs.\nel primer oficial franc\u00e8s que va arribar a la zona va ser pierre gaultier de varennes el 1738. constru\u00ed el primer lloc de comer\u00e7, el qual es va anomenar fort rouge, que posteriorment va ser abandonat. els francesos van comerciar a la zona durant diverses d\u00e8cades abans que arribessin els comerciants de la badia de hudson. els primers comerciants anglesos visitaren la zona al voltant de l'any 1767. gibraltar fort va ser constru\u00eft per la companyia del nord-oest el 1809, i fort douglas va ser constru\u00eft per la companyia de la badia de hudson el 1812. les dues empreses lluitaren aferrissadament pel comer\u00e7 de la zona, disputant diverses batalles entre totes dues. el 1821 la companyia de la badia de hudson i la companyia del nord-oest van acabar la seva rivalitat fusionant-se.\n\nfort gibraltar, en el lloc de l'actual winnipeg, pass\u00e0 a denominar-se fort garry el 1822. va ser el lloc comercial l\u00edder a la regi\u00f3 per a la companyia de la badia de hudson. aquest lloc va ser destru\u00eft per una inundaci\u00f3 el 1826 i es reconstru\u00ed el 1835. exerc\u00ed un petit paper en el comer\u00e7 de pells, per\u00f2 va seguir sent la resid\u00e8ncia del governador de la companyia durant molts anys i va esdevenir una part important de la primera col\u00f2nia i assentament a l'oest del canad\u00e0.\nel 1869-70 va esclatar a winnipeg la \u00abrebel\u00b7li\u00f3 del riu vermell\u00bb, un conflicte entre el govern local provisional dels m\u00e9tis, encap\u00e7alats per louis riel, i els acabats d'arribar procedents de l'est del canad\u00e0. el general garnet wolseley va ser enviat per sufocar la rebel\u00b7li\u00f3. aquesta rebel\u00b7li\u00f3 va portar directament l'entrada de manitoba a la confederaci\u00f3 com la cinquena prov\u00edncia del canad\u00e0 el 1870, i el 8 de novembre de 1873, winnipeg va ser incorporada com a ciutat. el 1876, tres anys despr\u00e9s de la incorporaci\u00f3 de la ciutat, l'oficina de correus adopt\u00e0 oficialment el nom de winnipeg.\n\n\n=== arribada del ferrocarril ===\nla primera locomotora de winnipeg, anomenada the countess of dufferin (comtessa de dufferin), arrib\u00e0 en un vaixell de vapor el 1877. la companyia ferrocarrils del pac\u00edfic del canad\u00e0 realitz\u00e0 el primer enlla\u00e7 directe per ferrocarril des de l'est del canad\u00e0 el 1881, el que va obrir les portes a la immigraci\u00f3 massiva i colonitzaci\u00f3 de winnipeg i de les praderies canadenques. la hist\u00f2ria i her\u00e8ncia del ferrocarril de winnipeg i la primera locomotora es poden veure al museu del ferrocarril de winnipeg.\n\nla ciutat va experimentar una gran expansi\u00f3 durant la d\u00e8cada del 1890 i les dues primeres del segle xx, cosa que va suposar un creixement de la poblaci\u00f3 de 25.000 persones el 1891 a m\u00e9s de 179.000 el 1921. com la immigraci\u00f3 va cr\u00e9ixer durant aquest per\u00edode, winnipeg adquir\u00ed el seu car\u00e0cter multicultural. l'edifici de l'assemblea legislativa de manitoba reflecteix l'optimisme d'aquests anys. constru\u00eft principalment de pedra calc\u00e0ria de la pedrera de tyndall stone (prop del riu vermell), obr\u00ed les portes el 1920. la c\u00fapula suporta una figura de bronze, coneguda amb el nom de el noi daurat (the golden boy), acabada amb una fulla d'or amb el lema \u00abeterna joventut i l'esperit d'empresa\u00bb (eternal youth and the spirit of enterprise) gravat. aquest edifici va ser constru\u00eft en estil neocl\u00e0ssic, com \u00e9s habitual per a edificis governamentals d'altres estats nord-americans constru\u00eft al segle xix i principi del segle xx. l'edifici va ser pensat per donar cabuda a representants de tres milions de persones, que era la poblaci\u00f3 esperada de manitoba.\nwinnipeg es va trobar amb dificultats econ\u00f2miques quan el canal de panam\u00e0 va obrir el 1914. el canal va fer reduir la import\u00e0ncia del sistema ferroviari del canad\u00e0 pel comer\u00e7 internacional, i l'augment de tr\u00e0nsit de vaixells va ajudar a fer que vancouver super\u00e9s winnipeg i esdevenir la tercera ciutat m\u00e9s gran del canad\u00e0 als anys 60.\n\n\n=== vaga general de winnipeg ===\ndespr\u00e9s de la primera guerra mundial, a causa de la recessi\u00f3 de postguerra, les males condicions laborals, la pres\u00e8ncia de sindicalistes radicals i una gran aflu\u00e8ncia de soldats que retornaven, 35.000 habitants es van declarar en vaga el maig de 1919 que es coneix com la \u00abvaga general de winnipeg de 1919\u00bb. despr\u00e9s de diversos arrestos, deportacions i incidents violents, la vaga va acabar el 21 de juny de 1919, quan es va aplicar la llei de disturbis i un grup de la policia muntada del canad\u00e0 carreg\u00e0 contra un grup de vaguistes. dos d'ells van morir i com a m\u00ednim trenta m\u00e9s van resultar ferits; es coneix aquell dia com bloody saturday (dissabte sagnant). un dels l\u00edders de la vaga, james shaver woodsworth, fund\u00e0 el primer gran partit socialista del canad\u00e0, el co-operative commonwealth federation (ccf), que m\u00e9s tard va esdevenir el nou partit democr\u00e0tic.\n\n\n=== la gran depressi\u00f3 i la segona guerra mundial ===\nla caiguda dels mercats borsaris de 1929 acceler\u00e0 la caiguda que estava patint winnipeg; aix\u00f2 va tenir com a conseq\u00fc\u00e8ncia una desocupaci\u00f3 massiva, situaci\u00f3 que va ser agreujada per la sequera i els baixos preus agr\u00edcoles. la gran depressi\u00f3 va acabar quan la segona guerra mundial comen\u00e7\u00e0 el 1939. llavors, milers de canadencs es van oferir com a voluntaris per a unir-se a les forces armades. a winnipeg, els antics llocs de reclutament de minto (tuxedo, fort osborne) i de mcgregor es van omplir fins a tal extrem que els militars van haver de buscar altres edificis per augmentar la capacitat.\n\nwinnipeg va desenvolupar un paper important a la british commonwealth air training plan (bcatp). les ordres de la bcatp eren formar a les tripulacions de vols fora de les zones de batalla d'europa. pilots, oficials de vols, bombarders, operadors de r\u00e0dio, artillers aeris i enginyers de vol van passar per winnipeg en el seu cam\u00ed cap a diverses escoles a\u00e8ries de tot l'oest del canad\u00e0.\n\n\n=== despr\u00e9s de la segona guerra mundial i la inundaci\u00f3 de 1950 ===\nla fi de la segona guerra mundial va portar una nova sensaci\u00f3 d'optimisme a winnipeg. sorg\u00ed una gran demanda en el sector de la construcci\u00f3 de cases, per\u00f2 aquesta activitat es va aturar bruscament el 1950 a causa de la inundaci\u00f3 provocada pel desbordament del riu vermell, la m\u00e9s gran a winnipeg des de 1861; les aig\u00fces es van mantenir per damunt del seu nivell habitual durant 51 dies. el 8 de maig de 1950, vuit dics van cedir, quatre dels onze ponts de la ciutat van ser destru\u00efts i prop de 100.000 persones van ser evacuades, \u00e9s fins avui l'evacuaci\u00f3 m\u00e9s gran de la hist\u00f2ria del canad\u00e0. el premier douglas campbell va demanar ajuda federal i el primer ministre louis st. laurent declar\u00e0 l'estat d'emerg\u00e8ncia. soldats del regiment d'infanteria lleugera canadenca princesa patr\u00edcia proporcionaren personal per pal\u00b7liar la situaci\u00f3 mentre dur\u00e0 la inundaci\u00f3. el govern federal estim\u00e0 uns danys de 26 milions de d\u00f2lars canadencs, encara que la prov\u00edncia insist\u00ed que van ser el doble.per prevenir futures inundacions, la investigaci\u00f3 de la conca del riu vermell recoman\u00e0 un sistema de mesures de prevenci\u00f3, incloent-hi diversos sistemes de dics i un canal per desviar el riu vermell (red river floodway) al voltant de winnipeg. aquesta construcci\u00f3 es va iniciar el 1962, amb dufferin roblin com a cap del govern local.\n\n\n=== de la unicitat al present ===\nabans de 1972, winnipeg era la m\u00e9s gran de les trenta ciutats i pobles de l'\u00e0rea metropolitana al voltant dels rius assiniboine. la unicitat va ser creada el 27 de juliol de 1972 i entr\u00e0 en vigor a les primeres eleccions, el 1972. amb aix\u00f2 l'actual ciutat de winnipeg, els municipis de st. boniface, transcona, st. vital, west kildonan, esat kildonan, tuxedo, old kildonan, north kildonan, fort garry, charleswood, i la ciutat de st. james es van fusionar amb l'antiga ciutat de winnipeg.\n\nimmediatament despr\u00e9s de la crisi energ\u00e8tica de 1979, winnipeg experiment\u00e0 una greu recessi\u00f3 econ\u00f2mica, abans de la recessi\u00f3 de principis dels anys 80 dels estats units. durant la recessi\u00f3, a la ciutat es van tancar importants empreses com winnipeg tribune, swift's i canada packers. el 1981 winnipeg va ser una de les primeres ciutats canadenques en firmar un acord tripartit per rehabilitar el centre urb\u00e0. els tres nivells de govern (federal, provincial, i municipal) van contribuir amb m\u00e9s de 271 milions de d\u00f2lars canadencs per les necessitats de desenvolupament del centre de la ciutat durant els seg\u00fcents vint anys. el finan\u00e7ament va ser fonamental per atreure el centre comercial portage place, que acull la seu d'investors group, les oficines d'air canada i diversos complexos residencials. el 1989 es recuperaren i rehabilitaren les drassanes de canada national railway a l'encreuament dels rius vermell i assiniboine, i poc temps despr\u00e9s the forks s'havia convertit en l'atracci\u00f3 tur\u00edstica m\u00e9s popular de la ciutat.el 1993, veient que les necessitats de la seva comunitat no estaven satisfetes, els residents de headingley es van separar de winnipeg i oficialment es van convertir en un municipi incorporat.\n\n\n== geografia ==\nwinnipeg es troba a la part inferior de la vall del riu vermell del nord i t\u00e9 una topografia plana. el centre es troba a la intersecci\u00f3 de portage avenue i main street (conjunt conegut com a portage and main), a un quil\u00f2metre del popular barri the forks i del riu assinboine. des d'aquesta intersecci\u00f3, una de les m\u00e9s famoses del canad\u00e0, surten totes les carreteres.\nel centre de winnipeg \u00e9s el cor econ\u00f2mic de la ciutat i cobreix una \u00e0rea aproximada d'una milla quadrada (2,5 quil\u00f2metres), que \u00e9s gran per a una ciutat d'aquesta mida. rodejant el centre hi ha diversos barris residencials. el desenvolupament urb\u00e0 s'est\u00e9n en totes les direccions, per\u00f2 \u00e9s m\u00e9s gran al sud i a l'oest, i ha hagut de seguir el curs dels dos rius principals. l'\u00e0rea urbanitzada a winnipeg \u00e9s aproximadament 25 quil\u00f2metres d'est a oest i 20 quil\u00f2metres de nord a sud, encara que hi queda molta terra disponible per a eixamplar la ciutat.\nels barris de winnipeg s\u00f3n downtown/exchange district, chinatown, the forks, fort rouge/crescentwood, river heights, tuxedo, charleswood, st. james-assiniboia, the west end, weston, wolseley, north end, elmwood, east kildonan, west kildonan, old kildonan, north kildonan, st. boniface, st. vital, fort garry, st. norbert i transcona.\n\n\n=== clima ===\nwinnipeg t\u00e9 un clima continental humit extrem (dwb, segons la classificaci\u00f3 clim\u00e0tica de k\u00f6ppen), amb una gran oscil\u00b7laci\u00f3 anual que amb 37 \u00b0c \u00e9s de les m\u00e9s altes del m\u00f3n. com que no existeixen serralades muntanyoses ni mar a prop, la ciutat s'exposa a nombrosos sistemes clim\u00e0tics incloent alts sistemes de pressions de l'\u00e0rtic. de desembre a febrer, la temperatura m\u00e0xima di\u00e0ria nom\u00e9s sobrepassa els 0 \u00b0c durant deu dies de mitjana. mentre que la m\u00ednima di\u00e0ria cau fins als -20 \u00b0c durant 49 dies de mitjana. el fred i les nevades, de tant en tant, es prolonguen fins al mes d'abril, encara que per regla general les temperatures hivernals comencen a moderar-se a des devla fi de febrer. la temperatura m\u00e9s baixa registrada a winnipeg ha estat de -47,8 \u00b0c, el 24 de desembre de 1879. el dia m\u00e9s fred dels \u00faltims 25 anys va ser el 5 de febrer de 2007, quan els term\u00f2metres van marcar -41,7 \u00b0c. per la seva part, el vent m\u00e9s fred es va registrar la ciutat l'1 de febrer de 1996 amb -57,1 \u00b0c. d'acord amb environment canada \u00e9s la ciutat de m\u00e9s de 600.000 habitants m\u00e9s freda del m\u00f3n.\n\nels estius s\u00f3n temperats i, sovint, humits, especialment el juliol i l'agost, amb freq\u00fcents tempestes nocturnes. ocasionalment hi ha dies de xafogor que van m\u00e9s enll\u00e0 dels 40 \u00b0c. de mitj\u00e0 la temperatura m\u00e0xima sobrepassa els 30 \u00b0c durant dues setmanes a l'any, tot i que amb la xafogor la sensaci\u00f3 t\u00e8rmica de 30 \u00b0c se supera 45 dies a l'any. la ciutat sovint rep l'estiuet, quan l'estiu retorna breument despr\u00e9s de les primeres gelades, a mitjan d'octubre o fins i tot a principi de novembre. la temperatura m\u00e9s alta registrada a winnipeg (d'en\u00e7\u00e0 que van comen\u00e7ar a mesurar valors el 1873) va ser de 42,2 \u00b0c l'11 de juliol de 1936. els \u00faltims 25 anys, el dia m\u00e9s calor\u00f3s va ser el 6 d'agost de 1988 i l'1 d'agost de 1989, els dos amb 38,7 \u00b0c. l'\u00edndex m\u00e9s gran de xafogor es va produir el 25 de juliol de 2007 amb una sensaci\u00f3 t\u00e8rmica de 48 \u00b0c. la ciutat t\u00e9 una mitja de 513,7 mm de precipitacions anuals, encara que aquesta dada varia considerablement d'any a any. aquestes es concentren a l'estiu, mentre que l'hivern \u00e9s bastant sec, amb menys de 20 mm durant els tres mesos de m\u00e9s fred.\nla primavera i la tardor tendeixen a ser estacions contradict\u00f2ries, amb temperatures molt variables i r\u00e0pidament canviants. per\u00f2 tamb\u00e9, winnipeg \u00e9s una ciutat molt solejada amb una mitja de 317 dies de sol a l'any. t\u00e9 el segon cel m\u00e9s clar del canad\u00e0 i \u00e9s, tamb\u00e9, la segona ciutat m\u00e9s solejada del pa\u00eds a la primavera i l'hivern.\n\n\n== demografia ==\nd'acord amb les dades del cens canadenc de 2006 hi ha 655.451 habitants a winnipeg ciutat, 694.668 que ho feien a l'\u00e0rea metropolitana el 16 de maig de 2006 i 711.455 residien a la regi\u00f3 de winnipeg capital. \u00e9s la ciutat m\u00e9s poblada de manitoba i la vuitena del canad\u00e0.\nde la poblaci\u00f3 total, el 48,3% eren homes i el 51,7% dones, i 24,3% de la poblaci\u00f3 de 19 anys o m\u00e9s joves. la poblaci\u00f3 entre 20 i 39 anys formava el 27,4%, mentre que el grup que va des dels 40 als 64 anys representaven el 34,0% del total dels habitants. la mitjana d'edat el maig del 2006 era de 38,7 anys, inferior als 39,5 de la mitjana canadenca.entre els censos de 2001 i 2006, la poblaci\u00f3 de la ciutat de winnipeg va incrementar uns 2,2%, inferior a la mitjana de manitoba (2,6%) i del canad\u00e0 (5,4%). la densitat de la ciutat \u00e9s de 1.365 habitants per quil\u00f2metre quadrat. del total de la poblaci\u00f3, 61.217 ciutadans viuen a l'\u00e0rea metropolitana del cens, que, a part de winnipeg, inclou els municipis rurals (forma de municipi per a les prov\u00edncies de manitoba i saskatchewan, equiparables als comtats de calif\u00f2rnia) d'east st. paul, headingley, ritchot, rosser, springfield, st. clements, st. fran\u00e7ois xavier, tach\u00e9, west st. paul i la comunitat aborigen de brokenhead.\n\n\n=== \u00e8tnies ===\nla diversitat \u00e8tnica \u00e9s una part important de la cultura de winnipeg. la majoria de la poblaci\u00f3 de la ciutat descendeix d'europeus o canadencs. les minories visibles representen el 16,3% de la poblaci\u00f3 de winnipeg. a la ciutat resideixen 38.155 descendents de les filipins, aproximadament el 6% del total de la poblaci\u00f3, convertint la ciutat en l'urbs amb m\u00e9s concentraci\u00f3 de filipins d'origen del canad\u00e0 i la segona amb major poblaci\u00f3 filipina, nom\u00e9s superada per toronto.\n\n\n=== lleng\u00fces ===\na winnipeg es parlen m\u00e9s de vint lleng\u00fces diferents; la m\u00e9s comuna \u00e9s l'angl\u00e8s, parlada pel 99,0% de la poblaci\u00f3. en termes de lleng\u00fces oficials del canad\u00e0, el 88,0% de la poblaci\u00f3 parla nom\u00e9s angl\u00e8s, i el 0,1% nom\u00e9s franc\u00e8s. l'11% parla els dos idiomes, mentre que el 0,9% no parla cap d'aquestes dues lleng\u00fces. altres lleng\u00fces que es parlen a winnipeg s\u00f3n l'alemany (parlat pel 4,1% de la poblaci\u00f3), tagal (3,4%), ucra\u00efn\u00e8s (3,1%), castella, mandar\u00ed i polon\u00e8s (aquestes tres lleng\u00fces parlades per l'1,7% de la poblaci\u00f3), aix\u00ed com idiomes abor\u00edgens tals com ojibwa, (0,6%), cree (0,5%), inuktitut i micmac (els dos amb menys del 0,1% de la poblaci\u00f3). altres lleng\u00fces notables parlades a winnipeg inclouen portugu\u00e8s, itali\u00e0, island\u00e8s, panjabi, vietnamita, urd\u00fa, hindi, rus, neerland\u00e8s, lleng\u00fces no verbals, \u00e0rab, serbi, grec, hongar\u00e8s, japon\u00e8s, criolla, dan\u00e8s i lleng\u00fces goid\u00e8liques (totes aquestes lleng\u00fces parlades per l'1%, o menys, de la poblaci\u00f3).\n\n\n=== religi\u00f3 ===\nel cens de 2001 del canad\u00e0 assegur\u00e0 que el 72,9% dels residents de winnipeg es declararen cristians, dels quals el 35,1% eren protestants, 32,6% romans cat\u00f2lics i el 5,2% pertanyents a altres congregacions cristianes. el 5,6% de la poblaci\u00f3 segueix alguna altra religi\u00f3 diferent del cristianisme; els jueus representen el 2,%, els budistes i sikhs el 0,9% i els musulmans el 0,8% de la poblaci\u00f3. els hinduistes s\u00f3n el 0,6% de la poblaci\u00f3, mentre que els seguidors d'altres religions diferents a les citades anteriorment comprenen el 0,5% de la poblaci\u00f3. un 21,7% dels habitants de winnipeg no professa cap mena de religi\u00f3.\n\n\n== govern ==\nel govern municipal de winnipeg est\u00e0 format per 15 regidors i un alcalde escollit cada tres anys.\n\nel 27 de juliol de 1971 i amb la creaci\u00f3 de la unicity, la ciutat de winnipeg absorb\u00ed les comunitats residencials de charleswood, fort garry, north kildonan, old kildonan, town of tuxedo, city of east kildonan, city of west kildonan, city of st. vital, city of transcona, city of st. boniface, city of st. james-assiniboia i la corporaci\u00f3 metropolitana del gran winnipeg dins de l'\u00fanica ciutat.\nles primeres eleccions de la recent combinada ciutat es van celebrar el d'octubre de 1971. el govern municipal el van formar 50 regidors i un alcalde. els regidors eren escollits sobre la base d'un regidor per districte electoral, mentre que l'alcalde era escollit per la ciutat en general. el torn de cada govern \u00e9s de tres anys i la trobada inaugural del nou govern va tenir lloc el 4 de gener de 1972.\nper\u00f2 van considerar que els 50 regidors eren excessius i van passar a ser 29 el 1977. el 1992 els districtes electorals van ser redu\u00efts, tamb\u00e9, als 15 actuals i els regidors es van convertir en pol\u00edtics a jornada completa.\nel 22 de juny de 2004, sam katz va ser escollit com a primer alcalde jueu de winnipeg. katz va derrotar a dan vandal, al golden i maryann mihychuk a les urnes amb el 42,51% dels vots. abans d'aix\u00f2, glenn murray havia dimitit com a alcalde per a participar en les eleccions federals del 2004. katz va ser reelegit en les eleccions del 2006 com a alcalde de la ciutat.\nwinnipeg est\u00e0 representada a la cambra dels comuns del canad\u00e0 per vuit membres del parlament. el 2007, eren tres del partit conservador del canad\u00e0, uns altres tres del nou partit democr\u00e0tic i dos del partit liberal del canad\u00e0.\n\n\n== economia ==\nwinnipeg \u00e9s un important centre regional de comer\u00e7, ind\u00fastria, cultura, financer i de govern. d'acord amb la conference board of canada, winnipeg ocupa el tercer lloc quant a creixement econ\u00f2mic de les ciutats canadenques amb un increment del pib del 3,7%.\n\nel 2003 i 2004, la revista canadian business situ\u00e0 a winnipeg en el top 10 de les ciutats per als negocis. el 2006, winnipeg result\u00e0 ser, segons kpgm, un dels llocs m\u00e9s econ\u00f2mics per fer negocis a canad\u00e0. com la major part de l'oest del pa\u00eds, el 2007 winnipeg experiment\u00e0 un \"boom\" tant en la construcci\u00f3 com en el sector immobiliari. el maig de 2007, winnipeg real estate board va tenir el millor m\u00e9s en la seva hist\u00f2ria de 104 anys en termes de vendes i volum.\naproximadament 375.000 persones tenen el seu lloc de treball a winnipeg o les zones circumdants. els llocs de treball m\u00e9s comuns a la ciutat s\u00f3n funcionaris del govern o institucions finan\u00e7ades pel govern com els de la prov\u00edncia de manitoba, la ciutat de winnipeg o la universitat de manitoba, centre de salut, els casinos de winnipeg i manitoba hydro. al voltant del 14% dels treballadors s\u00f3n del sector p\u00fablic.\nel sector privat tamb\u00e9 \u00e9s molt important i a la ciutat hi s\u00f3n les bases d'empreses com manitoba telecom services, canwest, palliser furniture, great-west life assurance, motor coach industries, convergys corporation, new flyer industries, boeing canada technology, bristol aerospace, nyg\u00e5rd international, canad inns i investors group. tamb\u00e9 existeixen empreses en mans de families de winnipeg com james richardson & sons, ben moss jewellers, frantic films i paterson grain.\na winnipeg estan situades la real casa de la moneda canadenca, a l'est de la ciutat, i la base militar cfb winnipeg. la casa de la moneda est\u00e0 a lagimodi\u00e8re boulevard, f\u00e0brica que va ser fundada el 1975. en aquesta f\u00e0brica surten divises canadenques i d'altres pa\u00efsos del m\u00f3n. la ciutat compte, a m\u00e9s, amb laboratoris governamentals d'investigaci\u00f3 i desenvolupament. el laboratori microbiol\u00f2gic nacional mira de donar resposta a malalties infeccioses i el consell d'investigaci\u00f3 nacional tamb\u00e9 t\u00e9 el laboratori institut per al biodiagn\u00f2stic, localitzat al centre de la ciutat.\nel polo park, per la seva banda, \u00e9s el centre comercial entre toronto i edmonton. est\u00e0 situat al west end.\n\n\n== ensenyament ==\nhi ha dues universitats a winnipeg, un col\u00b7legi universitari, una universitat privada mennonita i un college franc\u00e8s a san bonifacio.\n\nla universitat de manitoba \u00e9s la universitat m\u00e9s gran de la prov\u00edncia de manitoba. fundada l'any 1877 sent la primera universitat de l'oest del canad\u00e0. en un any normal, la universitat rep 24.542 estudiants de llicenciatura i 3.021 de postgrau.\nl'altra gran instituci\u00f3 educativa de la ciutat \u00e9s la universitat de winnipeg, que va rebre el t\u00edtol d'universitat el 1967, tot i que la seva carrera docent va arrancar el 1871 sota el nom de manitoba college. despr\u00e9s passaria a wesley college el 1888 i es fusionaria per formar united college el 1938. fins al 2007 era una instituci\u00f3 de pregrau amb una facultat d'art i ci\u00e8ncia que oferia alguns programes de llicenciatures. ara ofereix programes de llicenciatures exclusius de la universitat i planeja la creaci\u00f3 d'una nova facultat de ci\u00e8ncies empresarials.\n\n\n== cultura ==\nwinnipeg \u00e9s ben coneguda per la seva cultura.\nla ciutat \u00e9s seu de diversos grans festivals. el winnipeg fringe theatre festival \u00e9s el segon festival de teatre fringe (nom que rep el teatre alternatiu) m\u00e9s gran de nord-am\u00e8rica i se celebra cada mes de juliol. el winnipeg international writers festival \u00e9s de tipus literari i hi ha festivals similars a calgary i vancouver. altres festivals notables s\u00f3n el folklorama, jazz winnipeg festival, winnipeg folk festival, winnipeg music festival, red river exhibitor i el festival du voyageur.\n\nuna altra de les principals atraccions art\u00edstiques de winnipeg s\u00f3n els seus murals. molts edificis del centre i de les \u00e0rees suburbanes tenen murals pintats als costats dels edificis. encara que alguns s\u00f3n anuncis de tendes o altres negocis, molts s\u00f3n pintures hist\u00f2riques, projectes escolars d'art o simplement ornamentals.\nla comunitat cinematogr\u00e0fica local \u00e9s pr\u00f2spera i comen\u00e7\u00e0 a principis de 1897 amb pel\u00b7l\u00edcules de james freer. actualment \u00e9s important l'escena cinematogr\u00e0fica independent, liderada pel guionista i director local guy maddin, que ha col\u00b7laborat en diverses produccions de hollywood com shall we dance?, truman capote o l'assassinat de jesse james com\u00e8s pel covard robert ford. pelicules com x-men 2 van tindre parts gravades a la zona de winnipeg, aix\u00ed com diverses produccions locals i nacionals. la national film board of canada i winnipeg film group han produ\u00eft nombrosos films premiats en festivals.\nla pel\u00b7l\u00edcula independent my winnipeg, de guy maddin, \u00e9s un pseudodocumental surrealista que tracta sobre winnipeg. tamb\u00e9 hi ha a la ciutat companyies productores de cinema i televisi\u00f3 com frantic filsm, buffalo gal pictures, les productions rivard i eagle vision.\nla winnipeg public library \u00e9s una xarxa de biblioteques p\u00fabliques que t\u00e9 20 sucursals per tota la ciutat, inclosa la millennium library, situada al centre.\n\n\n== atraccions ==\nwinnipeg t\u00e9 museus, llocs de valor hist\u00f2ric, parcs, teatre i zones de la ciutat molt atractives al turisme. una d'elles \u00e9s the forks, situat entre els rius vermell i assiniboine. aquest emblem\u00e0tic lloc es troba al centre de winnipeg. \u00e9s una zona de trobada en la qual hi ha tendes, comer\u00e7os, passejos, jardins i se celebren festivals. a m\u00e9s, el seu original disseny ha estat guardonat amb premis internacionals en diverses ocasions. the forks \u00e9s un dels llocs de winnipeg que s\u00f3n considerats com a lloc hist\u00f2ric nacional juntament amb red river floodway, el fort garry hotel, confederation building, exchange district, fort douglas i lower fort garry.\n\n\n=== museus ===\nwinnipeg ser\u00e0 seu del futur canadian museum for humans rights (museu canadenc dels drets humans), el primer museu nacional del canad\u00e0 que es construeix fora de la regi\u00f3 de la capital nacional. estar\u00e0 situat a the forks.\nel manitoba museum \u00e9s el museu m\u00e9s gran de la prov\u00edncia hom\u00f2nima. t\u00e9 nou galeries i inclou un planetari, aix\u00ed com una r\u00e8plica del nonsuch, vaixell local del segle xvii. aquesta \u00e9s una de les atraccions recomanades a winnipeg per la guia michelin.el winnipeg railway museum (museu del ferrocarril de winnipeg) est\u00e0 situat a les vies 1 i 2 de la via rail station i hi podem trobar the countess of dufferin, la primera locomotora de les praderies canadenques. per la seva part, el western canada aviation museum (museu d'aviaci\u00f3 de l'oest del canad\u00e0) \u00e9s el segon museu sobre aviaci\u00f3 m\u00e9s gran del canad\u00e0.\nthe costume museum of canada (el museu canadenc de la roba) s'aixeca a l'exchange district, dins del centre de winnipeg. despr\u00e9s de 23 anys al barri perif\u00e8ric de dugald, el museu va ser recol\u00b7locat recentment a la ciutat amb la intenci\u00f3 d'atreure m\u00e9s visitants. podrem trobar-hi, aproximadament, 35.000 articles de roba i representa 400 anys d'hist\u00f2ria de la moda del canad\u00e0.\nno \u00e9s menys important el museu dalnavert, espectacular casa restaurada d'estil de la reina ana en el qual podem observar la vida del segle xix, i el museu aborigen, on es recull la hist\u00f2ria m\u00e9s primitiva.\n\n\n=== teatre ===\nla royal winnipeg ballet \u00e9s la companyia de ballet m\u00e9s antiga del canad\u00e0 i d'am\u00e8rica del nord (de les que segueixen en actiu). entre altres honors t\u00e9 els de ser la primera companyia canadenca en viatjar de gira per r\u00fassia i txecoslov\u00e0quia i en ser la primera companyia occidental en anar de gira a cuba. \u00e9s, tamb\u00e9, l'\u00fanica companyia de ballet del canad\u00e0 a la qual la reina isabel ii ha concedit l'honor d'utilitzar el t\u00edtol de real en el nom de la companyia.el manitoba theatre center \u00e9s el primer teatre regional del canad\u00e0 i va ser fundat el 1957.\n\n\n== transport ==\nwinnipeg t\u00e9 bonaes infraestructures i compta amb aeroport internacional, autopistes, ferrocarril i xarxes d'autob\u00fas.\n\n\n=== aeri ===\nl'aeroport internacional james armstrong richardson \u00e9s l'aeroport internacional de la ciutat i est\u00e0 situat a 7 quil\u00f2metres al nord-oest de winnipeg.\n\nactualment est\u00e0 en reconstrucci\u00f3, ja que hi ha una nova terminal de passatgers la finalitzaci\u00f3 de la qual est\u00e0 projectada per finals del 2009. la terminal existent avui en dia va ser constru\u00efda als anys 60 i ser\u00e0 enderrocada o reconstru\u00efda. t\u00e9 un volum de passatgers de 3,5 milions a l'any i des de 1937 fins al 1949, l'aeroport allotj\u00e0 les oficines i les bases de manteniment de air canada. \u00e9s l'\u00fanic aeroport internacional que es pot trobar entre les ciutats de toronto i calgary.\n\n\n=== ferroviari ===\nper la seva part, els serveis de ferrocarril que operen a winnipeg s\u00f3n via rail, canadian national railway (cn), canadian pacific railway (cp), burlington northern santa fe manitoba i el central manitoba railway (cemr). \u00e9s l'\u00fanica ciutat entre vancouver i thunder bay, ont\u00e0rio, que t\u00e9 connexions directes amb els estats units.\nvia rail opera a l'estaci\u00f3 els trens de la union station, un imponent edifici neocl\u00e0ssic proper a the forks, al centre de winnipeg. l'estaci\u00f3 va ser edificada per canadian northern railway i la national transcontinental/grand trunk pacific railway, mentre que el disseny va ser obra dels mateixos arquitectes de la grand central terminal de nova york.\n\n\n=== carretera ===\nrespecte al transport en carretera, una moderna autopista (la perimeter higway, que \u00e9s principalment una via expr\u00e9s al voltant de la ciutat amb desviament al mateix i diferent nivell) circumval\u00b7la la ciutat completament, permetent als viatgers de la carretera transcanadenca evitar la ciutat i continuar a l'est o a l'oest ininterrompudament.\nmoltes autopistes provincials de manitoba entren a winnipeg, per\u00f2 la majoria perd la seva designaci\u00f3 d'autopistes i es converteixen en carreteres urbanes o winnipeg city routes (com s\u00f3n conegudes en el sistema canadenc) una vegada arriben a la perimeter highway, l'anell perif\u00e8ric que circumval\u00b7la winnipeg. en l'actualitat, nom\u00e9s dues autopistes provincials creuen completament l'\u00e0rea de winnipeg: la manitoba highway 1 i la 59, que \u00e9s una continuaci\u00f3 de la u.s. route 59 i coneguda a winnipeg al seu pas per la ciutat com route 20. altres autopistes tamb\u00e9 convergeixen a winnipeg sense creuar completament la ciutat. aquestes s\u00f3n:\nmanitoba provincial highway 2, que es troba amb la higway 3 al sud-oest de la perimeter, \nmanitoba provincial highway 3, que es converteix en la mcgillivray boulevard a winnipeg,\nmanitoba provincial highway 6, que \u00e9s la principal autopista cap al nord de manitoba,\nmanitoba provincial highway 7, que es converteix en la route 90 al seu pas per winnipeg,\nmanitoba provincial highway 8, que es converteix en la route 180 (coneguda com a mcphillips street) a winnipeg, \nmanitoba provincial highway 9, que es converteix en la route 52 (coneguda com a main street) a winnipeg, \nmanitoba provincial highway 15, que es converteix en la route 115 (coneguda com a dugald road) a winnipeg, \nmanitoba provincial highway 75 (continuaci\u00f3 de la interestatal 29 i u.s. 75), que es converteix en la route 42 a winnipeg.\n\n\n== fills il\u00b7lustres ==\nphilip james edwin peebles (1935 -) f\u00edsic, premi nobel de f\u00edsica de l'any 2019.\n\n\n== ciutats agermanades ==\naquestes s\u00f3n les ciutats agermanades amb winnipeg ordenades per data d'agermanament:\n\n\n== refer\u00e8ncies ==\n\n\n== enlla\u00e7os externs ==\nguia de viatge\nwinnipedia arxivat 2014-12-18 a wayback machine.\ntransit riders' union of winnipeg arxivat 2008-09-19 a wayback machine.\nel clima i el temps de winnipeg, manitoba\n\n\n== vegeu tamb\u00e9 ==\ndebby"