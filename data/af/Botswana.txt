"botswana, amptelik die republiek botswana (tswana: lefatshe la botswana, engels: republic of botswana), is \u2019n landingeslote land in suider-afrika. die land was voorheen die britse protektoraat betsjoeanaland binne die volkebond. met onafhanklikheid op 30 september 1966 verander die land se naam na botswana. sedertdien handhaaf botswana \u2019n tradisie van \u2019n stabiele verteenwoordigende republiek met \u2019n konsekwente stelsel van ononderbroke demokratiese verkiesings en die beste posisie van afrika in die w\u00eareldwye korrupsie-indeks sedert sowat 1998. dit is nou afrika se oudste deurlopende demokrasie.\nbotswana is \u2019n dro\u00eb en topografies platte land, sowat 70% van sy oppervlakte word deur die kalahariwoestyn beslaan, terwyl die noordooste deur die okavangodelta oorheers word. dit word deur suid-afrika in die suide en suidooste, namibi\u00eb in die weste en noorde, en zimbabwe in die noordooste begrens. die grens met zambi\u00eb in die noorde naby kazungula is swak gedefinieer maar is hoogstens \u2019n paar honderd meter lank. volgens ander menings ontmoet die grense van die vier lande botswana, namibi\u00eb, zambi\u00eb en zimbabwe op een enkele punt en sal vervolgens die enigste internasionale vierlandepunt w\u00eareldwyd vorm. di\u00e9 moontlike vierlandepunt is egter sonder algemene internasionale erkenning. hiervan hang ook die aantal buurlande van botswana af: drie of vier. in die noorde word botswana deur die smal namibiese kaprivistrook van angola geskei.\ndie eerste inwoners van die hedendaagse botswana was sedert 25 000 v.c. die boesmans wat vir hul rotstekeninge orals in suider-afrika bekend staan en veral jagter-versamelaars was. die bantoevolke het sowat 1000 jaar gelede suider-afrika binne beweeg en hulle hier as landbouers en veewagters gevestig. die land se bevolking bestaan veral uit batswana en hul taal is setswana, ook bekend as tswana. tydens die wedloop om afrika het die hedendaagse botswana in 1885 \u2019n britse protektoraat geword, betsjoeanaland, om te verhoed dat die gebied by die zuid-afrikaansche republiek of duits-suidwes-afrika ingelyf word. op 30 september 1966 het die land van die verenigde koninkryk onafhanklik geword en sy naam na botswana (\u201cland van die tswanas\u201d) verander.botswana is \u2019n middelgroot land van net meer as twee miljoen mense en is een van die mins bevolkte lande w\u00eareldwyd. sowat 10% van die bevolking bly in die hoofstad en grootste stad gaborone. botswana was eens een van die armste lande ter w\u00eareld \u2014 met \u2019n bbp per kapita van sowat vs$70 per jaar in die laat 1960\u2019s \u2014 maar het sedertdien homself in \u2019n land met \u2019n ho\u00ebr middelinkomste met een van die w\u00eareld se snelgroeiendste ekonomie\u00eb omgeskep. die ekonomie, nou verbonde aan di\u00e9 van suid-afrika, word oorheers deur mynbou, beesboerdery en toerisme. botswana spog met \u2019n bbp (koopkragpariteit) per kapita van omtrent $18 583 per jaar in 2019, een van die hoogstes in afrika. sy ho\u00eb bruto nasionale inkomste (volgens sommige ramings die vierde grootste in afrika) gee die land \u2019n relatief ho\u00eb lewenstandaard en die hoogste menslike-ontwikkelingsindeks van die vastelandse afrika suid van die sahara.botswana is \u2019n lidland van die afrika-unie, suider-afrikaanse doeane-unie, suider-afrikaanse ontwikkelingsgemeenskap, beweging van onverbonde lande, britse statebond en die verenigde nasies. die land word erg deur die miv/vigs-epidemie geraak. ten spyte van die sukses om behandelings beskikbaar te stel aan diegene wat besmet is, en om die bevolking algemeen in te lig oor hoe om die verspreiding van miv/vigs te stop, het die aantal mense met miv/vigs van 290 000 in 2005 tot 320 000 in 2013 gestyg. soos in 2014 het botswana die derde hoogste voorkomsskoers vir miv/vigs, aangesien ongeveer 20% van die bevolking besmet is. daarbenewens sal in die nabye toekoms veral die aardverwarming en die tekort aan vars water die grootste uitdagings vir botswana wees.\n\n\n== etimologie ==\ndie landsnaam beteken \u201cland van die tswanas\u201d en verwys na die dominerende etniese groep van botswana. die term batswana is oorspronklik op die tswanas toegepas, wat nog steeds die geval is. dit word egter ook algemeen as \u2019n demoniem vir alle burgers van botswana gebruik, ongeag hul etniese agtergrond.\n\n\n== geskiedenis ==\n\n\n=== vroe\u00eb geskiedenis ===\nvolgens argeologiese opgrawings is botswana sedert sowat twee miljoen jaar deur hominidae bevolk. klipwerktuie en fauna-oorblyfsels getuig daarvan, dat alle dele van die land minstens sedert 400 000 jaar bevolk is. in oktober 2019 het navorsers bekend gemaak dat botswana sowat 200 000 jaar gelede die wieg van die moderne mens was. getuienisse van moderne mense soos rotstekeninge is sowat 73 000 jaar oud. die oorspronklike inwoners van suider-afrika is die boesman (san) en khoikhoi-volke, wat dikwels onder die sambreelterm khoisan saamgevat word. albei praat khoisan-tale, en hulle het oor lang afstande gejag, versamel en verhandel. toe beeste ongeveer 2000 jaar gelede vir die eerste keer na suider-afrika gebring is, het pastoralisme \u2019n belangrike kenmerk van die ekonomie geword, aangesien die gebied oor groot grasvlaktes, vry van die tsetsevlieg, beskik.dit is onbekend wanneer bantoevolke hulle vanaf die noorde in die land gevestig het, alhoewel 600 n.c. algemeen aanvaar word. destyds het die voorvaders van die hedendaagse kalanga hulle in die noordoostelike gebiede van die land gevestig. hierdie proto-kalanga was nou verbonde aan state in zimbabwe, maar ook aan mapungubwe in suid-afrika. di\u00e9 state, wat buite die huidige botswana gele\u00eb was, het blykbaar groot veekuddes in die sentrale distrik aangehou \u2014 glo in getalle soortgelyk aan di\u00e9 van die moderne veedigtheid. hierdie massiewe veeteeltkompleks het tot 1300 n.c. voorspoedig geword en blykbaar n\u00e1 die agteruitgaan van mapungubwe ineengestort. gedurende hierdie tydperk het die eerste tswana-sprekende groepe, die bakgalagadi, na die suide van die kalahari beweeg. al hierdie verskillende volke is deur handelsroetes langs die limpoporivier met die indiese oseaan verbind, en handelsgoedere uit asi\u00eb soos krale het in ruil vir ivoor, goud en renosterhoring waarskynlik hul weg na botswana gevind.die koms van die tswana-sprekers se voorouers wat die streek kom beheer het, is nog nie presies gedateer nie. lede van die bakwena, \u2019n kapteinskap onder die legendariese leier kgabo ii, het hulle teen 1500 n.c. in die suidelike kalahari gevestig, en sy volk het die bakgalagadi in \u2019n westelike rigting in die woestyn verdring. oor die jare heen het verskeie nasate van die bakwena na aangrensende gebiede beweeg. die bangwaketse het gebiede in die weste bevolk, terwyl die bangwato hulle in die noordooste, in voormalige kalanga-gebiede, gevestig het. nie lank daarna nie, dalk in die 1790\u2019s, het nasate van die bangwato, die batawana, na die okavangodelta beweeg.\n\n\n=== uitwerking van die mfecane ===\ndie eerste skriftelike optekeninge rakende die hedendaagse botswana het in 1824 verskyn. volgens di\u00e9 optekeninge het die bangwaketse die hersende mag in die gebied geword. onder makaba ii het die bangwaketse hul groot troppe beeste in goed beskermde woestyngebiede aangehou en hul milit\u00eare mag benut om hul bure aan te val. ander destydse kapteinskappe in die gebied het oor bevolkings van sowat 10 000 beskik en was redelik welvarend. di\u00e9 balans is gedurende die mfecane (1823\u20131843) be\u00ebindig, toe \u2019n opeenvolging van indringende mense uit suid-afrika die land binnegekom het. alhoewel die bangwaketse in staat was om in 1826 die aanvallende bakololo te verslaan, is oor die tyd heen al die groot kapteinskappe in botswana aangeval, verswak en verarm. beide die bakololo en amandebele het herhaaldelik strooptogte onderneem, en beeste, vroue en kinders in groot getalle van die batswana gevat \u2014 waarvan die meeste in die woestyn of na heiligdomgebiede soos heuwels en grotte verdryf is. eers na 1843, toe die amandebele na die weste van zimbabwe verhuis het, het hierdie bedreiging bedaar.gedurende die 1840\u2019s en 1850\u2019s het die handel met die kaapkolonie toegeneem en die batswana-kapteinskappe in staat gestel om te herbou. die bakwena, bangwaketse, bangwato en batawana het saamgespan om die winsgewende ivoorhandel te beheer, en toe die inkomste benut om perde en wapens in te voer, en sodoende beheer oor die hedendaagse botswana te verkry. di\u00e9 proses is teen 1880 afgesluit, en sodoende is die boesmanne, kalanga, bakgalagadi en ander hedendaagse minderhede deur die batswana onderwerp.n\u00e1 die groot trek het afrikaners van die kaapkolonie hulle in transvaal langs die grens van botswana gevestig. in 1852 het \u2019n koalisie van tswana-kapteinskappe onder sechele i tydens die slag van dimawe afrikaner-invalle afgeweer en in 1860, n\u00e1 sowat agt jaar se onderbroke spanning en vyandigheid, in potchefstroom uiteindelik \u2019n vredesooreenkoms gesluit. met di\u00e9 ooreenkoms is die hedendaagse grens tussen suid-afrika en botswana vasgel\u00ea, en die afrikaners en batswana het vreedsaam handel gedryf en saamgewerk.weens di\u00e9 nuwe vreedsame toestande het die handel tussen 1860 en 1880 gedy en christelike sendelinge het hieruit voordeel getrek. teen 1856 het beide die lutheraanse en die londense sendinggenootskap hulle in die land gevestig. teen 1880 het elke dorp oor \u2019n inwonende sendeling beskik, en hulle invloed het stadigaan gegroei. khama iii (aan bewind in 1875\u20131923) was die eerste van die tswana-kapteins wat van die christendom \u2019n staatsgodsdiens gemaak het, en gevolglik \u2019n groot deel van die tswana-gewoontereg verander. die christendom het teen die eerste w\u00eareldoorlog die de facto amptelike godsdiens in al die owerhede geword.tussen 1881 en 1884 het die boere en batswana \u2019n verdere oorlog gevoer, nadat die batswana in die suide deur boerse en britse huursoldate aangeval is. vervolgens is op die suidelike gebied van die batswana die boererepublieke stellaland en goosen gestig; deels n\u00e1 onderhandelinge met die plaaslike korana. die twee republieke is egter onder druk van die britse magnaat cecil john rhodes deur britse troepe beset en het in 1885 brits-betsjoeanaland geword. tien jaar later is dit by die kaapkolonie ingelyf en behoort vandag tot die suid-afrikaanse provinsie noordwes.\n\n\n=== kolonialisme en betsjoeanaland ===\ntydens die wedloop om afrika het die gebied van botswana die belangstelling van beide die duitse keiserryk en die verenigde koninkryk gelok. gedurende die koloniale konferensie van berlyn het die britte daarop besluit om botswana te annekseer om sodoende die pad na die noorde te beveilig en die kaapkolonie met sy gebiede verder noord te verbind. in januarie 1885 het hulle tswana-gebiede eensydig geannekseer en daarna die warren-ekspedisie noord gestuur om hul beheer oor die gebied te konsolideer en die kapteins te oortuig om die britse gesag te aanvaar. ten spyte van hul bekommernisse het hulle uiteindelik tot di\u00e9 bekwame prestasie ingestem.in 1890 is gebiede noord van die 22ste breedtegraad by die nuwe betsjoeanaland protektoraat bygevoeg. gedurende die 1890\u2019s is die nuwe gebied in agt verskillende reservate ingedeel, met redelike klein hoeveelhede grond wat as vrye besit gelaat is vir wit setlaars. gedurende die vroe\u00eb 1890\u2019s het die britse regering besluit om die betsjoeanaland-protektoraat aan die british south africa company te oorhandig. di\u00e9 plan was goed op dreef, ten spyte van die versoekings van tswana-leiers wat in protes na engeland opgeruk het, maar dit is deur die mislukking van die jameson-inval in januarie 1896 uiteindelik gefnuik.toe die unie van suid-afrika in 1910 gestig is uit die vernaamste britse kolonies in die gebied \u2013 die \u201cho\u00ebkommissarisgebiede\u201d \u2013 is die betsjoeanaland-protektoraat, basoetoland (nou lesotho) en swaziland (nou eswatini) nie ingesluit nie, maar voorsiening is gemaak vir hul latere inkorporering. \u2019n vae onderneming is egter toegestaan om met hul inwoners te konsulteer en alhoewel opeenvolgende suid-afrikaanse regerings die gebiede wou laat oordra, het brittanje die proses voortdurend vertraag; gevolglik het die oordrag nooit plaasgevind nie. met die verkiesing van die nasionale party in suid-afrika en die onttrekking van suid-afrika uit die britse statebond na republiekwording in 1961 is enige vooruitskouing van inkorporering be\u00ebindig.\u2019n uitbreiding van britse sentrale owerheid en die ewolusie van stamregering het in 1920 gelei tot die oprigting van twee adviesrade waar afrikane en europe\u00ebrs verteenwoordig is. die afrika-raad het uit die agt hoofde van die tswana-stamme en enkele verkose lede bestaan. proklamasies in 1934 het stamheerskappy en -magte gereguleer. \u2019n europe\u00ebr-afrikaan-adviesraad is in 1951 opgerig en die grondwet van 1961 het \u2019n raadplegende wetgewende raad opgerig.\n\n\n=== n\u00e1 onafhanklikheid ===\nin junie 1964 het die britse regering voorstelle vir \u2019n demokratiese selfregering in botswana aanvaar. die setel van die regering is in 1965 van mafeking in suid-afrika geskuif na die nuutgestigte gaborone wat naby die suid-afrikaanse grens gele\u00eb is. die grondwet van 1965 het aanleiding gegee tot die eerste algemene verkiesing en ook na onafhanklikheid op 30 september 1966. seretse khama, \u2019n leier in die onafhanklikheidsbeweging en die regmatige aanspraakmaker op die hoofmanskap van die mangwatostam, is as eerste president van botswana verkies en daarna vir nog twee termyne herkies. in die eerste jare n\u00e1 sy onafhanklikheid was botswana as \u2019t ware van wit beheersde lande omring, aangesien dit in die noordooste aan rhodesi\u00eb (die huidige zimbabwe), in die suide aan suid-afrika onder apartheid en in die weste aan die suid-afrikaans besette suidwes-afrika (die huidige namibi\u00eb) gegrens het. khama se pogings, om die nuwe nasie se betrokkenheid in konflikte met die buurlande te vermy, was suksesvol. die ekonomiese ontwikkeling van botswana het in die eerste jare n\u00e1 sy onafhanklikheid spoedig ontwikkel, nadat in 1967 by orapa die eerste groot diamantveld ontdek is. tot op hede lewer die uitvoer van diamante \u2019n groot bydrag tot die dekking van die land se uitgawes. die ho\u00eb inkomste het tot \u2019n spoedige ontwikkeling van die land gelei: tot in 2003 is sowat 6 000 km se paaie geteer en 300 sekond\u00eare skole opgerig.botswana het in 1974 saam met angola, mosambiek en tanzani\u00eb die \u201cfrontlynlande\u201d gevorm en die bevrydingsbewegings in namibi\u00eb en die destydse rhodesi\u00eb ondersteun. in 1979 het hierdie frontlynlande saam met lesotho, malawi, zambi\u00eb en swasiland die suider-afrikaanse ontwikkelingskonferensie (saok) gestig, aan die begin veral as \u2019n teengewig teenoor suid-afrika. in 1977 is die botswana weermag gestig om die grense met rhodesi\u00eb en later met suid- en suidwes-afrika te beskerm. die suid-afrikaanse weermag het botswana herhaaldelik binnegeval, veral om aktiviste van die african national congress en swapo in die hande te kry. n\u00e1 die einde van apartheid in suid-afrika het di\u00e9 land in 1992 die saok betree, wat sedertdien as die suider-afrikaanse ontwikkelingsgemeenskap (saog) in gaborone gesetel is. botswana se vlag getuig tot vandag toe van di\u00e9 land se alternatiewe benadering van rasverhoudinge teenoor die ou suid-afrikaanse apartheidstelsel, aangesien wit en swart vrede en harmonie tussen mense van afrika- en europese afkoms in botswana verteenwoordig. een van die bantoestans wat deur die voormalige suid-afrikaanse regering gestig is, was bophuthatswana, wat vir die tswana-bevolking in suid-afrika gestig is en een van vier amptelik selfregerende bantoestans was. botswana het ingestem om \u201cinformele ooreenkomste\u201d met bophuthatswana aan te gaan ten einde makliker oorgrensbewegings te fasiliteer. ook in die destydse suidwes-afrika het \u2019n tswana-bantoestan net oorkant die grens bestaan, tswanaland. laasgenoemde is nou in die namibiese omaheke-streek gele\u00eb.\ndie presidentskap is oorgegee aan die sittende adjunkpresident, quett masire, wat in 1984 verkies is as president en in 1989 en 1994 herkies is. daarna, in 1999, is sy adjunkpresident, festus mogae tot president verkies en in 2004 herkies. in 2008 is ian khama (seun van sir seretse khama), wat op daardie stadium ook adjunkpresident was nadat hy in 1998 as bevelvoerder van die botswana weermag bedank het om in die kabinet te dien, tot president verkies. n\u00e1 tien jaar in amp het ian khama op 1 april 2018 bedank en is deur adjunkpresident mokgweetsi masisi opgevolg. in oktober 2019 is masisi as botswana se president herkies, nadat die botswana democratic party sy grootste bedreiging van eenheid in meer as vyf dekades beleef het, aangesien masisi se voorganger, ian khama, by die opposisie aangesluit en masisi van outoritarisme beskuldig het. khama is voorheen tydens masisi se eerste toespraak aan die nasie skerp aangeval.\u2019n langlopende geskil oor die noordelike grens met namibi\u00eb se kaprivistrook was die onderwerp van \u2019n uitspraak deur die internasionale geregshof in desember 1999. die hof het beslis dat die kasikili-eiland aan botswana behoort.\n\n\n== geografie ==\nmet \u2019n grootte van 581 730 km\u00b2 is botswana die 47ste grootste land in die w\u00eareld n\u00e1 madagaskar en effens groter as kenia. die land is gele\u00eb tussen 17\u00b0 en 27\u00b0 suid en 20\u00b0 en 30\u00b0 oos. botswana se gebied is amper driehoekig, met beide 900 km in \u2019n noord-suidelike en \u2019n wes-oostelike rigting.\ndie land is oorwegend plat en neig na \u2019n glooiende tafellandskap. botswana word oorheers deur die kalahariwoestyn wat ongeveer 70% van die oppervlak uitmaak. die okavangodelta, die grootste binnelandse delta in die w\u00eareld, is in die noordweste. net suid van die okavangodelta is die ngamimeer gele\u00eb. die makgadikgadipan, \u2019n groot soutpan, is in die noorde gele\u00eb.\nbotswana is oorwegend hoogland met min bulte. net min gebiede soos die makgadikgadipan en die streek langs die limpopo is minder as 1 000 m bo seevlak gele\u00eb. botswana se hoogste bergspits is monalanongheuwel (1 494 m) suidwes van die hoofstad gaborone, terwyl die laagste punt in die ooste van die land by die uitmonding van die shasherivier in die limpoporivier gele\u00eb is.\ndie limpopostroomgebied, die grootste terreinvorm in die hele suider-afrika, l\u00ea gedeeltelik in botswana, met die stroomgebiede van sy takriviere, die notwanerivier, bonwapitserivier, mahalapswerivier, lotsanerivier, moloutserivier en die shasherivier wat in die oostelike deel van die land vloei. die hoofstad kry water vanaf die notwane deur die gaboronedam. die choberivier vloei na die noorde en vorm die grens tussen botswana en namibi\u00eb in die zambezirivier. die choberivier mond by kazungula (dit beteken klein worsboom en is \u2019n plek waar sebitwane en sy makolostam oor die zambezi na zambi\u00eb gegaan het) in die zambezirivier in.\n\n\n=== klimaat ===\nbotswana se klimaat is weens die kort re\u00ebnseisoen halfdor. die relatiewe hoogte bo seevlak en sy vastelandse ligging sorg egter vir \u2019n subtropiese klimaat. die land is die grootste deel van die jaar ver van die lugstroom wat deur vog belaai is. die dro\u00ebseisoen duur in die suide vanaf april tot oktober en tot november in die noorde, waar in totaal meer re\u00ebn val. die suide van die land is gedurende winter (vroeg mei tot einde augustus) meer blootgestel aan koue winde, en die gemiddelde temperatuur is rondom 14\u00b0c. die hele land het warm somers met gemiddelde temperature van sowat 26\u00b0c. die totale sonskyn is regdeur die jaar hoog, alhoewel die winter die sonnigste periode is. die hele land is gedurende die dro\u00eb seisoen winderig en stowwerig.suider-afrika is in \u2019n hoofsaaklik semi-ariede en ariede streek gele\u00eb, wat vinnig deur die aardverwarming geraak kan word. dit lei tot \u2019n groter verwarming, langer droogtes en minder neerslae. in botswana het die gemiddelde temperatuur om sowat 3\u00b0c gestyg, die hoogste toename in die suidelike halfrond.\n\n\n=== ekologie ===\nbotswana het diverse areas van wildlewehabitate. buiten die delta- en woestyngebiede is daar grasvelde en savannes waar blouwildebeeste, wildsbokke en ander soogdiere en vo\u00ebls te vinde is. in noord-botswana is van die min oorblywende bedreigde wildehondtroppe. in die chobe nasionale park, in die chobedistrik, is die grootste konsentrasie van afrika-olifante in die w\u00eareld; in botswana leef sowat 130 000 olifante, meer as in enige ander afrikaland. die park bedek ongeveer 11 000 km\u00b2 en ondersteun ongeveer 350 vo\u00eblspesies. daarbenewens leef in botswana kameelperde, verskeie wildsbokke, leeus, jagluiperd, luiperds, renosters en kwaggas. die okavangodelta huisves sowat 400 vo\u00eblspesies, 120 soogdierspesies, 71 visspesies, 33 amfibie\u00eb en 64 reptielspesies. jaarliks beleef botswana groot migrasies van kwagga- en wildebeestroppe tussen chobe en okavangodelta aan die een kant en die suidelike en suidoostelike gebiede, soos die boteti, aan die ander kant.die chobe nasionale park en moremi wildreservaat (in die okavangodelta), asook tsodilo is groot toeriste-aanloklikhede. ander reservate sluit die sentraal karoo wildreservaat (in die kalahariwoestyn in ghanzidistrik), die makgalagadipanne nasionale park en die nxaipan nasionale park (in die sentraaldistrik in die makgalagadisoutpan) in. mashatu wildreservaat is in privaatbesit en is gele\u00eb waar die shasharivier en die limpopo in die ooste van botswana saamvloei. die ander reservaat in privaatbesit is mokolodi natuurreservaat naby gaborone. daar is ook gespesialiseerde toevlugsoorde soos die khama renostertoevlugsoord en die makgalagaditoevlugsoord (vir flaminke). die genoemde toevlugsoorde is albei in die sentraaldistrik gele\u00eb.\ndie dood van meer as 400 savanne-olifant in die okavangodelta in 2020 is vermoedelik deur \u2019n gevaarlike neurotoksien veroorsaak. die olifante het in april 2020 in die vleilandgebied in die noordweste van die land begin sterf. kalwers en volwasse olifante dwaal verward, uitgeteer en in nood. hulle val ineen as die vermeende gifstof hul motorfunksies benadeel en hul bene verlam word. stroping, vergiftiging en miltsiekte is as moontlike oorsake uitgesluit. reeds in april 2019 is sowat 100 olifante in botswana aan onbekende oorsake dood.\n\n\n=== omgewingsprobleme ===\nbotswana staar tans twee groot omgewingsprobleme in die gesig: droogte en woestynvorming. die woestynvormingsprobleme stam hoofsaaklik uit die erge droogtes in die land. weens die droogte is 75% van die land se mens- en dierbevolking afhanklik van grondwater. die gebruik van grondwater het die effek van droogtes verlig maar het \u2019n letsel op die land gelaat. grondwater word bereik deur diep boorgate te boor wat uiteindelik gronderosie tot gevolg het. oppervlakwater is baie skaars en minder as 5% van die landbou in die land is volhoubaar met re\u00ebnval alleen. as gevolg hiervan boer 95% van die bevolking met lewende hawe vir \u2019n bron van inkomste. daarom is dit nie verbasend nie dat 71% van die grond aangewend word vir gemeenskaplike weiding wat \u2019n beduidende oorsaak is van woestynvorming in die land.aangesien die boer met vee winsgewend vir inwoners van botswana is, word die land voortdurend uitgebuit. die dierbevolkings het dramaties toegeneem. van 1966 tot 1991 het die veepopulasie toegeneem van 1,7 miljoen na 5,5 miljoen. die menslike populasie het ook van 574 000 in 1971 toegeneem na 1,5 miljoen in 1995, \u2019n toename van amper 200%. meer as 50% van alle huishoudings in botswana besit beeste en dit is tans die grootste bron van landelike inkomste. daar is al gemeld dat die okavangodelta opdroog weens die toename in weiding van vee. die okavangodelta is een van die groot halfbeboste vleilande in botswana en is die grootste binnelandse delta in die w\u00eareld; dit is \u2019n baie belangrike ekostelsel vir die oorlewing van \u2019n aantal diere.die departement van bosbou en omvangshulpbronne het reeds begin om \u2019n projek te implementeer wat inheemse plantegroei in gemeenskappe in kgalagadi-suid, kweneng-noord en bobeti herbekendstel. herbekendstelling van inheemse plantegroei sal help om die degradasie van die grond teen te werk. die owerheid van die verenigde state het ook \u2019n ooreenkoms met botswana aangegaan deur vs$7 miljoen te gee om botswana se skuld met vs$8,3 miljoen te laat krimp. die bepalings van die skuldvermindering is dat botswana sal fokus op \u2019n meer uitgebreide bewaring van die land.die ontwikkelingsprogram van die verenigde nasies (undp) voer aan dat die vlak van armoede \u2019n groot probleem skep deur die uitbuiting van hulpbronne in botswana, insluitend oorbenutting van grond. om dit te verander, het die undp met \u2019n projek in die suidelike gemeenskap van struizendam begin om die \u201cinheemse kennis en tradisionele grondbestuurstelsels\u201d te ontgin. die leiers van di\u00e9 beweging is veronderstel om deel van die gemeenskap te wees, sodat groter inkomste en gevolglike vermindering van armoede teweeg gebring kan word. die undp het ook genoem dat die regering effektief beleid moet implementeer wat mense in staat stel om hul eie hulpbronne te bestuur; hulle help dan ook die botswana-regering met toepaslike beleidvorming.\n\n\n== politiek ==\n\n\n=== regering ===\nbotswana is afrika se oudste demokrasie. die grondwet van botswana is die oppergesag van die reg, beskerm die burgers se regte en verteenwoordig hul regte. die politiek van botswana vind plaas binne \u2019n raamwerk van \u2019n verteenwoordigende demokratiese republiek met \u2019n veelpartystelsel waar die president van botswana gelyktydig die staatshoof en die hoof van die regering is; hy word deur die parlement verkies en is verantwoordbaar teenoor die parlement. uitvoerende magte word deur die regering uitgeoefen. wetgewende magte berus by die regering en die parlement van botswana. die mees onlangse verkiesing, die elfde sedert onafhanklikheid, is op 23 oktober 2019 gehou. sedert die verklaring van onafhanklikheid word die partystelsel deur die botswana democratic party oorheers.\n\n\n=== regbank ===\ndie regbank is onafhanklik van die uitvoerende gesag en die wetgewer. botswana is op die 30ste plek van 167 lande in die demokrasie-indeks 2012. volgens transparency international is botswana die mins korrupte land in afrika en word op dieselfde vlak as portugal en suid-korea geplaas. die land word nietemin beskou as een van die lande in afrika wat die mees geheimsinnige openbare instellings het.dit bestaan uit \u2019n tipiese hofstelsel van plaaslike landdroshowe, \u2019n hooggeregshof en \u2019n app\u00e8lhof. die hooggeregshof is \u2019n ho\u00ebr hof met onbeperkte oorspronklike bevoegdheid om kriminele, burgerlike of grondwetlike sake kragtens enige wet te verhoor en te beslis. die app\u00e8lhof kan app\u00e8lle aanhoor. die hoof van die hooggeregshof is die hoofregter.die app\u00e8lhof is die hoogste en finale hof in die land en behandel app\u00e8lle van die hooggeregshof en die nywerheidshof. die regterpresident is die hoof van die app\u00e8lhof. regters word deur die president van botswana op aanbeveling van die regterlike dienskommissie aangestel.\nalhoewel die prokureursorde van botswana al sedert 1997 bestaan, is daar in hul register van prokureurs nog steeds geen duidelike aanduiding van hoe sekere demografie, soos vroue, op die regsveld gevaar het nie.\n\n\n=== buitelandse betrekkinge ===\nbotswana het \u2019n klein aantal diplomatieke missies in die buiteland. in sy buitelandse betrekkinge plaas botswana \u2019n klem op die ekonomiese en politieke integrasie in suider-afrika. botswana poog om van die suider-afrikaanse ontwikkelingsgemeenskap (saog) \u2019n werkende instrument vir ekonomiese ontwikkeling te maak, en dit het pogings aangewakker om die streek selfpolisi\u00eberend te maak ten opsigte van voorkomende diplomasie, konflikoplossing en goeie bestuur. die saog-hoofkantoor is in gaborone gesetel.\ndie land het suid-afrika na-apartheid verwelkom as \u2019n vennoot in hierdie pogings. botswana sluit aan by die afrika-konsensus oor die meeste belangrike internasionale aangeleenthede en is \u2019n lid van internasionale organisasies soos verenigde nasies, afrika-unie, beweging van onverbonde lande en britse statebond. botswana is ook \u2019n lid van die internasionale strafhof met \u2019n bilaterale immuniteitsooreenkoms vir beskerming van die amerikaanse weermag (soos onder artikel 98 gedek).\n\n\n=== buitelandse milit\u00eare en veiligheidsbetrekkinge ===\nten tye van sy onafhanklikheid het botswana oor geen gewapende magte beskik nie. eers nadat beide die rhodesiese en die suid-afrikaanse le\u00ebrs teen onderskeidelik die zimbabwe people\u2019s revolutionary army en umkhonto we sizwe toegeslaan het, is in 1977 die botswana weermag van stapel gestuur. die president is die hoofbevelvoerder van die gewapende magte en benoem \u2019n verdedigingsraad en die botswana weermag bestaan tans uit sowat 60 000 weermaglede. in 2019 het botswana die vn-verdrag oor die verbod van kernwapens onderteken.n\u00e1 politieke veranderinge in suid-afrika en die streek fokus die botswana weermag se missies toenemend op die voorkoming van stropery, voorbereiding op rampe en buitelandse vredesbewaring. die verenigde state was die grootste enkele buitelandse bydraer tot die ontwikkeling van die botswana weermag, en \u2019n groot deel van sy offisierskorps het amerikaanse opleiding ontvang. die botswana-regering het die verenigde state toestemming gegee om die moontlikheid te ondersoek om \u2019n afrika-kommandobasis (africom) in die land te vestig.\n\n\n=== menseregte ===\nbaie van die inheemse san is met geweld van hul grond na reservate verskuif. om hulle te verskuif is hul toegang tot water en hul land geweier en as hulle gejag het, wat die belangrikste voedselbron was, is hulle gearresteer. hul land is in die w\u00eareld se rykste diamantveld gele\u00eb. amptelik ontken die regering dat daar \u2019n samehang met mynbou bestaan, en beweer die hervestiging teen einde van die bewaring van die natuurlewe en die ekosisteem, al het die san-bevolking sedert millennia volhoubaar op die land gewoon. in die reservate sukkel hulle om werk te kry en alkoholisme is welig. op 24 augustus 2018 het die vn se spesiale rapporteur vir minderhede, fernand de varennes, \u2019n verklaring uitgereik waarin hy botswana versoek om \u201cpogings om die regte van minderhede met betrekking tot openbare dienste, grond- en hulpbrongebruik en die gebruik van minderheidstale in onderwys en ander kritieke gebiede te erken en te beskerm.\u201d\ntot in junie 2019 was homoseksualiteit in botswana onwettig. \u2019n beslissing van die hooggeregshof in botswana op 11 junie daardie jaar het egter bepalings in die strafwet geskrap wat die \u201cvleeslike kennis van enige persoon teen die orde van die natuur\u201d en \u201cdade van growwe onwelvoeglikheid\u201d gestraf het, waarmee botswana een van slegs 22 afrikalande geword het wat homoseksualiteit \u00f3f gedekriminaliseer \u00f3f gewettig het.botswana volstrek die doodstraf deur ophanging.\ndie botswana sentrum vir menseregte, ditshwanelo, is in 1993 gestig.\n\n\n== administratiewe indelings ==\nbotswana is in 15 distrikte ingedeel \u2013 9 landelike en 6 stedelike distrikte:\n\n\n== ekonomie ==\nsedert sy onafhanklikheid het botswana een van die snelgroeiendste bbp\u2019s ter w\u00eareld gehad. voorheen was landbou die land se belangrikste ekonomie, maar intussen is mynbou, beesboerdery en toerisme die vernaamste ekonomiese sektore. tussen 1966 en 1999 het botswana se ekonomie met sowat 9% per jaar gegroei; die meeste van die land se inkomste kom uit diamantontginning. in 2007 is uraan in botswana ontdek en die ontginning daarvan het in 2010 begin.botswana het homself van een van die armste lande in die w\u00eareld omgeskep na \u2019n land met \u2019n boonste middelinkomste. hoewel botswana oorvloedige hulpbronne gehad het, het \u2019n goeie institusionele raamwerk die land in staat gestel om hulpbroninkomste her te bel\u00ea om stabiele toekomstige inkomste te genereer. volgens \u2019n skatting het die land die vierde hoogste bruto nasionale inkomste volgens koopkragpariteit in afrika (net na mauritius, gaboen en ekwatoriaal-guinee), wat \u2019n lewenstandaard vergelykbaar met di\u00e9 van meksiko moontlik maak. dit is selfs meer as di\u00e9 van namibi\u00eb en suid-afrika.\ndie ministerie van handel en nywerheid van botswana is verantwoordelik vir die bevordering van sake-ontwikkeling in die hele land. volgens die internasionale monet\u00eare fonds het botswana se ekonomie vanaf 1966 tot 1999 jaarliks met sowat 9% gegroei. botswana geniet in vergelyking met ander afrikalande \u2019n ho\u00eb vlak van ekonomiese vryheid, en was in 2019 afrika se derde beste land volgens ekonomiese vryheid net na mauritius en rwanda. die regering het \u2019n gesonde fiskale beleid gehandhaaf, ondanks opeenvolgende begrotingstekorte in 2002 en 2003 en \u2019n geringe mate aan buitelandse skuld. dit het die hoogste soewereine kredietgradering in afrika behaal en beskik oor buitelandse valutareserwes van meer as $7 miljard in 2005/2006, wat ongeveer twee en \u2019n half jaar se huidige invoer beloop.\n\u2019n verskeidenheid aan finansi\u00eble instellings oorheers die finansi\u00eble stelsel van die land, en beide pensioenfondse en kommersi\u00eble banke is volgens bategrootte die twee belangrikste segmente. banke bly winsgewend, goed gekapitaliseer en likiede as gevolg van die groeiende nasionale hulpbronne en ho\u00eb rentekoerse. die bank van botswana fungeer as \u2019n sentrale bank. die land se geldeenheid is die botswana pula (tswana vir re\u00ebn) en onderverdeel in 100 thebe (\u201cskild\u201d in tswana). vanaf 1961 tot 1966 was die suid-afrikaanse rand die amptelike geldeenheid in die betsjoeanaland-protektoraat en tussen 1966 en 1976 in die onafhanklike botswana.\n\n\n=== mynbou ===\nbotswana se orapamyn is die grootste diamantmyn ter w\u00eareld in terme van waarde en hoeveelheid karats wat jaarliks ontgin word. in 2013 is \u2019n geraamde 11 miljoen karats ontgin, met \u2019n gemiddelde prys van $145/karaat, vervolgens het die orapamyn in 2013 diamante ter waarde van meer as $1,6 miljard gelewer.\n\n\n=== wetenskap en tegnologie ===\nbotswana is tans besig om wetenskap en tegnologie in te span om sy ekonomie te laat diversifiseer en vervolgens minder afhanklik van diamante te word. met die oog hierop het die regering sedert 2008 ses spilpunte in die sektor vir landbou, diamante, innovasie, vervoer, gesondheid en onderwys opgerig.botswana het, binne \u2019n unesco-projek wat deur die spaanse agentskap vir internasionale samewerking en ontwikkeling geborg word,in 2011 sy hersiene \u201cnasionale beleid oor navorsing, wetenskap en tegnologie\u201d  uitgereik. di\u00e9 beleid het ten doel om die uitdagings van vinnige tegnologiese evolusie en globalisering die hoof te bied en die bereiking van die nasionale ontwikkelingsdoelwitte, soos geformuleer in ho\u00ebvlak strategiese dokumente insluitende botswana se \u201ctiende nasionale ontwikkelingsplan\u201d vir 2016 en \u201cvisie 2016\u201d.die \u201cnasionale beleid oor navorsing, wetenskap en tegnologie\u201d (2011) bepaal die mikpunt om die bruto binnelandse besteding aan navorsing en ontwikkeling van 0,26% van die bbp in 2012 tot meer as 2% teen 2016 te verhoog. di\u00e9 teiken kan slegs binne die gespesifiseerde tydsbestek bereik word deur die verhoging van die openbare besteding aan navorsing en ontwikkeling.ondanks die beskeie vlak van finansi\u00eble belegging in navorsing beskik botswana oor een van die hoogste navorsingsdigthede in afrika suid van die sahara: 344 per miljoen inwoners (in hooftellings), in vergelyking met \u2019n gemiddelde van 91 per miljoen inwoners vir die hele subkontinent in 2013.in 2009 het deaftronics, \u2019n maatskappy wat in botswana gebaseer is, sy sonkrag-gehoorapparaat bekendgestel, ses jaar nadat die prototipe ontwikkel is. deaftronics het sedert die bekendstelling van die maatskappy in 2009 meer as 10 000 sonkragaangedrewe gehoorapparate verkoop. met \u2019n prys van $200 beskik elke eenheid oor vier herlaaibare batterye, wat tot drie jaar se krag kan lewer, en \u2019n sonkraglaaier vir die herlaaibare batterye. di\u00e9 produk is goedkoper as die meeste gewilde gehoorapparate wat vanaf sowat $600 kan kos.in 2011 het botswana se department van landbounavorsing die musi-ras bekend gestel, gekweek om uiteindelik die algehele doeltreffendheid vir beesvleisproduksie onder botswana-toestande te optimaliseer. die proses van selektiewe teling wat di\u00e9 geharde dier 29 jaar gelede ondergaan het sal die saamgestelde ras volgens verwagtinge tot verhoogde beesvleisproduksie lei. die doel van di\u00e9 projek was om \u2019n genetiese materiaal te vind wat kan presteer soos kruisrasse wat alreeds in botswana beskikbaar is en ver bo die inheemse tswana-ras, terwyl die gehardheid en aanpasbaarheid van die inheemse vee in een pakket behou word.in 2016 het botswana se instituut vir tegnologiese navorsing en innovasie (bitni) in samewerking met die instituut vir tegnologiese navorsing en innovasie, botswana se entstofinstituut en die kanadese agentskap vir voedselinspeksie die vinnige toetsstel vir bek-en-klouseer ontwikkel. die bestaande diagnostiese metodes vereis hoogs opgeleide laboratoriumpersoneel, spesiale toerusting wat vertragings in die implementering van beheermaatre\u00ebls veroorsaak, terwyl die stel wat in botswana ontwikkel is, voorsiening maak vir diagnosering op die terrein in geval van \u2019n vermoedelike uitbraak van die siekte in die bespoediging van die diagnostiese proses.in die ikt-sektor het in 2016 \u2019n botswana-onderneming, almaz, die eerste rekenaarmonteeronderneming in botswana geopen. die onderneming gaan nie net oor rekenaarmontering nie, maar ook oor die uitbreiding van elektroniese vervaardiging en \u2019n katalisator vir inhoudsontwikkeling in navorsing en ontwikkeling. ditec, \u2019n botswana-onderneming, ontwerp, vervaardig en pas selfone aan. ditec is een van die voorste kenners op die gebied van ontwerp, ontwikkeling en aanpassing van microsoft-aangedrewe toestelle.\n\n\n=== vervoer, energie en infrastruktuur ===\nbotswana beskik oor 971 km se spoorlyne, 18 482 km se paaie en 92 lughawens, waarvan 12 oor geplaveide aanloopbane beskik. die ontwerpte geplaveide padnetwerk is feitlik geheel en al sedert onafhanklikheid in 1966 gebou. botswana word in \u2019n oos-westelike rigting deur die trans-kalahari-grootpad, wat johannesburg in suid-afrika met walvisbaai in namibi\u00eb verbind, en in \u2019n noord-suidelike rigting deur die kaapstad-ka\u00efro-grootpad deurkruis; albei grootpaaie ontmoet suid van gaborone. die nasionale lugredery is air botswana, wat binnelands en na ander afrikalande vlieg, met sy hoofspilpunt op die sir seretse khama internasionale lughawe van die hoofstad gaborone. botswana word ook deur air namibia en die suid-afrikaanse lugdiens bedien. botswana railways is die nasionale spoorwegonderneming en \u2019n belangrike skakel in die suider-afrikaanse spoorwegstelsel. botswana railways bied logistieke oplossings op spoorwegbewegings om \u2019n reeks kommoditeite vir die mynbousektor en prim\u00eare nywerhede, passasierstreindienste en dro\u00eb hawens te vervoer. botswana se spoornetwerk bestaan uit een verbinding tussen suid-afrika in die suidooste, deur gaborone, en zimbabwe in die noordooste, en \u2019n stuk of drie sytakke.\nbotswana produseer steenkool vir elektrisiteit en voer ruolie uit suid-afrika in. die land se voorsiening van goedere geskied op die landroete met die durban-hawe in suid-afrika as die belangrikste invoerhawe. in onlangse jare het die land groot belang gestel in hernubare energiebronne en \u2019n omvattende strategie wat beleggers in die wind-, sonkrag- en biomassa-hernubare energie-industrie sal lok, bekend gestel. van botswana se kragstasies sluit in morupule b-kragstasie (600 mw), morupule a-kragstasie (132 mw), orapa-kragstasie (90 mw), phakalane-kragstasie (1,3 mw) en mmamabula-kragstasie (300 mw); laasgenoemde sal in die nabye toekoms by die kragnetwerk inskakel.\n\u2019n 200 mw sonkragaanleg word tans deur die department van minerale bronne, groen tegnologie en energiesekuriteit beplan en ontwerp.sedert 2014 word op die kort grensstuk tussen botswana en zambi\u00eb die kazungulabrug gebou, wat die zambezirivier vir 923 m sal oorsteek. volgens berigte was di\u00e9 brug einde desember 2020 99% klaar en wag net vir \u2019n amptelike opening, waarna dit die ou kazungulaveerboot vervang en \u2019n nuwe roete tussen die demokratiese republiek die kongo en die suid-afrikaanse hawestad durban sal skep. die brugprojek sluit \u2019n nuwe spoorweg tussen botswana en zambi\u00eb in.\n\n\n=== toerisme ===\ndie botswana toerisme-organisasie is die land se amptelike toerismegroep. toeriste besoek veral die hoofstad gaborone, aangesien di\u00e9 stad baie aktiwiteite vir besoekers bied. die leeuparkoord is botswana se eerste permanente pretpark en bied geleenthede soos verjaardagpartytjies vir families. ander bestemmings in botswana sluit in die gaborone seiljagklub en die kalahari hengelklub en natuurlike aantreklikhede soos die gaboronedam en mokolodi natuurreservaat. daar is ook gholfbane wat deur die botswana gholfunie (bgu) bestuur word. die phakalane gholflandgoed is \u2019n multimiljoen-dollar klubhuis wat beide hotelverblyf en toegang tot gholfbane bied.\nbotswana se gewildste toeriste-aantreklikhede sluit in die kgalagadi-vredespark op die grens met suid-afrika in die suidweste, sentraal kalahari wildreservaat in die sentrum van die land, asook die unesco-w\u00earelderfenisgebiede okavangodelta en tsodilo in die noordweste van botswana.\nvan die museums in botswana sluit in:\n\nbotswana nasionale museum in gaborone\nkgosi bathoen ii (segopotso)-museum in kanye\nkgosi sechele i-museum in molepolole\nkhama iii gedenkmuseum in serowe\nnhabe-museum in maun\nphuthadikobo-museum in mochudi\nsupa ngwano museumsentrum in francistown\n\n\n== demografie ==\nbotswana het met \u2019n bevolking van 2 254 068 die 145ste grootste bevolking in die w\u00eareld, net n\u00e1 gambi\u00eb en nog voor gaboen. botswana se bevolking is effens kleiner as di\u00e9 van namibi\u00eb, maar aangesien laasgenoemde groter is, het botswana \u2019n groter bevolkingsdigtheid (3,7/km\u00b2 teenoor 3,2/km\u00b2).\n\n\n=== etniese groepe ===\ndie tswana is die grootste etniese groep in botswana en vorm sowat 79% van die bevolking; die meeste tswanas, sowat vier miljoen mense, bly egter in suid-afrika se noordwesprovinsie. van die grootste minderhede sluit in die bakalanga en san of abathwa, ook bekend as basarwa. ander stamme is bayei, bambukushu, basubia, baherero en bakgalagadi. daarbenewens bly \u2019n aantal blankes en indi\u00ebrs in botswana; albei groepe is ongeveer ewe klein. die indi\u00ebrs in botswana behels verskeie generasies, en sommige het uit mosambiek, kenia, tanzani\u00eb, mauritius, suid-afrika en ander lande na botswana migreer, maar ook indi\u00ebrs wat hulle onlangs uit indi\u00eb kom vestig het.\nas gevolg van die verslegtende ekonomiese toestande in zimbabwe sedert 2000 het die aantal zimbabwi\u00ebrs in botswana die derduisende ingeskiet.minder as 10 000 san handhaaf nog hul tradisionele jagter-versamelaar-leefwyse. sedert die middel-1990\u2019s poog die regering van botswana om hulle uit hul tradisionele lande te verskuif. james anaya, spesiale rapporteur oor die situasie van menseregte en fundamentele vryhede van inheemse bevolking vir die verenigde nasies in 2010, het die verlies van grond as \u2019n groot bydraer tot baie van die probleme wat die inheemse bevolking van botswana in die gesig staar aangehaal en na die uitsetting van die san uit die sentraal kalahari wildreservaat (ckgr) as \u2019n eksplisiete voorbeeld verwys. onder anaya se aanbevelings in \u2019n verslag aan die verenigde nasies se raad vir menseregte was die bevordering van ontwikkelingsprogramme in oorweging met inheemse gemeenskappe soos die san- en bakgalagadi-bevolking se tradisionele jag- en versamelaktiwiteite.\n\n\n=== tale ===\ndie amptelike tale van botswana is engels en tswana, waarvan laasgenoemde dwarsdeur die land gebesig word. daarmee is botswana een van twee lande, waar tswana ampstaalstatus geniet; die ander is suid-afrika, terwyl die grondwet van namibi\u00eb tswana as \u2019n nasionale taal erken. in setswana is voorvoegsels belangriker as in baie ander tale, aangesien setswana \u2019n bantoetaal is en naamwoordklasse met di\u00e9 voorvoegsels aangedui word. hulle sluit in bo, wat na die land verwys, ba, verwysende na die volk, mo, na een persoon en se na die taal. byvoorbeeld is die grootste etniese groep van botswana die tswana, vandaar die naam botswana vir hul land. die volk in sy geheel is die batswana, een persoon is \u2019n motswana en die taal wat hulle praat is setswana.\nander tale wat in botswana gebesig word sluit in kalanga (sekalanga), sarwa (sesarwa), noord-ndebele, kgalagadi, tswapong, !x\u00f3\u00f5, yeyi en afrikaans. sowat 20 000 mense in botswana praat afrikaans (byna 1% van die totale bevolking) en veral langs die suidelike grens met suid-afrika is talle dorpe met afrikaanse name te vinde.\n\n\n=== godsdienste ===\n\u2019n geskatte 77% van die land se bevolking beskou hulself as christene. anglikane, metodiste en die verenigde kongregasionale kerk van suider-afrika vorm die meerderheid christene. daar is ook gemeentes lutherane, baptiste, rooms-katolieke, kerk van jesus christus van die heiliges van die laaste dae (mormone), nederduitse gereformeerde kerkfamilie, mennonite, sewendedagadventiste en jehovah se getuies in die land. volgens die 2001-sensus bly sowat 5 000 moslems, veral uit suid-asi\u00eb, 3 000 hindoes en 700 baha\u2019is in die land. sowat 20% van die bevolking is ongebonde.\n\n\n== kultuur ==\nsetswana is, behalwe vir die taal van die dominante bevolkingsgroep in botswana, die byvoeglike naamwoord wat gebruik word om na die ryk kulturele tradisies van die batswana te verwys \u2013 hetsy vir lede van die tswana of alle burgers van botswana. in botswana het die meeste van die stamme verskeie maniere om mekaar te groet, maar vir \u2019n maklike kommunikasie en kontak gebruik batswana \u2019n drierigtingshanddruk of groet mekaar net deur \u201cdumelang\u201d te s\u00ea; \u2019n manier om \u201challo\u201d te s\u00ea sonder fisiese kontak. tydens gemeenskapsvieringe soos dikgafela of tydens huwelikseremonies toon batswana-vroue deur die gebruik van ululasies as deel van hul kultuur opwinding en geluk.\n\n\n=== media ===\nbotswana het vyf televisiestasies, waarvan een (botswana television) aan die regering behoort: now tv, khuduga hd, maru tv, ebotswana, vyf radiostasies (rb1, rb2, duma fm, gabz fm, yarona fm) en 13 koerante (mmegi, sunday standard, the telegraph, business weekely, botswana gazette, the voice, the guardian, echo, botswana peoples daily, dailynews, tswana times, weekend post, the monitor) wat weekliks publiseer. botswana geniet in vergelyking met ander afrikalande \u2019n relatief ho\u00eb vlak van persvryheid en word in die jaarlikse verslae net deur sy buurlande namibi\u00eb en suid-afrika oortref.\n\n\n=== filmbedryf ===\nbotswana het 'n klein  plaaslike rolprentbedryf bekend as \"botswood\".die komedie van 1981, \"the gods must be crazy\" speel af in botswana en word 'n groot internasionale treffer; dit strek oor een amptelike en drie nie-amptelike vervolgverhale: 1988 se \"the gods must be crazy ii\" was ook 'n treffer, wat beide die rolprente van die namibiese akteur n\u01c3xau \u01c2toma 'n bekende rolprentster gemaak het.\n\n\n=== musiek ===\nbotswana se musiek is meestal vokaal en opgevoer, soms \u2013 afhangende van die geleentheid \u2013 sonder tromme; dikwels word ook snaarinstrumente ingespan. botswana se volksmusiek span instrumente soos setinkane (\u2019n soort miniatuurklavier), segankure/segaba (\u2019n botswana-weergawe van die chinese instrument erhu), moropa (meropa \u2013 meervoud, \u2019n verskeidenheid dromme), phala (\u2019n fluitjie wat meestal tydens vieringe gebruik word en in verskillende vorme bestaan). botswana se kulturele musiekinstrumente bestaan nie net uit snare of tromme nie. die hande word ook as musiekinstrumente gebruik, deur hulle \u00f3f aanmekaar te klap \u00f3f teen phathisi (die bokvel is na buite gedraai, toegedraai om die kalfgebied, en word slegs deur mans gebruik) om musiek en ritme te skep. die kitaar word die afgelope paar dekades gevier as \u2019n veelsydige musiekinstrument vir tswanamusiek, aangesien dit \u2019n verskeidenheid snare bied wat die segaba-instrument nie het nie. die nasionale volkslied is fatshe leno la rona (tswana vir: \u201cgese\u00ebnd is die edele land\u201d). dit is geskryf en komponeer deur kgalemang tumediso motsete, en met onafhanklikheid in 1966 aangeneem.\n\n\n=== visuele kunste ===\nin die noordelike dele van botswana is die vroue van die dorpe etsha en gumare bekend vir hul vaardighede om mandjies uit mokola-palmbome en plaaslike kleurstowwe te maak. die mandjies word gewoonlik op drie soorte geweef: groot, toegemaakte mandjies wat gebruik word as bergplekke; groot, oop mandjies om voorwerpe op die kop te dra of om gedorste graan te wen; en kleiner mandjies vir die wen van geskilde graan. die kuns van di\u00e9 mandjies word deur kleurgebruik en verbeterde ontwerpe geleidelik verbeter namate dit toenemend vir internasionale markte geproduseer word.die oudste skilderye in beide botswana en suid-afrika beeld jag-, dier- en menslike figure uit en is meer as twintigduisend jaar gelede in die kalahari-woestyn deur die khoisan (!kung san/boesmans) gemaak.\n\n\n=== kookkuns ===\nbotswana se kookkuns is uniek en bevat meestal seswaa, geskilde vleis gemaak van bokvleis of beesvleis. botswana se kookkuns deel \u2019n paar kenmerke met ander kookkunste in suider-afrika, veral di\u00e9 van namibi\u00eb en suid-afrika. voorbeelde van botswana-voedsel sluit in bogobe, pap (mieliepap), boerewors, samp, magwinya (gebraaide brooddeeg), vetkoek en mopaniewurms.\n\n\n=== sport ===\nsokker is die gewildste sportsoort in botswana en hul kwalifisering vir die afrikanasiesbeker 2013 is die nasionale span se beste prestasie tot dusver. ander gewilde sportsoorte sluit in sagtebal, krieket, tennis, rugby, pluimbal, handbal, gholf en atletiek. botswana is \u2019n assosiaatlid van die internasionale krieketraad en \u2019n volle lid van beide fifa en w\u00eareldrugby. botswana het in 1991 \u2019n lid van die internasionale pluimbalfederasie en die afrika pluimbalfederasie geword. die botswana gholfunie bied \u2019n amateur gholfliga waaraan gholfspelers aan toernooie en kampioenskappe deelneem.\nbotswana het sy eerste olimpiese medalje in 2012 gewen, toe die hardloper nijel amos tydens die olimpiese somerspele 2012 se 800 m-item die silwermedalje ingepalm het. in 2011 het amantle montsho w\u00eareldkampioen in die 400 m-item geword en botswana se eerste atletiekmedalje op w\u00eareldvlak gewen. die hoogspringer kabelo kgosiemang is \u2019n driemalige afrikakampioen.\ndie kaartspeletjie brug het \u2019n groot aanhangerskap; dit word sedert meer as 30 jaar in botswana gespeel en het gedurende die 1980\u2019s groot gewildheid verwerf. baie uitgewekene britse onderwysers het die spel informeel in die ho\u00ebrskole van botswana aangebied. die botswana brugfederasie (bbf) is in 1988 gestig en organiseer sedertdien toernooie. brug het gewild gebly en die bbf het meer as 800 lede. in 2007 het die bbf die engelse brugunie genooi om in mei 2008 aan \u2019n weeklange onderrigprogram deel te neem.\n\n\n== onderwys ==\nbotswana het sedert sy onafhanklikheid groot vordering in sy opvoedkundige ontwikkeling gemaak. destyds was daar min afgestudeerdes in die land en net \u2019n klein persentasie van die bevolking het \u2019n ho\u00ebrskool besoek. botswana het sy geletterdheid onder volwassenes van 69% in 1991 tot 83% in 2008 verbeter.die ontdekking van diamante en die gepaardgaande toename in die regering se inkomste het tot \u2019n groot onderwysvoorsiening in die land gelei. vir alle studente is tien jaar se basiese onderwys gewaarborg, en hulle het daarna \u2019n juniorsertifikaat ontvang. sowat die helfte van die studente het \u2019n verdere twee jaar se sekond\u00eare skoolopleiding bygewoon en botswana se algemene sertifikaat van sekond\u00eare skoolopleiding (basss) ontvang. sekond\u00eare skoolopleiding in botswana is n\u00f3g vry n\u00f3g verpligtend.\nnadat hulle die skool verlaat het, mag studente aan een van die sewe tegniese kolleges in die land inskryf, of beroepsopleidingskursusse in onderrig of verpleging bywoon. studente besoek die universiteit van botswana, botswana kollege van landbou, botswana internasionale universiteit van wetenskap en tegnologie of die botswana rekenkundigekollege in gaborone. baie ander studente voltooi hul skoolloopbaan in een van verskeie privaat tersi\u00eare onderwyskolleges in die land. noemenswaardig is die botho-universiteit, die land se eerste privaatuniversiteit wat voorgraadse programme in rekenkunde, sakeonderneming en rekenaarkunde aanbied. \u2019n ander internasionale universiteit is die limkokwing-universiteit van kreatiewe tegnologie wat verskeie bykomende grade in kreatiewe kunste aanbied. van die ander tersi\u00eare institute sluit in ba isago, abm universiteitskollege (die grootste skool vir onderwys en bestuur, new era, gaborone instituut van professionele studies en gaborone universiteitskollege van reg en professionele studies. groot vordering in die bevordering van kwaliteitsopleiding is deur die aanbieders van privaatonderwys gemaak, waardeur nou \u2019n groot persentasie van die land se beste studente hul opleiding in hierdie instellings ontvang het. die oorgrote meerderheid van hierdie studente word deur die regering geborg. die land se tweede internasionale universiteit, die botswana internationale universiteit van wetenskap en tegnologie is in 2011 in palapye gebou.\ndie kwantiteit het nie altyd met die kwaliteit gepaard gegaan nie. veral prim\u00eare skole ly onder \u2019n gebreek aan hulpmiddels, en die onderwysers ontvang \u2019n kleiner salaris as hul kollegas by sekond\u00eare skole. die departement van onderwys is tans besig, in vennootskap met die afrika-biblioteeksprojek, om biblioteke by prim\u00eare skole in te rig. die regering van botswana hoop dat deur die bel\u00ea van \u2019n groot deel van die nasionale inkomste in die onderwysstelsel die land minder afhanklik van diamante vir sy ekonomiese oorlewing en minder afhanklik van buitelandse opgeleide werknemers sal wees. di\u00e9 doelstellings word deels nagestreef deur beleid ten gunste van beroepsonderwys, versamel binne die nbboo (nasionale beleid van beroepsonderwys en -opleiding), ten einde van \u201cdie verskillende soorte beroepsonderwys en -opleiding in een omvattende stelsel te integreer\u201d. botswana bel\u00ea 21% van sy nasionale inkomste in die onderwysstelsel.in januarie 2006 het botswana, na twee dekades se gratisonderrig, die herinvoering van skoolgeld aangekondig, alhoewel die regering nog steeds volle studiebeurse met lewenskoste aan enige botswana-burger op universiteit aanbied, hetsy aan die universiteit van botswana of \u2013 indien die student enige vak wil studeer wat nie plaaslik aangebied word nie \u2013 in die buiteland.\n\n\n== gesondheid ==\n\n\n=== oorsig ===\ndie ministerie van gesondheid in botswana is verantwoordelik vir die toesig oor die gehalte en voorsiening van gesondheidsorg regoor die land. volgens die w\u00eareldbank was die lewensverwagting by geboorte 55 in 2009, wat voorheen gedaal het van \u2019n hoogtepunt van 64,1 in 1990 tot \u2019n laagtepunt van 49 in 2002. volgens botswana se 2011-sensus word die huidige lewensverwagting op 54,06 jaar beraam.die kankervereniging van botswana is \u2019n vrywillige nieregeringsorganisasie. die vereniging is \u2019n lid van die unie vir internasionale kankerbeheer. die vereniging vul bestaande dienste aan deur die voorsiening van kankervoorkomings- en gesondheidsbewustheidsprogramme, deur toegang tot gesondheidsdienste vir kankerpasi\u00ebnte te vergemaklik en ondersteuning en berading aan diegene wat geraak word, te bied.\n\n\n=== miv/vigs-epidemie ===\nsoos elders in afrika suid van die sahara is die invloed van vigs op die ekonomie aansienlik. ekonomiese ontwikkelingsbesteding is in 2002\u20133 met 10% verminder as gevolg van herhalende begrotingstekorte en toenemende uitgawes aan gesondheidsorgdienste. botswana word baie swaar deur die miv/vigs-pandemie getref; in 2006 word beraam dat die lewensverwagting by geboorte van 65 tot 35 jaar gedaal het. volgens botswana se 2011-sensus word die huidige lewensverwagting egter op 54,06 jaar beraam.die voorkoms van miv/vigs in botswana word op 25,4% vir volwassenes tussen 15 en 49 jaar in 2009 en 21,9% in 2013 geskat, en net deur eswatini en lesotho in afrikalande suid van die sahara oortref. dit plaas botswana in 2013 op die derde hoogste voorkoms in die w\u00eareld, terwyl hulle \u201cin die voorkomings- en behandelingsprogramme voorloop\". in 2003 het die regering \u2019n omvattende program van stapel gestuur met gratis of goedkoop generiese antiretrovirale medisyne, sowel as \u2019n inligtingsveldtog om die verspreiding van die virus te voorkom; in 2013 het meer as 40% van volwassenes in botswana toegang tot antiretrovirale terapie geniet. in die ouderdomsgroep van 15\u201319 jaar is die voorkoms op ongeveer 6% vir vroue en 3,5% vir mans in 2013 geskat, en in die ouderdomsgroep van 20\u201324 jaar op 15% vir vroue en 5% vir mans. botswana is een van die 21 prioriteitslande wat in 2011 deur die vn-vigs-groep in die w\u00eareldplan ge\u00efdentifiseer is om nuwe miv-infeksies onder kinders uit te skakel en om hul moeders aan die lewe te hou. van 2009 tot 2013 het die nuwe miv-infeksies by kinders met meer as 50% gedaal. \u2019n verdere maatstaf vir die sukses of rede vir hoop in die behandeling van miv in botswana is dat minder as 10% van swanger miv-ge\u00efnfekteerde vroue nie in 2013 antiretrovirale medikasie ontvang het nie, met \u2019n ooreenstemmende afname (meer as 50%) in 2013 in die aantal nuwe miv-infeksies by kinders jonger as 5. mense wat met miv in botswana leef geniet die grootste persentasie antiretrovirale behandeling onder die vn-lande: ongeveer 75% vir volwassenes (15+) en ongeveer 98% vir kinders.met \u2019n landswye program vir die voorkoming van moeder-tot-kind-oordrag het botswana miv-oordrag van besmette moeders na hul kinders van ongeveer 40% tot net 4% verminder. onder leiding van festus mogae het die regering van botswana vir die bestryding van miv/vigs hulp gevra en vroe\u00eb steun van die bill en melinda gates-stigting, en die merck-stigting ontvang, en saam het hulle die afrika-omvattende miv/vigs-vennootskap (achap) gevorm. ander vroe\u00eb vennote sluit in die botswana-harvard miv/vigs-instituut van die harvard-skool vir openbare gesondheid en die botswana-upenn-vennootskap van die universiteit van pennsilvani\u00eb. volgens die unaids-verslag van 2011 is die doel van universele toegang tot behandeling \u2013 gedefinieer as 80%-dekking of groter \u2013 in botswana bereik.potensi\u00eble redes vir die ho\u00eb voorkoms van miv in botswana is onder meer seksuele vennootskappe, transaksionele seks, geslag oor die hele generasie en \u2019n beduidende aantal mense wat buite hul plaaslike gemeenskappe reis om werk te soek. die veelkleurige aard van baie seksuele verhoudings be\u00efnvloed die gesondheidsituasie verder, tot so \u2019n mate dat dit aanleiding gegee het tot \u2019n liefdeswoordeskat wat uniek is aan die streek.\n\n\n== sien ook ==\nposse\u00ebls en posgeskiedenis van betsjoeanaland\n\n\n== verwysings ==\n\n\n== bronnelys ==\nalgemeen(en)  \"botswana\". encyclop\u00e6dia britannica. besoek op 6 september 2021.\n(en)  \"botswana\". central intelligence agency. besoek op 6 september 2021.\n\n\n== verdere leesstof ==\n(en)  acemoglu, daron; johnson, simon; robinson, james a. (11 julie 2001). \"an african success story: botswana\" (pdf) \u2013 via mit.edu.\n(en)  cohen, dennis l. \"the botswana political elite: evidence from the 1974 general election,\" journal of southern african affairs, (1979) 4, 347\u2013370.\n(en)  colclough, christopher en stephen mccarthy. the political economy of botswana: a study of growth and income distribution (oxford university press, 1980)\n(en)  denbow, james; thebe, phenyo c. (2006). culture and customs of botswana. westport, ct: greenwood press. isbn 978-0-313-33178-7.\n(en)  edge, wayne a. en mogopodi h. lekorwe eds. botswana: politics and society (pretoria: j.l. van schaik, 1998)\n(en)  good, kenneth. \"interpreting the exceptionality of botswana,\" journal of modern african studies (1992) 30, 69\u201395.\n(en)  good, kenneth (september 1994). \"corruption and mismanagement in botswana: a best-case example?\" (pdf). journal of modern african studies. 32 (3): 499\u2013521. doi:10.1017/s0022278x00015202. eissn 1469-7777. issn 0022-278x. geargiveer vanaf die oorspronklike (pdf) op 3 april 2018. besoek op 13 julie 2018 \u2013 via harvard.edu.\n(en)  cunningham, a.b.; milton, s.j. (1987). \"effects of basket-weaving industry on mokola palm and dye plants in northwestern botswana\". economic botany. {{cite journal}}: cite journal requires |journal= (hulp)\n(en)  tlou, thomas, en alec c. campbell. history of botswana (macmillan botswana, 1984)\n\n\n== eksterne skakels ==\n(en)  toerisme-inligting oor botswana op wikivoyage\n(en)  amptelike webwerf van botswana se regering\n(en)  regeringsgids vir botswana"