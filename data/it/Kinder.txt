Kinder è un marchio commerciale italiano, di proprietà dell'azienda italiana Ferrero S.p.A., che identifica una linea di prodotti dolciari, generalmente a base di cioccolato.
Il marchio, lanciato nel 1968, rappresenta uno dei principali marchi della Ferrero. Il nome deriva dal termine tedesco Kinder, che significa "bambini" poiché il prodotto è pensato principalmente per i bambini.Il suo slogan, mai modificato dalla fondazione, recita "+ latte - cacao". Recentemente si è affermato anche uno slogan inglese che recita: "a little, a lot" (poco, molto).


== Linee e prodotti ==
I prodotti della Kinder sono suddivisi in varie linee, a seconda della morfologia e dalla classificazione dei prodotti.


=== Kinder Cioccolato ===

Il primo prodotto realizzato con il marchio Kinder: una barretta di glassa al latte ricoperta di cioccolato Kinder. Il successo fu immediato e da allora la Ferrero continuò ad ideare ricette per la creazione di un numero sempre maggiore di prodotti.


=== Kinder Maxi ===
Versione più grande di Kinder Cioccolato . Ogni barretta pesa 21 grammi e la data di inizio produzione è il 1981.


=== Kinder Cereali ===

Una barretta con la stessa consistenza del Kinder Cioccolato, con la differenza di una forma più larga e l'aggiunta dei cinque cereali. Il peso netto del prodotto è di 21 g ed è uno dei prodotti della linea Kinder pubblicizzati come più sani e nutrizionali. Fu prodotto per la prima volta nel 1976.


=== Kinder Bueno ===

Una confezione di 2 wafer ripieni di cioccolato alle nocciole e ricoperti di cioccolato al latte. Compare nei supermercati nel 1991 ed è il primo prodotto Kinder croccante. Fra i prodotti della linea è ancora oggi uno dei più venduti.


==== Kinder Bueno White ====
Una variante del Kinder Bueno, ricoperto da una glassa al latte e granella di cacao, entrato in commercio nel 2006 inizialmente come edizione limitata, è poi rimasto stabilmente in listino.


==== Kinder Bueno Dark ====
È un'altra variante, più recente, anch'essa diventata stabile. Identico al classico Kinder Bueno ma il cioccolato è fondente.


=== Kinder Schoko Bons ===
Piccoli ovetti al latte e scaglie di nocciole ricoperti di cioccolato al latte.


=== Kinder Sorpresa ===

Nato nel 1974 da un'idea di Michele Ferrero e di William Salice (che però attribuiva a Ferrero l'effettiva ideazione del prodotto, affermando: «L'inventore è Ferrero, io sono l'esecutore materiale») ha riscosso successo soprattutto presso i bambini grazie ai gadget che è possibile trovare al suo interno, protetti da una solida cupola di plastica per motivi igienici. La cupola di plastica viene a sua volta sigillata dentro un uovo di glassa al latte ricoperto di cioccolato Kinder. Il suo peso netto è di 20 g.


=== Kinder Delice ===
Kinder Delice è una merendina realizzata con due soffici pan di Spagna al cacao, con copertura al cacao e farcita al latte. 


=== Kinder Brioss ===
Kinder Brioss è una merendina prodotta a partire dal 1975 dalla Kinder, linea dedicata al cioccolato dell'industria dolciaria Ferrero.
Realizzata con pan di Spagna farcito con doppio strato di crema al latte, è venduta in confezioni da dieci pezzi. È disponibile anche in versione integrale. 


==== Varianti ====
Negli anni sono state proposte anche delle varianti, spesso in "edizione limitata", che hanno affiancato il prodotto principale:

Kinder Yogo Brioss, con uno strato di crema allo yogurt ed uno di confettura di albicocche.
Kinder Brioss Frutta, con doppio strato di confettura di albicocche.
Kinder Brioss Frutta Agrumi, con doppio strato di confettura di limoni e arance.
Kinder Brioss Latte Macchiato, con doppio strato di crema al caffè decaffeinato.Oltre alla Kinder Brioss la Ferrero produce anche una versione con un pan di Spagna molto più friabile e con singolo strato di farcitura:

Ferrero Brioss, con ripieno alla confettura di albicocche o ciliegie (in produzione dal 1961).
Ferrero Yogo Brioss, con ripieno allo yogurt.
Ferrero Brioss Cacao Magro e Cereali, con ripieno al cacao.
Ferrero Brioss Cacao e Agrumi, con farcitura al cacao e agrumi.


=== Kinder Pan e Cioc ===
Simile al Kinder Brioss, il Kinder Pan e Cioc è rivestito da dei quadratini marroni al cioccolato, per dare l'effetto scacchiera, e all'interno dell'impasto sono presenti delle gocce di cioccolato.


=== Kinder Colazione Più ===
Venne lanciato come "Kinder Cappuccino". Anche questo simile al Kinder Brioss, il Kinder Colazione Più è realizzato da pan di Spagna al gusto di cacao, e all'interno dell'impasto sono presenti i 5 cereali. È disponibile anche in versione integrale.


=== Kinder Duo ===
Kinder Duo è un biscotto con due tavolette di cioccolato, una al latte e bianco. É esclusivo al mercato francese.


=== Kinder Happy Hippo ===
Kinder Happy Hippo è un wafer a forma di ippopotamo, ripieno di crema alla nocciola e decorato con della glassa friabile nella parte inferiore dello snack, la quale può essere al cioccolato al latte o al cioccolato bianco. Il suo nome deriva dal suo aspetto, ispirato chiaramente a un ippopotamo. Distribuito in diversi paesi, in Italia è stato in commercio fino al 2013, mentre in Australia fino al 2010.
Dal 2021, in entrambi i Paesi è ripresa la distribuzione a cadenza annuale per l'estate..
Tra il 2022 e il 2023 è ripresa la distribuzione regolare nei supermercati italiani.


=== Linea Fresco ===
La Linea Fresco è composta da merendine dolci da conservare in frigorifero e consumare in tempi relativamente brevi a causa della scioglievolezza. Questa linea comprende:

Kinder Fetta al Latte (1991);
Kinder Pinguì (1993);
Kinder Paradiso (1994);
Kinder Merendero (2002);
Kinder Choco Fresh (2004);
Kinder Maxi King (2006).


=== Kinder Cards ===
Si tratta di un particolare biscotto a doppia cialda, di cui una a base di cacao, con una crema al latte e cacao commercializzato dal 2017. All'interno della confezione è possibile trovare un codice per accedere alla fabbrica di cioccolato Kinder.


=== Kinder CereAlè ===
Barretta ai cereali e nocciole o con gocce di cioccolato. La differenza tra le barrette comuni consiste nella forma più corta e larga. Testate durante EXPO 2015, sono entrate in commercio nel 2019.


=== Kinder CereAlè Biscotti ===


=== Linea Gelati ===


=== Kinder Joy ===


=== Kinder Plumcake ===


=== Kinder Kornetti ===


=== Kinderini ===


== Il bimbo Kinder ==
Il "bimbo Kinder" è il bambino il cui volto è raffigurato sulla parte destra delle confezioni di Kinder Cioccolato. In passato veniva usata un'immagine (ritoccata più volte) del tedesco Günter Euringer, sostituito intorno al 2006 dall'italiano Matteo Farneti. Nel 2009 la Ferrero ha organizzato un concorso per bambini tra i 4 e gli 8 anni per diventare "bimbo Kinder" per un breve periodo di tempo.


== Tradizioni ==
Solitamente i massimi volumi di vendita dei prodotti si realizzano nei periodi di festività quali Pasqua e Natale.
Durante il periodo di Pasqua vengono prodotte uova di cioccolato di varie dimensioni, sul modello dal celebre ovetto Kinder Sorpresa.
Nel periodo natalizio la Ferrero è solita realizzare i prodotti classici in speciali confezioni decorative per l'albero di Natale e anche vari calendari dell'avvento.


== Edizioni limitate ==
Nella collezione di prodotti Kinder non mancano le edizioni limitate, prodotti solitamente multifunzionali. Di seguito è elencata la lista:

Cioccolibri: Libri per bambini della collana Il battello a vapore allegati ad una confezione di Kinder Cioccolato da 16 pezzi. È un'idea nata per stimolare l'attività della lettura nei bambini.
Kinder Friends: Raccolta di Kinder Bueno, Kinder Cioccolato, Kinder Cereali e Kinder Schoko Bons in una piccola scatolina di cartone, sotto forma di piccoli snack. Ve n'è anche una versione ridotta.
Mezzo metro Kinder: Tre confezioni di Kinder Cioccolato da 8 barrette l'una disposte longitudinalmente, confezionate a loro volta in un imballaggio che ha la funzione di righello.
Kinder Bueno Dark: una variante del KInder Bueno, al cioccolato fondente.


== Cartoni ==


=== Kinder e Ferrero Multimedia Production ===
Kinder e Ferrero Multimedia Production è stata una divisione dell'azienda dedicata alla produzione di film animati, dei mediometraggi nello specifico, realizzati dal 2001 al 2008. Essi venivano pubblicati a cadenza annuale (prima uno e poi due film all'anno) attraverso le merendine delle linea Kinder & Ferrero. Oggi questi film sono nel pubblico dominio.
I primi 6 film venivano distribuiti su VHS, poi in seguito anche in Video CD (un precursore del DVD; questo formato video basato su CD-ROM contiene un lettore multimediale realizzato con Macromedia Director per la visualizzazione del film sul computer) e successivamente in DVD. 
Sempre nelle confezioni di merendine, per pubblicizzarne i prodotti, vennero distribuiti anche degli advergames per PC, dei gadget e delle statuette in plastica riproducenti i personaggi dei film, solitamente aventi le stessi caratteristiche uniche rappresentate nei film (ad esempio, cambiavano colore se si mettevano in frigo, si illuminavano al buio, ruotavano su sé stessi se avvicinati tra di loro e simili).
Sul sito ufficiale è stato creato un altro video animato dal titolo I Nut-Nut e il segreto della Nutella, pubblicato nel Natale 2006, con lo scopo di sponsorizzare appunto la nota crema di nocciole e cacao.
Non sono da considerare film ufficiali nella serie Aida degli alberi e Totò Sapore e la magica storia della pizza (lungometraggi di animazione di Lanterna Magica già distribuiti al cinema), e il primo episodio della stagione bonus di Monster Allergy (serie televisiva della Rainbow), sebbene questi sono stati anch'essi fortemente sponsorizzati dalla Ferrero con film, gadget e pupazzi.


==== I film ====


=== Magic Kinder ===
Esistevano poi nove titoli (cinque mediometraggi, tre cortometraggi e una serie televisiva), distribuiti esclusivamente nelle confezioni speciali dei Kinder Sorpresa, atti a sponsorizzare alcune delle sorprese distribuite negli stessi ovetti di cioccolato. A questi si aggiunge anche un DVD contenente alcuni episodi della serie televisiva animata Mostri e pirati, intitolato Mostri & Pirati - L'avventura, distribuita invece nelle merendine della linea Kinder & Ferrero.
A differenza dei cartoni Kinder e Ferrero, alcuni di questi sono stati distribuiti anche fuori dall'Italia. La loro intera produzione fu ad opera della divisione Magic Production Group S.A. (MGP). Oggi questi film sono nel pubblico dominio.


==== I film ====


==== Serie TV ====
Mostri & pirati (2008-2014; due stagioni)


== Note ==


== Voci correlate ==
Ferrero (azienda)
Cioccolato


== Altri progetti ==

 Wikimedia Commons contiene immagini o altri file su Kinder


== Collegamenti esterni ==

(EN) Sito ufficiale, su kinder.com. 
 Sito dedicato all'alimentazione e alla colazione per i Bambini, su kinderacolazione.it.
 Il sito ufficiale della Ferrero Cartoon, con all'interno i siti di tutti i film, su ferrerocartoon.it.
 Filmscoop.it, dove si trovano le schede di alcuni dei film elencati, su filmscoop.it.
Pagina Kinder Brioss sul sito ferrero.it
Pagina Kinder Brioss sul sito kinder.it