"organizacja traktatu p\u00f3\u0142nocnoatlantyckiego (ang. north atlantic treaty organization \u2013 nato; fr. organisation du trait\u00e9 de l\u2019atlantique nord \u2013 otan, zwyczajowo nato lub sojusz p\u00f3\u0142nocnoatlantycki) \u2013 mi\u0119dzynarodowa organizacja polityczno-wojskowa utworzona na mocy podpisanego 4 kwietnia 1949 traktatu p\u00f3\u0142nocnoatlantyckiego, obowi\u0105zuj\u0105cego od 24 sierpnia 1949.\ng\u0142\u00f3wnym celem istnienia nato w chwili utworzenia by\u0142a obrona militarna przed atakiem ze strony zsrr i jego pa\u0144stw satelickich, od 1955 zorganizowanych w struktur\u0119 uk\u0142adu warszawskiego. po rozpadzie zsrr i rozwi\u0105zaniu uk\u0142adu warszawskiego w 1991 roku, pe\u0142ni rol\u0119 stabilizacyjn\u0105, podejmuj\u0105c dzia\u0142ania zapobiegaj\u0105ce rozprzestrzenianiu konflikt\u00f3w regionalnych. pe\u0142ni tak\u017ce rol\u0119 gwaranta bezpiecze\u0144stwa zewn\u0119trznego pa\u0144stw cz\u0142onkowskich. sojusz opiera si\u0119 na zasadzie kolektywnej obrony, zgodnie z jego podstawowym za\u0142o\u017ceniem, \u017ce napa\u015b\u0107 zbrojna na jednego z cz\u0142onk\u00f3w uwa\u017cana jest za atak przeciw wszystkim cz\u0142onkom.\n\n\n== zadania i cele ==\npodstawowym aktem prawnym, b\u0119d\u0105cym podstaw\u0105 dzia\u0142ania nato jest podpisany 4 kwietnia 1949 roku w waszyngtonie traktat p\u00f3\u0142nocnoatlantycki, zwany te\u017c traktatem waszyngto\u0144skim. umowa jest dokumentem z\u0142o\u017conym z 14 artyku\u0142\u00f3w okre\u015blaj\u0105cych najwa\u017cniejsze zobowi\u0105zania sojusznik\u00f3w wobec siebie z osobna, jak i sojuszu jako ca\u0142o\u015bci. szczeg\u00f3lnie wa\u017cny z punktu widzenia aspektu obronno\u015bci jest artyku\u0142 5, stanowi\u0105cy, \u017ce ka\u017cdy atak zbrojny z zewn\u0105trz zwr\u00f3cony przeciwko jednemu lub kilku pa\u0144stwom cz\u0142onkowskim traktowany b\u0119dzie jako atak przeciwko wszystkim sygnatariuszom umowy.\n\nzawarta w tym artykule formu\u0142a casus foederis jest szczeg\u00f3lnym rodzajem solidarno\u015bci wojskowej mi\u0119dzy cz\u0142onkami sojuszu. nato jest organizacj\u0105 stawiaj\u0105c\u0105 sobie za cel zbiorow\u0105 ochron\u0119 swoich cz\u0142onk\u00f3w, jako podstaw\u0119 zachowania pokoju i umocnienia bezpiecze\u0144stwa mi\u0119dzynarodowego. z prawnomi\u0119dzynarodowego punktu widzenia nato jest mi\u0119dzynarodow\u0105 organizacj\u0105 opart\u0105 na sojuszniczym systemie bezpiecze\u0144stwa. zgodnie z traktatem waszyngto\u0144skim ka\u017cde pa\u0144stwo cz\u0142onkowskie zobowi\u0105zuje si\u0119 przyczynia\u0107 do rozwoju pokojowych i przyjaznych stosunk\u00f3w mi\u0119dzynarodowych oraz dba\u0107 o zachowanie bezpiecze\u0144stwa w\u0142asnego, oraz innych cz\u0142onk\u00f3w sojuszu i wzmacnia\u0107 swoje si\u0142y zbrojne.\ng\u0142\u00f3wnym celem sojuszu jest zagwarantowanie \u2013 \u015brodkami politycznymi i militarnymi \u2013 wolno\u015bci i bezpiecze\u0144stwa wszystkim pa\u0144stwom cz\u0142onkowskim. do osi\u0105gni\u0119cia tego celu nato wykonuje podstawowe zadania w zakresie bezpiecze\u0144stwa:\n\nzapewnia fundament trwa\u0142ego bezpiecze\u0144stwa w europie, opartego na rozwoju instytucji demokratycznych i pokojowym rozwi\u0105zywaniu konflikt\u00f3w\nzapewnia \u015brodki odstraszania i obrony przed jak\u0105kolwiek form\u0105 ataku na terytorium ka\u017cdego pa\u0144stwa cz\u0142onkowskiego\nrozwija bezpiecze\u0144stwo mi\u0119dzynarodowe poprzez sta\u0142\u0105 i aktywn\u0105 wsp\u00f3\u0142prac\u0119 ze wszystkimi pa\u0144stwami partnerskimi nale\u017c\u0105cymi do programu partnerstwo dla pokoju (pdp), oraz euroatlantyckiej rady partnerstwa\nwysy\u0142a swoje misje wojskowe do pa\u0144stw, na terytorium kt\u00f3rych toczy si\u0119 konflikt zbrojny, celem za\u017cegnania tego konfliktu.niemniej jednak istotnym zapisem traktatu jest artyku\u0142 3 zobowi\u0105zuj\u0105cy ka\u017cd\u0105 z jego stron z osobna do umacniania swoich w\u0142asnych i kolektywnych zdolno\u015bci obronnych:\n\n\n== zasi\u0119g terytorialny sojuszu ==\nzgodnie z art. 6 traktatu zasi\u0119g terytorialny paktu obejmuje terytorium kt\u00f3rejkolwiek ze stron w europie lub ameryce p\u00f3\u0142nocnej, algierskie departamenty francji, terytorium turcji oraz wyspy pod jurysdykcj\u0105 kt\u00f3rejkolwiek ze stron na obszarze p\u00f3\u0142nocnoatlantyckim na p\u00f3\u0142noc od zwrotnika raka. zobowi\u0105zania traktatu obowi\u0105zuj\u0105 tak\u017ce w razie ataku na si\u0142y zbrojne, okr\u0119ty lub samoloty kt\u00f3rejkolwiek ze stron znajduj\u0105ce si\u0119 na tych terytoriach, lub nad nimi albo na jakimkolwiek innym obszarze w europie, na kt\u00f3rym w dniu wej\u015bcia w \u017cycie traktatu stacjonowa\u0142y wojska okupacyjne kt\u00f3rejkolwiek ze stron, lub na morzu \u015br\u00f3dziemnym czy obszarze p\u00f3\u0142nocnoatlantyckim na p\u00f3\u0142noc od zwrotnika raka.\n\n\n== pa\u0144stwa cz\u0142onkowskie ==\nw 2023 roku nato liczy 31 pa\u0144stw cz\u0142onkowskich. najm\u0142odszym pa\u0144stwem cz\u0142onkowskim jest finlandia, kt\u00f3ra przyst\u0105pi\u0142a do sojuszu 4 kwietnia 2023 roku. kandydatami do cz\u0142onkostwa w sojuszu s\u0105 bo\u015bnia i hercegowina oraz szwecja.\nka\u017cde z pa\u0144stw przyst\u0119puje do nato dobrowolnie, po przeprowadzeniu debaty publicznej oraz stosownej ratyfikacyjnej procedury parlamentarnej. traktat p\u00f3\u0142nocnoatlantycki gwarantuje swoim cz\u0142onkom suwerenne prawa, ale tak\u017ce nak\u0142ada zobowi\u0105zania mi\u0119dzynarodowe, kt\u00f3re nale\u017cy bezwzgl\u0119dnie respektowa\u0107.\n\n\n== pa\u0144stwa goszcz\u0105ce ==\npa\u0144stwa goszcz\u0105ce to kraje nieb\u0119d\u0105ce cz\u0142onkami nato, kt\u00f3re jednak zobowi\u0105za\u0142y si\u0119 do umo\u017cliwienia si\u0142om nato dzia\u0142ania ze swojego terytorium, je\u015bli zajdzie taka potrzeba. pa\u0144stwem goszcz\u0105cym jest szwecja.\n\n\n== pa\u0144stwa cz\u0142onkowskie przez pewien czas nieuczestnicz\u0105ce w strukturach wojskowych nato ==\ngrecja \u2013 od 14 sierpnia 1974 do 20 pa\u017adziernika 1980;\nfrancja \u2013 wyst\u0105pi\u0142a w 1966 r., cz\u0119\u015bciowo powr\u00f3ci\u0142a w 1995, powr\u00f3ci\u0142a ca\u0142kowicie w 2009 (podczas szczytu nato w strasburgu i kehl);\nhiszpania \u2013 od momentu przyst\u0105pienia do 1997 r.\n\n\n== historia ==\n4 marca 1947: wielka brytania i francja podpisa\u0142y traktat z dunkierki.\n17 marca 1948: benelux, francja i wielka brytania podpisa\u0142y traktat brukselski, b\u0119d\u0105cy prekursorem traktatu waszyngto\u0144skiego.\n11 czerwca 1948: uchwalenie rezolucji vandenberga przez senat stan\u00f3w zjednoczonych. wzywa\u0142a do tworzenia blok\u00f3w militarnych.\n4 kwietnia 1949: podpisanie w waszyngtonie traktatu p\u00f3\u0142nocnoatlantyckiego, ustanawiaj\u0105cego nato.\n24 sierpnia 1949: wej\u015bcie umowy w \u017cycie i powstanie organizacji traktatu p\u00f3\u0142nocnoatlantyckiego.\nwrzesie\u0144 1950: w czasie posiedzenia rady nato w nowym jorku przyj\u0119to koncepcj\u0119 tzw. wysuni\u0119tej obrony (forward strategy) zak\u0142adaj\u0105cej w wypadku wojny przeniesienie dzia\u0142a\u0144 bojowych na terytorium pa\u0144stw bloku wschodniego. usa wysun\u0119\u0142y propozycj\u0119 remilitaryzacji niemiec i w\u0142\u0105czenia ich w sk\u0142ad sojuszu. propozycja ta zosta\u0142a uznana przez pa\u0144stwa socjalistyczne za przyj\u0119cie kursu konfrontacji i d\u0105\u017cenie do odrodzenia militaryzmu niemieckiego.\npa\u017adziernik 1950: komitet obrony nato zaakceptowa\u0142 plan utworzenia si\u0142 sojuszniczych z\u0142o\u017conych z 50 dywizji, w tym: 20 francuskich, 10 ameryka\u0144skich, 10 w\u0142oskich, 5 brytyjskich i 5 z pa\u0144stw beneluksu.\n1951: rada nato postanowi\u0142a przy\u015bpieszy\u0107 proces rozbudowy si\u0142 l\u0105dowych sojuszu, kt\u00f3re mia\u0142y stanowi\u0107 tzw. tarcz\u0119 zabezpieczaj\u0105c\u0105 przed ewentualnym atakiem. usa i wielka brytania mia\u0142y utworzy\u0107 si\u0142y tzw. \u201emiecza\u201d z\u0142o\u017cone ze strategicznego lotnictwa bombowego dysponuj\u0105cego bombami j\u0105drowymi.\n18 lutego 1952: przyj\u0119cie do sojuszu grecji i turcji.\ngrudzie\u0144 1952: rada nato przyj\u0119\u0142a zasady doktryny wojennej sojuszu oparte na ameryka\u0144skiej doktrynie odstraszania.\nkwiecie\u0144 1954: na sesji rady nato w pary\u017cu uznano, \u017ce dla zr\u00f3wnowa\u017cenia radzieckiej przewagi w wojskach l\u0105dowych konieczne jest oparcie strategii sojuszu na u\u017cyciu taktycznej broni j\u0105drowej. w sk\u0142ad si\u0142 nato w europie wesz\u0142y ameryka\u0144skie jednostki uzbrojone w tak\u0105 bro\u0144.\npa\u017adziernik 1954: na posiedzeniu rady nato podj\u0119to decyzj\u0119 o zako\u0144czeniu okupacji niemiec zachodnich, przyznaniu im prawa do odbudowy si\u0142 zbrojnych oraz przyj\u0119ciu rfn do sojuszu (tzw. uk\u0142ady paryskie).\ngrudzie\u0144 1954: na sesji rady nato przyj\u0119to ameryka\u0144sk\u0105 strategi\u0119 \u201ezmasowanego odwetu\u201d, zak\u0142adaj\u0105c\u0105 u\u017cycie broni j\u0105drowej na du\u017c\u0105 skal\u0119 w razie ewentualnego konfliktu.\nmaj 1955: zako\u0144czono proces ratyfikacji uk\u0142ad\u00f3w paryskich, co zosta\u0142o uznane przez pa\u0144stwa \u201ebloku wschodniego\u201d za pretekst do utworzenia uk\u0142adu warszawskiego, kt\u00f3ry mia\u0142 by\u0107 odpowiedzi\u0105 na remilitaryzacj\u0119 rfn i przyj\u0119cie jej do nato.\nmaj 1957: na posiedzeniu rady nato potwierdzono koncepcj\u0119 u\u017cycia broni j\u0105drowej w ewentualnym konflikcie. \u015brodki przenoszenia broni j\u0105drowej mia\u0142y posiada\u0107 nie tylko si\u0142y zbrojne usa, ale i pozosta\u0142e pa\u0144stwa sojuszu, w tym rfn.\nkwiecie\u0144 1958: na konferencji ministr\u00f3w obrony narodowej pa\u0144stw nato zatwierdzono plan rozbudowy si\u0142 sojuszu (mc-70) zak\u0142adaj\u0105cy wzmocnienie si\u0142 w europie przez 12 dywizji niemieckich, 4 francuskie i 2 brytyjskie. przewidywano rozbudow\u0119 baz rakietowych i wprowadzenie na uzbrojenie \u015brodk\u00f3w przenoszenia broni j\u0105drowej.\n1959\u20131960: usa rozmie\u015bci\u0142y w europie zachodniej wyrzutnie rakiet \u015bredniego zasi\u0119gu z g\u0142owicami j\u0105drowymi. w wielkiej brytanii rozlokowano 66 wyrzutni, a we w\u0142oszech 30 wyrzutni rakiet typu \u201ethor\u201d. w turcji zainstalowano 15 wyrzutni rakiet typu jupiter. te ostatnie sprowokowa\u0142y zsrr do rozmieszczenia rakiet \u015bredniego zasi\u0119gu na kubie, co by\u0142o przyczyn\u0105 kryzysu kuba\u0144skiego.\ngrudzie\u0144 1961: na sesji rady nato w pary\u017cu omawiano problem przekszta\u0142cenia sojuszu w \u201eczwart\u0105 pot\u0119g\u0119 atomow\u0105\u201d, co oznacza\u0142o mo\u017cliwo\u015b\u0107 swobodnego dost\u0119pu do broni nuklearnej wszystkich pa\u0144stw nato.\nmaj 1962: na sesji rady nato w atenach, usa i wielka brytania odrzuci\u0142y plan przekszta\u0142cenia nato w \u201eczwart\u0105 pot\u0119g\u0119 atomow\u0105\u201d, kt\u00f3rego rzecznikiem by\u0142a republika federalna niemiec. podkre\u015blono potrzeb\u0119 rozbudowy si\u0142 konwencjonalnych przez pa\u0144stwa sojuszu.\n1966: charles de gaulle podj\u0105\u0142 decyzj\u0119 o wycofaniu francji ze struktur militarnych nato. doprowadzi\u0142o to do przeniesienia g\u0142\u00f3wnej siedziby nato z pary\u017ca do brukseli (belgia) 16 pa\u017adziernika 1967 roku. o ile w brukseli mie\u015bci si\u0119 od tamtej pory siedziba polityczna sojuszu, g\u0142\u00f3wne dow\u00f3dztwo wojskowe osadzone zosta\u0142o na po\u0142udnie od brukseli, w mie\u015bcie mons.\n1967: przyj\u0119cie jako oficjalnej strategii nato ameryka\u0144skiej doktryny \u201eelastycznego reagowania\u201d zak\u0142adaj\u0105cej u\u017cycie broni j\u0105drowej w przypadku braku mo\u017cliwo\u015bci odparcia ewentualnej agresji si\u0142ami konwencjonalnymi. jednocze\u015bnie odwr\u00f3cono rol\u0119 \u201etarczy\u201d i \u201emiecza\u201d. funkcj\u0119 \u201etarczy\u201d odgrywa\u0142y strategiczne si\u0142y nuklearne, a \u201emiecza\u201d \u2013 si\u0142y konwencjonalne wzmocnione taktyczn\u0105 broni\u0105 j\u0105drow\u0105.\ngrudzie\u0144 1970: przyj\u0119cie przez rad\u0119 nato dziesi\u0119cioletniego planu rozbudowy si\u0142 zbrojnych sojuszu (ad-70) zak\u0142adaj\u0105cego rozbudow\u0119 armii pa\u0144stw europy zachodniej.\nkwiecie\u0144 1974: pa\u0144stwa nato przyj\u0119\u0142y deklaracj\u0119 atlantyck\u0105, w kt\u00f3rej g\u0142\u00f3wnym postulatem by\u0142o ograniczenie dominacji usa i rozszerzenie wsp\u00f3\u0142pracy pa\u0144stw nato.\n1981: od 1976 usa zacz\u0119\u0142y lansowa\u0107 wsp\u00f3ln\u0105 doktryn\u0119 militarn\u0105 si\u0142 konwencjonalnych. oparta by\u0142a na za\u0142o\u017ceniach tzw. aktywnej obrony. w 1981 doktryna ta jako tzw. doktryna bitwy powietrzno-l\u0105dowej zosta\u0142a oficjalnie przyj\u0119ta przez usa.\n1982: przyj\u0119cie do sojuszu hiszpanii.\n1984: w sztokholmie odby\u0142a si\u0119 konferencja w sprawie \u015brodk\u00f3w budowy zaufania i bezpiecze\u0144stwa w europie, nato by\u0142o stron\u0105 rozm\u00f3w rozbrojeniowych.\nkwiecie\u0144 1991: podczas sesji rady nato przyj\u0119to deklaracj\u0119 o partnerstwie z krajami europy \u015brodkowej i wschodniej.\npa\u017adziernik 1996: w detroit prezydent bill clinton zapowiedzia\u0142 rozszerzenie sojuszu w 50. rocznic\u0119 jego utworzenia i rych\u0142e zaproszenie kandydat\u00f3w z europy \u015brodkowo-wschodniej do negocjacji.\n27 maja 1997: podczas szczytu nato w pary\u017cu podpisano akt stanowi\u0105cy o wzajemnych stosunkach, wsp\u00f3\u0142pracy i bezpiecze\u0144stwie mi\u0119dzy nato a federacj\u0105 rosyjsk\u0105.\n8 lipca 1997: trzy pa\u0144stwa nale\u017c\u0105ce niegdy\u015b do uk\u0142adu warszawskiego \u2013 polska, czechy i w\u0119gry \u2013 zosta\u0142y zaproszone do przyst\u0105pienia do nato.\n12 marca 1999: przyj\u0119cie do nato \u2013 polski, czech i w\u0119gier.\n24 marca 1999: nato zaanga\u017cowa\u0142o si\u0119 w konflikt zbrojny w kosowie. podj\u0119cie interwencji militarnej (11-tygodniowej) mia\u0142o na celu zako\u0144czenie sze\u015bcioletniej masakry ludno\u015bci cywilnej na ba\u0142kanach.\n12 wrze\u015bnia 2001: po raz pierwszy w historii nato uruchomi\u0142o procedury zwi\u0105zane z artyku\u0142em pi\u0105tym, kt\u00f3ry m\u00f3wi, \u017ce atak na dowolne pa\u0144stwo nale\u017c\u0105ce do nato r\u00f3wny jest z atakiem na ca\u0142y sojusz. stanowi\u0142o to odpowied\u017a na atak na stany zjednoczone z 11 wrze\u015bnia 2001.\n21 listopada 2002: podczas szczytu w pradze (czechy), siedem nowych pa\u0144stw otrzyma\u0142o zaproszenia do rozpocz\u0119cia negocjacji odno\u015bnie do ich przyst\u0105pienia do sojuszu. by\u0142y to: estonia, \u0142otwa, litwa, s\u0142owenia, s\u0142owacja, bu\u0142garia i rumunia.\n10 lutego 2003: w nato nast\u0105pi\u0142 kryzys po tym, gdy francja i belgia zawetowa\u0142y uruchomienie specjalnych procedur maj\u0105cych na celu zapewnienie bezpiecze\u0144stwa turcji na wypadek wojny w iraku. niemcy odm\u00f3wi\u0142y skorzystania z przys\u0142uguj\u0105cego im prawa zablokowania procesu, ale popar\u0142y weto.\n16 kwietnia 2003: nato wyrazi\u0142o zgod\u0119 na przej\u0119cie w sierpniu dow\u00f3dztwa nad mi\u0119dzynarodowymi si\u0142ami wspieraj\u0105cymi bezpiecze\u0144stwo (isaf) w afganistanie. decyzj\u0119 tak\u0105 podj\u0119to na pro\u015bb\u0119 niemiec i holandii, kt\u00f3re dotychczas dowodzi\u0142y operacj\u0105 isaf. 19 ambasador\u00f3w nato podj\u0119\u0142o decyzj\u0119 jednomy\u015blnie. przekazanie dow\u00f3dztwa nast\u0105pi\u0142o 11 sierpnia. by\u0142a to pierwsza w historii sytuacja, w kt\u00f3rej nato prowadzi\u0142o operacj\u0119 poza regionem p\u00f3\u0142nocnego atlantyku. pierwotnie kontrol\u0119 nad misj\u0105 isaf mia\u0142a przej\u0105\u0107 kanada.\n19 czerwca 2003: nast\u0105pi\u0142a znacz\u0105ca restrukturyzacja dow\u00f3dztwa nato.\n29 marca 2004: bu\u0142garia, estonia, \u0142otwa, litwa, rumunia, s\u0142owacja i s\u0142owenia sta\u0142y si\u0119 pa\u0144stwami cz\u0142onkowskimi nato.\n26 kwietnia 2005: nato przychyli\u0142o si\u0119 do pro\u015bby unii afryka\u0144skiej o wsparcie logistyczne misji w darfurze.\n1 kwietnia 2009: albania i chorwacja do\u0142\u0105czy\u0142y do sojuszu.\n3 kwietnia 2009: francja powr\u00f3ci\u0142a do struktur nato.\n4 kwietnia 2009: wybrano andersa fogha rasmussena na nowego szefa nato.\n28 marca 2014: wybrano jensa stoltenberga na nowego szefa nato.\n5 czerwca 2017: czarnog\u00f3ra zosta\u0142a 29. cz\u0142onkiem sojuszu \u2013 decyzj\u0119 oficjalnie podj\u0119to na szczycie nato w brukseli 25 maja.\n27 marca 2020: macedonia p\u00f3\u0142nocna zosta\u0142a 30. cz\u0142onkiem nato.\n4 kwietnia 2023: finlandia zosta\u0142a 31. cz\u0142onkiem nato.\n\n\n=== sk\u0142ad si\u0142 zbrojnych nato u schy\u0142ku zimnej wojny w 1991 r. ===\n\u017ar\u00f3d\u0142o: the military balance 1990\u20131991\n\n\n=== liczba \u017co\u0142nierzy etatowych w 2023 roku ===\n\n\n== strategie nato ==\nstrategia wojenna nato oparta by\u0142a g\u0142\u00f3wnie na ameryka\u0144skich koncepcjach strategicznych wynikaj\u0105cych z oceny zagro\u017cenia bezpiecze\u0144stwa mi\u0119dzynarodowego. pierwsz\u0105 z nich by\u0142a strategia zmasowanego odwetu przyj\u0119ta w usa w 1950 roku, a zaadaptowana przez sojusz nato w 1957 roku. zak\u0142ada\u0142a ona wykonanie uderze\u0144 j\u0105drowych na pa\u0144stwa uk\u0142adu warszawskiego w odpowiedzi na powa\u017cniejszy atak militarny. dopuszcza\u0142a r\u00f3wnie\u017c wykonanie uprzedzaj\u0105cego ataku j\u0105drowego w przypadku stwierdzenia zagro\u017cenia bezpiecze\u0144stwa pa\u0144stw sojuszu. szczeg\u00f3ln\u0105 rol\u0119 w wojnie mia\u0142o odgrywa\u0107 lotnictwo strategiczne oraz okr\u0119ty podwodne uzbrojone w pociski balistyczne slbm, przy czym te ostatnie z przyczyn technicznych uznawane by\u0142y za bro\u0144 wy\u0142\u0105cznie odwetow\u0105. dla zapewnienia skuteczno\u015bci i szybko\u015bci dzia\u0142a\u0144 rozbudowano system baz wojskowych rozmieszczonych wok\u00f3\u0142 pa\u0144stw \u201ebloku wschodniego\u201d. od 1953 roku na terenie europy rozlokowano bro\u0144 nuklearn\u0105 w postaci rakiet \u015bredniego zasi\u0119gu i bomb j\u0105drowych. koalicyjny charakter strategii wojennej przejawia\u0142 si\u0119 g\u0142\u00f3wnie w podziale zada\u0144. ameryka\u0144skie si\u0142y zbrojne mia\u0142y wykona\u0107 strategiczne uderzenia j\u0105drowe, operacje morskie mia\u0142y by\u0107 realizowane przez floty wojenne usa i pa\u0144stw europejskich, natomiast dzia\u0142ania bojowe na terenie europy mia\u0142y by\u0107 prowadzone g\u0142\u00f3wnie przez si\u0142y l\u0105dowe i lotnictwo taktyczne europejskich pa\u0144stw nato.\nprze\u0142amanie monopolu atomowego usa przez zsrr oraz wprowadzenie na uzbrojenie uk\u0142adu warszawskiego mi\u0119dzykontynentalnych pocisk\u00f3w rakietowych sk\u0142oni\u0142o usa do zmiany strategii. w 1961 roku opracowano strategi\u0119 elastycznego reagowania, kt\u00f3ra zosta\u0142a przyj\u0119ta przez nato w 1967 roku. zak\u0142ada\u0142a ona mo\u017cliwo\u015b\u0107 prowadzenia dzia\u0142a\u0144 wojennych zar\u00f3wno z wykorzystaniem broni j\u0105drowej, jak i bez niej. w przypadku ataku pa\u0144stw uw przewidywano prowadzenie dzia\u0142a\u0144 o charakterze konwencjonalnym, a w sytuacji ich niepowodzenia wykorzystanie taktycznej broni j\u0105drowej na ograniczon\u0105 skal\u0119. strategiczna bro\u0144 j\u0105drowa mia\u0142a by\u0107 u\u017cyta dopiero po jej zastosowaniu przez zsrr. g\u0142\u00f3wn\u0105 rol\u0119 w ewentualnym uderzeniu odegra\u0107 mia\u0142 ameryka\u0144ski potencja\u0142 j\u0105drowy, kt\u00f3rego wykorzystanie okre\u015bla\u0142y plany operacyjne siop (single integrated operational plan). przewidywa\u0142y one r\u00f3\u017cne warianty uderze\u0144 o ograniczonym lub masowym charakterze w celu osi\u0105gni\u0119cia za\u0142o\u017conych cel\u00f3w wojennych.\nzako\u0144czenie zimnej wojny przynios\u0142o zmian\u0119 koncepcji strategicznej nato. w 1991 zosta\u0142a przyj\u0119ta tzw. nowa koncepcja strategiczna. zak\u0142ada\u0142a ona utrzymanie wystarczaj\u0105cych si\u0142 konwencjonalnych i nuklearnych zdolnych do odstraszania ewentualnych agresor\u00f3w i prowadzenie dzia\u0142a\u0144 zapobiegaj\u0105cych ewentualnym konfliktom zbrojnym na \u015bwiecie. skoncentrowano si\u0119 te\u017c na zagwarantowaniu bezpiecze\u0144stwa pa\u0144stw sojuszu w warunkach r\u00f3\u017cnorodnych i wielokierunkowych zagro\u017ce\u0144 mi\u0119dzynarodowych (konflikty etniczne i terytorialne, rozprzestrzenianie broni masowego ra\u017cenia i technologii uzbrojenia, przerwanie dostaw surowc\u00f3w strategicznych, terroryzm i sabota\u017c). w 1999 koncepcja ta uleg\u0142a aktualizacji w oparciu o do\u015bwiadczenia misji nato w by\u0142ej jugos\u0142awii.\nnowa koncepcja strategiczna wprowadzi\u0142a poj\u0119cie \u201eoperacji spoza artyku\u0142u 5\u201d, kt\u00f3rymi s\u0105 przede wszystkim operacje reagowania kryzysowego, czyli dzia\u0142ania przy u\u017cyciu si\u0142 zbrojnych skierowane na usuwanie przyczyn sytuacji kryzysowych lub kryzys\u00f3w zagra\u017caj\u0105cych regionalnemu lub \u015bwiatowemu bezpiecze\u0144stwu oraz powoduj\u0105cych naruszenie praw cz\u0142owieka. podobnie jak w operacjach pokojowych, si\u0142y interweniuj\u0105ce powinny dzia\u0142a\u0107 w spos\u00f3b bezstronny \u2013 nie s\u0105 bowiem stron\u0105 w konflikcie. w teorii problemu w uj\u0119ciu sojuszu p\u00f3\u0142nocnoatlantyckiego przez poj\u0119cie operacji reagowania kryzysowego rozumiane s\u0105 sojusznicze, wielonarodowe i wielofunkcyjne dzia\u0142ania militarne i niemilitarne wychodz\u0105ce w swych celach militarnych poza artyku\u0142 5 traktatu waszyngto\u0144skiego.\n\n\n== bro\u0144 j\u0105drowa w nato ==\nbro\u0144 j\u0105drowa stanowi\u0142a wa\u017cny element strategii sojuszu b\u0119d\u0105c istotn\u0105 cz\u0119\u015bci\u0105 realizacji za\u0142o\u017ce\u0144 jego doktryny wojennej. pocz\u0105tkowo jedynym pa\u0144stwem nato, kt\u00f3re dysponowa\u0142o t\u0105 broni\u0105 by\u0142y stany zjednoczone. w chwili powstania sojuszu posiada\u0142y one 235 bomb j\u0105drowych. w 1953 do pa\u0144stw nuklearnych nato do\u0142\u0105czy\u0142a wielka brytania, a w 1964 francja. potencja\u0142 tych pa\u0144stw r\u00f3s\u0142 stosunkowo wolno i ustabilizowa\u0142 si\u0119 dopiero w po\u0142owie lat siedemdziesi\u0105tych na poziomie 350 i 250 \u0142adunk\u00f3w j\u0105drowych.\npocz\u0105tkowo bro\u0144 j\u0105drowa stanowi\u0142a \u201emiecz\u201d sojuszu, kt\u00f3ry mia\u0142 by\u0107 u\u017cyty do odparcia ewentualnej agresji. rol\u0119 \u201etarczy\u201d spe\u0142nia\u0142y si\u0142y konwencjonalne. w 1967, po przyj\u0119ciu przez nato ameryka\u0144skiej doktryny elastycznego reagowania, si\u0142y j\u0105drowe przej\u0119\u0142y rol\u0119 \u201etarczy\u201d, kt\u00f3r\u0105 z czasem okre\u015blano jako \u201eparasol j\u0105drowy\u201d.\ndo dyspozycji nato wydzielono ponad 65% \u0142adunk\u00f3w j\u0105drowych usa, kt\u00f3re rozlokowane by\u0142y na terenie europy oraz zainstalowane na okr\u0119tach podwodnych. pod koniec lat siedemdziesi\u0105tych z posiadanych przez amerykan\u00f3w 24 tys. \u0142adunk\u00f3w j\u0105drowych do nato wydzielono 15818 \u0142adunk\u00f3w. obejmowa\u0142y one: 624 g\u0142owice na okr\u0119tach podwodnych, 660 \u0142adunk\u00f3w przenoszonych przez strategiczne samoloty bombowe i 14534 \u0142adunki operacyjne i taktyczne. z tych ostatnich na terenie rfn zmagazynowano ok. 10 tys. \u0142adunk\u00f3w, z czego po\u0142ow\u0119 stanowi\u0142y j\u0105drowe pociski artyleryjskie. oko\u0142o 2500 \u0142adunk\u00f3w mia\u0142y wykorzysta\u0107 w razie wojny wojska rfn.\npozosta\u0142\u0105 cz\u0119\u015b\u0107 arsena\u0142u j\u0105drowego nato stanowi\u0142 potencja\u0142 wielkiej brytanii obejmuj\u0105cy: 192 g\u0142owice pocisk\u00f3w balistycznych na okr\u0119tach podwodnych i 158 \u0142adunk\u00f3w operacyjno-taktycznych oraz francji posiadaj\u0105cej 250 \u0142adunk\u00f3w j\u0105drowych\u2009.\nw 2002 roku pa\u0144stwa o potencjale nuklearnym nato mia\u0142y w swoich arsena\u0142ach 11041 \u0142adunk\u00f3w j\u0105drowych, w tym 2089 strategicznych.\n\n\n== organizacja i dzia\u0142anie ==\nw ramach ustale\u0144 na konferencji nato (praga 2002), w 2003 zmianie uleg\u0142a struktura o\u015brodk\u00f3w decyzyjnych sojuszu. nowa struktura odchodzi od geograficznego podzia\u0142u dow\u00f3dztw na rzecz podzia\u0142u kompetencyjnego. funkcje operacyjne zosta\u0142y podzielone pomi\u0119dzy nowo powo\u0142ane sojusznicze dow\u00f3dztwo operacji (aco) i dow\u00f3dztwo si\u0142 sojuszniczych nato ds. transformacji (act).\n\nrada p\u00f3\u0142nocnoatlantycka (nac, czyli rada ministerialna) \u2013 jedyny organ traktatowy nato\nkomitet planowania obronnego (dpc)\ngrupa planowania nuklearnego (npg)\nkomitet wojskowy nato (mc)\nsojusznicze dow\u00f3dztwo operacji (aco)\ndow\u00f3dztwo si\u0142 sojuszniczych nato ds. transformacji (act)wysoki komitet planowania centralnego na sytuacje nadzwyczajnych zagro\u017ce\u0144 (scepc)\nzarz\u0105d planowania \u017ceglugi oceanicznej (pbos)\nzarz\u0105d planowania europejskiego transportu \u015br\u00f3dl\u0105dowego (pbeist)\nkomitet planowania lotnictwa cywilnego (capc)\nkomitet planowania ds. \u017cywno\u015bci i rolnictwa (fapc)\nkomitet planowania przemys\u0142owego (ipc)\nkomitet planowania ds. ropy naftowej (ppc)\nwsp\u00f3lny komitet medyczny (jmc)\nkomitet planowania \u0142\u0105czno\u015bci cywilnej (ccpc)\nkomitet ochrony cywilnej (cpc)\n\n\n== sekretarze generalni nato ==\nnajwy\u017csze stanowisko polityczne w sojuszu, kt\u00f3re zgodnie z przyj\u0119t\u0105 praktyk\u0105 obsadzane jest przez cywilnych polityk\u00f3w europejskich z pa\u0144stw b\u0119d\u0105cych cz\u0142onkami nato.\n\n\n== operacje pokojowe i stabilizacyjne nato ==\noperacje powietrzne lotnictwa nato: deny flight i deliberate force \u2013 wykonania rezolucji rady bezpiecze\u0144stwa onz nr 781 i 816 o strefach zakazanych dla lotnictwa zwa\u015bnionych stron wojny na terenie by\u0142ej jugos\u0142awii oraz ochrony konwoj\u00f3w z pomoc\u0105 humanitarn\u0105, a tak\u017ce wsparcia powietrznego dla l\u0105dowych si\u0142 pokojowych narod\u00f3w zjednoczonych unprofor, prowadzone mi\u0119dzy 12 kwietnia 1993 roku a 20 wrze\u015bnia 1995.\nmisja pokojowa ifor w bo\u015bni i hercegowinie prowadzona mi\u0119dzy 20 grudnia 1995 a 20 grudnia 1996.\nmisja pokojowa sfor w bo\u015bni i hercegowinie prowadzona mi\u0119dzy 21 grudnia 1996 a 2 grudnia 2004.\nkampania lotnicza przeciw jugos\u0142awii od 24 marca do 10 czerwca 1999.\nobecno\u015b\u0107 kosovo force (kfor) w kosowie od 12 czerwca 1999.\nzabezpieczenie cie\u015bniny gibraltarskiej po 11 wrze\u015bnia 2001 w ramach operacji active endeavour.\nobecno\u015b\u0107 mi\u0119dzynarodowych si\u0142 wspieraj\u0105cych bezpiecze\u0144stwo (isaf) w afganistanie od grudnia 2001.\nwsparcie logistyczne unii afryka\u0144skiej w darfurze w 2005.\n\n\n== zobacz te\u017c ==\nmajor non-nato ally\norganizacja bezpiecze\u0144stwa i wsp\u00f3\u0142pracy w europie\norganizacja uk\u0142adu o bezpiecze\u0144stwie zbiorowym\nszanghajska organizacja wsp\u00f3\u0142pracy\npakt bezpiecze\u0144stwa pacyfiku\nnato-bis\n\n\n== uwagi ==\n\n\n== przypisy ==\n\n\n== bibliografia ==\ntraktat p\u00f3\u0142nocnoatlantycki, bbn [dost\u0119p 2019-04-04] .\njulian kaczmarek: nato w systemie bezpiecze\u0144stwa \u015bwiata. wroc\u0142aw: alta-2, 1998. isbn 83-86882-42-5.brak strony w ksi\u0105\u017cce\nrobert kupiecki: si\u0142a i solidarno\u015b\u0107. strategia nato 1949\u20131989. warszawa: polski instytut spraw mi\u0119dzynarodowych, 2009. isbn 978-83-89607-59-1.brak strony w ksi\u0105\u017cce\nnato. vademecum. warszawa: bellona, 1995. isbn 978-83-11-08538-1.brak strony w ksi\u0105\u017cce\nbernard wo\u017aniecki, nato lat osiemdziesi\u0105tych, warszawa: mon, 1982, isbn 83-11-06854-2 .\nadm. james foggo. nato looks to the south. \u201eproceedings\u201d, s. 10, 11, april 2019. us naval institute. issn 0041-798x. (ang.). \n\n\n== linki zewn\u0119trzne ==\nwitryna internetowa nato\nvademecum nato. zbigniew-groszek.pl. [zarchiwizowane z tego adresu (2017-06-29)].\ntraktat p\u00f3\u0142nocnoatlantycki. nato.int. [zarchiwizowane z tego adresu (2001-09-27)]."