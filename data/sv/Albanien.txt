"albanien (albanska\u02d0 shqip\u00ebria, historiskt sett arb\u00ebria), formellt republiken albanien (albanska\u02d0 republika e shqip\u00ebris\u00eb), \u00e4r en republik p\u00e5 v\u00e4stra balkanhalv\u00f6n i syd\u00f6stra europa. landet gr\u00e4nsar till montenegro och kosovo i norr, nordmakedonien i \u00f6st och grekland i sydost. adriatiska havet och joniska havet ligger v\u00e4ster om det albanska fastlandet. cirka 72 kilometer fr\u00e5n albanien, utmed otrantosundet, ligger italien. namnet albanien kommer av albanoi, namnet p\u00e5 en folkstam i antikens illyrien.\nhuvudstad \u00e4r tirana (557 422 inv\u00e5nare, enligt en folkr\u00e4kning 2011), som ligger vid floden ishmi i centrala albanien. andra stora st\u00e4der \u00e4r durr\u00ebsi, shkodra, elbasani, vlora och kor\u00e7a. f\u00f6ljande \u00e4r kustst\u00e4der: shkodra, lezha, la\u00e7i, durr\u00ebsi, kavaja, lushnja, fieri, vlora, delvina och saranda.\nden moderna republiken blev sj\u00e4lvst\u00e4ndig efter osmanska rikets kollaps i europa. albanerna hade under n\u00e4stan fem \u00e5rhundraden varit i centrum av ett imperium d\u00e4r de hade en privilegierad st\u00e4llning som administrat\u00f6rer och generaler.\nden fria marknadens reformer har \u00f6ppnat landet f\u00f6r utl\u00e4ndska investeringar, s\u00e4rskilt i utvecklingen av energi- och transportinfrastruktur. albanien \u00e4r en parlamentarisk demokrati med en \u00f6verg\u00e5ngsekonomi.albanien \u00e4r ett utvecklingsland med en \u00f6ppen och modern marknadsekonomi. landet var tidigare kommunistiskt med en centralstyrd planekonomi.\nalbanien \u00e4r bland annat medlem i f\u00f6renta nationerna, nato och den centraleuropeiska frihandelsorganisationen centraleuropeiska frihandelsavtalet men ocks\u00e5 en av de grundande medlemmarna i unionen f\u00f6r medelhavsomr\u00e5det. albanien ans\u00f6kte om eu-medlemskap 28 april 2009 och erh\u00f6ll 24 juni 2014 kandidatstatus.\n\n\n== etymologi ==\nunder medeltiden kallades omr\u00e5det arberia eller arbania, men det var \u00e4ven l\u00e4nge k\u00e4nt som epirus, eftersom det motsvarade ungef\u00e4r samma omr\u00e5de som den antika grekiska staten vid detta namn. ordet arban eller alban h\u00e4rstammar fr\u00e5n den illyriska stammen albanoi som n\u00e4mns i romerska och helleniska skrifter. stammen var bosatt i dagens durr\u00ebs, d\u00e4r albaner f\u00f6r f\u00f6rsta g\u00e5ngen omn\u00e4mns i bysantinska k\u00e4llor under 1000-talet. albania betyder \"det bergigaste landet\". albanerna sj\u00e4lva kallar sitt land f\u00f6r shqip\u00ebria eller shqypnia, vilket betyder \"\u00f6rnarnas land\". detta g\u00e5r tillbaka till en gammal s\u00e4gen, enligt vilken albanerna skulle h\u00e4rstamma fr\u00e5n en svart \u00f6rn. en svart dubbel\u00f6rn p\u00e5 r\u00f6d botten antogs som f\u00e4lttecken redan p\u00e5 1400-talet av skanderbeg, vilket avspeglas i dagens nationalflagga. skanderbeg ville f\u00f6rena alla illyrer som levde i s\u00f6der under ett och samma namn, ist\u00e4llet f\u00f6r att vara uppdelade i olika stammar. detta blev \"shqiptaret\", n\u00e4mligen \u00f6rnens folk.albaniens namn h\u00e4rr\u00f6r troligtvis fr\u00e5n en antik folkstam vid namn albanoi. turkiska k\u00e4llor h\u00e4vdar att albaniens namn h\u00e4rr\u00f6r fr\u00e5n folkstammen arberesjer.\nett av de tidigaste, skrivna bevisen p\u00e5 anv\u00e4ndandet av ordet \"albanoi\" som namn p\u00e5 en illyrisk folkstam i nuvarande nordcentrala albanien, \u00e5terfinns i ett verk av tolomeo fr\u00e5n 130 e.kr. \n\"albanopolis\" (av albani) \u00e4r en plats p\u00e5 ptolemaioskartan (3.12.20) och \u00e4ven namnet p\u00e5 en mycket gammal sl\u00e4kt, epitaph vid scupi, vilken har identifierats som tillh\u00f6rande zg\u00ebrdhershkullefortet i n\u00e4rheten av kruj\u00eb i norra albanien. \n\"arbanon\" verkar mer vara namnet p\u00e5 en region \u2013 \"mats sl\u00e4ttland\" har f\u00f6reslagits \u2013 \u00e4n en specifik plats. f\u00f6rekomsten av \u00e4ndelsen -esh i ortnamn kan tyda p\u00e5 en mycket tidig f\u00f6rflyttning fr\u00e5n h\u00f6gre bel\u00e4gna omr\u00e5den och h\u00e4rr\u00f6r troligen fr\u00e5n latinets -enisis eller -esis. dessa anv\u00e4nds som \u00e4ndelse i ortnamn i omr\u00e5det mellan shkumbin och mat, med viss koncentration till omr\u00e5det mellan elbasan och kruj\u00eb.\nbegreppet \"albanoi\" kan med tiden ha spritts till andra illyriska stammar och med tiden kommit att bli synonymt med \"det albanska folket\". enligt den albanske forskaren fa\u00efk bey konitza var \"albania\" inte helt liktydigt med \"illyria\" f\u00f6re slutet av 1300-talet.\nordet \"alba\", eller \"arba\" verkar ha samband med staden arba (idag rab i kroatien), i f\u00f6rhistoriska tider bebott av de illyriska \"liburnierna\", vilka f\u00f6rsta g\u00e5ngen omn\u00e4mns \u00e5r 360 f.kr. ursprunget till detta namn finns i det illyriska \"arb\", som betyder m\u00f6rk, gr\u00f6n eller skogslik och \u00e5terfinns i de antika namnen arba, arva och arbia, vilka alla n\u00e4mns av den tidens kartografer.\navledningen av namnet \"albania\" har avsev\u00e4rd \u00e5lder och kan kanske h\u00e4rledas till det urkeltiska namnet \"alb\" ('kulle'; j\u00e4mf\u00f6r alp) eller till det indoeuropeiska albh ('vit'; j\u00e4mf\u00f6r albino). uppskattningsvis ett tusen \u00e5r senare anv\u00e4nde bysantinska skrivare orden \"albanon\" och \"arbanon\" som beteckning f\u00f6r kruj\u00ebregionen. under angi\u00f2 p\u00e5 1200-talet  betecknade namnen \"albania\" och \"albaneses\" hela landet och hela dess befolkning, vilket framg\u00e5r av \u00e5tskilliga ur\u00e5ldriga, albanska verk av exempelvis budi, blanco och pjet\u00ebr bogdani.\ndet f\u00f6rsta som ber\u00e4ttas om albanerna i deras ursprungsland, arbaniterna av arbanon i anna komnenaomr\u00e5det (alexiad 4) \u00e4r, att problemen i regionen orsakades av normander under ledning av fader alexios i komnenos (1081\u20131118). i \"historia\" skriven mellan 1079 och 1080, \u00e4r den bysantinske f\u00f6rfattaren michael attaliates f\u00f6rst med att referera till albanoierna som del i revolten mot konstantinopel 1043. han refererar vidare till arbanitaierna (som f\u00f6rem\u00e5l f\u00f6r hertigen av durrachium).\nde gamla albanska minoriteterna arberesjer och arvaniter (eller 'arberorer') i italien och grekland har ben\u00e4mnts vid olika namn under \u00e5rens g\u00e5ng: arb\u00ebnuer, arb\u00ebnor, arb\u00ebnesh\u00eb, arbresh\u00eb. \ndet verkar inte finnas n\u00e5got tvivel om att roten alb- eller arb- \u00e4r yngre \u00e4n shqip-, till vilket statens nuvarande namn shqip\u00ebria kan h\u00e4rledas, och som endast anv\u00e4nts under tiden f\u00f6r det osmanska herrav\u00e4ldet. \nlandets albanska namn, shqip\u00ebria, betyder \"\u00f6rnarnas land\" \u2013 d\u00e4rav dubbel\u00f6rnen p\u00e5 landets flagga och statsvapen \u2013 och p\u00e5minner om den rika f\u00f6rekomsten av dessa f\u00e5glar i albaniens bergstrakter.\n\n\n== historia ==\n\nde f\u00f6rsta sp\u00e5ren av m\u00e4nsklig n\u00e4rvaro i albanien hittades i byn xarr\u00eb, n\u00e4ra saranda och i dajti n\u00e4ra tirana, som dateras till mellanpaleolitikum och senpaleolitikum. f\u00f6rem\u00e5len som hittades i xarr\u00eb inkluderar flint, jaspis objekt och fossila djurben medan i dajti hittades ben och stenverktyg som liknar aurignacienkulturen. de paleolitiska fynden i albanien visar stora likheter med f\u00f6rem\u00e5l av samma tid som hittades i montenegro och i nordv\u00e4stra grekland.\nunder antiken beboddes dagens albanien av illyriska stammar som albanerna s\u00e4gs h\u00e4rstamma ifr\u00e5n. under en l\u00e5ng tid utgjorde albanien en provins i romarriket. det moderna albaniens territorium var vid olika punkter i historien en del av de romerska provinserna dalmatien (s\u00f6dra illyrien) och moesia superior. efter romarrikets delning tillh\u00f6rde omr\u00e5det det \u00f6stromerska riket. p\u00e5 900-talet tr\u00e4ngde slaverna fram norrifr\u00e5n, s\u00e4rskilt serberna, som mot slutet av 1100-talet hade bildat ett m\u00e4ktigt kungad\u00f6me, vilket bland annat omfattade hela albanien. fr\u00e5n mitten av 1300-talet s\u00f6nderf\u00f6ll det serbiska riket genom osmanernas er\u00f6vringst\u00e5g.\n\nalbanerna blev alltmer sj\u00e4lvst\u00e4ndiga i och med att den serbiska statsbildningen blev allt svagare men de tvingades snart k\u00e4mpa f\u00f6r sin sj\u00e4lvst\u00e4ndighet mot osmanerna. trots sin numer\u00e4ra underl\u00e4gsenhet lyckades de under sin ledare georg kastrioti, mera k\u00e4nd som skanderbeg, genom gerillakrig h\u00e5lla st\u00e5nd mot turkarna \u00e4nda till 1479. efter den osmanska er\u00f6vringen tvingades en tredjedel av albanerna p\u00e5 massflykt till s\u00f6dra italien. majoriteten av de som stannade kvar konverterade till islam. dessa kom att spela en viktig roll i osmanska rikets historia, vilket \u00e5terspeglas i det faktum att inte mindre \u00e4n 29 av de osmanska storvesirerna under \u00e5ren 1482\u20131908 var albaner. albanien var osmanskt i mer \u00e4n 450 \u00e5r men beh\u00f6ll under hela denna tid sina egna seder, bruk, kultur och spr\u00e5k. \n\u00e5r 1912 uppn\u00e5dde albanien sin sj\u00e4lvst\u00e4ndighet. drygt 50 procent av albanerna hamnade dock i grannl\u00e4nderna. albaniens sj\u00e4lvst\u00e4ndighet skulle s\u00e4kras av en internationell kontrollkommission, som 1914 satte den preussiske prinsen wilhelm av wied att styra landet, men ett folkligt uppror tvingade honom att l\u00e4mna landet redan efter ett halv\u00e5r.\nefter f\u00f6rsta v\u00e4rldskriget hotades albanien att \u00e5nyo delas upp. albanerna var emellertid f\u00f6rvarnade och kunde avstyra detta vid en fredskonferens i paris 1920. efter interna stridigheter \u00f6vertog ahmet zogu, en klanledare fr\u00e5n norra albanien, makten 1925 med hj\u00e4lp fr\u00e5n bland annat serbien. han utropade albanien till ett kungarike och gjorde sig sj\u00e4lv till kung \u00e5r 1928.\n\n\n=== andra v\u00e4rldskriget och d\u00e4refter ===\n\nlandet ockuperades 1939 av italien och d\u00e4refter av tyskland 1943, men befriades av partisaner 1944 under ledning av enver hoxha. efter andra v\u00e4rldskriget blev landet en kommunistisk stat under en auktorit\u00e4r regim fram till 1991 (se socialistiska folkrepubliken albanien). de kommunistiska partisanerna, under ledning av enver hoxha, f\u00f6rde en motst\u00e5ndskamp och i slutet av 1944 hade landet av egen kraft befriat sig fr\u00e5n utl\u00e4ndska styrkor. albanien f\u00f6rvandlades till en socialistisk folkrepublik och det enda till\u00e5tna partiet var det albanska arbetets parti. redan efter n\u00e5gra \u00e5r blev relationerna till jugoslavien och sovjetunionen mycket sp\u00e4nda. p\u00e5 1970-talet uppr\u00e4tth\u00f6lls goda f\u00f6rbindelser endast med kina, men dessa f\u00f6rs\u00e4mrades dramatiskt efter n\u00e5gra \u00e5r. diktatorn hoxha avled 1985 och kommunistregimen f\u00f6ll 1992. flerpartisystemet \u00e5terinf\u00f6rdes men drabbades av en kris efter rapporter om valfusk 1995. konkursdrabbade investeringsfonder (\"pyramidspel\") utarmade 1997 en stor del av befolkningen och i slutet av mars det \u00e5ret utbr\u00f6t ett uppror, som resulterade i total anarki och f\u00f6rde landet till randen av inb\u00f6rdeskrig och sammanbrott. d\u00e4refter har albanien stabiliserats.\n\n\n== geografi ==\n\nalbanien best\u00e5r fr\u00e4mst av mycket bergig terr\u00e4ng. det h\u00f6gsta berget \u00e4r korab som m\u00e4ter 2 751 meter \u00f6ver havet. kustsl\u00e4ttens klimat \u00e4r av medelhavstyp med het, torr sommar och sval, regnig vinter. bergsomr\u00e5det har stora variationer i fr\u00e5ga om s\u00e5v\u00e4l temperatur som nederb\u00f6rd. de h\u00f6gsta delarna f\u00e5r ofta \u00f6ver 2 000 mm regn och sn\u00f6 \u00e5rligen. bergen \u00e4r delvis skogbekl\u00e4dda. karavasta \u00e4r en lagun i s\u00f6dra albanien.\n\n\n== statsskick och politik ==\n\nstats\u00f6verhuvudet kallas president och v\u00e4ljs av folkf\u00f6rsamlingen (kuvendi p\u00e5 albanska). folkf\u00f6rsamlingen innefattar 140 deputerade, varav 100 v\u00e4ljs direkt genom absolut majoritet av r\u00f6sterna och 40 tills\u00e4tts av partierna enligt proportionalitetsprincipen. presidenten utser dess ordf\u00f6rande, premi\u00e4rministern. de andra ministrarna nomineras av presidenten efter ordf\u00f6randens rekommendationer. ministerr\u00e5det m\u00e5ste slutligen godk\u00e4nnas av folkf\u00f6rsamlingen.\nalbanien har befunnit sig i ett politiskt d\u00f6dl\u00e4ge sedan valet i juni 2009 d\u00e5 sali berisha utropade sig som segrare. socialistpartiet f\u00f6rlorade valet knappt. de v\u00e4grar delta i arbetet i parlamentet, eftersom demokratiska partiets ledare, premi\u00e4rminister sali berisha v\u00e4grar g\u00e5 med p\u00e5 socialistpartiets krav p\u00e5 att r\u00f6sterna r\u00e4knas om. i slutet av april 2010 inledde 22 av socialistpartiets folkf\u00f6rsamlingsledam\u00f6ter samt ett 100-tal anh\u00e4ngare en 19 dagar hungerstrejk i protest mot det politiska d\u00f6dl\u00e4get. eu-parlamentariker f\u00f6rs\u00f6ker nu medla mellan de olika politiska partierna. det politiska d\u00f6dl\u00e4get hindrar albanien i dess str\u00e4van att bli eu-medlem och att uppn\u00e5 visumfrihet till schengenomr\u00e5det.\n\n\n=== administrativ indelning ===\n\nalbanien \u00e4r indelat 12 prefekturer (albanska: qarqe / qarqet). dessa \u00e4r i sin tur indelade i 61 kommuner (albanska: bashki / bashkit\u00eb). \n\n\n=== albanien och eu ===\nalbanien erk\u00e4ndes 2000 som ett potentiellt kandidatland f\u00f6r eu-medlemskap. f\u00f6rhandlingar om stabiliserings- och associeringsavtal inleddes 2003 och undertecknades 2006. 2009 l\u00e4mnade albanien in en formell ans\u00f6kan om att bli medlem i eu. i juni 2014 fick landet status som kandidatland.\n\n\n=== albanien och nato ===\nalbanien ans\u00f6kte om medlemskap och blev antaget i nordatlantiska samarbetsr\u00e5det (nacc) \u00e5r 1992. albanien blev medlem i nordatlantiska f\u00f6rsamlingen 1993. \u00e5r 1999 antog albanien en handlingsplan f\u00f6r medlemskap i nato. under 2008 fick albanien en formell inbjudan till medlemskap i nato. landet blev den 1 april 2009 officiellt en fullv\u00e4rdig medlem av nato.\n\n\n=== storalbanien ===\nstoralbanien \u00e4r hos vissa albaner en str\u00e4van att grunda en nationalstat som inrymmer alla albanska inv\u00e5nare p\u00e5 balkanhalv\u00f6n.\n\n\n== ekonomi ==\n\nalbaniens ekonomi \u00e4r omodern, vilket har f\u00e5tt m\u00e5nga albaner att under senare \u00e5r emigrera till v\u00e4steuropa. h\u00e4lften av befolkningen \u00e4r lantbrukare och en femtedel av befolkningen arbetar utanf\u00f6r landets gr\u00e4nser. omkring 17 procent av befolkningen lever p\u00e5 mindre \u00e4n 16 kronor per dag. albanien har h\u00f6g arbetsl\u00f6shet (14 procent) och utbredd korruption p\u00e5 alla niv\u00e5er. albanien mottar st\u00f6d fr\u00e5n utlandet, fr\u00e4mst fr\u00e5n albaner bosatta i grekland och italien.jordbruket \u00e4r den viktigaste sektorn och syssels\u00e4tter cirka 58 procent av arbetskraften och upptar cirka 21 procent av bnp. albanien producerar stora m\u00e4ngder vete, majs, tobak, fikon (13:e st\u00f6rsta producenten i v\u00e4rlden) och oliver. exporten uppskattades 2007 av cia world factbook till 1 miljard us-dollar. italien tar emot merparten av den albanska exporten (72 procent). albanien importerar betydligt mer f\u00f6r att klara sina behov, f\u00f6r 4 miljarder dollar 2007. mest fr\u00e5n italien (28 procent) och grekland (15 procent).japan \u00e4r ett av de l\u00e4nder som assisterat albaniens ekonomiska \u00f6verg\u00e5ng till en marknadsekonomi.\nremittering, hems\u00e4ndande av pengar fr\u00e5n albaner som lever utomlands, \u00e4r en viktig del av ekonomin som utg\u00f6r minst en tiondel av albaniens totala bnp, n\u00e4rmare best\u00e4mt en miljard euro.i mitten av 2000-talet l\u00e5g tillv\u00e4xten p\u00e5 i medeltal sex procent \u00e5rligen men bromsades under finanskrisen 2008\u20132009. dock hade albanien som ett av f\u00e5 l\u00e4nder i europa fortfarande positiv tillv\u00e4xt.albaniens bnp \u00e4r beroende av turismen som v\u00e4xer med bes\u00f6kare varje \u00e5r.\n\n\n=== turism ===\n\nturismen \u00e4r en av albaniens st\u00f6rsta och snabbast v\u00e4xande n\u00e4ringar. turistsektorn svarade f\u00f6r en tiondel av bruttonationalprodukten. albanien st\u00e4ngde l\u00e4nge sina gr\u00e4nser f\u00f6r turism. albanien \u00f6ppnades n\u00e5gorlunda f\u00f6r turism p\u00e5 1980-talet. inledningsvis till\u00e4ts endast f\u00e5 att bes\u00f6ka landet, men denna begr\u00e4nsning har senare tagits bort. turismen upph\u00f6rde 1997 till f\u00f6ljd av folkliga oroligheter, men sedan dess har sektorn \u00e5terh\u00e4mtat sig. turismen p\u00e5verkades ocks\u00e5 negativt av kosovokriget 1999. regeringen har tagit flera initiativ f\u00f6r att locka fler turister, bland annat har man genomf\u00f6rt skatteminskningar. stora investeringar har gjorts inom turistsektorn sedan b\u00f6rjan av 2000-talet. staten f\u00f6rs\u00f6ker marknadsf\u00f6ra landet som turistm\u00e5l. albanien \u00e4r ett av de mest popul\u00e4ra m\u00e5len f\u00f6r inv\u00e5nare i de n\u00e4rbel\u00e4gna l\u00e4nderna p\u00e5 balkanhalv\u00f6n, men \u00e4ven m\u00e5nga v\u00e4sterl\u00e4nningar semestrar i landet. den v\u00e4sterl\u00e4ndska turiststr\u00f6mningen borde \u00f6ka drastiskt med ett medlemskap i europeiska unionen.\nalbaniens turism \u00e4r p\u00e5 ett tidigt stadium i utvecklingen men det finns en avsev\u00e4rd potential f\u00f6r turismutveckling. albanien \u00e4r internationellt sett ett land med konkurrenskraftig f\u00f6rdel inom turistn\u00e4ringen. flera internationella turistanl\u00e4ggningar \u00e4r projekterade. utl\u00e4ndska investerare har varit snabba att unders\u00f6ka utvecklingsm\u00f6jligheter i hotellbranschen vid kusten. den vidstr\u00e4ckta albanska kusten \u00e4r en av de mest attraktiva delarna i albanien och \u00e4r 479 km l\u00e5ng och i stort sett oexploaterad av turismen. den albanska staten \u00e4r engagerad i att utveckla turismen l\u00e4ngs kusten p\u00e5 en milj\u00f6v\u00e4nlig v\u00e4g. de nordalbanska bergen och den albanska landsbygden uppvisar potential f\u00f6r vintersportturism respektive agroturism.\nalbanien har brister i skidanl\u00e4ggningar men har potential att bli en betytande vintersportcenter och bergen kan locka \u00e4ven sommarturister. albanien erbjuder bes\u00f6karen en unik flora och fauna, en mycket bevarad s\u00e5dan enligt europeiskt m\u00e5tt. i lonely planets lista \u00f6ver de tio b\u00e4sta resem\u00e5len f\u00f6r \u00e5r 2011 listar man albanien som etta.\n\n\n=== infrastruktur och kommunikationer ===\nv\u00e4g- och j\u00e4rnv\u00e4gsn\u00e4tet \u00e4r relativt v\u00e4l utbyggt, men bergsomr\u00e5dena, speciellt i norr, \u00e4r fortfarande (2010) sv\u00e5rtillg\u00e4ngliga.\n\n\n==== v\u00e4gn\u00e4tet ====\nefter kommunismens fall \u00e5r 1991 b\u00f6rjade albanien f\u00f6rnya sin v\u00e4ginfrastruktur. sedan 2000-talet har de senare f\u00f6rb\u00e4ttrats avsev\u00e4rt, v\u00e4garna har uppgraderats till n\u00e4ra europeiska standarder. st\u00f6rre st\u00e4der \u00e4r kopplade till nya singelk\u00f6rbanor eller med v\u00e4l underh\u00e5llna v\u00e4gar \u00e4rvda fr\u00e5n kommunismen. det finns tv\u00e5filiga f\u00f6rbindelser mellan hamnstaden durr\u00ebs, tirana, vlor\u00eb och kuk\u00ebs. landsbygdens statliga segment forts\u00e4tter att vara av d\u00e5lig kvalit\u00e9 eftersom deras rekonstruktion har bara b\u00f6rjat i slutet av 2000-talet. under 2010 fick den albanska regeringen 50 miljoner euro fr\u00e5n ebrd f\u00f6r \u00e5teruppbyggnaden av v\u00e4gar p\u00e5 landsbygden. det st\u00f6rsta v\u00e4gprojektet i albaniens historia \u00e4r byggandet av albanien-kosovo-motorv\u00e4gen (durr\u00ebs-kuk\u00ebs-morin\u00eb) som f\u00f6rbinder albanien med kosovo och en del av motorv\u00e4g a1. segmentet innebar sniding av en bergig terr\u00e4ng, och byggandet av en 5,6 km l\u00e5ng tunnel och dussintals broar.i oktober 2010 meddelade premi\u00e4rminister sali berisha planer p\u00e5 att bygga flera stora motorv\u00e4gar. den f\u00f6rsta stora prioriteringen var slutf\u00f6randet av motorv\u00e4gsf\u00f6rbindelsen tirana-elbasan. den andra prioriteringen var avslutandet av motorv\u00e4gen arb\u00ebr (rruga e arb\u00ebrit) mellan tirana med nordmakedonien. s\u00e5 sm\u00e5ningom ska denna v\u00e4g bli en del av den europeiska korridor 8 som f\u00f6rbinder albanien med nordmakedonien och grekland den tredje prioriteringen \u00e4r byggandet av den s\u00f6dra axeln albanien (boshti i jugut) som passerar \u00f6ver centrala och s\u00f6dra delen av landet. n\u00e4r alla tre korridorerna \u00e4r klar kommer albanien att ha uppskattningsvis 759 kilometer landsv\u00e4g som f\u00f6rbinder den med sina grannar. ett annat p\u00e5g\u00e5ende projekt \u00e4r slutf\u00f6randet av den \u00f6stra ring albanien (unaza lindore) g\u00e5r fr\u00e5n valbone, kukes, krume och bulqize till librazhd.\nalla v\u00e4gar tillh\u00f6r albanska v\u00e4gverket. regeringen planerar att skapa n\u00e5gra avgiftsbelagda motorv\u00e4gar inom en snar framtid. albaniens asfalt fr\u00e5n selenice i s\u00f6dra albanien \u00e4r k\u00e4nd f\u00f6r sin h\u00e5llbarhet, eftersom den har anv\u00e4nts p\u00e5 vissa schweiziska motorv\u00e4gar..\n\n\n==== j\u00e4rnv\u00e4g ====\n\nj\u00e4rnv\u00e4gar finns i albanien men \u00e4ven de \u00e4r bristf\u00e4lligt uppbyggda. t\u00e5gen \u00e4r ocks\u00e5 gamla och h\u00e5rt nedslitna. under 1960- och 1970-talen k\u00f6ptes det in t\u00e5g tillverkade i kina. de \u00e4r idag helt utslitna och har ersatts med begagnade t\u00e5g fr\u00e5n framf\u00f6rallt italien och \u00f6sterrike. dessa var i d\u00e5ligt skick redan n\u00e4r italien och \u00f6sterrike s\u00e5lde dem och de har sedan dess ytterligare slitits h\u00e5rt. det albanska j\u00e4rnv\u00e4gsn\u00e4tet har endast en anslutning med \u00f6vriga europa. fr\u00e5n b\u00f6rjan var det albanska j\u00e4rnv\u00e4gsn\u00e4tet helt isolerat fr\u00e5n \u00f6vriga l\u00e4nder och ingen bana n\u00e5dde ut \u00f6ver gr\u00e4nsen. under 1980-talet byggdes en bana fr\u00e5n shkodra som g\u00e5r \u00f6ver gr\u00e4nsen till montenegro och slutar i podgorica. n\u00e4r denna bana \u00f6ppnades f\u00f6r trafik till\u00e4ts inte persont\u00e5g att trafikera den, vilket innebar att j\u00e4rnv\u00e4gen i albanien fortsatte att vara isolerad. endast godst\u00e5g har trafikerat linjen och trafiken stoppades 1997 men \u00e5terupptogs 2002. en \u00f6ppning av persontrafiken p\u00e5 banan till montenegro skulle kunna vara en m\u00f6jlighet att \u00f6ppna albanien f\u00f6r fler turister.\n\n\n==== sj\u00f6fart ====\ndurr\u00ebs vid adriatiska havet \u00e4r den viktigaste hamnen i albanien. \u00f6vriga hamnar \u00e4r sh\u00ebngjin, vlora och saranda och de mindre hamnarna orikum, himar\u00eb och porto palermo. sh\u00ebngjin \u00e4r en stor fiskehamn och orikum \u00e4r den enda hamnen f\u00f6r fritidsb\u00e5tar.fr\u00e5n durr\u00ebs och vlora finns det f\u00e4rjef\u00f6rbindelse till brindisi, bari, ancona, triest och venedig i italien. saranda i s\u00f6der har f\u00e4rjef\u00f6rbindelse med korfu i grekland.\n\n\n==== elektricitet ====\nden elektriska sp\u00e4nningen i eln\u00e4ten albanien \u00e4r nominellt 220 volt v\u00e4xelstr\u00f6m, men den \u00e4r betydligt l\u00e4gre i sm\u00e5st\u00e4der[k\u00e4lla beh\u00f6vs]. de elektriska uttagen i v\u00e4ggen \u00e4r normalt av samma modell som i \u00f6vriga europeiska l\u00e4nder, men \u00e4ldre typer kan ocks\u00e5 f\u00f6rekomma. dessa \u00e4ldre modeller har d\u00e5 tv\u00e5 h\u00e5l som \u00e4r mycket n\u00e4ra varandra. de \u00e4r ovanliga p\u00e5 hotell.\n\n\n==== internet ====\ni n\u00e4stan alla storst\u00e4der i albanien har allm\u00e4nheten tilltr\u00e4de till internet. man hittar d\u00e4r ett f\u00f6rh\u00e5llandevis stort antal internetcaf\u00e9er. eftersom telen\u00e4tet \u00e4r underutvecklat och f\u00f6ljaktligen f\u00f6r l\u00e5ngsamt, sker anslutning till internet via satellit. oavsett typ av system ligger priset per \u00e5tkomsttimme omkring 150\u2013200 lek i dessa caf\u00e9er.\n\n\n== demografi ==\n\nfolkr\u00e4kningen den 1 oktober 2011 gav ett resultat p\u00e5 2 821 977 inv\u00e5nare, en nedg\u00e5ng med 8,0 procent (eller 237 534 inv\u00e5nare) sedan folkr\u00e4kningen 2001 (d\u00e5 befolkningen uppgick till 3 069 275 inv\u00e5nare). som f\u00f6rklaring till nedg\u00e5ngen anges omfattande emigration och en nedg\u00e5ng i f\u00f6delsetalen. i 6 765 bost\u00e4der kunde folkr\u00e4kningen inte genomf\u00f6ras d\u00e5 personer v\u00e4grat att bli r\u00e4knade. den r\u00e4knade befolkningen uppgick till 2 800 138 personer (varav 1 403 059 m\u00e4n och 1 397 079 kvinnor) och 21 839 ber\u00e4knades bo i de bost\u00e4der d\u00e4r r\u00e4kningen inte genomf\u00f6rdes. en ber\u00e4kning av samtliga personer i landet (de facto) vid folkr\u00e4kningstillf\u00e4llet 2011 uppgick till 2 904 780 personer.befolkningen i landet utg\u00f6rs till \u00f6verv\u00e4gande delen av albaner. enligt en folkr\u00e4kning uppgick de till 98 procent av befolkningen, vilket g\u00f6r albanien till ett av europas mest befolkningsm\u00e4ssigt homogena l\u00e4nder. minoritetsinslagen utg\u00f6rs av i s\u00f6der av greker och ett mindre antal slaver, i huvudsak makedonier som \u00e5terfinns i \u00f6stra albanien, vid gr\u00e4nsen mot nordmakedonien. en del vlaker och romer finns ocks\u00e5 samt judar. den sistn\u00e4mnda folkgruppen lever i albanien p\u00e5 grund av att albanien var det enda ockuperade landet i europa som v\u00e4grade utl\u00e4mna judarna till ockupationsmakten.sp\u00e4dbarnsd\u00f6dligheten \u00e4r med europeiska m\u00e5tt h\u00f6g. p\u00e5 1990-talet var medellivsl\u00e4ngden f\u00f6r m\u00e4n 68,5 \u00e5r; f\u00f6r kvinnor 74,9 \u00e5r. nativiteten var 2,7 barn per fertil kvinna.\nden albanska befolkningen \u00e4r uppdelad i tv\u00e5 huvudgrupper: geger i norr (ned till floden shkumbin) och tosker i s\u00f6der. gegerna utg\u00f6r tv\u00e5 tredjedelar av befolkningen. gegerna och toskerna talar varsin dialekt av albanskan: gegiska respektive toskiska.\n\n\n=== spr\u00e5k ===\n\nofficiellt spr\u00e5k i albanien \u00e4r albanska, som bildar en egen gren av de indoeuropeiska spr\u00e5ken. sm\u00e5 minoriteter har grekiska, makedonska och andra balkanspr\u00e5k som modersm\u00e5l.\n\n\n=== religion ===\nalbanien \u00e4r ett av de f\u00e5 l\u00e4nderna i europa med en muslimsk majoritet. men bland albanerna finns ocks\u00e5 kristna minoriteter och m\u00e4nniskor som \u00e4r ateister. religionsfrihet garanteras i f\u00f6rfattningen.\nvid den officiella folkr\u00e4kningen 2011 bek\u00e4nde sig 57 procent till islam, 10 procent var katolskt kristna, 7 procent ortodoxt kristna, 2 procent bektashier och 12 procent \u00f6vriga. dessa inkluderade b\u00e5de \u00f6vriga religi\u00f6sa samfund och ateister. n\u00e4stan 14 procent av inv\u00e5narna avstod att svara p\u00e5 fr\u00e5gan om religionstillh\u00f6righet.en annan internationell icke-statlig statistisk unders\u00f6kning (ipsos) fr\u00e5n 2011, d\u00e4r kategorierna inte var f\u00f6rutbest\u00e4mda, gav en n\u00e5got annan procentf\u00f6rdelning: islam (inklusive bektashi) 70 procent, ortodox kristendom 17 procent, romersk-katolsk kristendom 6 procent samt icke-religi\u00f6sa och ateister 3,8 procent. trots skillnaderna, inte minst vad g\u00e4ller storleken p\u00e5 gruppen ortodox kristna, visar b\u00e5da unders\u00f6kningarna att andelen kristna totalt har g\u00e5tt ned sedan tiden f\u00f6re kommunismen. 1945 hade landet 73 procent muslimer, 17 procent ortodoxa och 10 procent katoliker.kristendomen introducerades under perioden 50-100 e.kr. under det osmanska v\u00e4ldet kom en majoritet av befolkningen att \u00f6verg\u00e5 till islam, f\u00f6rutom de katolska albaner som p\u00e5 1400-talet flydde till italien. d\u00e4r kallas de \u00e4n idag f\u00f6r arb\u00ebresher och talar en \u00e5lderdomlig albanska. senare kom olika dervischordnar till albanien, d\u00e4ribland bektashi, som fick ett starkt f\u00e4ste i landet. n\u00e4r turkiets f\u00f6rste president kemal atat\u00fcrk f\u00f6rbj\u00f6d alla dervischordnar 1925 flyttade bektashiledarna sitt h\u00f6gkvarter till albaniens huvudstad tirana. enver hoxha, som styrde landet mellan \u00e5ren 1944 och 1985, levde upp till pashko vasas motto p\u00e5 ett bokstavligt s\u00e4tt genom att 1967 utropa albanien till v\u00e4rldens f\u00f6rsta ateistiska stat (se statsateism), och d\u00e4rmed f\u00f6rbj\u00f6ds all offentlig och privat religionsut\u00f6vning. religionsf\u00f6rbudet upph\u00e4vdes 1990.\n\n\n=== utbildning ===\nalbaniens nio\u00e5riga grundskoleutbildning \u00e4r obligatorisk och avgiftsfri. f\u00f6r vidare studier finns gymnasium, fackskola, yrkesskola och flera h\u00f6gskoleutbildningar. tiranas universitet grundades \u00e5r 1957.\nanalfabetismen i albanien, som l\u00e4nge har varit h\u00f6g, s\u00e4nktes dramatiskt av kommunisterna. i b\u00f6rjan av 1990-talet ber\u00e4knades runt 10 procent av befolkningen vara analfabeter. skolg\u00e5ng \u00e4r obligatorisk f\u00f6r barn mellan sex och fjorton \u00e5rs \u00e5lder. \u00e5r 1990 gick 96 procent av alla barn i skol\u00e5lder i grundskolan och 70 procent valde att vidareutbilda sig. albanien har flera universitet, d\u00e4ribland tiranas universitet (grundat 1957).\nkommunisterna uppmuntrade utbildning f\u00f6r kvinnor och 1990 utgjorde kvinnor 45 procent av de som vidareutbildade sig (i j\u00e4mf\u00f6relse med 40 procent 1970) och 50 procent av studenterna vid h\u00f6gre utbildning (i j\u00e4mf\u00f6relse med 33 procent 1970). under kommunisternas styre var utbildning ocks\u00e5 ett s\u00e4tt att indoktrinera studenterna i den kommunistiska ideologin. innan man b\u00f6rjade i gymnasiet var man tvungen att arbeta ett \u00e5r. n\u00e4r man var klar med sin utbildning var man tvungen att arbeta \u00e4nnu ett \u00e5r f\u00f6r att sedan g\u00f6ra milit\u00e4rtj\u00e4nst. n\u00e4r kommunistregimen f\u00f6ll tog man bort den politiska och ideologiska skolningen fr\u00e5n utbildningarna och \u00e4mnen som demokrati och m\u00e4nskliga r\u00e4ttigheter tillkom. dock fick skolorna fortfarande stora st\u00f6d fr\u00e5n staten. man tog ocks\u00e5 bort arbets- och milit\u00e4rtj\u00e4nstg\u00f6ringskraven.\n\n\n=== v\u00e5rd ===\nenligt euro health consumer index 2009 \u00e4r det l\u00e4ttare att komma i kontakt med en l\u00e4kare i albanien \u00e4n i sverige. standarden p\u00e5 sjukv\u00e5rd i albanien utanf\u00f6r de st\u00f6rre st\u00e4derna och p\u00e5 akutsjukv\u00e5rden \u00e4r dock j\u00e4mf\u00f6relsevis l\u00e5g.\n\n\n== kultur ==\nalbanien har varit mer eller mindre isolerat fr\u00e5n resten av europa i flera hundra \u00e5r, synnerligen under kommunisttiden, som har bidragit till bevarandet av \u00e4ldre albansk kultur och traditioner. i viss bem\u00e4rkelse \u00e4r albanien ett levande museum fr\u00e5n det f\u00f6rflutna, i norra albanien till exempel \u00e4r sp\u00e5ren av det hederskultursamh\u00e4llet fortfarande m\u00e4rkbara.kulturen i albanien undertrycktes av den kommunistiska regeringen, som \u00e4ven f\u00f6rf\u00f6ljde albanska f\u00f6rfattare och intellektuella. ur detta uppstod ett litter\u00e4rt och kulturellt vakuum i syfte att skapa en ny nationell identitet baserad p\u00e5 den kommunistiska ideologin.den albanska kulturen \u00e4r rik p\u00e5 gammal mytologi med gott om sagov\u00e4sen. men den \u00e4r relativt ok\u00e4nd f\u00f6r v\u00e4sterl\u00e4ndsk publik.en urgammal albansk tradition som \u00e4n idag lever kvar \u00e4r blodsh\u00e4mnd. traditionen inf\u00f6rdes av den nordalbanska klanledaren lek\u00eb dukagjini som var en av skanderbegs samtida. reglerna f\u00f6rmedlades muntligen fr\u00e5n generation till generation och nedtecknades av en munk, shtjefen gjeqoui, 1929 och \u00f6versattes till italienska 1941.[k\u00e4lla beh\u00f6vs]det har framh\u00e5llits att denna tradition s\u00e4kert hj\u00e4lpte folk att inte ljuga, stj\u00e4la eller f\u00f6rol\u00e4mpa varandra och skapade s\u00e5lunda ett slags solidaritet inom de enskilda klanerna och mellan klanerna. \u00e5 andra sidan kunde sm\u00e5 of\u00f6rr\u00e4tter utvecklas till l\u00e5ngvariga blodsfejder, som kunde str\u00e4cka sig \u00f6ver flera generationer. fr\u00e4mst m\u00e4n \u00e4r offer eftersom kvinnor omn\u00e4mns i neds\u00e4ttande ordalag i de nertecknade kanun-sedv\u00e4njorna och anses d\u00e4rf\u00f6r ov\u00e4rdiga som h\u00e4mndobjekt. \u00e5r 2014 ans\u00e5gs omkring 3000 albanska familjer vara involverade i blodsfejder och sedan kommunismens fall har detta lett till cirka 10 000 mord.albansk folk-isopolyfoni ing\u00e5r i unesco:s lista \u00f6ver m\u00e4nsklighetens immateriella kulturarv.\n\n\n=== v\u00e4rldsarv ===\nberat,\nbutrint, en gammal ruinstad\ngjirokast\u00ebr, en gammal osmansk stad\n\n\n=== albanska k\u00f6ket ===\n\nm\u00e5nga av det albanska k\u00f6kets lokala matr\u00e4tter \u00e4r typiska f\u00f6r balkan och medelhavsomr\u00e5det men n\u00e5gra \u00e4r albanska specialiteter. det traditionella albanska huvudm\u00e5let \u00e4r lunchen som vanligtvis \u00e4ts tillsammans med en sallad p\u00e5 f\u00e4rska gr\u00f6nsaker: tomater, gurka, gr\u00f6n paprika, oliver, vin\u00e4ger och salt.\n\n\n=== konsthantverk ===\nalbanskt broderi \u00e4r pr\u00e4glat av turkiskt inflytande. karakteristiskt \u00e4r broderi med guld- och silvertr\u00e5d och kul\u00f6rta p\u00e4rlor.\n\n\n=== besa ===\nbesa \u00e4r ett kulturellt albanskt hedersord, som direkt \u00f6versatt betyder \"tro\" eller \"att h\u00e5lla l\u00f6ftet\" och \"hedersord\". ordet kommer ursprungligen ifr\u00e5n kanun av lek\u00eb dukagjini, som \u00e4r en samling av albanska traditionella seder och kulturella sedv\u00e4njor. besa \u00e4r en viktig del av en albansk familjs st\u00e5ndpunkt. ordet anv\u00e4nds ofta som ett exempel p\u00e5 \"albanianism\". den som br\u00f6t sin besa kunde bli avvisad ifr\u00e5n sitt samh\u00e4lle.\n\n\n=== litteratur ===\n\nn\u00e5gra av de viktigaste poeterna fr\u00e5n 1800-talets albanska litteratur var gjergj fishta (1871\u20131940), naim frash\u00ebri (1846\u20131900) och jeronim de rada (1814\u20131903). bland de mest k\u00e4nda f\u00f6retr\u00e4darna f\u00f6r den nyare prosan \u00e4r fan noli (1882\u20131965), mimoza ahmeti (1963\u2013) och anila wilms (1971\u2013). k\u00e4nda f\u00f6rfattare fr\u00e5n den albanska socialistiska realismens litteratur \u00e4r sterjo spasse (1914\u20131989), drit\u00ebro agolli (1931\u20132017) och den internationellt k\u00e4nde ismail kadare (1936\u2013).\n\n\n=== sport ===\nalbanien \u00e4r medlem i uefa, fifa och internationella olympiska kommitt\u00e9n.\neuropam\u00e4sterskapen i tyngdlyftning 2013 h\u00f6lls i tirana i albanien.fotboll \u00e4r i dag en av albaniens st\u00f6rsta sporter.\nalbaniens damlandslag i fotboll\nalbaniens herrlandslag i fotboll\n\n\n== internationella rankningar ==\n\n\n== se \u00e4ven ==\nalbaner i sverige\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== referenser ==\n\n\n=== noter ===\n\n\n== vidare l\u00e4sning ==\n albanien : en rapport om lagar och politiska f\u00e4ngslanden i socialistiska folkrepubliken albanien. stockholm: utg. 1984. libris 7749028. isbn 91-85418-36-6 \nblomqvist, lars erik (1967). albanien i storpolitiken. v\u00e4rldspolitikens dagsfr\u00e5gor, 0042-2754 ; 1967 :5. stockholm: utrikespolitiska institutet. libris 646623 \ndalhoff-nielsen, peter; knutsson, inge (1995). \u00f6rnarnas land : albanerna - ett folk i europa. tollarp: studiekamraten. libris 1940556. isbn 91-88576-08-6 \nghassemi, teymor; davoudi, faramarz (1983). kvinnans st\u00e4llning i iran, sverige och albanien. link\u00f6ping: samh\u00e4llsvetenskapliga institutitonen. libris 9219100 \nkadhammar, peter (2017). vi som var s\u00e5 lyckliga : liv och d\u00f6d i en kommunistisk diktatur. libris 19769778. isbn 9789127143616 \nkessle, gun; myrdal, jan (1970). albansk utmaning. en pan-bok, 99-0104304-2. stockholm: pan/norstedt. libris 8079616. https://runeberg.org/jmalbansk/ \nmyrdal, jan; kessle, gun (1987). den albanska utmaningen 1968-1986. norstedts faktapocket, 99-0515866-9 ([ny, ut\u00f6k. utg.]). stockholm: norstedt. libris 7154723. isbn 91-1-873171-6 \nqvick, ullmar (2004). mera hj\u00e4ltemod \u00e4n vete : [en dokument\u00e4rskildring om albanernas historia och samh\u00e4llsliv under 1900-talet]. trelleborg: drita. libris 9727052. isbn 91-631-5616-4 \nsiljeholm, ulla (2009). albanien, \u00f6rnarnas land. g\u00f6teborg: ulla siljeholm. libris 11504834. isbn 9789163344855 \nwikstr\u00f6m, kersti (1986). albansk folkkonst : i nordiska museet 13.11 1986 - 6.1 1987. stockholm: nordiska museet. libris 12919847 \n l\u00e4nder i fickformat. 516, albanien. stockholm: utrikespolitiska institutet. 2017. libris 20848364. isbn 978-91-7507-386-6 \n\n\n== externa l\u00e4nkar ==\n wikimedia commons har media som r\u00f6r albanien.\n kartor i wikimedia atlas relaterade till albanienalbaniens statliga turismorganisation"