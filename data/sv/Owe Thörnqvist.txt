"owe th\u00f6rnqvist, folkbokf\u00f6rd karl-gustav ove t\u00f6rnqvist, f\u00f6dd 12 mars 1929 i uppsala, \u00e4r en svensk s\u00e5ngare, musiker och l\u00e5tskrivare.\nth\u00f6rnqvist, som fortfarande (2023) \u00e4r aktiv som musiker, inledde sin karri\u00e4r 1953, och blev senare under samma decennium en av dem som f\u00f6rst lanserade rockmusiken i sverige. hans stil, med brett musikaliskt anslag och m\u00e5nga ordlekar, har j\u00e4mf\u00f6rts med povel ramels.\nbland m\u00e5nga k\u00e4nda l\u00e5tar av th\u00f6rnqvist kan n\u00e4mnas \u201drumba i engelska parken\u201d, \u201ddagny\u201d, och \u201dvarm korv boogie\u201d. 2016 blev han invald i swedish music hall of fame.owe th\u00f6rnqvist deltog i melodifestivalen 2017 som \u00e4ldsta deltagaren n\u00e5gonsin i t\u00e4vlingen med sitt bidrag boogieman blues.  han tog sig direkt till final i delt\u00e4vling 3 och slutade p\u00e5 en tolfte plats i finalen.\n\n\n== biografi ==\nowe th\u00f6rnqvist \u00e4r son till fabrik\u00f6ren sven th\u00f6rnqvist (1904\u20131972) och karin, f\u00f6dd sj\u00f6berg (1905\u20131996) och v\u00e4xte upp i stadsdelen luthagen. under ton\u00e5ren ut\u00f6vade han boxning, och blev bland annat uppl\u00e4ndsk junior- och distriktsm\u00e4stare. han avlade studentexamen vid uppsala h\u00f6gre allm\u00e4nna l\u00e4roverk, och b\u00f6rjade f\u00f6rst l\u00e4sa juridik vid uppsala universitet. \u00e5r 1957 blev han filosofie kandidat.\n\nowe th\u00f6rnqvist debuterade som artist 1953 med \"rumba i engelska parken\" och \"josefsson\", b\u00e5da i hans och rune eks revy bada med oss. han har varit aktiv inom den svenska musikbranschen i \u00f6ver 60 \u00e5r. p\u00e5 1950-talet var han en av de som f\u00f6rst lanserade rocken i sverige. l\u00e5ten \"diverse julboogie\" utkom 1955, \u00e5ret innan artister som elvis presley och bill haley slog igenom i usa. th\u00f6rnqvists l\u00e5t \"rotmosrock\" (1956) var den f\u00f6rsta skriven av en svensk artist som anv\u00e4nde sig av ordet \"rock\" i en l\u00e5ttitel.\nduetterna med ulla-bella fridh, \"titta titta\" (1956) och \"anders och brita\" (1956), blev stors\u00e4ljare och s\u00e5ldes i \u00f6ver 100 000 exemplar, enligt boken \"de legendariska \u00e5ren \u2013 metronome records\", utgiven av premium publishing.\nowe th\u00f6rnqvists stil har j\u00e4mf\u00f6rts med povel ramels, med h\u00e4nvisningar till s\u00e5v\u00e4l ordlekar som hans breda musikaliska anslag och l\u00e5nga revykarri\u00e4r; ramel har h\u00e4vdat att han och th\u00f6rnqvist var de f\u00f6rsta att introducera calypso i sverige. efter en incident i p\u00e5lsboda folkpark 1965, d\u00e4r th\u00f6rnqvist slog ner en berusad person som st\u00f6rde showen, bojkottades owe th\u00f6rnqvist av media och folkparker. th\u00f6rnqvist flyttade till spanien d\u00e4r han bodde i m\u00e5nga \u00e5r.\np\u00e5 1970-talet gjorde th\u00f6rnqvist comeback, f\u00f6rst med krogshowen p\u00e5 bacchi wapen 1976 i stockholm och senare med skivan \"blommor och eterneller\" 1979 (han fyllde samma \u00e5r femtio \u00e5r). th\u00f6rnqvist har sedan dess \u00e5terkommit med j\u00e4mna mellanrum: 1985 med 30-\u00e5rsjubileum p\u00e5 restaurang cabar\u00e9t, 1990 med en box inneh\u00e5llande 12 lp-skivor, 2005 med en ny cd och konsertturn\u00e9 samt 2009, d\u00e5 en jubileumsbox om totalt \u00e5tta cd-skivor och en dvd-skiva sl\u00e4pptes. \u00e5r 2009, 80 \u00e5r gammal, gjorde th\u00f6rnqvist ett bejublat avskedsframtr\u00e4dande p\u00e5 sin l\u00e5nga karri\u00e4r p\u00e5 scalateatern i stockholm med mr boogieman \u2013 tack och hej.\nowe th\u00f6rnqvist deltog i melodifestivalen 2017 med l\u00e5ten boogieman blues och blev d\u00e4rmed med god marginal den \u00e4ldste deltagaren n\u00e5gonsin. han tog sig d\u00e4r till final efter att ha t\u00e4vlat i tredje delt\u00e4vlingen.\nowe th\u00f6rnqvist \u00e4r engagerad i milj\u00f6fr\u00e5gor och i f\u00f6reningen artister mot narkotika (famn). en dokument\u00e4rfilm om owe th\u00f6rnqvist kom 2014.\n\n\n=== shower och st\u00e5uppkomik ===\nhan var pionj\u00e4r inom st\u00e5uppkomik i sverige, en stil som han odlade i sina krogshower p\u00e5 hamburger b\u00f6rs och berns i stockholm. tillsammans med  lill lindfors gjorde th\u00f6rnqvist showen adam och eva 1964 och jojatackarja 1965. owe th\u00f6rnqvist har \u00e4ven showat med anita lindblom, eva rydberg, laila westersund och lena hansson.\n\n\n=== kontroverser ===\nowe th\u00f6rnqvists sten\u00e5ldersvals wilma! fr\u00e5n 1962 var 1963 med i ett avsnitt av den tecknade serien familjen flinta. det amerikanska bolaget bakom serien, hanna-barbera productions, b\u00f6rjade f\u00f6rst hota med st\u00e4mning f\u00f6r att han anv\u00e4nt sig av fred flintas uttryck \"yabba dabba doo\". konflikten l\u00f6stes emellertid och l\u00e5ten kom i st\u00e4llet att ing\u00e5 i tv-serien.\nrocken ans\u00e5gs i sin barndom p\u00e5 1950-talet som v\u00e5gad och blev f\u00f6rem\u00e5l f\u00f6r moralpanik n\u00e4r den kom till sverige. 1966 blev tre l\u00e5tar av owe th\u00f6rnqvist, bland dem f\u00f6delsedagen, f\u00f6rsedda med d\u00f6dskallar och varningsetiketter i radions grammofonarkiv.\nowe th\u00f6rnqvists sverigebes\u00f6ket fr\u00e5n 1981 gavs \u00e5ter ut p\u00e5 samlingsvolymen d\u00e5-nu-alltid \u00e5r 2004 och orsakade vid nysl\u00e4ppet h\u00e4ftiga reaktioner. l\u00e5ten handlar om kriminella ligor, efter det att en n\u00e4rst\u00e5ende till th\u00f6rnqvist fallit offer f\u00f6r den s\u00e5 kallade uppsalaligan, och utm\u00e5lar en svart bild av tillst\u00e5ndet i det svenska samh\u00e4llet. \u201dtyv\u00e4rr valde rasistiska grupper att tolka in andra budskap, vilket \u00e4r h\u00f6gst beklagligt\u201d, har th\u00f6rnqvist sagt om l\u00e5ten.\n\n\n== familj ==\nowe th\u00f6rnqvist var 1968\u20131980 gift med sjukgymnasten anita tallroth (f\u00f6dd 1944) med vilken han har en son (f\u00f6dd 1969). sedan 14 december 2019 \u00e4r owe th\u00f6rnqvist gift med f\u00f6rl\u00e4ggaren berit gullberg (f\u00f6dd 1939), vilken han varit sambo med sedan mitten av 1980-talet.\n\n\n== produktioner ==\n\n\n=== diskografi (urval) ===\n1959 \u2013 14 x owe th\u00f6rnqvist\n1962 \u2013 owe th\u00f6rnqvist\n1964 \u2013 adam & eva (med lill lindfors)\n1965 \u2013 jojatackarja \u2013 owe & lill p\u00e5 berns (med lill lindfors)\n1979 \u2013 blommor och eterneller\n1981 \u2013 sverigebes\u00f6ket\n1990 \u2013 en box owe (12 lp/cd 1955\u20131987)\n1994 \u2013 27 singlar som slog\n1999 \u2013 jubileumsmix\n2000 \u2013 guldkorn\n2002 \u2013 owe th\u00f6rnqvist live\n2005 \u2013 recovered\n2009 \u2013 boogieman (8 cd+dvd+bok/box)\n\n\n=== musiktryck ===\nblommor och eterneller. stockholm: pandorec, 1980.\nowe's s\u00e5ngbok : singlar som slog 1955\u20131963. stockholm: pandorec, 1994.\nowe th\u00f6rnqvist \u2013 en gycklares visor. stockholm: notfabriken, 2004.\n\n\n=== l\u00e5tar av owe th\u00f6rnqvist (urval) ===\n\n\n=== teater ===\nroller\n\n\n== uppsalaanknytning ==\nth\u00f6rnqvists s\u00e5nger \u00e4r f\u00f6rankrade i det folkliga livet i uppsala. m\u00e5nga namn fr\u00e5n till exempel parker, gator och kaf\u00e9er n\u00e4mns i texterna:\n\n\n== priser och utm\u00e4rkelser ==\n1986 \u2013 svenska fonogramartistpriset\n2001 \u2013 grammis (juryns specialpris)\n2003 \u2013 evert taube-stipendiet\n2003 \u2013 uppsala kommuns f\u00f6rtj\u00e4nstmedalj (uagm)\n2004 \u2013 hans majest\u00e4t konungens medalj i guld av 8:e storleken (kon:sgm8) f\u00f6r en gedigen l\u00e5ngvarig kulturg\u00e4rning som visf\u00f6rfattare, s\u00e5ngare och komposit\u00f6r\n2004 \u2013 cornelis vreeswijk-stipendiet\n2011 \u2013 olrogstipendiet, delas ut av nyk\u00f6pings kommun och rotaryklubbarna\n2011 \u2013 nils ferlin-s\u00e4llskapets trubadurpris f\u00f6r att han \"skapat ett eget universum som han befolkat med s\u00e4regna livs\u00f6den\".\n2014 \u2013 fridolf rhudinpriset\n2014 \u2013 korvakademiens hederspris\n2016 \u2013 invald i swedish music hall of fame\n2018 \u2013 albert engstr\u00f6m-priset\nasteroiden 12671 th\u00f6rnqvist\n\n\n== referenser ==\n\n\n=== tryckta k\u00e4llor ===\nth\u00f6rnqvist, k g owe i vem \u00e4r det 2001, sid 1136\n\n\n=== webbk\u00e4llor ===\nowe th\u00f6rnqvist p\u00e5 discogs (engelska)\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r owe th\u00f6rnqvist.\ufeff\nofficiell webbplats\nowe th\u00f6rnqvists fanpage\nowe th\u00f6rnqvist p\u00e5 svensk filmdatabas\nowe th\u00f6rnqvist p\u00e5 svensk mediedatabas\nowe th\u00f6rnqvist p\u00e5 stockholms stadsteaters webbplats"