"f\u00f6rsta v\u00e4rldskriget, f\u00f6re h\u00f6sten 1939 kallat v\u00e4rldskriget eller det stora kriget, var en v\u00e4rldsomsp\u00e4nnande milit\u00e4r konflikt centrerad i europa som b\u00f6rjade den 28 juli 1914 och varade till den 11 november 1918. denna konflikt engagerade alla av v\u00e4rldens stormakter, samlade i tv\u00e5 motsatta allianser: de allierade (centrerad kring ententen: storbritannien, frankrike och ryssland) och centralmakterna (ursprungligen centrerad kring trippelalliansen: tyskland, \u00f6sterrike-ungern och italien, d\u00e4r italien bytte sida n\u00e4r det v\u00e4l tr\u00e4dde in i kriget). mer \u00e4n 70 miljoner soldater, d\u00e4ribland 60 miljoner europ\u00e9er, mobiliserades i ett av de st\u00f6rsta krigen i historien. mer \u00e4n nio miljoner soldater d\u00f6dades, vilket fr\u00e4mst berodde p\u00e5 stora tekniska framsteg i eldkraft, utan motsvarande inom r\u00f6rlighet. det var den sj\u00e4tte d\u00f6dligaste konflikten i v\u00e4rldshistorien och banade d\u00e4refter v\u00e4g f\u00f6r olika politiska f\u00f6r\u00e4ndringar s\u00e5som revolutioner i de ber\u00f6rda l\u00e4nderna.l\u00e5ngsiktiga orsaker till kriget inkluderar stormakternas imperialistiska utrikespolitik i europa, inklusive brittiska imperiet, kejsard\u00f6met tyskland, \u00f6sterrike-ungern, osmanska riket, kejsard\u00f6met ryssland, frankrike och italien. mordet den 28 juni 1914 p\u00e5 \u00e4rkehertig franz ferdinand av \u00f6sterrike, tronarvinge i \u00f6sterrike-ungern, av en serbisk nationalist, gavrilo princip, var den omedelbara utl\u00f6sande orsaken till kriget. det resulterade i ett ultimatum till kungariket serbien. med tysklands st\u00f6d formulerade \u00f6sterrike-ungern ett ultimatum som serbien i princip inte kunde acceptera. med st\u00f6d av frankrike uppmuntrade ryssland serbien att avvisa \u00f6sterrikes ultimatum. flera allianser som bildats under de tidigare decennierna \u00e5kallades och inom n\u00e5gra veckor l\u00e5g stormakterna i krig. via stormakternas kolonier spred sig konflikten snart \u00f6ver v\u00e4rlden.\nden 28 juli inleddes konflikten med den \u00f6sterrikisk-ungerska invasionen av serbien, f\u00f6ljt av rysslands allm\u00e4nna mobilisering den 30 juli. den 1 augusti s\u00e5g sig tyskland tvingat att mobilisera och d\u00e4rp\u00e5 f\u00f6ljde den tyska invasionen av belgien, luxemburg och frankrike, och en rysk attack p\u00e5 tyskland. efter att den tyska marschen mot paris stoppats, hamnade v\u00e4stfronten i ett statiskt utmattningskrig med en skyttegravslinje som knappt kom att f\u00f6r\u00e4ndras fram till 1917. i \u00f6st k\u00e4mpade den ryska arm\u00e9n framg\u00e5ngsrikt mot de \u00f6sterrikisk-ungerska styrkorna men tvingades tillbaka av den tyska arm\u00e9n. ytterligare fronter \u00f6ppnades efter att det osmanska riket gick med i kriget 1914, italien och bulgarien 1915 och rum\u00e4nien 1916. kejsard\u00f6met ryssland kollapsade 1917, och ryssland l\u00e4mnade kriget efter oktoberrevolutionen senare samma \u00e5r. efter en tysk offensiv l\u00e4ngs v\u00e4stfronten 1918 intr\u00e4dde usa i kriget och de allierade motade tillbaka de tyska arm\u00e9erna i en serie av framg\u00e5ngsrika offensiver. tyskland, som hade egna problem med revolution\u00e4rer vid denna tidpunkt, kom \u00f6verens om en vapenvila den 11 november 1918, senare k\u00e4nd som stillest\u00e5ndsdagen. kriget resulterade i seger f\u00f6r de allierade.\nn\u00e4r kriget avslutades hade fyra stora imperier \u2013 tyska, ryska, \u00f6sterrikisk-ungerska och det osmanska imperiet \u2013 blivit milit\u00e4rt och politiskt besegrade och upph\u00f6rde att existera. efterf\u00f6ljande stater i de f\u00f6rstn\u00e4mnda tv\u00e5 f\u00f6rlorade en stor del av sitt territorium, medan de tv\u00e5 sistn\u00e4mnda avvecklades helt. centraleuropas kartbild fick ritas om i m\u00e5nga mindre stater. nationernas f\u00f6rbund bildades i hopp om att f\u00f6rhindra att en liknande konflikt skulle blossa upp i framtiden. den europeiska nationalismen som uppkom ur kriget och uppl\u00f6sningen av imperier och \u00e5terverkningarna av tysklands nederlag och versaillesfreden \u00e4r allm\u00e4nt accepterade faktorer som bidrog till andra v\u00e4rldskriget.\n\n\n== etymologi ==\nf\u00f6re andra v\u00e4rldskriget var kriget \u00e4ven k\u00e4nt som stora kriget, v\u00e4rldskriget, kejsarens krig, nationernas krig, kriget i europa eller europeiska kriget. i storbritannien och usa kallades det vanligtvis the great war. i frankrike och belgien kallades det ibland la guerre du droit (kriget f\u00f6r r\u00e4ttvisa) eller la guerre pour la civilisation / de oorlog tot de beschaving (kriget f\u00f6r civilisationen), s\u00e4rskilt p\u00e5 medaljer och minnesm\u00e4rken.\nden tidigast k\u00e4nda anv\u00e4ndningen av termen f\u00f6rsta v\u00e4rldskriget framtr\u00e4dde under kriget. den tyska biologen och filosofen ernst haeckel skrev kort efter krigets b\u00f6rjan:\n\ntermen anv\u00e4ndes igen mot slutet av kriget. engelska journalisten charles \u00e0 court repington skrev:\n\nben\u00e4mningarna world war i och first world war blev b\u00e5da standard (i usa respektive storbritannien) med b\u00f6rjan omkring 1940 till 1942. innan dess anv\u00e4ndes ben\u00e4mningen the great war, enligt uppgifter fr\u00e5n google books ngram viewer d\u00e4r man har j\u00e4mf\u00f6rt engelskspr\u00e5kiga b\u00f6cker och tidskrifter publicerade mellan 1914 och 2000.\n\n\n=== svensk etymologi ===\ni sverige f\u00f6rekom ben\u00e4mningen \"v\u00e4rldskriget\" f\u00f6r konflikten \u00e4nda fram till sent 1930-tal. under andra v\u00e4rldskriget kallades kriget initialt f\u00f6r \"f\u00f6rra v\u00e4rldskriget\", eftersom d\u00e5varande krig ej f\u00e5tt fastst\u00e4llt namn (exempelvis \"stormaktskriget\").begreppet \"vk1\" (\"v\u00e4rldskrig 1\") f\u00f6rekommer i begr\u00e4nsad utstr\u00e4ckning som f\u00f6rkortning f\u00f6r f\u00f6rsta v\u00e4rldskriget, m\u00f6jligtvis en svensk \u00f6vers\u00e4ttning av engelska: wwi (\"world war i\") ursprungligen. i samma utstr\u00e4ckning f\u00f6rekommer vk2 ibland f\u00f6r andra v\u00e4rldskriget.\n\n\n== bakgrund ==\n\n\n=== politiska och milit\u00e4ra allianser ===\nunder 1800-talet hade de stora europeiska makterna anstr\u00e4ngt sig f\u00f6r att uppr\u00e4tth\u00e5lla en maktbalans i hela europa, vilket \u00e5r 1900 resulterade i ett komplicerat n\u00e4tverk av politiska och milit\u00e4ra allianser \u00f6ver hela kontinenten. dessa hade b\u00f6rjat \u00e5r 1815 med den heliga alliansen mellan preussen, ryssland och \u00f6sterrike. 1872 f\u00f6rhandlade den tyska rikskanslern otto von bismarck fram en inofficiell allians - trekejsarf\u00f6rbundet - mellan \u00f6sterrike-ungern, ryssland och tyskland. alliansen f\u00f6ll samman i mitten av 1870-talet i anslutning till det rysk-turkiska kriget 1877-1878 d\u00e5 \u00f6sterrike-ungern uttryckte oro \u00f6ver rysslands aggressiva utrikespolitik. som en f\u00f6ljd av f\u00f6rbundets os\u00e4kra framtid och f\u00f6r att knyta \u00f6sterrike-ungern n\u00e4rmre tyskland f\u00f6rhandlade bismarck 1879 fram en dubbelallians mellan de b\u00e5da l\u00e4nderna. risken att tyskland skulle hamna i krig mot ryssland gjorde att bismarck ville knyta \u00f6sterrike-ungern n\u00e4rmre tyskland. syftet med alliansen var \u00e4ven att minska rysslands inflytande p\u00e5 balkan och ta \u00f6ver det maktvakuum som det osmanska riket l\u00e4mnade efter sig. 1882 utvidgades dubbelalliansen till att omfatta \u00e4ven italien i det som blev k\u00e4nt som trippelalliansen.n\u00e5gra \u00e5r senare, efter mordet p\u00e5 tsar alexander ii 1881, \u00e5terupplivades trekejsarf\u00f6rbundet p\u00e5 nytt men kom att avvecklas 1887, som en f\u00f6ljd av stigande sp\u00e4nningar p\u00e5 balkan mellan ryssland och \u00f6sterrike-ungern. i hemlighet tecknade tyskland och ryssland ett \u00e5terf\u00f6rs\u00e4kringsf\u00f6rdrag samma \u00e5r som trekejsarf\u00f6rbundet f\u00f6ll samman, men eftersom det aldrig f\u00f6rnyades av vilhelm ii 1890 s\u00e5 kom ryssland i st\u00e4llet att alliera sig med frankrike. 1904 f\u00f6rseglade storbritannien en allians med frankrike, entente cordiale, och 1907 undertecknade storbritannien och ryssland den anglo-ryska konventionen. detta system av \u00f6verlappande bilaterala avtal bildade trippelententen.sedan b\u00e5de napoleonkrigen och inte minst det fransk-tyska kriget 1870-1871 fanns det en stark rivalitet mellan frankrike och tyskland (ett flertal tyska stater f\u00f6re 1871). tysklands seger \u00f6ver frankrike etablerade b\u00e5de en tilltro till den preussiska militarismen och innebar att tyskland annekterade viktiga landomr\u00e5den fr\u00e5n frankrike: alsace-lorraine. frankrike kom att hysa en stark revanschlust och var mycket m\u00e5na om att \u00e5terta de landomr\u00e5den man f\u00f6rlorat. fiendskapen mellan tyskland och frankrike kom att bidra dels till de h\u00e5rda striderna p\u00e5 v\u00e4stfronten under kriget, dels till de h\u00e5rda villkor mot tyskland som angavs i versaillesfreden 1919.\n\n\n=== ekonomisk utveckling ===\ntysklands industriella och ekonomiska makt hade vuxit kraftigt efter tysklands enande 1871. fr\u00e5n mitten av 1890-talet och fram\u00e5t anv\u00e4nde wilhelm ii:s regering denna bas f\u00f6r att satsa betydande ekonomiska resurser f\u00f6r att bygga upp kaiserliche marine, den tyska kejserliga flottan, som grundades av amiral alfred von tirpitz som utmanade brittiska royal navy om herrav\u00e4ldet \u00f6ver v\u00e4rldshaven. b\u00e5da nationerna str\u00e4vade efter ett \u00f6rlogsfartyg \u00f6ver 10 000 ton. n\u00e4r det banbrytande nya slagskeppet hms dreadnought sj\u00f6sattes 1906 ut\u00f6kade den brittiska flottan sitt redan betydande \u00f6vertag \u00f6ver sina tyska konkurrenter. kapprustningen mellan storbritannien och tyskland spred sig s\u00e5 sm\u00e5ningom till resten av europa d\u00e4r samtliga stormakter lade ner en avsev\u00e4rd del av sin industriella produktion p\u00e5 att f\u00f6rbereda sig p\u00e5 ett kommande europeiskt storkrig. mellan 1908 och 1913 \u00f6kades de milit\u00e4ra utgifterna f\u00f6r de europeiska stormakterna med 50 %.\u00f6sterrike-ungern provocerade fram bosnienkrisen 1908\u20131909 genom att officiellt annektera det tidigare osmanska territoriet bosnien och hercegovina vilket de hade ockuperat sedan 1878. detta f\u00f6rargade kraftigt kungariket serbien och dess beskyddare, det panslaviska och ortodoxa kejsard\u00f6met ryssland. det ryska maktspelet destabiliserade regionen som kallades f\u00f6r \"europas krutdurk\".\u00e5r 1912 och 1913 utk\u00e4mpades f\u00f6rsta balkankriget mellan balkanf\u00f6rbundet och det splittrade osmanska riket. det resulterande londonf\u00f6rdraget krympte ytterligare det osmanska imperiet genom skapandet av en sj\u00e4lvst\u00e4ndig albansk stat medan det territoriella innehavet av bulgarien, serbien, montenegro och grekland utvidgades. n\u00e4r bulgarien attackerade b\u00e5de serbien och grekland den 16 juni 1913 f\u00f6rlorade man det mesta av makedonien till serbien och grekland och s\u00f6dra dobrudzja till rum\u00e4nien i det 33 dygn l\u00e5nga andra balkankriget som ytterligare destabiliserade regionen.\n\n\n== julikrisen och krigsutbrottet ==\n\n\n=== julikrisen ===\n\nden 28 juni 1914 m\u00f6rdades \u00e4rkehertig franz ferdinand av \u00f6sterrike, arvtagaren till \u00f6sterrike-ungerns tron, och hans fru i sarajevo av gavrilo princip, en bosnisk-serbisk student och medlem i unga bosnien. morden utl\u00f6ste en rad diplomatiska intriger mellan \u00f6sterrike-ungern, tyskland, ryssland, frankrike och storbritannien i vad som kallats julikrisen. \u00f6sterrike-ungern ville slutgiltigt g\u00f6ra slut p\u00e5 serbiskt inflytande i bosnien och \u00f6verl\u00e4mnade ett ultimatum till serbien med tio krav som medvetet utformats f\u00f6r att vara oacceptabla f\u00f6r serbien f\u00f6r att provocera fram ett krig. innan \u00f6sterrike-ungern hade formulerat sitt ultimatum hade man konsulterat tyskland som gav donaumonarkin (\u00f6sterrike-ungern) sitt fulla st\u00f6d f\u00f6r ett agerande mot serbien. n\u00e4r serbien endast gick med p\u00e5 \u00e5tta av de tio kraven f\u00f6rklarade \u00f6sterrike-ungern krig 28 juli 1914.\n\n\n=== krigsutbrottet ===\nryssland ville inte l\u00e5ta \u00f6sterrike-ungern k\u00f6ra \u00f6ver dess serbiska allierade p\u00e5 balkan, och beordrade en mobilisering av delar av arm\u00e9n den 25 och allm\u00e4n mobilisering den 30 juli. tyskland mobiliserade den 1 augusti 1914 och samma dag mobiliserade frankrike, som s\u00e5g en chans att ta tillbaka alsace-lorraine som tyskland er\u00f6vrat under fransk-tyska kriget. tyskland f\u00f6rklarade krig mot ryssland samma dag, som en respons p\u00e5 landets mobilisering. eftersom ryssland var allierad med frankrike f\u00f6rklarade tyskland den 3 augusti krig \u00e4ven mot frankrike, med tanken p\u00e5 att anfalla via det neutrala belgien. tysklands anfall mot frankrike genom belgien fick storbritannien att reagera. belgien hade sedan ett internationellt f\u00f6rdrag 1839 ansetts neutralt. n\u00e4r tyskland br\u00f6t mot den neutraliteten kunde den brittiska regeringen enas. storbritannien f\u00f6rklarade krig mot tyskland den 4 augusti 1914 efter ett \"otillfredsst\u00e4llande svar\" p\u00e5 kravet att respektera belgiens neutralitet.h\u00e4ndelsekedjan med \u00f6msesidiga krigsf\u00f6rklaringar kallas svarta veckan. \u00f6ver hela europa fanns ett brett folkligt st\u00f6d f\u00f6r krig, som alla var \u00f6vertygade skulle vara snabbt och framg\u00e5ngsrikt. trots att europeiska socialister l\u00e4nge f\u00f6rordat internationell solidaritet mellan arbetare, s\u00e5 kom \u00e4ven m\u00e5nga arbetare att uttrycka nationalistiska sympatier, inte minst i frankrike.31 juli m\u00f6rdades den ledande franske socialisten och krigsmotst\u00e5ndaren jean jaur\u00e8s av en ung fransk nationalist. jaur\u00e8s s\u00e5gs av m\u00e5nga samtida som en av de sista att kunna f\u00f6rhindra ett stort europeiskt krig. under tiden f\u00f6re krigsutbrottet hade han rest runt europa i ett f\u00f6rs\u00f6k att organisera arbetare och f\u00f6rm\u00e5 dem att strejka f\u00f6r att f\u00f6rhindra ett europeiskt krig.\n\n\n== krigets f\u00f6rlopp ==\n\n\n=== v\u00e4stfronten ===\n\nv\u00e4stfronten var den krigssk\u00e5deplats d\u00e4r st\u00f6rst styrkor var koncentrerade. operationerna inleddes med att den tyska s\u00e5 kallade schlieffenplanen \u00e5r 1914 f\u00f6rs\u00f6kte genomf\u00f6ras med en kringg\u00e5ende r\u00f6relse mot paris genom belgien. tyskarnas plan misslyckades efter ett framg\u00e5ngsrikt franskt, brittiskt och belgiskt motanfall, vilket tillsammans med slaget vid marne och slaget vid ypern fick arm\u00e9erna att gr\u00e4va ner sig i skyttegravar. fr\u00e5n 1914 kom kriget p\u00e5 v\u00e4stfronten att f\u00f6rvandlas till ett blodigt st\u00e4llningskrig som varade \u00e5tminstone fram till 1917.i februari 1916 f\u00f6rs\u00f6kte centralmakterna sl\u00e5 igenom stillest\u00e5ndet genom ett anfall mot staden verdun i norra frankrike. tanken var att d\u00f6da tillr\u00e4ckligt m\u00e5nga franska soldater f\u00f6r att den franska arm\u00e9n skulle mista sin stridskraft. det tyska anfallet misslyckades p\u00e5 grund av ett kraftigt franskt motst\u00e5nd. b\u00e5de den tyska och franska sidan f\u00f6rlorade soldater i en omfattning som varit ot\u00e4nkbar f\u00f6re kriget: mellan 300 000 - 400 000 soldater fr\u00e5n b\u00e5da sidor ber\u00e4knas ha mist livet under slaget vid verdun.samma \u00e5r f\u00f6rs\u00f6kte storbritannien och frankrike att p\u00e5 ett liknande s\u00e4tt ta sig igenom de tyska st\u00e4llningarna genom slaget vid somme. i juli attackerade ententen l\u00e4ngs med floden sommes dalg\u00e5ng. ett nytt inslag i attacken var anv\u00e4ndningen av stridsvagnar. de milit\u00e4ra framg\u00e5ngarna lyste dock med sin fr\u00e5nvaro, i november 1916 hade britterna och fransm\u00e4nnen er\u00f6vrat ett par hundra meter fr\u00e5n centralmakterna, d\u00e5 till priset av flera hundratusentals d\u00f6da. under slaget ber\u00e4knas tyskland ha f\u00f6rlorat en halv miljon m\u00e4nniskor, f\u00f6r storbritannien och frankrike ber\u00e4knas 400 000, respektive 200 000 soldater ha d\u00f6dats.under v\u00e5ren 1918 satsade tyskland sina sista krafter p\u00e5 ett anfall med m\u00e5let att segra innan usa:s arm\u00e9 blivit fulltalig. det misslyckades och under h\u00f6sten fram till vapenstillest\u00e5ndet 11 november avancerade ententens arm\u00e9er mot tyskland.\n\n\n=== \u00f6stfronten ===\n\np\u00e5 \u00f6stfronten stred kejsard\u00f6met tyskland och \u00f6sterrike-ungern mot ryssland fram till freden i brest-litovsk i mars 1918 d\u00e5 bolsjevikerna sl\u00f6t en separatfred med kejsard\u00f6met tyskland.\noperationerna inleddes i augusti 1914 med att ryssland samlade tv\u00e5 arm\u00e9er f\u00f6r att anfalla ostpreussen. med iver att uppfylla sin pakt med frankrike anf\u00f6ll de ryska arm\u00e9f\u00f6rbanden innan de hade f\u00e5tt alla sina f\u00f6rst\u00e4rkningar, vilket visade sig vara ett \u00f6desdigert misstag. samordningen mellan de b\u00e5da arm\u00e9erna var ocks\u00e5 d\u00e5lig: i praktiken opererade de utan inb\u00f6rdes kontakt. tyskarna drog sig undan, men den tyska 8:e arm\u00e9n under ledning av hindenburg lyckades sedan genomf\u00f6ra en dj\u00e4rv omringning av den ryska 2:a arm\u00e9n under aleksander samsonov som krossades. segern i slaget vid tannenberg gav tyskarna initiativet i forts\u00e4ttningen. samtidigt genomf\u00f6rdes komplicerade strider och r\u00f6relser mellan de ryska och \u00f6sterrikisk-ungerska arm\u00e9erna i galizien. i slutet av september tvingades \u00f6sterrikarna retirera till karpaterna efter att arm\u00e9n f\u00f6rlorat 400 000 man.\ntill skillnad fr\u00e5n v\u00e4stfrontens skyttegravskrig, f\u00f6rblev kriget p\u00e5 \u00f6stfronten relativt r\u00f6rligt under hela f\u00f6rsta v\u00e4rldskriget.\n\n\n=== balkan ===\n\ni augusti 1914 ryckte den \u00f6sterrikisk-ungerska arm\u00e9n in i serbien. geografin underl\u00e4ttade dock f\u00f6r f\u00f6rsvararna. det f\u00f6rsta anfallet misslyckades men efter ett nytt anfall i september kunde efter f\u00f6rh\u00e5llandevis sv\u00e5ra f\u00f6rluster belgrad ockuperas i december. den serbiska arm\u00e9n gick till motanfall och kunde innan jul kasta ut den \u00f6sterrikiska arm\u00e9n ur landet.\nefter att bulgarien 1915 anslutit sig till centralmakterna anf\u00f6lls serbien p\u00e5 nytt av tyska och \u00f6sterrikiska trupper. den serbiska arm\u00e9n tvingades retirera \u00e4nda till albanien och hela serbien ockuperades. ockupationen varade \u00e4nda till h\u00f6sten 1918 n\u00e4r en brittisk-fransk expeditionsk\u00e5r fr\u00e5n saloniki kunde tvinga bulgarien till fredsf\u00f6rhandlingar.\nrum\u00e4nien ansl\u00f6t sig 1916 till ententen med f\u00f6rdraget i bukarest men besegrades snabbt av centralmakterna och tvingades till fred 1917.\n\n\n=== italien ===\n\nitalien var till en b\u00f6rjan neutralt men sl\u00f6t den 26 april 1915 ett hemligt avtal i london med ententen om att \u00e5sidos\u00e4tta trippelalliansen och g\u00e5 med i kriget p\u00e5 ententsidan. f\u00f6r att \u00f6vertyga italien hade de lovats omfattande landomr\u00e5den, bland annat trentino, trieste, sydtyrolen, gorizia, istrien och norra dalmatien. den 23 maj 1915 f\u00f6rklarade italien krig mot \u00f6sterrike-ungern enligt avtalet. de f\u00f6rsta anfallen riktades \u00f6sterut, men upph\u00f6rde snart p\u00e5 grund av \u00f6versv\u00e4mningar i floden isonzo och kriget \u00f6vergick till skyttegravsstrider. det italienska landskapet gjorde att en f\u00f6rsvarare med full kontroll \u00f6ver alperna hade stora f\u00f6rdelar och trots enorma f\u00f6rluster under isonzoslagen 1915-16 kunde inte italienarna mer \u00e4n tillf\u00e4lligt rycka fram\u00e5t. under de fyra f\u00f6rsta slagen runt isonzo - mellan juni-december 1915 - dog 280 000 soldater. i maj 1916 gick \u00f6sterrike-ungern till motangrepp fr\u00e5n trentino och ner mot den venetianska sl\u00e4tten. italien omorganiserade arm\u00e9n och lyckades delvis sl\u00e5 tillbaka \u00f6sterrike. mot augusti samma \u00e5r hade italien er\u00f6vrat provinsen gorizia och den 28 augusti f\u00f6rklarade italien krig \u00e4ven mot tyskland. under 1916 f\u00f6rlorade italien sammanlagt 500 000 soldater.1917 lyckades centralmakterna tvinga tillbaka den italienska arm\u00e9n fr\u00e5n caporetto. italienarna lyckades, med viss hj\u00e4lp av franska och engelska divisioner, stabilisera fronten vid en bef\u00e4st linje l\u00e4ngs piavefloden. \u00f6sterrike-ungern gjorde ett f\u00f6rs\u00f6k att bryta igenom vid piave i juni 1918 men d\u00e4rmed var dubbelmonarkins anfallskraft utt\u00f6md. under slaget vid vittorio veneto  i slutet av oktober kunde italienarna bryta igenom varefter den \u00f6sterrikisk-ungerska arm\u00e9n f\u00f6ll samman liksom strax d\u00e4refter hela kejsard\u00f6met.\n\n\n=== osmanska riket ===\n\ndet osmanska riket ansl\u00f6t sig till centralmakterna efter att ett hemligt avtal om osmansk-tysk allians skrevs under 2 augusti 1914. osmanska riket hotade i och med detta ryssland i norr samt den brittiska suezkanalen och britternas handel med indien, iran och egypten i s\u00f6der. \np\u00e5 arabiska halv\u00f6n ig\u00e5ngsattes 1916 ett v\u00e4pnat uppror, arabrevolten, mot det osmanska riket med m\u00e5l att n\u00e5 sj\u00e4lvst\u00e4ndighet f\u00f6r ett enat arabiskt rike i mellan\u00f6stern. den legendariske brittiske kaptenen t.e. lawrence som d\u00e5 var envoy\u00e9 \u00e5t brittiska utrikesdepartements arabiska byr\u00e5 i kairo lyckades ena de olika arabiska stammarna och f\u00e5 till st\u00e5nd ett omfattande gerillakrig mot osmanernas milit\u00e4ra infrastruktur. \n\n\n=== afrika ===\nstrider i brittiska, franska och tyska kolonier i afrika var bland de f\u00f6rsta som utk\u00e4mpades under kriget. franska och brittiska styrkor invaderade det tyska protektoratet togoland 7 augusti 1914. tyskland svarade med att g\u00e5 in i sydafrika fr\u00e5n tyska sydv\u00e4stafrika, en konflikt som fortgick i sporadisk form under hela resten av kriget. de tyska kolonialtrupperna i tyska \u00f6stafrika under paul von lettow-vorbeck utk\u00e4mpade ett gerillakrig och kapitulerade f\u00f6rst tv\u00e5 veckor efter stillest\u00e5ndet utropades i europa.\n\n\n=== \u00f6stasien och stilla havet ===\nnya zeeland ockuperade tyska samoa 30 augusti 1914. den 11 september samma \u00e5r landsteg en australiensisk styrka p\u00e5 nya pommern, d\u00e5 en del av tyska nya guinea. den 28 oktober s\u00e4nkte tyska kryssaren emden den ryska kryssaren zjemtjug i slaget vid penang i malackasundet. japan annekterade tysklands mikronesiska kolonier och intog den kinesiska staden qingdao efter en dryg veckas bel\u00e4gring i november 1914. inom n\u00e5gra m\u00e5nader hade ententen intagit samtliga tyska territorier i stilla havet; endast n\u00e5gra hj\u00e4lpfartyg som jagade handelsfartyg och n\u00e5gra enklaver i nya guinea kvarstod.\n\n\n== krigsslutet ==\nefter den ryska revolutionen och den f\u00f6ljande freden i brest-litovsk 1918 drog sig ryssland ur kriget. den tyska arm\u00e9n kunde avancera \u00f6sterut och samtidigt l\u00f6sg\u00f6ra stora m\u00e4ngder trupper f\u00f6r insatser p\u00e5 v\u00e4stfronten. nu ansl\u00f6t sig \u00e4ven usa till ententen och s\u00e4nde \u00f6ver tv\u00e5 miljoner soldater till europa. den sista tyska offensiven 1918, lyckades pressa fram fronterna mot paris, men de tyska trupperna hejdades snart och drevs tillbaka.\nefter en revolution i tyskland beg\u00e4rde de vapenvila. den 11 november 1918 kl. 11:00 upph\u00f6rde striderna och stillest\u00e5ndsdagen h\u00f6gtidligh\u00e5lls fortfarande i frankrike och storbritannien. tysklands kejsare wilhelm ii tvingades abdikera och flydde till nederl\u00e4nderna.\n\n\n== skuldfr\u00e5gan ==\nvar skulden och orsaken till krigsutbrottet ligger har diskuterats intensivt. bland f\u00f6rklaringarna finns ofta faktorer som allianssystemets uppbyggnad, upprustningen, nationalism, rubbningar i den ekonomiska balansen, imperialistisk konkurrens och en milit\u00e4r mobilisering som visade sig vara sv\u00e5r att \u00e5terst\u00e4lla n\u00e4r den v\u00e4l beordrats. men segrarmakterna slog fast i fredstraktatet, artikel 231, att det var tyskland och dess allierade som var ansvariga f\u00f6r kriget och dess f\u00f6ljder. andra ifr\u00e5gasatte denna syn och pekade ist\u00e4llet p\u00e5 maktbalansens sammanbrott. men kriget sj\u00e4lvt visade snarare att det fanns en maktbalans, som d\u00e4remot kunde rubbas av bland annat revolutioner. tysklands skuld betonades dock allt kraftigare efter andra v\u00e4rldskriget, och vissa historiker har talat om en tysk \"s\u00e4rv\u00e4g\" fr\u00e5n 1871 till 1945 som fr\u00e4msta f\u00f6rklaring till bland annat f\u00f6rsta v\u00e4rldskriget. marxistiska forskare har i sin tur ist\u00e4llet menat att kriget var en naturlig f\u00f6ljd av kapitalismens utveckling.\n\n\n== f\u00f6ljder ==\nuppemot 20 miljoner m\u00e4nniskor dog av direkta krigsorsaker. ententmakternas blockad av tyska hamnar f\u00f6re och efter fredsslutet orsakade ytterligare m\u00e5nga civila offer. i den sv\u00e5ra epidemi av spanska sjukan som br\u00f6t ut efter krigsslutet och som var direkt relaterad till den krigstr\u00f6tta situationen i europa dog n\u00e4rmare 50 miljoner m\u00e4nniskor.\nde politiska omv\u00e4lvningarna som f\u00f6ljde freden i versailles och p\u00e5f\u00f6ljande fredsavtal lade grunden f\u00f6r det moderna europa. flera stormakter gick under genom kriget. \u00f6sterrike-ungern splittrades, ryssland blev sovjetunionen och osmanska riket blev turkiet. flera nya stater blev till: tjeckoslovakien, polen, jugoslavien, finland, estland, lettland och litauen. tyskland f\u00f6rlorade sina kolonier i burundi, rwanda, tanzania (det s\u00e5 kallade tyska \u00f6stafrika), namibia (tyska sydv\u00e4stafrika), togo (togoland), kamerun och papua nya guinea (tyska nya guinea) samt intressesf\u00e4rerna i shandong (shantung).\natt ententen ingenstans lyckats komma in p\u00e5 tyskt territorium under kriget underst\u00f6dde uppfattningen att tyskarna inte beh\u00f6vde st\u00e5 som f\u00f6rlorare efter kriget. (detta kallas ofta f\u00f6r \"dolkst\u00f6tslegenden\", som skulle betyda att tyskarna hade kunnat vinna om det inte hade varit f\u00f6r svekfulla politiker i berlin). freden som sl\u00f6ts i versailles var mycket h\u00e5rd mot tyskland och kr\u00e4vde landet p\u00e5 enorma skadest\u00e5nd, vilket bidrog till en k\u00e4nsla av f\u00f6r\u00f6dmjukelse som i sin tur var grogrund f\u00f6r extremistiska r\u00f6relser och som ledde till nazisternas seger och p\u00e5 sikt andra v\u00e4rldskriget.\nrevolutionen i ryssland 1917, som hade sin direkta upprinnelse i de sv\u00e5ra f\u00f6rh\u00e5llanden som r\u00e5dde under kriget, ledde i f\u00f6rl\u00e4ngningen till bolsjevikernas makt\u00f6vertagande och till en socialistisk r\u00e5dsrepublik. i den oreda som d\u00e5 r\u00e5dde i ryssland, blev det 1917 ocks\u00e5 m\u00f6jligt f\u00f6r finland att frig\u00f6ra sig fr\u00e5n det ryska styret, vilket ocks\u00e5 ledde till finska inb\u00f6rdeskriget.\njapan gick in i f\u00f6rsta v\u00e4rldskriget p\u00e5 ententens sida. under f\u00f6rsta v\u00e4rldskriget bef\u00e4ste japan sin position som stormakt och striderna som i huvudsak bek\u00e4mpades mot tyska intressen i asien inbegrep v\u00e4rldens f\u00f6rsta flyganfall fr\u00e5n hangarfartyg. japanska flottan bistod \u00e4ven storbritannien och skickade krigsfartyg till sydafrika och malta. japans deltagande i f\u00f6rsta v\u00e4rldskriget resulterade i (se versaillesfreden 28 juni 1919) att tysklands r\u00e4ttigheter i shandongprovinsen \u00f6verf\u00f6rdes till japan. vidare annekterade japan tysklands mandat \u00f6ver ett antal \u00f6ar i stilla havet.\ni \u00f6stasien skapade fredsavtalet starka sp\u00e4nningar mellan kina och japan, som b\u00e5da bist\u00e5tt ententen i kampen mot centralmakterna, d\u00e5 tysklands besittningar i kina (shandong) kom att \u00f6verf\u00f6ras till japan ist\u00e4llet f\u00f6r att \u00e5terl\u00e4mnas till kina. de kinesiska delegaterna skrev aldrig p\u00e5 avtalet, och i kina gav resultatet av fredsf\u00f6rhandlingarna upphov till fj\u00e4rde maj-r\u00f6relsen.\nmots\u00e4ttningar mellan usa och japan uppkom \u00e4ven i samband med versaillesfreden och uppr\u00e4ttandet av nationernas f\u00f6rbund. detta hade bland annat sin upprinnelse med avsl\u00e5endet av det japanska f\u00f6rslaget om en klausul om j\u00e4mb\u00f6rdighet mellan raser (genom till\u00e4gg till artikel 21 i f\u00f6rdraget om nationernas f\u00f6rbund). motst\u00e5ndet kom fr\u00e5n framf\u00f6rallt britterna (efter bland annat lyckad lobbying mot f\u00f6rslaget av australien (se white australia policy)) och usa. f\u00f6rslaget (the racial equality proposal, 1919) erh\u00f6ll en r\u00f6stmajoritet men ordf\u00f6randen, tillika usa:s president, woodrow wilson f\u00f6rklarade att ett s\u00e5dant f\u00f6rslag kr\u00e4ver enh\u00e4llighet. eftersom flera nationer ej r\u00f6stade, d\u00e4ribland usa, antogs aldrig f\u00f6rslaget. rapporterna fr\u00e5n japanska media som f\u00f6ljde konferensen bidrog till att den japanska folkliga opinionen gentemot v\u00e4st, och usa i synnerhet, f\u00f6rs\u00e4mrades.\n\n\n== f\u00f6rsta v\u00e4rldskriget i popkultur ==\n\n\n=== tryckta och filmatiserade verk ===\n\u00e5r 1929 publicerade erich maria remarque romanen p\u00e5 v\u00e4stfronten intet nytt om det h\u00e5rda livet p\u00e5 v\u00e4stfronten. romanen har filmatiserats tre g\u00e5nger, \u00e5r 1930, \u00e5r 1979 och \u00e5r 2022.\nden engelska oxfordstudenten vera brittains memoarer, testament of youth, om \u00e5ren som frivillig sjuksk\u00f6terska under f\u00f6rsta v\u00e4rldskriget, filmatiserades av james kent 2014 med alicia vikander i huvudrollen som vera brittain.\n\n\n=== musik ===\nartisten pj harvey har gjort ett prisbel\u00f6nt album, \"let england shake\" med f\u00f6rsta v\u00e4rldskriget som centralt tema.\ndet svenska h\u00e5rdrocksbandet sabaton har gjort tv\u00e5 album som handlar om f\u00f6rsta v\u00e4rldskriget. det f\u00f6rsta albumet heter the great war och sl\u00e4pptes den 19 juli 2019. det andra albumet heter the war to end all wars och sl\u00e4pptes den 4 mars 2022.\n\n\n== se \u00e4ven ==\nf\u00f6rsta v\u00e4rldskriget till sj\u00f6ss\nkolonialkriget under f\u00f6rsta v\u00e4rldskriget\nsverige under f\u00f6rsta v\u00e4rldskriget\npolitik och diplomati under f\u00f6rsta v\u00e4rldskriget\ntidsaxel \u00f6ver f\u00f6rsta v\u00e4rldskriget\nlitteratur om f\u00f6rsta v\u00e4rldskriget\nandra v\u00e4rldskriget\nde 21 kraven\n\u00e5lands historia under f\u00f6rsta v\u00e4rldskriget\nfinlands sj\u00e4lvst\u00e4ndighet\nkemiska vapen under f\u00f6rsta v\u00e4rldskriget\n\n\n== anm\u00e4rkningar ==\n\n\n== referenser ==\n\n\n=== noter ===\n\n\n=== tryckta k\u00e4llor ===\nbade, klaus j; brown, allison (tr.) (2003), migration in european history, the making of europe, oxford: blackwell, isbn 0631189394, oclc 52695573  (\u00f6versatt fr\u00e5n tyska)\nclark, christopher (2012), the sleepwalkers. how europe went to war in 1914, london: allen lane, isbn 978-0-713-99942-6 \ndjoki\u0107, dejan (2003), yugoslavism : histories of a failed idea, 1918-1992, london: hurst, oclc 51093251 \nevans, david (2004), the first world war, teach yourself, london: hodder arnold, isbn 0340884894, oclc 224332259 \nfromkin, david (2004), europe's last summer: who started the great war in 1914?, new york: alfred a. knopf, isbn 0375411569, oclc 53937943 \nkarlsson, klas-g\u00f6ran (2002) [1994]. europa och v\u00e4rlden under 1900-talet (andra upplagan). liber. isbn 978-91-47-06680-3 \nkarlsson, klas-g\u00f6ran (2019). det moderna trettio\u00e5riga kriget. stockholm: natur & kultur. isbn 978-91-27-15370-7 \nkeegan, john (1998), the first world war, hutchinson, isbn 0091801788 \nmartel, gordon (2003), the origins of the first world war, pearson longman, harlow \nmombauer, annika (2014), die julikrise. europas weg in den ersten weltkrieg, m\u00fcnchen: c.h. beck, isbn 9783406661082 \nprior, robin (1999), the first world war, london: cassell, isbn 030435256x \nrepington, charles \u00e0 court (1920), the first world war, 1914\u20131918, \"2\", london: constable, isbn 1113197641, http://www.archive.org/details/firstworldwar19102repiuoft \nsafire, william (2008), safire's political dictionary, oxford university press, isbn 9780195343342, http://books.google.com/?id=jk-0npomiyoc \nshapiro, fred r; epstein, joseph (2006), the yale book of quotations, yale university press, isbn 0300107986 \nstrachan, hew (2004), the first world war: volume i: to arms, new york: viking, isbn 0670032956, oclc 53075929 \nstrachan, hew (2004), the first world war in africa, new york: viking, isbn 0199257280 \ntaylor, alan john percivale (1998), the first world war and its aftermath, 1914\u20131919, london: folio society, oclc 49988231 \ntucker, spencer c; roberts, priscilla mary (2005), encyclopedia of world war i, santa barbara: abc-clio, isbn 1851094202, oclc 61247250 \nwillmott, h.p. (2003), world war i, new york: dorling kindersley, isbn 0789496275, oclc 52541937 \n\n\n== externa l\u00e4nkar ==\n wikisource har originalverk relaterade till  f\u00f6rsta v\u00e4rldskriget. \n wikimedia commons har media som r\u00f6r f\u00f6rsta v\u00e4rldskriget.dalpilen 1914-07-28 \u00e4r europeiskt krig f\u00f6rest\u00e5ende?\ndalpilen 1914-08-07: det stora v\u00e4rldskriget i full g\u00e5ng\nfirst world war.com\nartikel om f\u00f6rsta v\u00e4rldskriget p\u00e5 krigsforum.se\nen miljard tyska mark i sek 1914-1924\nv\u00e4rlden i brand. en bokfilm \u00f6ver det stora kriget 1914-1918 (runeberg.org)  erik lindorm"