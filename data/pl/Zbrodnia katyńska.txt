"zbrodnia katy\u0144ska \u2013 zbrodnia posiadaj\u0105ca zgodnie z uchwa\u0142\u0105 sejmu rp znamiona ludob\u00f3jstwa, kwalifikowana jako zbrodnia wojenna, zbrodnia przeciwko ludzko\u015bci, zbrodnia przeciwko pokojowi i zbrodnia komunistyczna, pope\u0142niona przez nkwd przez rozstrzelanie wiosn\u0105 1940 roku co najmniej 21 768 obywateli polski (w tym ponad 10 tys. oficer\u00f3w wojska polskiego i policji pa\u0144stwowej), na mocy decyzji najwy\u017cszych w\u0142adz zsrr zawartej w tajnej uchwale biura politycznego kc wkp(b) z 5 marca 1940 roku (tzw. \u201edecyzja katy\u0144ska\u201d). egzekucji ofiar, uznanych za \u201ewrog\u00f3w w\u0142adzy sowieckiej\u201d, nkwd dokonywa\u0142o przez strza\u0142 w ty\u0142 g\u0142owy z broni kr\u00f3tkiej.\nprzez 50 lat (1940\u20131990) w\u0142adze zsrr zaprzecza\u0142y swojej odpowiedzialno\u015bci za zbrodni\u0119 katy\u0144sk\u0105. 13 kwietnia 1990 roku oficjalnie przyzna\u0142y, \u017ce by\u0142a to \u201ejedna z ci\u0119\u017ckich zbrodni stalinizmu\u201d. wiele kwestii zwi\u0105zanych z t\u0105 zbrodni\u0105 nie zosta\u0142o jak dot\u0105d wyja\u015bnionych.\nw j\u0119zyku mniej oficjalnym na okre\u015blenie zbrodni katy\u0144skiej u\u017cywane s\u0105 metonimiczne wyra\u017cenia \u201ekaty\u0144\u201d i \u201elas katy\u0144ski\u201d.\nw polskim pi\u015bmiennictwie ofiary zbrodni katy\u0144skiej s\u0105 okre\u015blane jako katyniacy i katy\u0144czycy.\nprzez zbrodni\u0119 katy\u0144sk\u0105 umar\u0142o ok. 22 tys. os\u00f3b.\n\n\n== charakter zbrodni \u2013 ofiary, miejsca poch\u00f3wku, ocena prawna ==\nofiarami zbrodni byli oficerowie, podoficerowie oraz szeregowi wojska polskiego, cz\u0119\u015bciowo pochodz\u0105cy z rezerwy (naukowcy, lekarze, in\u017cynierowie, prawnicy, nauczyciele, urz\u0119dnicy pa\u0144stwowi, przedsi\u0119biorcy, przedstawiciele wolnych zawod\u00f3w), kt\u00f3rzy po agresji zsrr na polsk\u0119, uzgodnionej przez zsrr z iii rzesz\u0105 na podstawie paktu ribbentrop-mo\u0142otow, zostali po 17 wrze\u015bnia 1939 roku w r\u00f3\u017cnych okoliczno\u015bciach rozbrojeni i zatrzymani przez armi\u0119 czerwon\u0105 na terytorium rzeczypospolitej polskiej jako je\u0144cy wojenni. zamordowano tak\u017ce kilkutysi\u0119czn\u0105 grup\u0119 funkcjonariuszy policji pa\u0144stwowej, korpusu ochrony pogranicza (kop), stra\u017cy granicznej i s\u0142u\u017cby wi\u0119ziennej. poza tym w\u015br\u00f3d ofiar by\u0142o przesz\u0142o 7 tys. os\u00f3b cywilnych, policjant\u00f3w i oficer\u00f3w bez statusu je\u0144ca, osadzonych w wi\u0119zieniach na terenie okupowanych przez zsrr kres\u00f3w wschodnich rzeczypospolitej polskiej. rodziny ofiar zbrodni przebywaj\u0105ce na tych terenach \u2013 ok. 22\u201325 tys. rodzin (ponad 60 tys. os\u00f3b) \u2013 wysiedlono w kwietniu 1940 roku do kazachstanu na podstawie uchwa\u0142y biura politycznego kc wkp(b) z 2 marca 1940 roku podj\u0119tej na wniosek \u0142awrientija berii i nikity chruszczowa.\nofiary zbrodni katy\u0144skiej pogrzebano w masowych grobach w katyniu pod smole\u0144skiem, miednoje ko\u0142o kalinina, piatichatkach na przedmie\u015bciu charkowa, bykowni ko\u0142o kijowa i w przypadku ok. 6\u20137 tys. ofiar w innych nieznanych miejscach (prawdopodobnie m.in. kuropaty na bia\u0142orusi). rozstrzeliwa\u0144 dokonywano w \u015bcis\u0142ej tajemnicy, ale ju\u017c w 1943 roku ujawniono zbiorowe groby w katyniu ko\u0142o smole\u0144ska.\nzbrodnia ta, ze wzgl\u0119du na jej ideologiczne umotywowanie wzgl\u0119dami klasowymi, a faktycznie narodowymi, masowo\u015b\u0107 i \u00f3wczesny sojusz zsrr z iii rzesz\u0105, jest wed\u0142ug oceny prawnej g\u0142\u00f3wnej komisji \u015bcigania zbrodni przeciwko narodowi polskiemu \u2013 pionu \u015bledczego instytutu pami\u0119ci narodowej \u2013 uznawana za ludob\u00f3jstwo, zbrodni\u0119 przeciwko ludzko\u015bci i zbrodni\u0119 wojenn\u0105, w sprawie kt\u00f3rej od 30 listopada 2004 roku prowadzone jest \u015bledztwo o sygnaturze s 38/04/zk. polska ocena prawna zbrodni jest odrzucana przez rosj\u0119, nast\u0119pc\u0119 prawnego zsrr. 16 kwietnia 2012 roku europejski trybuna\u0142 praw cz\u0142owieka w strasburgu w wydanym przez siebie wyroku nazwa\u0142 zbrodni\u0119 katy\u0144sk\u0105 \u201ezbrodni\u0105 wojenn\u0105 pope\u0142nion\u0105 przez w\u0142adze zsrr\u201d (ang. war crime committed by the ussr authorities). w lipcu 2012 roku krewni ofiar zbrodni katy\u0144skiej odwo\u0142ali si\u0119 od tego wyroku do wielkiej izby trybuna\u0142u, wnioskuj\u0105c, by zbada\u0142a ona, czy rosja rzetelnie prowadzi\u0142a \u015bledztwo katy\u0144skie.\n\n\n== wst\u0119p do wydarze\u0144 \u2013 polscy je\u0144cy w zsrr ==\npolscy je\u0144cy wojenni wzi\u0119ci do niewoli we wrze\u015bniu 1939 roku przez armi\u0119 czerwon\u0105 zostali nast\u0119pnie wbrew konwencjom mi\u0119dzynarodowym przekazani nkwd, kt\u00f3re skupi\u0142o ich w specjalnie utworzonym systemie oboz\u00f3w nkwd dla je\u0144c\u00f3w polskich, podlegaj\u0105cym zarz\u0105dowi ds. je\u0144c\u00f3w wojennych nkwd. nast\u0105pi\u0142o to po oddzieleniu oficer\u00f3w od szeregowych i podoficer\u00f3w, kt\u00f3rych przekazano stronie niemieckiej, skierowano do pracy przymusowej w obozach gu\u0142agu lub zwolniono. nkwd aresztowa\u0142o r\u00f3wnie\u017c funkcjonariuszy policji pa\u0144stwowej, kop i innych formacji mundurowych (wraz z szeregowymi i podoficerami), a tak\u017ce osadnik\u00f3w wojskowych, ziemian, fabrykant\u00f3w i urz\u0119dnik\u00f3w. po r\u00f3\u017cnych dzia\u0142aniach maj\u0105cych miejsce do marca 1940 roku, m.in. przemieszczeniach, wyselekcjonowaniu os\u00f3b gotowych do wsp\u00f3\u0142pracy po indywidualnych szczeg\u00f3\u0142owych przes\u0142uchaniach wszystkich je\u0144c\u00f3w, aresztowaniach w obozach, wi\u0119kszo\u015b\u0107 oficer\u00f3w wojska polskiego i policjant\u00f3w wi\u0119zionych w zsrr \u2013 ok. 15 tys. \u2013 skoncentrowano w trzech obozach specjalnych: obozie w kozielsku (urz\u0105dzonym w dawnej prawos\u0142awnej pustelni opty\u0144skiej), obozie w starobielsku i obozie w ostaszkowie (gdzie przetrzymywani byli funkcjonariusze policji, kop, stra\u017cy granicznej i s\u0142u\u017cby wi\u0119ziennej), urz\u0105dzonym w dawnej pustelni ni\u0142owo-sto\u0142obie\u0144skiej.\n\n\n== decyzja politbiura wkp(b) o wymordowaniu polskich je\u0144c\u00f3w ==\n\n2 marca 1940 roku \u0142awrientij beria \u2013 ludowy komisarz spraw wewn\u0119trznych zsrr (szef nkwd) \u2013 skierowa\u0142 do j\u00f3zefa stalina tajn\u0105 notatk\u0119 nr 794/b (794/\u0431), w kt\u00f3rej po zdefiniowaniu, \u017ce polscy je\u0144cy wojenni (14 736 os\u00f3b \u2013 w tym 97 proc. polak\u00f3w) oraz wi\u0119\u017aniowie w wi\u0119zieniach zachodniej bia\u0142orusi i zachodniej ukrainy (18 632 osoby, z tego 1207 oficer\u00f3w i 5141 policjant\u00f3w \u2013 og\u00f3\u0142em 57 proc. polak\u00f3w) stanowi\u0105 zdeklarowanych i nie rokuj\u0105cych nadziei poprawy wrog\u00f3w w\u0142adzy sowieckiej, stwierdzi\u0142, \u017ce nkwd zsrr uwa\u017ca za uzasadnione:\n\nrozstrzelanie 14,7 tys. je\u0144c\u00f3w i 11 tys. wi\u0119\u017ani\u00f3w, bez wzywania skazanych, bez przedstawiania zarzut\u00f3w, bez decyzji o zako\u0144czeniu \u015bledztwa i aktu oskar\u017cenia,\nzlecenie rozpatrzenia spraw i podejmowania decyzji tr\u00f3jce nkwd w sk\u0142adzie: wsiewo\u0142od mierku\u0142ow, bogdan kobu\u0142ow (wpisany odr\u0119cznie zamiast skre\u015blonego nazwiska najprawdopodobniej berii otwieraj\u0105cego wykaz), leonid basztakow.notatka posiada cztery zatwierdzaj\u0105ce podpisy: stalina, woroszy\u0142owa, mo\u0142otowa i mikojana oraz dopiski sekretarza: kalinin \u2013 za, kaganowicz \u2013 za. zgodnie z notatk\u0105 biuro polityczne kc wkp(b) w dniu 5 marca 1940 roku wyda\u0142o tajn\u0105 decyzj\u0119 nr p13/144 z zaproponowan\u0105 przez beri\u0119 tre\u015bci\u0105.\n14 marca 1940 roku w gabinecie bogdana kobu\u0142owa, szefa g\u0142\u00f3wnego zarz\u0105du gospodarczego nkwd, odby\u0142a si\u0119 narada. opr\u00f3cz kobu\u0142owa uczestniczy\u0142o w niej kilkana\u015bcie os\u00f3b, m.in. piotr soprunienko, szefowie zarz\u0105d\u00f3w nkwd obwod\u00f3w smole\u0144skiego, kalini\u0144skiego i charkowskiego, ich zast\u0119pcy oraz naczelnicy tzw. wydzia\u0142\u00f3w komendanckich wymienionych zarz\u0105d\u00f3w obwodowych nkwd. to im w\u00f3wczas zlecono wymordowanie je\u0144c\u00f3w. 22 marca 1940 roku beria wyda\u0142 tajny rozkaz nr 00350 \u201eo roz\u0142adowaniu wi\u0119zie\u0144 nkwd usrr i bsrr\u201d \u2013 w tych wi\u0119zieniach przetrzymywano g\u0142\u00f3wnie obywateli polskich. 3 kwietnia 1940 roku z obozu w kozielsku wyruszy\u0142 pierwszy transport je\u0144c\u00f3w kierowanych na egzekucj\u0119 do katynia; wysy\u0142k\u0119 skazanych prowadzono na podstawie list dyspozycyjnych przysy\u0142anych z moskwy.\n\n\n=== motywy decyzji w\u0142adz zsrr z 1940 roku ===\nmotywy podj\u0119cia takiej decyzji s\u0105 przedmiotem r\u00f3\u017cnych hipotez, gdy\u017c nie s\u0105 znane dokumenty wyja\u015bniaj\u0105ce t\u0119 kwesti\u0119. wysuwane s\u0105 przypuszczenia o osobistej zem\u015bcie stalina za pora\u017ck\u0119 w wojnie 1920 roku, co jest jednak kwestionowane. wed\u0142ug cz\u0119\u015bci badaczy powodem by\u0142a ch\u0119\u0107 pozbawienia narodu polskiego warstwy przyw\u00f3dczej, elity intelektualnej, kt\u00f3rej przedstawicielami byli zamordowani oficerowie, by uniemo\u017cliwi\u0107 odrodzenie polskiej pa\u0144stwowo\u015bci. zwracano uwag\u0119 na podobie\u0144stwa zbrodni katy\u0144skiej do prowadzonych przez iii rzesz\u0119 akcji eksterminacyjnych skierowanych przeciwko polskiej inteligencji (tzw. akcja ab oraz operacja tannenberg). wskazywano r\u00f3wnie\u017c, \u017ce zbrodnia katy\u0144ska zbieg\u0142a si\u0119 w czasie ze skargami niemc\u00f3w na to, \u017ce rosjanie zapewnili oficerom polskim schronienie, maj\u0105c w tym ukryty cel.\nistnieje te\u017c opinia, \u017ce dla stalina i jego otoczenia zab\u00f3jstwo polskich oficer\u00f3w by\u0142o kontynuacj\u0105 czerwonego terroru czas\u00f3w wojny domowej i wielkiego terroru, wi\u0119c mia\u0142o to charakter klasowy, a nie narodowy. j\u00f3zef mackiewicz nalega\u0142 na to od samego pocz\u0105tku: \u00abpo zdj\u0119ciu z ofiar mundur\u00f3w, pozostaj\u0105 one zaledwie cz\u0105stk\u0105 w \u0142a\u0144cuchu takich samych ju\u017c uprzednio pope\u0142nionych zbrodni masowych, kt\u00f3rych pocz\u0105tek si\u0119ga czas\u00f3w, gdy hitlerowi nawet si\u0119 nie \u015bni\u0142y jego o\u015bwi\u0119cimy\u00bb. wed\u0142ug rosyjskiego historyka i.i. kaliganowa zbrodnia katy\u0144ska \u00abstanowi\u0142a prewencyjn\u0105 \u201esanacj\u0119 klasow\u0105\u201d dla nieskr\u0119powanej budowy socjalizmu w polsce ludowej\u00bb, kt\u00f3rej powstanie, z punktu widzenia kierownictwa bolszewickiego, by\u0142o nieuniknione po zwyci\u0119stwie zsrr nad niemcami w nadchodz\u0105cej wojnie.\nrosyjski historyk aleksandr gurjanow zauwa\u017ca, \u017ce motyw do\u015b\u0107 jasno i wyczerpuj\u0105co podany jest we wniosku berii do kc wkp(b): niezb\u0119dne jest wykonanie kary \u015bmierci na polskich oficerach, policjantach etc., poniewa\u017c \u00ab\u2026\u0432\u0441\u0435 \u043e\u043d\u0438 \u044f\u0432\u043b\u044f\u044e\u0442\u0441\u044f \u0437\u0430\u043a\u043e\u0440\u0435\u043d\u0435\u043b\u044b\u043c\u0438, \u043d\u0435\u0438\u0441\u043f\u0440\u0430\u0432\u0438\u043c\u044b\u043c\u0438 \u0432\u0440\u0430\u0433\u0430\u043c\u0438 \u0441\u043e\u0432\u0435\u0442\u0441\u043a\u043e\u0439 \u0432\u043b\u0430\u0441\u0442\u0438\u2026\u00bb\" (\u201ewszyscy oni s\u0105 zatwardzia\u0142ymi, niepoprawnymi wrogami w\u0142adzy sowieckiej\u201d).\n\n\n=== kwestia mo\u017cliwej wsp\u00f3\u0142pracy nkwd i gestapo ===\nukrywanie zbrodni przez stron\u0119 radzieck\u0105, a potem utajnienie \u015bledztwa przez stron\u0119 rosyjsk\u0105 sprawi\u0142y, i\u017c niekt\u00f3rzy historycy wysuwaj\u0105 tez\u0119, \u017ce zbrodnia katy\u0144ska by\u0142a dokonana przy wsp\u00f3\u0142pracy nkwd i gestapo lub przynajmniej znana wcze\u015bniej stronie niemieckiej. podstaw\u0105 wsp\u00f3\u0142pracy nkwd i gestapo by\u0142a tajna umowa z 28 wrze\u015bnia 1939 roku, zobowi\u0105zuj\u0105ca iii rzesz\u0119 i zsrr do wsp\u00f3lnego zwalczania wszelkich form polskiego oporu wobec okupacji. zgodnie z tym porozumieniem gestapo i nkwd przeprowadzi\u0142y kilka konferencji w zakopanem, krakowie i lwowie; mog\u0142y one dotyczy\u0107 metod zabijania, deportacji i skutecznego dzia\u0142ania. prof. george watson z uniwersytetu w cambridge uwa\u017ca, i\u017c o losie polskich je\u0144c\u00f3w postanowiono na jednej z takich konferencji w krakowie \u2013 opini\u0119 t\u0119 zacytowa\u0142 louis r. coatney. pogl\u0105dy takie przedstawiaj\u0105 r\u00f3wnie\u017c inni autorzy badaj\u0105cy okoliczno\u015bci zbrodni, np. allen paul.\n\n\n== zag\u0142ada polskich je\u0144c\u00f3w \u2013 katy\u0144, chark\u00f3w, twer, kij\u00f3w, mi\u0144sk ==\nwymienione wy\u017cej listy dyspozycyjne by\u0142y \u2013 poza kilkoma decyduj\u0105cymi o wywozie do obozu pawliszczew bor \u2013 wyrokami \u015bmierci. na ich podstawie tworzono konwoje, kt\u00f3re w kombinowany spos\u00f3b, pieszo, wagonami i samochodami wi\u0119ziennymi, dociera\u0142y do miejsc egzekucji. dok\u0142adna liczba tych miejsc nie jest znana; dwie ostatnie wymienione lokalizacje s\u0105 nadal sporne ze wzgl\u0119du na brak danych \u2013 cz\u0119sto podaje si\u0119 wiele miejsc mordowania tej grupy ofiar.\n\nkaty\u0144, miejscowo\u015b\u0107 pod smole\u0144skiem z o\u015brodkiem wypoczynkowym nkwdwymordowanie ok. 4400 je\u0144c\u00f3w z obozu w kozielsku. konwoje z obozu w grupach od 50 do 344 os\u00f3b by\u0142y organizowane od 3 kwietnia do 12 maja. 12 maja ostatni transport je\u0144c\u00f3w kierowanych na egzekucj\u0119 do katynia zosta\u0142 z niewyja\u015bnionych powod\u00f3w cofni\u0119ty na stacj\u0119 babynino i jad\u0105cy nim wi\u0119\u017aniowie ocaleli. zamordowani zostali pochowani w katyniu w o\u015bmiu masowych grobach. w\u015br\u00f3d ofiar zbrodni znale\u017ali si\u0119 m.in. kontradmira\u0142 xawery czernicki, genera\u0142owie bronis\u0142aw bohatyrewicz, henryk minkiewicz i mieczys\u0142aw smorawi\u0144ski, naczelny kapelan wyznania prawos\u0142awnego wp pp\u0142k szymon fedoro\u0144ko, naczelny rabin wp mjr baruch steinberg, a tak\u017ce jedna kobieta \u2013 ppor. pilot janina lewandowska.wi\u0119\u017ani\u00f3w w ci\u0105gu ok. doby dowo\u017cono kolej\u0105 przez smole\u0144sk do stacji gniezdowo \u2013 naocznym \u015bwiadkiem trasy konwoju z 29 na 30 kwietnia 1940 roku by\u0142 prof. stanis\u0142aw swianiewicz. z gniezdowa oficer\u00f3w transportowano autobusem wi\u0119ziennym (tzw. \u201eczornyj woron\u201d) na miejsce zbrodni na tzw. uroczysku kozie g\u00f3ry, gdzie nad masowymi grobami m\u0142odszym i silniejszym zarzucano na g\u0142ow\u0119 p\u0142aszcze wojskowe i wi\u0105zano z ty\u0142u r\u0119ce sznurem konopnym produkcji radzieckiej, po czym wszystkich zabijano z ma\u0142ej odleg\u0142o\u015bci strza\u0142em z pistoletu walther kal. 7,65 mm, zwykle jednym w potylic\u0119. w masowych grobach znaleziono \u0142uski i pociski kal. 7,65 mm (rzadko kal. 7,62 mm). poza tym niekt\u00f3re ofiary przebijano czworok\u0105tnym bagnetem radzieckim. przyjmuje si\u0119, \u017ce cz\u0119\u015b\u0107 ofiar wymordowano w piwnicach tzw. wi\u0119zienia wewn\u0119trznego obwodowego zarz\u0105du nkwd w smole\u0144sku na ul. dzier\u017cy\u0144skiego 13 (skazany mia\u0142 by\u0107 umieszczany we w\u0142azie kanalizacyjnym, jego g\u0142ow\u0119 k\u0142adziono na brzegu, po czym strzelano w ty\u0142 g\u0142owy).og\u00f3lny nadz\u00f3r nad egzekucjami sprawowa\u0142 naczelnik smole\u0144skiego nkwd jemielian kuprijanow. wed\u0142ug relacji stra\u017cnika wi\u0119ziennego kiri\u0142\u0142a borodienkowa z 1989 roku rozstrzeliwa\u0144 w katyniu dokonywali m.in. naczelnik wi\u0119zienia wewn\u0119trznego nkwd w smole\u0144sku lejtnant bezpiecze\u0144stwa pa\u0144stwowego iwan iwanowicz stelmach, komendant wydzia\u0142u administracyjno-gospodarczego smole\u0144skiego nkwd starszy lejtnant bezpiecze\u0144stwa pa\u0144stwowego josif iwanowicz gribow, jego zast\u0119pca niko\u0142aj afanasjewicz gwozdowski i pracownik smole\u0144skiego nkwd i.m. silczenkow.chark\u00f3w, pl. dzier\u017cy\u0144skiego 3 \u2013 siedziba obwodowego zarz\u0105du nkwd w charkowiewymordowanie ok. 3800 je\u0144c\u00f3w z obozu w starobielsku. konwoje z obozu by\u0142y organizowane od 5 kwietnia do 12 maja. zamordowani, w tym genera\u0142owie leon billewicz, stanis\u0142aw haller, aleksander kowalewski, kazimierz orlik-\u0142ukoski, konstanty plisowski, franciszek sikorski, leonard skierski i piotr skuratowicz, zostali pochowani w masowych grobach pod charkowem, 1,5 km od wioski piatichatki.konwoje dociera\u0142y wagonami wi\u0119ziennymi na stacj\u0119 chark\u00f3w pasa\u017cerski, a stamt\u0105d samochodami do wewn\u0119trznego wi\u0119zienia nkwd. je\u0144c\u00f3w rozstrzeliwano nocami, stosuj\u0105c rewolwery nagant kal. 7,62 mm. skazanym wi\u0105zano z ty\u0142u r\u0119ce sznurkiem i wprowadzano do bezokiennego pomieszczenia w piwnicach wi\u0119zienia nkwd, gdzie byli zabijani strza\u0142em w kark. cia\u0142a zamordowanych z zawi\u0105zanymi na g\u0142owach p\u0142aszczami by\u0142y w nocy wywo\u017cone ci\u0119\u017car\u00f3wkami i grzebane.egzekucjami, pod nadzorem grupy funkcjonariuszy przyby\u0142ych z moskwy, kierowali naczelnik charkowskiego nkwd major bezpiecze\u0144stwa pa\u0144stwowego piotr safonow, jego zast\u0119pca kapitan bezpiecze\u0144stwa pa\u0144stwowego pawe\u0142 tichonow i komendant wydzia\u0142u administracyjno-gospodarczego charkowskiego nkwd starszy lejtnant bezpiecze\u0144stwa pa\u0144stwowego timofiej fiodorowicz kuprij.kalinin (obecnie i poprzednio twer), ul. sowiecka 2 \u2013 siedziba obwodowego zarz\u0105du nkwd w kalininiewymordowanie ok. 6300 je\u0144c\u00f3w z obozu w ostaszkowie, g\u0142\u00f3wnie policjant\u00f3w i funkcjonariuszy kop (w tym ponad 5,5 tys. szeregowych i podoficer\u00f3w). konwoje z obozu by\u0142y organizowane od 4 kwietnia do 16 maja. zw\u0142oki ofiar mordu zakopano pod kalininem w miejscowo\u015bci miednoje w 23 masowych grobach.\nw miednoje spoczywa 169 funkcjonariuszy, kt\u00f3rzy s\u0142u\u017cyli na terenie xii okr\u0119gu policji pa\u0144stwowej (pomorskiego) z siedzib\u0105 w toruniu w okresie dwudziestolecia mi\u0119dzywojennego.konwoje je\u0144c\u00f3w by\u0142y transportowane kolej\u0105 do kalinina (tweru), przewo\u017cone samochodami wi\u0119ziennymi do siedziby nkwd (obecnie twerski instytut medyczny) i umieszczane w wi\u0119zieniu wewn\u0119trznym nkwd, znajduj\u0105cym si\u0119 w piwnicach budynku. egzekucje odbywa\u0142y si\u0119 w nocy. wi\u0119\u017ani\u00f3w wprowadzano pojedynczo do obszernego pomieszczenia piwnicznego (tzw. pok\u00f3j leninowski), gdzie ka\u017cdy by\u0142 pytany o nazwisko. stamt\u0105d skazany ze skutymi r\u0119kami przechodzi\u0142 do nast\u0119pnego, mniejszego pomieszczenia z drzwiami obitymi woj\u0142okiem, gdzie strzelano mu w ty\u0142 g\u0142owy z pistoletu walther. pierwszego dnia po nadej\u015bciu konwoju z ponad 300 je\u0144cami kaci musieli ko\u0144czy\u0107 egzekucje za dnia i nast\u0119pne partie nie przekracza\u0142y 250 os\u00f3b. zw\u0142oki wynoszono z piwnic i wywo\u017cono ci\u0119\u017car\u00f3wkami do odleg\u0142ej o ok. 20 km miejscowo\u015bci miednoje nad rzek\u0105 twerc\u0105. tam, na terenie letniskowym kalini\u0144skiego nkwd, na skraju lasu znajdowa\u0142y si\u0119 do\u0142y o g\u0142\u0119boko\u015bci kilku metr\u00f3w, przygotowane wcze\u015bniej przez kopark\u0119. w jednym dole mie\u015bci\u0142o si\u0119 przeci\u0119tnie 250 zw\u0142ok. zrzucone do do\u0142\u00f3w cia\u0142a by\u0142y zasypywane przez kopark\u0119. terytorium to w czasie wojny zsrr z iii rzesz\u0105 nie by\u0142o pod okupacj\u0105 niemieck\u0105.wed\u0142ug zezna\u0144 z 1991 roku by\u0142ego naczelnika kalini\u0144skiego nkwd, gen. dmitrija tokariewa, egzekucje w kalininie organizowa\u0142 jego zast\u0119pca wasilij paw\u0142ow, a do przeprowadzenia zbrodni zosta\u0142a przys\u0142ana z moskwy grupa, w kt\u00f3rej sk\u0142ad weszli m.in. starszy major bezpiecze\u0144stwa pa\u0144stwowego niko\u0142aj siniegubow, kombryg michai\u0142 kriwienko i major bezpiecze\u0144stwa pa\u0144stwowego wasilij b\u0142ochin. b\u0142ochin, cz\u0142onek ochrony osobistej stalina, zosta\u0142 nazwany przez polskiego historyka wojciecha materskiego jednym z najkrwawszych kat\u00f3w, jakich zna historia.kij\u00f3w, ul. korolenki 17; chark\u00f3w, pl. dzier\u017cy\u0144skiego 3; oraz cherso\u0144wymordowanie 3435 wi\u0119\u017ani\u00f3w z zachodniej ukrainy z tzw. listy ukrai\u0144skiej, w tym 900 wi\u0119\u017ani\u00f3w ze lwowa, 500 z \u0142ucka, 500 z r\u00f3wnego, 500 z tarnopola, 400 ze stanis\u0142awowa i 200 z drohobycza. cia\u0142a ofiar ukryto w r\u00f3\u017cnych miejscach, w tym w bykowni. na li\u015bcie ukrai\u0144skiej znajdowa\u0142o si\u0119 przesz\u0142o 750 policjant\u00f3w oraz 726 oficer\u00f3w wp, w tym genera\u0142owie romuald d\u0105browski, kazimierz dzier\u017canowski, w\u0142adys\u0142aw j\u0119drzejewski, szymon kurz, mieczys\u0142aw linde, franciszek paulik i rudolf prich, co sta\u0142o si\u0119 wiadome dopiero w 1994 roku, po przekazaniu przez w\u0142adze ukrai\u0144skie listy ukrai\u0144skiej.mi\u0144sk, ul. lenina 17wymordowanie 3870 wi\u0119\u017ani\u00f3w z zachodniej bia\u0142orusi z tzw. listy bia\u0142oruskiej, w tym z bia\u0142egostoku, brze\u015bcia, pi\u0144ska, baranowicz i wilejki. zw\u0142oki ofiar ukryto prawdopodobnie w kuropatach.z oboz\u00f3w jenieckich w kozielsku, starobielsku i ostaszkowie ocala\u0142o \u0142\u0105cznie 395 je\u0144c\u00f3w wywiezionych do obozu w juchnowie, a potem do obozu jenieckiego nkwd w griazowcu.\n\n\n=== wykonawcy \u2013 funkcjonariusze nkwd ===\n26 pa\u017adziernika 1940 roku 125 funkcjonariuszy nkwd uczestnicz\u0105cych w przygotowaniu zbrodni i jej wykonaniu zosta\u0142o nagrodzonych przez \u0142awrientija beri\u0119 tajnym rozkazem nr 001365 nkwd zsrr za pomy\u015blne wykonanie zada\u0144 specjalnych. wed\u0142ug witolda kuleszy liczb\u0119 sprawc\u00f3w wsp\u00f3\u0142dzia\u0142aj\u0105cych w r\u00f3\u017cnych formach w dokonaniu zbrodni mo\u017cna prawdopodobnie okre\u015bli\u0107 jako zbli\u017con\u0105 do 2 tys. os\u00f3b.\n\n\n== pierwszy okres ukrywania zbrodni przez stalina ==\npo tajnych egzekucjach polskich je\u0144c\u00f3w ich rodziny straci\u0142y z nimi kontakt \u2013 przesta\u0142a nadchodzi\u0107 korespondencja, wysy\u0142ana poczta wraca\u0142a, pr\u00f3by uzyskania informacji o losach je\u0144c\u00f3w i miejscu ich pobytu by\u0142y pozostawiane bez odpowiedzi. jednocze\u015bnie zacz\u0119\u0142y kr\u0105\u017cy\u0107 pog\u0142oski, cz\u0119\u015bciowo oparte na faktach \u2013 m.in. o zes\u0142aniu je\u0144c\u00f3w do oboz\u00f3w na p\u00f3\u0142nocy rosji, na ziemi\u0119 franciszka j\u00f3zefa i now\u0105 ziemi\u0119 lub utopieniu cz\u0119\u015bci z nich w morzu bia\u0142ym b\u0105d\u017a oceanie arktycznym.\nw 1941 roku kilku przedstawicieli w\u0142adz zsrr (\u0142\u0105cznie ze stalinem) wypowiada\u0142o si\u0119 o losach zatrzymanych polskich oficer\u00f3w, lecz nigdy nie sugerowa\u0142o udzia\u0142u niemc\u00f3w w \u015bmierci zaginionych. po zmianie stosunk\u00f3w polsko-radzieckich po ataku niemiec na zsrr, zawarciu uk\u0142adu sikorski-majski i podj\u0119ciu poszukiwa\u0144 polskich oficer\u00f3w przez rz\u0105d rp na uchod\u017astwie (poszukiwaniami tymi kierowa\u0142 rtm. j\u00f3zef czapski, ocala\u0142y jeniec obozu w starobielsku) w\u0142adze radzieckie nie udzieli\u0142y \u017cadnych wyja\u015bnie\u0144.\n3 grudnia 1941 roku, podczas wizyty gen. sikorskiego w moskwie, odpowiadaj\u0105c na pytania gen. sikorskiego i gen. andersa o los polskich oficer\u00f3w, stalin k\u0142ama\u0142 i stara\u0142 si\u0119 unika\u0107 jednoznacznej odpowiedzi, podobnie podczas rozmowy z p\u0142k. okulickim 18 marca 1942 roku:\n\nod jesieni 1941 a\u017c do czasu odkrycia masowych grob\u00f3w polski rz\u0105d na uchod\u017astwie stale zwraca\u0142 si\u0119 do strony sowieckiej z monitami w sprawie wyja\u015bnienia losu zaginionych oficer\u00f3w, \u0142\u0105czna liczba not skierowanych w tej sprawie do w\u0142adz zwi\u0105zku sowieckiego przekroczy\u0142a 200.\n\n\n== ujawnienie masowych grob\u00f3w w katyniu ==\nnie jest mo\u017cliwym wskazanie tylko jednej daty ujawnienia masowych grob\u00f3w w katyniu ze wzgl\u0119du na r\u00f3\u017cnice w \u017ar\u00f3d\u0142ach.\nnajwcze\u015bniejsze daty wskazuj\u0105 na pa\u017adziernik 1941, gdy masowe groby w katyniu mieli wtedy odkry\u0107 dwaj polscy przymusowi robotnicy kolejowi pracuj\u0105cy w organizacji todt, lub na marzec  1942 roku, gdy mieli je odnale\u017a\u0107 polscy robotnicy przymusowi z terenu woj. pozna\u0144skiego, skierowani przez niemc\u00f3w do organizacji todt i pracuj\u0105cy w  poci\u0105gu bauzug nr 2005-m. w\u015br\u00f3d robotnik\u00f3w by\u0142 m.in. teofil dolata, kt\u00f3remu na pocz\u0105tku 1942 zamieszkuj\u0105ca pod witebskiem m\u0142oda polka przekaza\u0142a informacj\u0119 o pomordowanych polskich oficerach i wr\u0119czy\u0142a ukrywan\u0105 oficersk\u0105 czapk\u0119, kt\u00f3r\u0105 jeden z przewo\u017conych na egzekucj\u0119 do lasu katy\u0144skiego polak\u00f3w, mia\u0142 wyrzuci\u0107 z poci\u0105gu wo\u0142aj\u0105c jeszcze polska nie zgin\u0119\u0142a. wkr\u00f3tce, w marcu 1942 w pobli\u017cu miejscowo\u015bci kozie g\u00f3ry teofil dolata wraz z janem wachowiakiem i zygfrydem musielakiem odkry\u0142 na terenie przedwojennego niemiecko-radzieckiego o\u015brodka nkwd, znajduj\u0105cego si\u0119 w lesie, zwanym katy\u0144skim, szcz\u0105tki pomordowanych oficer\u00f3w wojska polskiego (poszukuj\u0105c najpierw natrafili na zw\u0142oki w b\u0142\u0119kitnych mundurach \u2013 wed\u0142ug informacji od okolicznych mieszka\u0144c\u00f3w byli tam tak\u017ce mordowani i chowani \u017co\u0142nierze \u0142otewscy i rumu\u0144scy). na prze\u0142omie marca / kwietnia 1940[wymaga weryfikacji?] roku polacy ustawili na tym miejscu dwa krzy\u017ce z drzewa.\ndok\u0142adna data, gdy w\u0142adze niemieckie dowiedzia\u0142y si\u0119 po raz pierwszy o istnieniu masowych grob\u00f3w w lesie katy\u0144skim, nie jest r\u00f3wnie\u017c znana. w dokumentach \u017ar\u00f3d\u0142owych i opracowaniach historycznych pojawiaj\u0105 si\u0119 r\u00f3\u017cne hipotetyczne daty, np. jesie\u0144 1942 roku (raport sir owena o\u2019malleya z 24 maja 1943 roku) lub wy\u017cej wskazana jesie\u0144 1941 roku, ibid., s. 126\u2013130. znane s\u0105 tak\u017ce niepotwierdzone relacje o obecno\u015bci oficer\u00f3w niemieckich na miejscu egzekucji w katyniu wiosn\u0105 1940 roku, pierwsza pochodz\u0105ca od polskiego polityka leona koz\u0142owskiego, ibid., s. 137\u2013140, a druga od gen. nkwd leonida rajchmana.\nza najbardziej ze wzgl\u0119du na liczb\u0119 \u017ar\u00f3de\u0142 udokumentowan\u0105 dat\u0119 odkry\u0107 masowych mogi\u0142 mo\u017cna uzna\u0107 luty  1943 r. sta\u0142o to si\u0119 na podstawie informacji miejscowej ludno\u015bci rosyjskiej, gdy 17 lub 18 lutego 1943 roku rosjanie mieszkaj\u0105cy w pobli\u017cu katynia (szczeg\u00f3lnie znani stali si\u0119 dwaj ch\u0142opi: iwan kriwoziercew i parfien kisielew) wskazali w\u0142adzom niemieckim dok\u0142adne miejsce poch\u00f3wku. niemcy rozpocz\u0119li prace ekshumacyjne i 11 kwietnia agencja transocean nada\u0142a komunikat o odnalezieniu w lesie katy\u0144skim zw\u0142ok 10 tys. polskich oficer\u00f3w. 13 kwietnia 1943 roku informacje te powt\u00f3rzy\u0142o radio berlin. 17 kwietnia 1943 \u201eilustrowany kurier polski\u201d (jeden z dziennik\u00f3w prasy gadzinowej w okupowanej polsce) ujawni\u0142 odkrycie masowych grob\u00f3w w katyniu w artykule pt. oficerowie polscy ofiarami okrucie\u0144stw bolszewickich wraz z informacj\u0105 o zidentyfikowanych osobach dw\u00f3ch genera\u0142\u00f3w \u2013 bohaterewicza i smorawi\u0144skiego oraz pu\u0142kownika andrzeja ha\u0142aci\u0144skiego.\nniemcy starali si\u0119 wykorzysta\u0107 ujawnione fakty propagandowo i 15 kwietnia zaprosili do bada\u0144 mi\u0119dzynarodowy czerwony krzy\u017c (mck). 17 kwietnia rz\u0105d gen. sikorskiego niezale\u017cnie zwr\u00f3ci\u0142 si\u0119 do mck o zbadanie sprawy. mck po sze\u015bciu dniach o\u015bwiadczy\u0142, \u017ce gotowy jest uczestniczy\u0107 w ekshumacjach, je\u015bli poprosz\u0105 o to wszystkie zainteresowane strony, a wi\u0119c te\u017c zsrr. pozwoli\u0142o to stalinowi zablokowa\u0107 dzia\u0142ania mck. wobec tego w\u0142adze niemieckie utworzy\u0142y mi\u0119dzynarodow\u0105 komisj\u0119 lekarsk\u0105 (mkl) z\u0142o\u017con\u0105 z 12 ekspert\u00f3w z kraj\u00f3w zale\u017cnych od iii rzeszy i 1 eksperta ze szwajcarii. komisja przebywa\u0142a w katyniu od 28 do 30 kwietnia. w tym czasie niemcy zapewnili cz\u0142onkom komisji niezb\u0119dne warunki pracy, przydzielili im ludzi do pomocy, dali swobod\u0119 dzia\u0142ania i poruszania si\u0119 na miejscu, w tym dokonywania wybranych ekshumacji oraz przes\u0142uchiwania okolicznych mieszka\u0144c\u00f3w. wyniki jej bada\u0144 opublikowano we wrze\u015bniu 1943 roku w berlinie w sprawozdaniu pt. amtliches material zum massenmord von katyn wraz z innymi materia\u0142ami dotycz\u0105cymi katynia (m.in. spis zidentyfikowanych zw\u0142ok).\nponadto niemcy za\u017c\u0105dali od polskiego czerwonego krzy\u017ca wys\u0142ania na miejsce zbrodni oficjalnej delegacji pck. decyzj\u0105 zarz\u0105du g\u0142\u00f3wnego pck, w porozumieniu z armi\u0105 krajow\u0105, powo\u0142ano komisj\u0119 techniczn\u0105 pod kierownictwem sekretarza generalnego pck kazimierza skar\u017cy\u0144skiego z udzia\u0142em dr. mariana wodzi\u0144skiego z pck i rady g\u0142\u00f3wnej opieku\u0144czej. zadania komisji dotyczy\u0142y g\u0142\u00f3wnie ekshumacji i identyfikacji zw\u0142ok. chodzi\u0142o o uniemo\u017cliwienie okupantowi niemieckiemu wykorzystania orzecze\u0144 pck do cel\u00f3w propagandowych, a jednocze\u015bnie wype\u0142nienie wa\u017cnej roli biura informacyjnego pck polegaj\u0105cej na informowaniu bliskich poleg\u0142ych \u017co\u0142nierzy o zaginionych cz\u0142onkach rodzin. za wiedz\u0105 i zgod\u0105 rz\u0105du rp na uchod\u017astwie oraz polskich w\u0142adz podziemnych na miejsce zbrodni uda\u0142o si\u0119 te\u017c kilkunastu polak\u00f3w, m.in. pisarze ferdynand goetel i j\u00f3zef mackiewicz oraz ks. stanis\u0142aw jasi\u0144ski jako wys\u0142annik abp. adama sapiehy. do katynia przywiezieni zostali r\u00f3wnie\u017c leon koz\u0142owski i jan emil skiwski (bez zgody rz\u0105du), delegacje spo\u0142ecze\u0144stwa polskiego z okupowanego generalnego gubernatorstwa, dziennikarze i je\u0144cy z niemieckich oflag\u00f3w \u2013 oficerowie brytyjscy, ameryka\u0144scy i polscy.\nw trakcie ekshumacji o\u015bmiu masowych grob\u00f3w odnaleziono cia\u0142a dw\u00f3ch genera\u0142\u00f3w \u2013 bohaterewicza i smorawi\u0144skiego \u2013 pochowane nast\u0119pnie w oddzielnych mogi\u0142ach. do 7 czerwca 1943 roku wydobyto 4243 cia\u0142a i zidentyfikowano 2730 z nich; w identyfikacjach uczestniczy\u0142 dr wodzi\u0144ski z pck. prace dokumentowano, okre\u015blaj\u0105c m.in. spos\u00f3b dokonania zab\u00f3jstw i rodzaj u\u017cywanej broni. stwierdzono stosowanie amunicji niemieckiej kal. 7,65 mm od walther\u00f3w pp/ppk (nie walther\u00f3w p38 na amunicj\u0119 9x19 mm) oraz w pewnych przypadkach tak\u017ce kal. 6,35 mm do pistoletu tk tzw. korowin firmy geco, kt\u00f3re to pociski by\u0142y produkowane w fabryce nale\u017c\u0105cej do gustawa genschow w durlach, masowo eksportowane do zsrr przed 1939; przy zw\u0142okach zamordowanych odnaleziono korespondencj\u0119 z bliskimi ko\u0144cz\u0105c\u0105 si\u0119 na prze\u0142omie kwietnia i maja 1940 roku. czas dokonania zbrodni ustalono r\u00f3wnie\u017c na podstawie wieku korzeni i s\u0142oi sosen rosn\u0105cych na mogi\u0142ach, kt\u00f3rych czas zasadzenia w 1943 okre\u015blono na trzy lata wstecz. w celu zatarcia \u015blad\u00f3w masowe groby zosta\u0142y obsadzone przez nkwd sosnami. podczas ekshumacji z 1943 cz\u0142onkowie mi\u0119dzynarodowej komisji odkrywaj\u0105c ten spos\u00f3b dzia\u0142ania wykonawc\u00f3w zbrodni, ujawniali kolejne masowe groby na terenie lasu katy\u0144skiego wypatruj\u0105c zasadzone m\u0142ode sosny o analogicznej wielko\u015bci. podczas bada\u0144 ekshumacyjnych odnaleziono tak\u017ce masowy gr\u00f3b z cia\u0142ami sowieckich kobiet i m\u0119\u017cczyzn, zamordowanych ok. 5-10 lat wcze\u015bniej, przy czym na zw\u0142okach stwierdzono skr\u0119powanie sznurami w taki sam spos\u00f3b jaki zastosowano wobec polskich oficer\u00f3w mordowanych w 1940 i spoczywaj\u0105cych obok. badania ekshumacyjne z 1943 ustali\u0142y, \u017ce sznur by\u0142 ka\u017cdorazowo uci\u0119ty na podobn\u0105 d\u0142ugo\u015b\u0107, by\u0142 pochodzenia rosyjskiego. ponadto na cia\u0142ach ofiar ujawniono pchni\u0119cia czterograniastymi bagnetami, kt\u00f3rych w 1940 u\u017cywali jedynie rosjanie.\n7 czerwca 1943 roku na polecenie niemc\u00f3w komisja techniczna pck przerwa\u0142a prace przed zako\u0144czeniem ekshumacji ostatniego, \u00f3smego grobu, z kt\u00f3rego nie wydobyto ok. 200 zw\u0142ok. niemcy zaj\u0119li si\u0119 w tym czasie ekshumacjami ofiar mordu w winnicy. 28 wrze\u015bnia 1943 roku teren katynia opanowa\u0142a armia czerwona.\ndokumentacja bada\u0144 w czasie wojny znalaz\u0142a si\u0119 w instytucie medycyny s\u0105dowej w krakowie. pod koniec wojny zagin\u0119\u0142a (zachowa\u0142y si\u0119 jej kopie, tzw. archiwum robla, odnalezione wiosn\u0105 1991 roku w skrytce w instytucie ekspertyz s\u0105dowych w krakowie). niemieckie protoko\u0142y bada\u0144 podaj\u0105ce liczb\u0119 4143 ekshumowanych zw\u0142ok zosta\u0142y podpisane przez cz\u0142onk\u00f3w mi\u0119dzynarodowej komisji lekarskiej (mkl) z\u0142o\u017conej z przedstawicieli medycyny s\u0105dowej i kryminologii uniwersytet\u00f3w europejskich. byli to: dr reimond speleers z belgii, dr marko markow z bu\u0142garii, dr helge tramsen z danii, dr arno sax\u00e9n z finlandii, dr vincenzo mario palmieri z w\u0142och (po wojnie atakowany przez w\u0142osk\u0105 parti\u0119 komunistyczn\u0105 na polecenie zsrr), dr herman maximilien de burlet z holandii, dr fran\u00e7ois naville ze szwajcarii, dr franti\u0161ek h\u00e1jek z czech, dr alexandru birkle z rumunii, dr franti\u0161ek \u0161ubik ze s\u0142owacji, dr ferenc ors\u00f3s z w\u0119gier (wybrany przez cz\u0142onk\u00f3w zespo\u0142u na jego przewodnicz\u0105cego) i dr eduard miloslavi\u0107 z chorwacji. dw\u00f3ch z nich \u2013 prof. h\u00e1jek z czech i prof. markow z bu\u0142garii \u2013 po wojnie zosta\u0142o zmuszonych do z\u0142o\u017cenia o\u015bwiadczenia odwo\u0142uj\u0105cego swoje podpisy. \u017caden inny cz\u0142onek komisji, jak np. prof. f. naville ze szwajcarii, znajduj\u0105cy si\u0119 poza radzieck\u0105 sfer\u0105 wp\u0142ywu, nie z\u0142o\u017cy\u0142 podobnego o\u015bwiadczenia. na podstawie prac komisji pod przewodnictwem dr. mariana wodzi\u0144skiego zosta\u0142 przez kazimierza skar\u017cy\u0144skiego przygotowany poufny raport pck (opublikowany w 1955 roku w pary\u017cu, a w 1989 roku w polsce) podaj\u0105cy liczb\u0119 4243 ekshumowanych zw\u0142ok. pck ustali\u0142, \u017ce w grobach katy\u0144skich znajduj\u0105 si\u0119 cia\u0142a ok. 4400 oficer\u00f3w, a nie 10\u201312 tys., jak podawa\u0142a propaganda niemiecka, lub 11 tys., jak podawa\u0142a propaganda radziecka.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== fa\u0142szowanie i zatajanie zbrodni \u2013 k\u0142amstwo katy\u0144skie ==\nw 1943 roku rozpocz\u0105\u0142 si\u0119 okres fa\u0142szowania i zatajania zbrodni katy\u0144skiej, co jest okre\u015blane przez historyk\u00f3w mianem \u201ek\u0142amstwa katy\u0144skiego\u201d.\n\n\n=== zsrr ===\nw odpowiedzi na komunikat radia berlin radio moskiewskie 15 kwietnia 1943 roku nada\u0142o komunikat sowinformbiura (sowieckiego biura informacyjnego), kt\u00f3ry 16 kwietnia 1943 roku opublikowano r\u00f3wnie\u017c w gazecie \u201eprawda\u201d. komunikat radziecki oskar\u017ca\u0142 o zbrodni\u0119 niemc\u00f3w i stwierdza\u0142, \u017ce polscy je\u0144cy wojenni pracowali w 1941 roku na robotach budowlanych na zach\u00f3d od smole\u0144ska i latem 1941 roku wpadli w r\u0119ce wojsk niemieckich. po zwr\u00f3ceniu si\u0119 rz\u0105du polskiego do mi\u0119dzynarodowego czerwonego krzy\u017ca \u201eprawda\u201d opublikowa\u0142a artyku\u0142 pt. polscy wsp\u00f3lnicy hitlera, a w nocy z 25 na 26 kwietnia polski ambasador tadeusz romer otrzyma\u0142 not\u0119 o zerwaniu stosunk\u00f3w dyplomatycznych.\nwe wrze\u015bniu 1943 roku, po wyparciu armii niemieckiej ze smole\u0144szczyzny, w katyniu natychmiast przyst\u0105pi\u0142a do pracy specjalna ekipa funkcjonariuszy nkwd i kontrwywiadu wojskowego smiersz kierowana przez wsiewo\u0142oda mierku\u0142owa, leonida rajchmana i siergieja krug\u0142owa. odgrodzi\u0142a ona miejsce poch\u00f3wku, otworzy\u0142a mogi\u0142y i utworzy\u0142a dwa nowe miejsca pochowania zw\u0142ok. funkcjonariusze nkwd umieszczali w grobach sfa\u0142szowane dokumenty, przygotowywali fa\u0142szywych \u015bwiadk\u00f3w, a niewygodnych likwidowali lub skazywali na wieloletnie wi\u0119zienie. dzia\u0142ania te trwa\u0142y trzy miesi\u0105ce, do stycznia 1944 roku; w tym okresie dost\u0119p do mogi\u0142 mieli wy\u0142\u0105cznie funkcjonariusze nkwd.\npo zako\u0144czeniu tych przygotowa\u0144, uchwa\u0142\u0105 z dnia 13 stycznia 1944 roku biuro polityczne kc wkp(b) powo\u0142a\u0142o tzw. \u201especjaln\u0105 komisj\u0119 ds. ustalenia i przeprowadzenia \u015bledztwa okoliczno\u015bci rozstrzelania w lesie katy\u0144skim polskich je\u0144c\u00f3w wojennych przez niemiecko-faszystowskich naje\u017ad\u017ac\u00f3w\u201d, kierowan\u0105 przez akademika niko\u0142aja burdenk\u0119, znan\u0105 jako tzw. komisja burdenki. w jej sk\u0142ad weszli m.in. pisarz aleksiej to\u0142stoj oraz dostojnik podporz\u0105dkowanej nkwd rosyjskiej cerkwi prawos\u0142awnej, egzarcha ukrainy, metropolita kijowski i halicki miko\u0142aj, natomiast w jej sk\u0142adzie nie by\u0142o nikogo z innych kraj\u00f3w ni\u017c zsrr, a nawet z zale\u017cnych od kremla zwi\u0105zku patriot\u00f3w polskich czy armii berlinga.\nkomisja burdenki pracowa\u0142a w katyniu w dniach 13\u201324 stycznia 1944 roku (wcze\u015bniej jej cz\u0142onkowie nie mieli dost\u0119pu do miejsca pochowania zw\u0142ok), przeprowadzi\u0142a pewn\u0105 liczb\u0119 ekshumacji i przes\u0142ucha\u0144 przygotowanych przez nkwd \u015bwiadk\u00f3w, a tak\u017ce odnalaz\u0142a sfa\u0142szowane przez nkwd dokumenty. na tej podstawie cz\u0142onkowie komisji podpisali ko\u0144cowy komunikat, r\u00f3wnie\u017c przygotowany przez s\u0142u\u017cby specjalne, wskazuj\u0105cy na win\u0119 niemc\u00f3w \u2013 polscy je\u0144cy wojenni mieli zosta\u0107 wiosn\u0105 1940 roku umieszczeni bez prawa do korespondencji w trzech obozach nr 1-on, 2-on, 3-on (specjalnego przeznaczenia) w rejonie smole\u0144ska, a nast\u0119pnie zamordowani przez niemc\u00f3w jesieni\u0105 1941 roku. komunikat ten, podaj\u0105cy fa\u0142szywe dane na temat liczby ofiar pochowanych w katyniu (wed\u0142ug komisji burdenki w katyniu pochowano ok. 11 tys. je\u0144c\u00f3w polskich, cho\u0107 faktycznie pochowano ich tam ok. 4400), opublikowano 26 stycznia 1944 roku. w latach 1990\u20131994, w trakcie \u015bledztwa w sprawie zbrodni katy\u0144skiej prowadzonego przez rosyjsk\u0105 g\u0142\u00f3wn\u0105 prokuratur\u0119 wojskow\u0105, grupa \u015bledcza pod kierunkiem p\u0142k. aleksandra trietieckiego przestudiowa\u0142a oryginalne dowody zebrane przez komisj\u0119 burdenki i przes\u0142ucha\u0142a \u015bwiadk\u00f3w, po czym ustali\u0142a, \u017ce komisja dopuszcza\u0142a si\u0119 fa\u0142szerstw, by wykaza\u0107 win\u0119 niemc\u00f3w.\n\npo przej\u015bciu frontu wschodniego i zaj\u0119ciu katynia przez armi\u0119 czerwon\u0105 z wrze\u015bnia 1943, w katyniu 30 stycznia 1944 odby\u0142y si\u0119 uroczysto\u015bci \u017ca\u0142obne upami\u0119tniaj\u0105ce ofiary zbrodni katy\u0144skiej, w kt\u00f3rych uczestniczyli \u017co\u0142nierze 1 korpusu polskich si\u0142 zbrojnych w zsrr; w ich trakcie w wyg\u0142oszonych przem\u00f3wieniach wersj\u0119 sprawstwa niemc\u00f3w pomordowania polskich oficer\u00f3w potwierdzili gen. zygmunt berling, mjr aleksander zawadzki i podczas kazania ks. mjr wilhelm kubsz.\n3 marca 1959 roku aleksandr szelepin, przewodnicz\u0105cy kgb, w tajnej notatce nr n-632-sz (\u043d-632-\u0448), zwanej przez historyk\u00f3w notatk\u0105 szelepina, zaproponowa\u0142 nikicie chruszczowowi zniszczenie 21 857 teczek personalnych ofiar zbrodni katy\u0144skiej \u2013 jak si\u0119 wyrazi\u0142: os\u00f3b by\u0142ej bur\u017cuazyjnej polski \u2013 jako nieprzydatnych zar\u00f3wno operacyjnie, jak i historycznie, a zachowanie jedynie protoko\u0142\u00f3w tzw. tr\u00f3jki nkwd mieszcz\u0105cych si\u0119 w oddzielnej teczce. prof. wojciech materski, cz\u0142onek polsko-rosyjskiej grupy do spraw trudnych, stwierdzi\u0142 jednak w maju 2010 roku, \u017ce w archiwach pozosta\u0142ych po zsrr nie ma \u017cadnych dowod\u00f3w na zniszczenie teczek personalnych ofiar zbrodni katy\u0144skiej i mo\u017cna powiedzie\u0107 z du\u017c\u0105 doz\u0105 prawdopodobie\u0144stwa, \u017ce nadal znajduj\u0105 si\u0119 w archiwach. analogiczne stanowisko zajmuje prof. krzysztof jasiewicz.\nw 1969 roku, w epoce leonida bre\u017cniewa, g\u0142\u00f3wny pomnik wojenny na bia\u0142orusi upami\u0119tniaj\u0105cy ofiary zbrodni nazistowskich zosta\u0142 zbudowany przez w\u0142adze radzieckie w niewielkiej wiosce o nazwie chaty\u0144. wed\u0142ug brytyjskiego historyka normana daviesa wie\u015b t\u0119 wybrano celowo, w celach dezinformacyjnych, ze wzgl\u0119du na podobie\u0144stwo jej nazwy do katynia. rosyjski historyk natalia lebiediewa uwa\u017ca, \u017ce chodzi\u0142o o to, by powi\u0105za\u0107 zbrodni\u0119 katy\u0144sk\u0105 z niemcami. p\u00f3\u017aniej do chatynia zapraszano wielu go\u015bci zagranicznych, w tym richarda nixona, urho kekkonena, fidela castro, rajiva gandhiego, jasera arafata i jiang zemina. w tym samym czasie dzia\u0142ania na rzecz upami\u0119tnienia ofiar zbrodni katy\u0144skiej podejmowane w europie zachodniej wywo\u0142ywa\u0142y protesty dyplomatyczne zsrr (jak w przypadku pomnika katy\u0144skiego w londynie w 1976 roku).\ninformacje oskar\u017caj\u0105ce niemc\u00f3w zamieszczono m.in. w powojennym (drugim) wydaniu wielkiej encyklopedii radzieckiej, natomiast w wydaniu trzecim z lat 70. xx w. has\u0142o o katyniu nie pojawi\u0142o si\u0119 (znalaz\u0142o si\u0119 tam jednak has\u0142o o chatyniu na bia\u0142orusi).\nw 1978 roku w katyniu utworzono zesp\u00f3\u0142 upami\u0119tniaj\u0105cy \u2013 wybudowano betonowe stele z marmurowymi zwie\u0144czeniami, na kt\u00f3rych umieszczono po polsku i rosyjsku fa\u0142szywy napis: ofiarom faszyzmu \u2013 oficerom polskim rozstrzelanym przez hitlerowc\u00f3w w 1941 roku. przy wej\u015bciu do lasu katy\u0144skiego postawiono tak\u017ce pomnik po\u015bwi\u0119cony 500 je\u0144com radzieckim rzekomo rozstrzelanym przez niemc\u00f3w w trakcie ekshumacji w 1943 roku (zdarzenie takie w rzeczywisto\u015bci nie mia\u0142o miejsca i pomnik usuni\u0119to w 1990 roku).\nw latach 1989\u20131990 spraw\u0119 zbrodni katy\u0144skiej bada\u0142 na w\u0142asn\u0105 r\u0119k\u0119 mjr oleg zakirow, funkcjonariusz kgb, kt\u00f3ry dotar\u0142 do bezpo\u015brednich \u015bwiadk\u00f3w zbrodni, dawnych pracownik\u00f3w smole\u0144skiego nkwd. trzech z nich opowiedzia\u0142o dramatyczn\u0105 histori\u0119 wi\u0119\u017ania, kt\u00f3ry zabi\u0142 konwojenta, przedosta\u0142 si\u0119 do zbrojowni i otworzy\u0142 ogie\u0144. wed\u0142ug relacji zebranych przez zakirowa funkcjonariusze nkwd przez trzy dni nie potrafili go zabi\u0107, zalewali piwnic\u0119 wod\u0105 z pompy stra\u017cackiej, a potem otruto go gazem. zakirow wyst\u0105pi\u0142 z kpzr, a za samowolne \u015bledztwo zosta\u0142 zwolniony z kgb. w 1998 roku w obawie o swoje \u017cycie wyjecha\u0142 z rodzin\u0105 do polski, gdzie w 2002 roku otrzyma\u0142 polskie obywatelstwo.\n\n\n=== proces norymberski ===\nzbrodnia katy\u0144ska zosta\u0142a podniesiona w 1946 roku podczas procesu norymberskiego, gdy prokurator zsrr roman rudienko wni\u00f3s\u0142 akt oskar\u017cenia o ludob\u00f3jstwo ok. 11 tys. polskich oficer\u00f3w w katyniu przez iii rzesz\u0119. oskar\u017cyciel sowiecki pokrowski m\u00f3wi\u0142 o zamordowaniu 15.000 oficer\u00f3w polskich, je\u0144c\u00f3w wojennych, w lesie katy\u0144skim pod smole\u0144skiem, przypisuj\u0105c t\u0119 zbrodni\u0119 niemcom. do akt s\u0105dowych w\u0142\u0105czono sprawozdanie komisji burdenki i prokuratorzy radzieccy za\u017c\u0105dali, by trybuna\u0142 przyj\u0105\u0142 je bez dowod\u00f3w i przes\u0142uchiwania \u015bwiadk\u00f3w. s\u0119dziowie nie wyrazili na to zgody i postanowili przes\u0142ucha\u0107 trzech \u015bwiadk\u00f3w oskar\u017cenia i trzech \u015bwiadk\u00f3w obrony (prof. w. i. prozorowski, prof. bazylewski i bu\u0142gar prof. marko markow). prozorowski stwierdzi\u0142, \u017ce ponad wszelk\u0105 w\u0105tpliwo\u015b\u0107 oficerowie polscy byli pogrzebani jesieni\u0105 1941, bazylewski poda\u0142, \u017ce je\u0144cy polscy byli w kozielsku w sierpniu 1940, gdy sp\u0119dza\u0142 tam urlop (zatem wed\u0142ug niego nie mogli zosta\u0107 zabici wiosn\u0105 1940), natomiast markow zmieni\u0142 swoje wcze\u015bniejsze stanowisko z czasu uczestnictwa w mi\u0119dzynarodowej komisji i poinformowa\u0142, \u017ce jej cz\u0142onkowie podpisali raport pod presj\u0105 niemieck\u0105 i stwierdzi\u0142, \u017ce zrobili to niemcy. p\u00f3\u017aniej okaza\u0142o si\u0119, \u017ce markow zmieni\u0142 swoje stanowisko po wytoczeniu mu procesu w bu\u0142garii po zaj\u0119ciu tego kraju przez sowiet\u00f3w.\nprzes\u0142uchania ujawni\u0142y nie\u015bcis\u0142o\u015bci i b\u0142\u0119dy w komunikacie komisji burdenki: w szczeg\u00f3lno\u015bci ustalono, \u017ce w katyniu stacjonowa\u0142a niemiecka jednostka 537 \u2013 sztab 537 pu\u0142ku \u0142\u0105czno\u015bci, a dowodzi\u0142 nim p\u0142k ahrens (a nie, jak podano w komunikacie komisji burdenki, arnes). na \u017c\u0105danie obrony hermanna g\u00f6ringa, oskar\u017conego o zbrodni\u0119 katy\u0144sk\u0105, p\u0142k ahrens zosta\u0142 przes\u0142uchany jako \u015bwiadek. przyby\u0142 on do katynia dopiero w listopadzie 1941 roku, wobec czego wezwany zosta\u0142 jego poprzednik, p\u0142k. bedenk, a tak\u017ce zwierzchnik obu oficer\u00f3w gen. oberh\u00e4user. ich zeznania, mimo stara\u0144 oskar\u017cycieli sowieckich, oczy\u015bci\u0142y ich od stawianych im zarzut\u00f3w.\nw akcie oskar\u017cenia, na wniosek prokuratury zsrr, widnia\u0142 zapis o zbrodni katy\u0144skiej dokonanej przez faszyst\u00f3w jako zbrodni ludob\u00f3jstwa, co jest podnoszone jako dow\u00f3d prawa mi\u0119dzynarodowego przez polsk\u0119, poniewa\u017c zsrr na procesie norymberskim, poprzez akt oskar\u017cenia prokuratora romana rudienki, sam nada\u0142 zbrodni katy\u0144skiej tak\u0105 kwalifikacj\u0119 prawn\u0105. prawna ocena zbrodni katy\u0144skiej jako ludob\u00f3jstwa nie jest uznawana przez w\u0142adze federacji rosyjskiej. w dalszym przebiegu procesu norymberskiego kwestia zbrodni katy\u0144skiej nie by\u0142a ju\u017c podnoszona. w wyroku trybuna\u0142u kwestia odpowiedzialno\u015bci za zbrodni\u0119 katy\u0144sk\u0105 zosta\u0142a pomini\u0119ta z braku dowod\u00f3wdopiero po 60 latach wysz\u0142o na jaw, dlaczego po przes\u0142uchaniu \u015bwiadk\u00f3w zbrodnia katy\u0144ska ju\u017c nie zosta\u0142a poruszona w procesie: decyduj\u0105cy impuls do tych dzia\u0142a\u0144 da\u0142 by\u0142y niemiecki oficer fabian von schlabrendorff, kt\u00f3ry nieoficjalnie by\u0142 jednym z doradc\u00f3w ameryka\u0144skiej delegacji: schlabrendorff w czasie wojny stacjonowa\u0142 w smole\u0144sku i odwiedza\u0142 groby w lesie katy\u0144skim. kiedy dowiedzia\u0142 si\u0119, \u017ce g\u0142\u00f3wny sowiecki oskar\u017cyciel roman rudenko chcia\u0142 przypisa\u0107 zbrodni\u0119 katy\u0144sk\u0105 niemcom, przekona\u0142 by\u0142ego szefa ameryka\u0144skiego wywiadu oss, genera\u0142a williama donovana, kt\u00f3ry by\u0142 doradc\u0105 roberta jacksona, g\u0142\u00f3wnego oskar\u017cyciela usa w norymberdze, \u017ce nie mo\u017ce by\u0107 w\u0105tpliwo\u015bci co do sowieckiego sprawstwa. schlabrendorff by\u0142 dla amerykan\u00f3w wiarygodny, poniewa\u017c bra\u0142 udzia\u0142 w dw\u00f3ch zamachach na adolfa hitlera. jackson po rozmowie z schlabrendorffem blokowa\u0142 sowieckie k\u0142amstwo katy\u0144skie.\n\n\n=== europa zachodnia i usa ===\nwielka brytania, kt\u00f3rej zale\u017ca\u0142o na sojuszu z zsrr, doradza\u0142a rz\u0105dowi polskiemu wstrzemi\u0119\u017aliwo\u015b\u0107 i umiar. 15 kwietnia 1943 roku premier wielkiej brytanii winston churchill stwierdzi\u0142 w rozmowie z gen. sikorskim: s\u0105 rzeczy, kt\u00f3re, cho\u0107 wiarygodne, nie nadaj\u0105 si\u0119 do tego, by m\u00f3wi\u0107 o nich publicznie. w rozmowie z ambasadorem radzieckim w londynie majskim churchill stwierdzi\u0142, \u017ce nawet je\u015bli wersja niemiecka jest prawdziwa to i tak nie zmieni to stanowiska londynu wobec moskwy, albowiem \u201ena wojnie wszystko si\u0119 zdarza\u201d.\nnieliczni, jak brytyjski ambasador przy rz\u0105dzie rp na uchod\u017astwie sir owen o\u2019malley, polityk sir douglas lloyd savory czy pisarz louis fitzgibbon, starali si\u0119 dociec, kim byli sprawcy. tajny raport o\u2019malleya z 24 maja 1943 roku potwierdzaj\u0105cy win\u0119 sowiet\u00f3w, wywo\u0142a\u0142 irytacj\u0119 rz\u0105du brytyjskiego.\nstany zjednoczone r\u00f3wnie\u017c nie chcia\u0142y dopu\u015bci\u0107 do rozpadu koalicji z udzia\u0142em zsrr; przez kilka lat podtrzymywa\u0142y tezy radzieckie i tuszowa\u0142y przypadki pr\u00f3b ujawnienia prawdy. w 1945 roku ameryka\u0144ski podpu\u0142kownik john h. van vliet, przywieziony w maju 1943 roku przez niemc\u00f3w wraz z innymi je\u0144cami wojennymi do katynia, z\u0142o\u017cy\u0142 pisemny raport na temat zbrodni katy\u0144skiej gen. claytonowi bissellowi, zast\u0119pcy dow\u00f3dcy ameryka\u0144skiego wywiadu wojskowego. raport van vlieta zosta\u0142 utajniony, a nast\u0119pnie znikn\u0105\u0142 w niewyja\u015bnionych okoliczno\u015bciach z archiw\u00f3w pentagonu. w 1950 roku pp\u0142k van vliet odtworzy\u0142 sw\u00f3j raport, a p\u00f3\u017aniej przekaza\u0142 go komisji katy\u0144skiej kongresu usa.\nmimo to w usa podejmowano dzia\u0142ania maj\u0105ce na celu ujawnienie prawdy. w 1949 roku ameryka\u0144ski dyplomata arthur bliss lane i dziennikarz julius epstein za\u0142o\u017cyli ameryka\u0144ski komitet do zbadania zbrodni katy\u0144skiej. sytuacja zmieni\u0142a si\u0119 po kilku latach, gdy po \u015bmierci stalina 5 marca 1953 roku stany zjednoczone, maj\u0105c nadziej\u0119 na lepsze relacje z zsrr, zaprzesta\u0142y podejmowania kolejnych pr\u00f3b wyja\u015bnienia zbrodni. strona ameryka\u0144ska uwa\u017ca\u0142a, \u017ce szukanie odpowiedzialnych za zbrodni\u0119 katy\u0144sk\u0105 przeszkadza\u0142oby w relacjach z sowietami.\n\n\n=== polska ===\nr\u00f3wnie\u017c zale\u017cne od zsrr polskie instytucje mia\u0142y wk\u0142ad we wspieranie powy\u017cszej wersji \u2013 dotyczy to m.in. wandy wasilewskiej, gen. zygmunta berlinga i gen. leona bukojemskiego. wiosn\u0105 1945 roku z polecenia ministra sprawiedliwo\u015bci henryka \u015bwi\u0105tkowskiego podj\u0119to \u015bledztwo dotycz\u0105ce zbrodni na polskich oficerach w katyniu. jego prowadzenie powierzono, pod nadzorem znanego p\u00f3\u017aniej profesora prawa, a wtedy prokuratora jerzego sawickiego, doktorowi romanowi martiniemu, przedwojennemu podprokuratorowi s\u0105du okr\u0119gowego w kielcach. \u015bledztwo prowadzi\u0142 niespe\u0142na rok. zosta\u0142 zamordowany 30 marca 1946 roku przez 17-letni\u0105 dziewczyn\u0119 i jej narzeczonego. wed\u0142ug r\u00f3\u017cnych \u017ar\u00f3de\u0142 katy\u0144skie \u015bledztwo mia\u0142o predefiniowany cel (wykazanie winy niemc\u00f3w), ale za spraw\u0105 prokuratora martiniego toczy\u0142o si\u0119 w innym kierunku (winy zsrr), co mog\u0142o by\u0107 przyczyn\u0105 inscenizacji jego \u015bmierci. podczas swojej pracy roman martini mia\u0142 odnale\u017a\u0107 tajny raport z 10 czerwca 1940 autorstwa kierownika zarz\u0105du nkwd obw\u00f3d mi\u0144sk, potwierdzaj\u0105cy likwidacj\u0119 trzech polskich oboz\u00f3w jenieckich, kozielsk, ostaszk\u00f3w i starobielsk, na wiosn\u0119 1940 (tzw. \u201eraport tartakowa\u201d).\nw specjalnym o\u015bwiadczeniu z lutego 1952 rz\u0105d j\u00f3zefa cyrankiewicza, odnosz\u0105c si\u0119 do dzia\u0142a\u0144 tzw. \u201especjalnej komisji izby reprezentant\u00f3w dla sprawy katynia\u201d, o\u015bwiadczy\u0142 m.in., i\u017c wymordowanie w katyniu tysi\u0119cy oficer\u00f3w i \u017co\u0142nierzy polskich by\u0142o dzie\u0142em zbrodniarzy hitlerowskich. w\u0142adys\u0142aw gomu\u0142ka, i sekretarz kc pzpr w latach 1956\u20131970, pisa\u0142 odno\u015bnie do sprawy katy\u0144skiej w swoich pami\u0119tnikach wspominaj\u0105c czas okupacji: \u201eosobi\u015bcie nie mia\u0142em te\u017c najmniejszych w\u0105tpliwo\u015bci, i\u017c oficer\u00f3w polskich osadzonych w obozach jenieckich w zsrr wymordowali niemcy. (\u2026) w pocz\u0105tkach maja 1943 r. zamie\u015bci\u0142em w \u201eg\u0142osie warszawy\u201d w\u0142asny obszerny artyku\u0142 oskar\u017caj\u0105cy niemc\u00f3w o dokonanie zbrodni w katyniu. (\u2026) eliminowa\u0142em go z ca\u0142\u0105 \u015bwiadomo\u015bci\u0105 z wykazu moich publikacji okupacyjnych, mia\u0142em bowiem ju\u017c przy ich wyborze do edycji zupe\u0142nie inny pogl\u0105d na zbrodni\u0119 katy\u0144sk\u0105. (\u2026) z ca\u0142\u0105 pewno\u015bci\u0105 nie napisa\u0142bym owego artyku\u0142u, gdybym zna\u0142 wtedy podstawowe okoliczno\u015bci wskazuj\u0105ce na winnych zg\u0142adzenia polskich oficer\u00f3w w katyniu. ale te\u017c, gdybym ju\u017c w\u00f3wczas rozporz\u0105dza\u0142 dowodami, \u017ce zbrodni tej dokonano w 1940 r. r\u00f3wnie\u017c z ca\u0142\u0105 pewno\u015bci\u0105 nie obwinia\u0142bym o ni\u0105 zsrr, lecz popiera\u0142 bez najmniejszych waha\u0144 (\u2026) o\u015bwiadczenie radzieckiego biura informacyjnego (\u2026). bywaj\u0105 sytuacje, kiedy w imi\u0119 naj\u017cywotniejszych interes\u00f3w narodu nawet brudne k\u0142amstwo nale\u017cy przybiera\u0107 w szaty prawdy. (\u2026) widzieli\u015bmy, jak zareagowa\u0142 stalin na ustosunkowanie si\u0119 rz\u0105du sikorskiego do rewelacji niemc\u00f3w o odkryciu grob\u00f3w oficer\u00f3w polskich. (\u2026) nie ulega (\u2026) w\u0105tpliwo\u015bci, \u017ce gdyby churchill solidaryzowa\u0142 si\u0119 z post\u0119powaniem rz\u0105du sikorskiego w sprawie katynia \u2013 co si\u0142\u0105 rzeczy musia\u0142by wpierw uzgodni\u0107 z prezydentem stan\u00f3w zjednoczonych \u2013 reakcja stalina nie mog\u0142aby si\u0119 sprowadzi\u0107 jedynie do zerwania stosunk\u00f3w przez zsrr z wielk\u0105 brytani\u0105 i stanami zjednoczonymi, jak to mia\u0142o miejsce w stosunku do rz\u0105du polskiego, lecz zmusi\u0142aby rz\u0105d radziecki do szukania porozumienia z niemcami hitlerowskimi i zawarcia z nimi separatystycznego pokoju. jasne jest (\u2026), \u017ce rozbicie koalicji antyhitlerowskiej \u2013 o co zawsze zabiegali niemcy (\u2026) \u2013 zapobieg\u0142oby kl\u0119sce wojennej rzeszy hitlerowskiej, umo\u017cliwi\u0142oby jej wyj\u015bcie z wojny w charakterze zwyci\u0119zcy przy znacznym rozszerzeniu jej przedwojennego terytorium. (\u2026) ale nade wszystko rozbicie antyhitlerowskiej koalicji poci\u0105gn\u0119\u0142oby za sob\u0105 najgro\u017aniejsze konsekwencje dla narodu polskiego. zawarcie z niemcami separatystycznego pokoju w ii wojnie \u015bwiatowej (\u2026) musia\u0142oby nieuchronnie przekre\u015bli\u0107 nadzieje polak\u00f3w(\u2026).\u201d. po obj\u0119ciu w\u0142adzy w 1956 roku gomu\u0142ka nakaza\u0142 propagandzie partyjnej milczenie i nieanga\u017cowanie si\u0119 w \u017cadn\u0105 wersj\u0119 odpowiedzialno\u015bci za mord katy\u0144ski. na spotkaniu z m\u0142odzie\u017c\u0105 29 pa\u017adziernika 1956 r. o\u015bwiadczy\u0142, \u017ce rz\u0105d polski nie mo\u017ce zaj\u0105\u0107 w tej sprawie stanowiska, gdy\u017c komisje badaj\u0105ce t\u0119 kwesti\u0119 pracowa\u0142y bez udzia\u0142u strony polskiej. nie pozostawi\u0142 jednak w\u0105tpliwo\u015bci, \u017ce odpowiedzialno\u015bci\u0105 obarcza zsrr stwierdzaj\u0105c, i\u017c wchodzenie w konflikt z zsrr by\u0142oby sprzeczne z interesami polski, oraz \u201eby\u0142oby czcz\u0105 demonstracj\u0105\u201d. wyda\u0142 polecenie aby encyklopedia pwn w og\u00f3le nie zamieszcza\u0142a has\u0142a katy\u0144, a na krzy\u017cu katy\u0144skim znajduj\u0105cym si\u0119 na cmentarzu pow\u0105zkowskim kaza\u0142 nie umieszcza\u0107 \u017cadnej daty wychodz\u0105c z za\u0142o\u017cenia, \u017ce skoro nie mo\u017cna ze wzgl\u0119d\u00f3w geopolitycznych m\u00f3wi\u0107 prawdy, nale\u017cy wstrzyma\u0107 si\u0119 od g\u0142oszenia k\u0142amstwa.\nzalecenia dla cenzor\u00f3w odno\u015bnie do opisywania \u015bmierci polskich oficer\u00f3w w katyniu wyda\u0142 g\u0142\u00f3wny urz\u0105d kontroli prasy, publikacji i widowisk (po\u0142. lat 70). notka informacyjna nr 2  opublikowana przez ten urz\u0105d 14 stycznia 1974 roku nakazywa\u0142a aby w ocenie zbrodni katy\u0144skiej kierowa\u0107 si\u0119 opini\u0105 \u201ebolszoj sowietskoj encyklopedii\u201d oraz przyj\u0105\u0107 ocen\u0119 za \u201ekomunikatem komisji specjalnej\u201d powo\u0142anej przez w\u0142adze radzieckie w 1943 roku. zalecenia wzbrania\u0142y pr\u00f3b obarczenia zwi\u0105zku radzieckiego odpowiedzialno\u015bci\u0105 za \u015bmier\u0107 polskich oficer\u00f3w w lasach katy\u0144skich, w publikacjach dopuszczano sformu\u0142owania zmar\u0142 b\u0105d\u017a zgin\u0105\u0142 w katyniu, za\u015b w drugim przypadku dopuszczalne by\u0142o okre\u015blenie zgonu po lipcu 1941, nie akceptowano okre\u015blenia je\u0144cy wojenni, lecz wskazywano za w\u0142a\u015bciwe internowani, a ponadto zastrze\u017cono dla gukppiw akceptacj\u0119 publikacji og\u0142osze\u0144 o nabo\u017ce\u0144stwach, klepsydr i nekrolog\u00f3w dotycz\u0105cych ofiar katynia. za dopuszczalne sformu\u0142owanie o przyczynach \u015bmierci polskich oficer\u00f3w jakie mog\u0142o by\u0107 zamieszczane w opracowaniach naukowych, pami\u0119tnikarskich, biograficznych peerelowska cenzura uznawa\u0142a form\u0119 \u201erozstrzelany przez hitlerowc\u00f3w w katyniu\u201d. tomasz strzy\u017cewski w swojej ksi\u0105\u017cce o cenzurze prl zamie\u015bci\u0142 tre\u015b\u0107 tajnego dokumentu datowanego na rok 1975 z zaleceniami na temat katynia przeznaczonego dla cenzor\u00f3w.\n21 marca 1980 roku na znak protestu przeciwko k\u0142amstwu katy\u0144skiemu na rynku g\u0142\u00f3wnym w krakowie dokona\u0142 samospalenia walenty badylak, by\u0142y \u017co\u0142nierz ak.\ninformacje o zbrodni w katyniu, bez okre\u015blania sprawc\u00f3w tej zbrodni, zacz\u0119\u0142y pojawia\u0107 si\u0119 w podr\u0119cznikach szkolnych w prl w po\u0142owie lat 80.\n\n\n== dzia\u0142ania emigracji polskiej na rzecz ujawnienia prawdy ==\nw 1948 roku w londynie ukaza\u0142 si\u0119 raport zbrodnia katy\u0144ska w \u015bwietle dokument\u00f3w, przygotowany przez polski rz\u0105d na uchod\u017astwie, opracowany przez j\u00f3zefa mackiewicza i zdzis\u0142awa stahla. w 1949 roku j\u00f3zef mackiewicz opublikowa\u0142 w szwajcarii, w t\u0142umaczeniu na niemiecki swoj\u0105 ksi\u0105\u017ck\u0119 katy\u0144. zbrodnia bez s\u0105du i kary (niem. katyn \u2013 unges\u00fchntes verbrechen), kt\u00f3ra p\u00f3\u017aniej ukazywa\u0142a si\u0119 w przek\u0142adach na inne j\u0119zyki, po angielsku jako the katyn wood murders (1951). w 1962 roku w usa ukaza\u0142a si\u0119 g\u0142o\u015bna ksi\u0105\u017cka prof. janusza zawodnego \u015bmier\u0107 w lesie. historia mordu katy\u0144skiego (ang. death in the forest. the story of the katyn forest massacre), w p\u00f3\u017aniejszym okresie wydawana w wielu krajach.\npo wyborze karola wojty\u0142y na papie\u017ca j\u00f3zef mackiewicz zaproponowa\u0142 w paryskiej kulturze by papie\u017c odprawi\u0142 msz\u0119 za polskich oficer\u00f3w i intelektualist\u00f3w pomordowanych w 1940 roku. polacy w ameryce zebrali nawet na ten cel pieni\u0105dze, kt\u00f3re zosta\u0142y przes\u0142ane w ofierze do rzymu. jan pawe\u0142 ii jednak odm\u00f3wi\u0142, a w\u0142adze ko\u015bcielne zerwa\u0142y dotychczasowe kontakty z mackiewiczem.\n\n\n== komisja \u015bledcza kongresu usa (1951\u20131952) ==\n22 grudnia 1952 roku specjalna komisja kongresu stan\u00f3w zjednoczonych, kt\u00f3ra po staraniach kongresu polonii ameryka\u0144skiej bada\u0142a spraw\u0119, og\u0142osi\u0142a raport ko\u0144cowy ze swoich prac (tzw. raport maddena), w kt\u00f3rym za winnych zbrodni katy\u0144skiej uzna\u0142a sowiet\u00f3w i wezwa\u0142a spo\u0142eczno\u015b\u0107 mi\u0119dzynarodow\u0105 do powo\u0142ania mi\u0119dzynarodowego trybuna\u0142u dla os\u0105dzenia tej zbrodni. komisja uzna\u0142a wymordowanie polskich oficer\u00f3w za jedn\u0105 z najbardziej barbarzy\u0144skich zbrodni mi\u0119dzynarodowych w historii \u015bwiata i zarekomendowa\u0142a rz\u0105dowi ameryka\u0144skiemu przedstawienie sprawy organizacji narod\u00f3w zjednoczonych.\n\n\n== oficjalne ujawnienie odpowiedzialno\u015bci w\u0142adz zsrr ==\n\n\n=== ujawnienie odpowiedzialno\u015bci nkwd w 1990 roku ===\nw zwi\u0105zku z pierestrojk\u0105 w 1987 roku utworzono w porozumieniu z \u00f3wczesnym przyw\u00f3dc\u0105 zsrr michai\u0142em gorbaczowem mieszan\u0105 polsko-radzieck\u0105 komisj\u0119 historyk\u00f3w partyjnych (pzpr i kpzr) do wyja\u015bnienia bia\u0142ych plam w historii wzajemnych stosunk\u00f3w. jej prace dotyczy\u0142y tak\u017ce zbrodni katy\u0144skiej. przewodnicz\u0105cym delegacji polskiej zosta\u0142 prof. jarema maciszewski; stron\u0119 radzieck\u0105 reprezentowa\u0142 prof. georgij smirnow. na pierwszym posiedzeniu komisji w maju 1987 r. polska delegacja zreferowa\u0142a swoje stanowisko w sprawie katynia podwa\u017caj\u0105c wiarygodno\u015b\u0107 prac komisji burdenki oraz wyst\u0105pi\u0142a o dopuszczenie jej do radzieckich materia\u0142\u00f3w archiwalnych dotycz\u0105cych zaginionych polskich oficer\u00f3w. prof. smirnow stanowisko polskie uzna\u0142 za uleganie propagandzie antyradzieckiej, ale poprosi\u0142 stron\u0119 polsk\u0105 o sporz\u0105dzenie ekspertyzy w tej sprawie, kt\u00f3ra mia\u0142a sta\u0107 si\u0119 podstaw\u0105 dalszej dyskusji. na nast\u0119pnym posiedzeniu komisji wsp\u00f3lnej w marcu 1988 r. w warszawie strona radziecka okaza\u0142a si\u0119 by\u0107 nieprzygotowana do dyskusji na temat katynia. odebra\u0142a jedynie ekspertyz\u0119 strony polskiej w kt\u00f3rej stwierdzono, \u017ce \u201ebrak jakichkolwiek nowych dokument\u00f3w radzieckich w tej sprawie nie pozwala na os\u0142abienie argumentacji przemawiaj\u0105cej za win\u0105 nkwd\u201d. ostatnie posiedzenie komisji wsp\u00f3lnej odby\u0142o si\u0119 w ko\u0144cu listopada 1988 r. strona polska za\u017c\u0105da\u0142a ustosunkowania si\u0119 strony radzieckiej do polskiej ekspertyzy w sprawie katynia. poniewa\u017c jednak do tego nie dosz\u0142o strona polska postanowi\u0142a jednostronnie opublikowa\u0107 ekspertyz\u0119 (ukaza\u0142a si\u0119 m.in. w pi\u015bmie \u201eodrodzenie\u201d z 18 ii 1989 i nr 11 z 18 iii 1989).\n13 kwietnia 1990 roku podczas wizyty prezydenta rp wojciecha jaruzelskiego w moskwie, michai\u0142 gorbaczow przekaza\u0142 pochodz\u0105ce z radzieckich archiw\u00f3w dokumenty dotycz\u0105ce zbrodni katy\u0144skiej, po raz pierwszy oficjalnie przyznaj\u0105c, \u017ce zbrodni dokona\u0142o nkwd. tego samego dnia w o\u015bwiadczeniu pa\u0144stwowej agencji tass oznajmiono, \u017ce bezpo\u015bredni\u0105 odpowiedzialno\u015b\u0107 za zbrodni\u0119 katy\u0144sk\u0105 ponosz\u0105 beria, mierku\u0142ow i ich pomocnicy. w komunikacie tym, zatwierdzonym tajn\u0105 uchwa\u0142\u0105 biura politycznego kc kpzr z 7 kwietnia 1990 roku, pad\u0142o stwierdzenie: strona radziecka, wyra\u017caj\u0105c ubolewanie w zwi\u0105zku z tragedi\u0105 katy\u0144sk\u0105, o\u015bwiadcza, \u017ce jest ona jedn\u0105 z ci\u0119\u017ckich zbrodni stalinizmu.\npod koniec istnienia zsrr wielk\u0105 rol\u0119 w ujawnieniu prawdy o zbrodni katy\u0144skiej odegrali rosjanie prze\u0142amuj\u0105cy opory w\u0142adz: historycy, dziennikarze i osoby, kt\u00f3re \u2013 jak pisa\u0142a w 1990 roku gazeta \u201emoskowskije nowosti\u201d \u2013 nie ugi\u0119\u0142y si\u0119 pod naciskami lub restrykcjami i wykaza\u0142y ludzk\u0105 godno\u015b\u0107. publikacj\u0119 komunikatu agencji tass w dniu 13 kwietnia 1990 roku nale\u017cy jednak zestawi\u0107 z tym, \u017ce michai\u0142 gorbaczow musia\u0142 od pocz\u0105tku pe\u0142nienia funkcji przyw\u00f3dcy zsrr zna\u0107 tre\u015b\u0107 teczki specjalnej nr 1 (dokumenty dotycz\u0105ce zbrodni katy\u0144skiej przechowywano w zsrr m.in. w tzw. \u201eteczce specjalnej nr 1\u201d, kt\u00f3ra jako jedna z najwa\u017cniejszych tajemnic pa\u0144stwowych by\u0142a przekazywana przyw\u00f3dcy kpzr przy obj\u0119ciu w\u0142adzy wraz z kodami do broni j\u0105drowej), ponadto w listopadzie 1990 roku zainicjowa\u0142 skierowan\u0105 przeciwko polsce akcj\u0119 propagandow\u0105 znan\u0105 jako tzw. \u201eanty-katy\u0144\u201d maj\u0105c\u0105 relatywizowa\u0107 zbrodni\u0119 katy\u0144sk\u0105).\npo ujawnieniu o\u015bwiadczenia w tass w 1990 ostatni premier edward szczepanik, a nast\u0119pnie rz\u0105d rp na uchod\u017astwie domagali si\u0119 wskazania wszystkich pozosta\u0142ych miejsc ka\u017ani i poch\u00f3wk\u00f3w polskich \u017co\u0142nierzy, a tak\u017ce za\u017c\u0105da\u0142 przeprosin, odszkodowa\u0144 i zado\u015b\u0107uczynienia od zwi\u0105zku sowieckiego. \u017c\u0105dania odszkodowania i ujawnienia szczeg\u00f3\u0142\u00f3w zbrodni katy\u0144skiej powt\u00f3rzy\u0142a r\u00f3wnie\u017c viii rada narodowa rzeczypospolitej polskiej w rezolucji z 28 lipca 1990.\n\n\n=== ujawnienie teczki specjalnej nr 1 w 1992 roku ===\n14 pa\u017adziernika 1992 roku na polecenie prezydenta borysa jelcyna naczelny archiwista pa\u0144stwowy rosji rudolf pichoja przekaza\u0142 prezydentowi lechowi wa\u0142\u0119sie uwierzytelnione kopie dokument\u00f3w z teczki specjalnej nr 1, w tym kopie uchwa\u0142y biura politycznego kc wkp(b) z 5 marca 1940 roku i notatki szelepina z 3 marca 1959 roku. dokumenty opublikowano w 1992 roku w polsce w zbiorze katy\u0144. dokumenty ludob\u00f3jstwa, a w rosji w pierwszym numerze miesi\u0119cznika \u201ewoprosy istorii\u201d z 1993 roku. wtedy te\u017c otwarto na pewien czas dla polskich historyk\u00f3w cz\u0119\u015b\u0107 archiw\u00f3w postradzieckich. 25 sierpnia 1993 roku w czasie wizyty w polsce prezydent rosji borys jelcyn z\u0142o\u017cy\u0142 kwiaty pod krzy\u017cem katy\u0144skim na cmentarzu wojskowym na pow\u0105zkach i wypowiedzia\u0142 s\u0142owo: \u201ewybaczcie\u201d (ros. \u043f\u0440\u043e\u0441\u0442\u0438\u0442\u0435).\n\n\n== cmentarze wojenne: katy\u0144, miednoje, chark\u00f3w, bykownia ==\nw 1994 roku zawarto umowy z w\u0142adzami rosyjskimi i ukrai\u0144skimi w sprawie budowy polskich cmentarzy wojennych.\n\ncmentarz ofiar totalitaryzmu w charkowie otwarto 17 czerwca 2000 roku (ok. 3800 je\u0144c\u00f3w obozu w starobielsku i ok. 500 niezidentyfikowanych ofiar)\npolski cmentarz wojenny w katyniu otwarto 28 lipca 2000 roku (ok. 4400 je\u0144c\u00f3w obozu w kozielsku)\npolski cmentarz wojenny w miednoje otwarto 2 wrze\u015bnia 2000 roku (ok. 6300 je\u0144c\u00f3w obozu w ostaszkowie)\npolski cmentarz wojenny w bykowni otwarto 21 wrze\u015bnia 2012 roku (1992 obywateli polskich zamordowanych przez nkwd w 1940 roku, w tym ofiary z ukrai\u0144skiej listy katy\u0144skiej)\n\n\n== domniemane nowe miejsca ukrycia zw\u0142ok ofiar ==\nw 1998 roku pojawi\u0142y si\u0119 informacje, \u017ce groby polskich je\u0144c\u00f3w wojennych zamordowanych w 1940 roku przez nkwd mog\u0105 si\u0119 znajdowa\u0107 w miejscowo\u015bci tawda na uralu. wed\u0142ug przypuszcze\u0144 historyk\u00f3w ofiary figuruj\u0105ce na tzw. bia\u0142oruskiej li\u015bcie katy\u0144skiej mog\u0142y zosta\u0107 pogrzebane w kuropatach pod mi\u0144skiem (wymieniano r\u00f3wnie\u017c kilka innych miejsc w rejonie mi\u0144ska, m.in. ma\u0142y tro\u015bcieniec, a ponadto g\u0142\u0119bokie w obwodzie witebskim). wysuni\u0119to hipotez\u0119, \u017ce masowe groby ofiar zbrodni katy\u0144skiej mog\u0105 si\u0119 znajdowa\u0107 w kilku miejscach w okolicach charkowa (aleksiejewka, bezlud\u00f3wka, sokolniki, dergacze). jako miejsce mo\u017cliwego poch\u00f3wku os\u00f3b zamordowanych na podstawie rozkazu katy\u0144skiego wskazywano r\u00f3wnie\u017c w\u0142odzimierz wo\u0142y\u0144ski, gdzie w 2011 roku polscy badacze rozpocz\u0119li prace archeologiczne. w 2014 zosta\u0142o ujawnione zeznanie ameryka\u0144skiego oficera pp\u0142k. johna van vlieta jr. sporz\u0105dzone w 1945, kt\u00f3ry by\u0142 przy ekshumacjach katy\u0144skich w 1943 \u2013 wspomnia\u0142 w nim o obozach przetrzymywania polskich je\u0144c\u00f3w w kozielsku, starobielsku oraz w mie\u015bcie putywl na terenie obecnej ukrainy (podczas ekshumacji w 1943 zosta\u0142a ujawniona lista 27 oficer\u00f3w przetrzymywanych w putywlu).\n\n\n== zbrodnia katy\u0144ska wsp\u00f3\u0142cze\u015bnie ==\n\n\n=== anty-katy\u0144 ===\nod 1990 roku w zsrr i rosji prowadzona jest akcja propagandowa, kt\u00f3rej celem jest relatywizacja zbrodni katy\u0144skiej przez powi\u0105zanie jej z wysok\u0105 \u015bmiertelno\u015bci\u0105 w\u015br\u00f3d je\u0144c\u00f3w sowieckich w niewoli polskiej (1919\u20131921), rzekomo spowodowan\u0105 przez zbrodnie pope\u0142nione na je\u0144cach. akcj\u0119 t\u0119, okre\u015blan\u0105 przez historyk\u00f3w terminem \u201eanty-katy\u0144\u201d, zapocz\u0105tkowa\u0142 prezydent zsrr michai\u0142 gorbaczow, kt\u00f3ry wyda\u0142 tajne rozporz\u0105dzenie nr rp-979 (\u0440\u043f-979) z 3 listopada 1990 roku zawieraj\u0105ce (punkt 9) polecenie zebrania archiwali\u00f3w o tych wydarzeniach z historii stosunk\u00f3w dwustronnych, w kt\u00f3rych straty ponios\u0142a strona sowiecka. w p\u00f3\u017aniejszym okresie akcja ta by\u0142a kontynuowana przez w\u0142adze rosyjskie.\n\n\n=== negowanie odpowiedzialno\u015bci w\u0142adz stalinowskich ===\npomimo oficjalnego uznania przez zsrr, a nast\u0119pnie federacj\u0119 rosyjsk\u0105, odpowiedzialno\u015bci stalina i nkwd za zbrodni\u0119 katy\u0144sk\u0105 oraz ujawnienia wielu tajnych dokument\u00f3w, wina w\u0142adz stalinowskich jest negowana przez rosyjskie ugrupowania nacjonalistyczne i komunistyczne, w tym komunistyczn\u0105 parti\u0119 federacji rosyjskiej (kpfr) i jej przyw\u00f3dc\u0119 giennadija ziuganowa. ugrupowania te zrzucaj\u0105 win\u0119 na niemc\u00f3w, powtarzaj\u0105c tezy radzieckiej propagandy z lat 1943\u20131989 i komunikatu komisji burdenki, w tym o obozach nr 1-on, 2-on i 3-on. znany z takich pogl\u0105d\u00f3w jest np. publicysta i in\u017cynier metalurg z wykszta\u0142cenia jurij muchin; prezentowa\u0142 je r\u00f3wnie\u017c wiktor iluchin, jeden z lider\u00f3w komunistycznej partii federacji rosyjskiej. wed\u0142ug skarg rodzin ofiar zbrodni sk\u0142adanych od 2006 roku w europejskim trybunale praw cz\u0142owieka w strasburgu dochodzi r\u00f3wnie\u017c do negowania zbrodni katy\u0144skiej jako historycznego faktu w wyrokach rosyjskich s\u0105d\u00f3w. odpowiedzialno\u015b\u0107 w\u0142adz stalinowskich za zbrodni\u0119 katy\u0144sk\u0105 jest tak\u017ce negowana przez komunistyczn\u0105 parti\u0119 polski, dzia\u0142aj\u0105c\u0105 obecnie w polsce.\n\n\n=== nowe \u015bledztwa, ekshumacje i procesy s\u0105dowe ===\noficjalne ujawnienie winy zsrr umo\u017cliwi\u0142o rozpocz\u0119cie \u015bledztwa przez prokuratur\u0119 radzieck\u0105 (potem rosyjsk\u0105), wsp\u00f3\u0142prac\u0119 z polskimi w\u0142adzami, przes\u0142uchanie \u017cyj\u0105cych \u015bwiadk\u00f3w oraz podj\u0119cie bada\u0144 terenowych i ekshumacji w niekt\u00f3rych miejscach ka\u017ani. \u015bledztwa w sprawie zbrodni katy\u0144skiej wszcz\u0119to r\u00f3wnie\u017c w polsce.\n\n\n==== \u015bledztwo prokuratur wojskowych zsrr i rosji ====\n9 pa\u017adziernika 1989 roku prokurator generalny prl j\u00f3zef \u017cyta wystosowa\u0142 do prokuratora generalnego zsrr aleksandra suchariewa wniosek o wszcz\u0119cie \u015bledztwa w sprawie katy\u0144skiej. w uzasadnieniu wniosku strona polska powo\u0142a\u0142a si\u0119 na konwencj\u0119 organizacji narod\u00f3w zjednoczonych w sprawie zapobiegania i karania zbrodni ludob\u00f3jstwa, uchwalon\u0105 przez onz 9 grudnia 1948 roku, oraz konwencj\u0119 onz o nieprzedawnianiu zbrodni wojennych i zbrodni przeciwko ludzko\u015bci, uchwalon\u0105 przez onz 26 listopada 1968 roku, ratyfikowane przez polsk\u0119 i zsrr. odpowied\u017a strony radzieckiej by\u0142a pocz\u0105tkowo negatywna, lecz p\u00f3\u017aniej \u015bledztwo zosta\u0142o wszcz\u0119te i by\u0142o prowadzone od 27 wrze\u015bnia 1990 roku do 21 wrze\u015bnia 2004 roku przez g\u0142\u00f3wn\u0105 prokuratur\u0119 wojskow\u0105 pocz\u0105tkowo zsrr, a potem federacji rosyjskiej, jako tzw. \u201e\u015bledztwo w sprawie karnej nr 159\u201d.\n\n\n===== \u015bledztwo rosyjskie w latach 1990\u20131994 =====\nw latach 1990\u20131992 rosyjskim \u015bledztwem kierowa\u0142 p\u0142k (w p\u00f3\u017aniejszym okresie genera\u0142) aleksandr trietiecki, a w latach 1992\u20131994 pp\u0142k anatolij jab\u0142okow. w ramach post\u0119powania m.in. przeprowadzono badania terenowe i ekshumacje w katyniu, miednoje i w piatichatkach (patrz dalej) oraz przebadano dowody zgromadzone przez tzw. komisj\u0119 burdenki, stwierdzaj\u0105c, \u017ce zosta\u0142y sfabrykowane. rosyjskiej grupie \u015bledczej uda\u0142o si\u0119 zidentyfikowa\u0107, odnale\u017a\u0107 i przes\u0142ucha\u0107 \u017cyj\u0105cych funkcjonariuszy nkwd, kt\u00f3rzy mieli bezpo\u015bredni zwi\u0105zek z rozstrzeliwaniami (w tym kluczowego \u015bwiadka dmitrija tokariewa, kt\u00f3ry z\u0142o\u017cy\u0142 obszerne zeznania). przes\u0142uchano m.in. aleksandra szelepina, kt\u00f3ry potwierdzi\u0142 autentyczno\u015b\u0107 swojej notatki z 3 marca 1959 roku i podanych w niej fakt\u00f3w. rosyjscy prokuratorzy wojskowi przeprowadzili r\u00f3wnie\u017c ekspertyz\u0119 kryminalistyczn\u0105 zachowanych dokument\u00f3w, w tym uchwa\u0142y biura politycznego kc wkp(b) z 5 marca 1940 roku, kt\u00f3ra jednoznacznie wykluczy\u0142a mo\u017cliwo\u015b\u0107 fa\u0142szerstwa i potwierdzi\u0142a autentyczno\u015b\u0107 samych dokument\u00f3w oraz z\u0142o\u017conych na nich podpis\u00f3w stalina, mo\u0142otowa, woroszy\u0142owa, mikojana i berii. w 1992 roku rosyjska prokuratura przekaza\u0142a stronie polskiej nieuwierzytelnione kserokopie pierwszych 93 tom\u00f3w akt \u015bledztwa.\n17 marca 1992 roku pp\u0142k anatolij jab\u0142okow powo\u0142a\u0142 komisj\u0119 ekspert\u00f3w w sk\u0142adzie: boris niko\u0142ajewicz topornin \u2013 dyrektor instytutu pa\u0144stwa i prawa rosyjskiej akademii nauk; aleksandr maksimowicz jakowlew \u2013 kierownik wydzia\u0142u prawa karnego i kryminologii instytutu pa\u0144stwa i prawa rosyjskiej akademii nauk; inessa siergiejewna ja\u017cborowska \u2013 kierownik naukowy instytutu politologii por\u00f3wnawczej rosyjskiej akademii nauk; walentyna siergiejewna parsadanowa \u2013 starszy pracownik naukowy instytutu s\u0142owianoznawstwa i ba\u0142kanistyki rosyjskiej akademii nauk; jurij niko\u0142ajewicz zoria \u2013 docent katedry dyscyplin specjalnych wojskowej akademii armii radzieckiej; lew waleriewicz bielajew \u2013 starszy ekspert wydzia\u0142u ekspertyz medycyny s\u0105dowej centralnego laboratorium medycyny s\u0105dowej ministerstwa obrony federacji rosyjskiej. 2 sierpnia 1993 roku komisja ekspert\u00f3w dzia\u0142aj\u0105ca przy rosyjskiej g\u0142\u00f3wnej prokuraturze wojskowej opublikowa\u0142a raport ko\u0144cowy w sprawie kwalifikacji prawnej zbrodni katy\u0144skiej, w kt\u00f3rym stwierdzi\u0142a, \u017ce by\u0142a to zbrodnia przeciwko pokojowi, zbrodnia wojenna, zbrodnia przeciwko ludzko\u015bci i ludob\u00f3jstwo.\n13 lipca 1994 roku pp\u0142k anatolij jab\u0142okow zamkn\u0105\u0142 rosyjskie \u015bledztwo w sprawie zbrodni katy\u0144skiej, umarzaj\u0105c spraw\u0119 z powodu \u015bmierci winnych. w decyzji o umorzeniu stwierdzi\u0142, \u017ce j\u00f3zef stalin i jego bliscy wsp\u00f3\u0142pracownicy, cz\u0142onkowie biura politycznego wkp(b) \u2013 mo\u0142otow, woroszy\u0142ow, kalinin, kaganowicz, mikojan i beria \u2013 tak\u017ce szefowie nkwd-nkgb i mgb zsrr oraz wykonawcy egzekucji s\u0105 winni zbrodni przeciwko pokojowi, zbrodni wojennej i zbrodni przeciwko ludzko\u015bci, czyli zbrodni z artyku\u0142u 6 \u00a7 a,b okre\u015blonych w statucie mi\u0119dzynarodowego trybuna\u0142u wojskowego w norymberdze, oraz winni ludob\u00f3jstwa obywateli polskich. za winnych uzna\u0142 tak\u017ce dopuszczaj\u0105cych si\u0119 fa\u0142szerstw cz\u0142onk\u00f3w radzieckiej komisji burdenki, tw\u00f3rc\u00f3w fa\u0142szywego aktu oskar\u017cenia w sprawie katy\u0144skiej przed mi\u0119dzynarodowym trybuna\u0142em wojskowym w norymberdze oraz wszystkich ukrywaj\u0105cych zbrodni\u0119 katy\u0144sk\u0105 do upadku zsrr. decyzja pp\u0142k. jab\u0142okowa zosta\u0142a zakwestionowana przez kierownictwo rosyjskiej g\u0142\u00f3wnej prokuratury wojskowej i prokuratury generalnej federacji rosyjskiej; \u015bledztwo powierzono innemu prokuratorowi, siergiejowi sza\u0142amajewowi, kt\u00f3remu zlecono zmian\u0119 kwalifikacji prawnej czynu na \u201enadu\u017cycie w\u0142adzy\u201d.\n\n\n===== \u015bledztwo rosyjskie w latach 1994\u20132004 =====\nw latach 1994\u20132004 \u015bledztwo rosyjskie by\u0142o prowadzone z art. 193\u201317 punkt b kodeksu karnego rosyjskiej federacyjnej socjalistycznej republiki radzieckiej z 1926 roku (nadu\u017cycie w\u0142adzy maj\u0105ce bardzo powa\u017cne nast\u0119pstwa). 21 wrze\u015bnia 2004 roku p\u0142k siergiej sza\u0142amajew zamkn\u0105\u0142 post\u0119powanie, umarzaj\u0105c spraw\u0119 z powodu \u015bmierci winnych; strona polska dowiedzia\u0142a si\u0119 o tym 29 wrze\u015bnia 2004 roku podczas wizyty aleksandra kwa\u015bniewskiego w moskwie. informacja o umorzeniu \u015bledztwa zosta\u0142a oficjalnie og\u0142oszona 11 marca 2005 roku na konferencji prasowej g\u0142\u00f3wnej prokuratury wojskowej, podczas kt\u00f3rej wyst\u0105pi\u0142 rosyjski g\u0142\u00f3wny prokurator wojskowy gen. aleksandr sawienkow. w trakcie konferencji prasowej 11 marca 2005 roku gen. sawienkow stwierdzi\u0142, \u017ce ludob\u00f3jstwo na narodzie polskim nie mia\u0142o miejsca ani na poziomie pa\u0144stwowym, ani w sensie prawnym, i \u017ce sprawa zosta\u0142a zamkni\u0119ta jako wojskowe przest\u0119pstwo s\u0142u\u017cbowe, zwi\u0105zane z przekroczeniem uprawnie\u0144 s\u0142u\u017cbowych. postanowienie o umorzeniu \u015bledztwa wraz uzasadnieniem opatrzono klauzul\u0105 \u201e\u015bci\u015ble tajne\u201d i do dzi\u015b nie jest ono znane stronie polskiej. decyzja rosyjskiej g\u0142\u00f3wnej prokuratury wojskowej oznacza, \u017ce traktuje ona zbrodni\u0119 katy\u0144sk\u0105 jako przest\u0119pstwo pospolite, a jej sprawcy s\u0105 chronieni przedawnieniem. deklaracja prezydenta rosji w\u0142adimira putina z 29 wrze\u015bnia 2004 roku o przekazaniu stronie polskiej ca\u0142o\u015bci materia\u0142\u00f3w \u015bledztwa zgromadzonych w 183 tomach nie zosta\u0142a zrealizowana, a 116 tom\u00f3w utajniono (80 tomom nadano klauzul\u0119 \u201edo u\u017cytku s\u0142u\u017cbowego\u201d, a 36 tomom klauzule \u201etajne\u201d i \u201e\u015bci\u015ble tajne\u201d). istotn\u0105 rol\u0119 w utajnieniu akt \u015bledztwa odegra\u0142a federalna s\u0142u\u017cba bezpiecze\u0144stwa (fsb), wskazuj\u0105c prokuratorom, kt\u00f3re dokumenty zawieraj\u0105 tajemnice pa\u0144stwowe.\nponiewa\u017c o\u015bwiadczenie g\u0142\u00f3wnej prokuratury wojskowej podawa\u0142o tylko, czym zbrodnia katy\u0144ska nie by\u0142a, 15 marca 2005 roku rosyjskie stowarzyszenie \u201ememoria\u0142\u201d skierowa\u0142o do gen. aleksandra sawienkowa zapytanie domagaj\u0105ce si\u0119 podania kwalifikacji prawnej. w odpowiedzi \u201ememoria\u0142\u201d otrzyma\u0142 pismo gen. walerija k. kondratowa, naczelnika zarz\u0105du przestrzegania przepis\u00f3w o bezpiecze\u0144stwie federalnym, kt\u00f3ry poda\u0142 kwalifikacj\u0119 z art. 193 punkt 17 kodeksu karnego rfsrr (nadu\u017cycie w\u0142adzy przez osoby nale\u017c\u0105ce do wy\u017cszego dow\u00f3dztwa armii czerwonej). w swoim li\u015bcie z 2005 roku gen. kondratow stwierdzi\u0142, \u017ce w toku \u015bledztwa ustalono, i\u017c w wyniku decyzji tr\u00f3jki nkwd zgin\u0119\u0142o 1803 obywateli polskich, z czego uda\u0142o si\u0119 zidentyfikowa\u0107 22 osoby, i poinformowa\u0142, \u017ce rozpatruje si\u0119 kwesti\u0119 mo\u017cliwo\u015bci zastosowania wobec rozstrzelanych obywateli polskich ustawy o rehabilitacji ofiar prze\u015bladowa\u0144 politycznych.\nw dniach 9\u201321 pa\u017adziernika 2005 roku trzej polscy prokuratorzy zapoznali si\u0119 w moskwie z 67 jawnymi tomami akt rosyjskiego \u015bledztwa bez prawa wykonywania kopii. w trakcie ogl\u0119dzin ustalono, \u017ce s\u0105 to materia\u0142y przekazane stronie polskiej w 1992 roku w 93 tomach akt \u015bledztwa, w teczkach o innym uk\u0142adzie dokument\u00f3w. 67 tom\u00f3w akt w nowym uk\u0142adzie, okazanych stronie polskiej w 2005 roku, mia\u0142o pierwotnie klauzul\u0119 \u201e\u015bci\u015ble tajne\u201d nadan\u0105 w nieznanym terminie i zdj\u0119t\u0105 w 2004 roku.\nwnioski rosyjskich adwokat\u00f3w kierowane w latach 2006\u20132008 w imieniu krewnych ofiar do g\u0142\u00f3wnej prokuratury wojskowej o przyznanie tym krewnym statusu pokrzywdzonych w rosyjskim post\u0119powaniu katy\u0144skim (tzw. sprawie nr 159) oraz o dokonanie rehabilitacji zamordowanych zosta\u0142y rozpatrzone negatywnie; decyzj\u0119 t\u0119 podtrzyma\u0142y rosyjskie s\u0105dy.\nstarania o rehabilitacj\u0119 ofiar zbrodni podejmowa\u0142o stowarzyszenie \u201ememoria\u0142\u201d, kt\u00f3re pr\u00f3bowa\u0142o r\u00f3wnie\u017c zaskar\u017cy\u0107 decyzj\u0119 o utajnieniu postanowienia o umorzeniu \u015bledztwa katy\u0144skiego przez g\u0142\u00f3wn\u0105 prokuratur\u0119 wojskow\u0105. dzia\u0142ania te nie da\u0142y rezultat\u00f3w; odby\u0142o si\u0119 kilkana\u015bcie rozpraw przed rosyjskimi s\u0105dami r\u00f3\u017cnych instancji, kt\u00f3re odrzuca\u0142y wnioski stowarzyszenia. 26 stycznia 2011 roku s\u0105d najwy\u017cszy rosji oddali\u0142 skarg\u0119 \u201ememoria\u0142u\u201d na decyzj\u0119 moskiewskiego s\u0105du miejskiego w sprawie utajnienia postanowienia g\u0142\u00f3wnej prokuratury wojskowej o umorzeniu \u015bledztwa katy\u0144skiego.\n\n\n==== badania terenowe w miejscach poch\u00f3wku ofiar ====\npierwsze prace terenowe i wykopy sonda\u017cowe prowadzono w katyniu w 1991 roku. w czasie prac terenowych prowadzonych od 5 do 25 wrze\u015bnia 1994 roku ekipa polskich archeolog\u00f3w okre\u015bli\u0142a lokalizacj\u0119 5 pierwotnych masowych grob\u00f3w polskich je\u0144c\u00f3w obozu w kozielsku w rejonie dawnego cmentarza pck z 1943 roku. odnaleziono fragmenty szkielet\u00f3w, rzeczy osobiste i resztki umundurowania, lecz ani jednego pewnego identyfikatora pck pozostawionego przy zw\u0142okach przez komisj\u0119 techniczn\u0105 pck w 1943 roku. mogi\u0142a nr 8, kt\u00f3ra w 1943 roku nie zosta\u0142a ekshumowana, okaza\u0142a si\u0119 opr\u00f3\u017cniona w p\u00f3\u017aniejszym okresie. prace ekshumacyjne w katyniu kontynuowano w 1995 roku; odnaleziono w\u00f3wczas i zidentyfikowano szcz\u0105tki gen. bronis\u0142awa bohatyrewicza i gen. mieczys\u0142awa smorawi\u0144skiego, a tak\u017ce wytyczono plan polskiego cmentarza wojennego.\nprace ekshumacyjne w miednoje prowadzono w 1991 roku i w latach 1994\u20131995. zlokalizowano masowe groby polskich policjant\u00f3w z obozu w ostaszkowie, nie znajduj\u0105c mogi\u0142 rosyjskich ani innych ni\u017c polskie. w 1994 roku na terenie dawnego poligonu wojskowego ko\u0142o tweru (w zupe\u0142nie innym miejscu, w dawnej zamkni\u0119tej strefie wojskowej) dzi\u0119ki wskaz\u00f3wkom rosyjskiego zbieracza militari\u00f3w ekipa polskich archeolog\u00f3w odnalaz\u0142a d\u00f3\u0142, do kt\u00f3rego kilkadziesi\u0105t lat wcze\u015bniej zrzucono przedmioty osobistego u\u017cytku nale\u017c\u0105ce do je\u0144c\u00f3w z ostaszkowa (policyjne znaki ewidencyjne, kubki, miski, manierki, mena\u017cki z polskimi oznaczeniami).\nbadania w piatichatkach prowadzono w latach 1991 i 1994\u20131996, odnajduj\u0105c 15 grob\u00f3w polskich i 60 grob\u00f3w obywateli zsrr. liczb\u0119 polak\u00f3w pochowanych w tym miejscu oszacowano na ok. 4300 os\u00f3b (ok. 3800 je\u0144c\u00f3w obozu w starobielsku i ok. 500 niezidentyfikowanych ofiar, by\u0107 mo\u017ce z tzw. ukrai\u0144skiej listy katy\u0144skiej). w trakcie bada\u0144 stwierdzono, \u017ce na prze\u0142omie lat 70. i 80. prowadzono akcj\u0119 niszczenia masowych mogi\u0142 za pomoc\u0105 wierce\u0144 \u015bwidrami o \u015brednicy 60 i 80 cm; zarejestrowano ponad 130 takich odwiert\u00f3w.\nprace ekshumacyjne w bykowni rozpocz\u0119to w 1989 roku i kontynuowano w latach 2004\u20132011. w 2006 roku strona polska otrzyma\u0142a 22 tom\u00f3w akt \u015bledztwa ukrai\u0144skiej prokuratury wojskowej w sprawie poch\u00f3wk\u00f3w w bykowni (umorzonego w 2001 roku); podano tam liczb\u0119 1745 polak\u00f3w zamordowanych w kijowie i pogrzebanych w bykowni. do czerwca 2011 roku w trakcie prowadzonych prac ekshumacyjnych zidentyfikowano szcz\u0105tki 9 polskich ofiar znajduj\u0105cych si\u0119 na ukrai\u0144skiej li\u015bcie katy\u0144skiej; og\u00f3lna liczba polskich ofiar pochowanych w tym miejscu zosta\u0142a oszacowana przez archeolog\u00f3w na ok. 1700.\n\n\n==== polskie \u015bledztwa w sprawie zbrodni katy\u0144skiej ====\n\n\n===== tzw. pierwsze polskie \u015bledztwo katy\u0144skie =====\ntzw. pierwsze polskie \u015bledztwo katy\u0144skie, tocz\u0105ce si\u0119 w latach 1993\u20131995, zosta\u0142o zlecone prokuraturze warszawskiej przez prokuratora generalnego jana pi\u0105tkowskiego, ministra sprawiedliwo\u015bci w rz\u0105dzie hanny suchockiej. \u015bledztwo to nie przynios\u0142o \u017cadnych efekt\u00f3w, a kolejny minister sprawiedliwo\u015bci, w\u0142odzimierz cimoszewicz, rozwi\u0105za\u0142 zesp\u00f3\u0142 prokuratorski. 16 lutego 1995 roku warszawska prokuratura apelacyjna uchyli\u0142a decyzj\u0119 o prowadzeniu \u015bledztwa, tym samym je zamykaj\u0105c. nieoficjalnym powodem takiej decyzji mia\u0142y by\u0107 ustalenia polsko-rosyjskie, aby pozostawi\u0107 \u015bledztwo stronie rosyjskiej, co prawdopodobnie mia\u0142o zapobiec pogorszeniu stosunk\u00f3w mi\u0119dzy oboma krajami.\n\n\n===== \u015bledztwo ipn =====\n30 listopada 2004 roku, po zako\u0144czeniu \u015bledztwa rosyjskiego, instytut pami\u0119ci narodowej wszcz\u0105\u0142 nowe polskie \u015bledztwo w sprawie zbrodni katy\u0144skiej (sygn. s 38/04/zk). w uzasadnieniu postanowienia o wszcz\u0119ciu polskiego \u015bledztwa katy\u0144skiego przyj\u0119to, \u017ce masowe zab\u00f3jstwa przez rozstrzelanie, nie mniej ni\u017c 21 768 obywateli polskich, stanowi\u0142y nie tylko zbrodni\u0119 wojenn\u0105 w \u015bcis\u0142ym tego s\u0142owa znaczeniu, w rozumieniu art. vib karty (statutu) mi\u0119dzynarodowego trybuna\u0142u wojskowego, lecz tak\u017ce zbrodni\u0119 przeciwko ludzko\u015bci w jej najci\u0119\u017cszej postaci \u2013 ludob\u00f3jstwa, poniewa\u017c motywem dzia\u0142ania sprawc\u00f3w wydaj\u0105cych polecenie z 5 marca 1940 roku by\u0142a likwidacja obywateli polskich z powodu ich przynale\u017cno\u015bci narodowo\u015bciowej, co mia\u0142o zapobiec w przysz\u0142o\u015bci odrodzeniu, w oparciu o ich potencja\u0142 intelektualny, polskiej pa\u0144stwowo\u015bci.\nw trakcie tocz\u0105cego si\u0119 \u015bledztwa ipn gromadzi zeznania \u015bwiadk\u00f3w, dokumenty z archiw\u00f3w polskich i zagranicznych (rosja, ukraina, stany zjednoczone, wielka brytania, niemcy), materia\u0142y audiowizualne oraz wyniki bada\u0144 archeologicznych w miejscach poch\u00f3wku ofiar, ustalaj\u0105c i dokumentuj\u0105c procesowo okoliczno\u015bci zbrodni. w ramach post\u0119powania uzyskano od w\u0142adz ukrai\u0144skich niekt\u00f3re dokumenty, kt\u00f3rych przekazania odm\u00f3wi\u0142a polsce federacja rosyjska.\n\n\n==== europejski trybuna\u0142 praw cz\u0142owieka ====\npo wyczerpaniu mo\u017cliwo\u015bci s\u0105dowej rehabilitacji ofiar zbrodni katy\u0144skiej krewni zamordowanych zwr\u00f3cili si\u0119 z t\u0105 spraw\u0105 do europejskiego trybuna\u0142u praw cz\u0142owieka w strasburgu, kt\u00f3ry 24 listopada 2009 roku za\u017c\u0105da\u0142 dostarczenia mu postanowienia rosyjskiej prokuratury wojskowej o umorzeniu post\u0119powania. 27 stycznia 2010 roku polski rz\u0105d przy\u0142\u0105czy\u0142 si\u0119 do skarg rodzin ofiar jako tzw. strona trzecia, mog\u0105ca przekazywa\u0107 dokumenty i odnosi\u0107 si\u0119 do stanowiska w\u0142adz rosyjskich. strona rosyjska udzieli\u0142a odpowiedzi europejskiemu trybuna\u0142owi praw cz\u0142owieka 19 marca 2010 roku, nie dostarczaj\u0105c postanowienia o umorzeniu post\u0119powania.\nw trybunale w strasburgu rozpatrywane s\u0105 skargi krewnych ofiar zbrodni katy\u0144skiej sk\u0142adane od 2006 roku. krewni ofiar, zrzeszeni w rodzinach katy\u0144skich, zarzucaj\u0105 rosji brak skutecznego post\u0119powania wyja\u015bniaj\u0105cego zbrodni\u0119 katy\u0144sk\u0105 oraz poni\u017caj\u0105ce traktowanie bliskich ofiar m.in. przez negowanie zbrodni jako historycznego faktu w wyrokach rosyjskich s\u0105d\u00f3w. skargi s\u0105 oparte na europejskiej konwencji praw cz\u0142owieka i podstawowych wolno\u015bci, kt\u00f3ra zakazuje umy\u015blnego i bezprawnego zadawania \u015bmierci, jak r\u00f3wnie\u017c nak\u0142ada obowi\u0105zek przeprowadzenia efektywnego post\u0119powania w ka\u017cdym wypadku \u015bmierci, zw\u0142aszcza gdy w zbrodni uczestnicz\u0105 funkcjonariusze pa\u0144stwowi. 5 lipca 2011 roku trybuna\u0142 podj\u0105\u0142 decyzj\u0119 w sprawie dopuszczalno\u015bci tzw. skarg katy\u0144skich (sprawa janowiec i inni przeciwko rosji, nr 55508/07, oraz sprawa wo\u0142k-jezierska i inni przeciwko rosji, nr 29520/09).\n6 pa\u017adziernika 2011 roku odby\u0142a si\u0119 rozprawa przed trybuna\u0142em, podczas kt\u00f3rej przedstawiciele skar\u017c\u0105cych argumentowali, \u017ce zbrodnia katy\u0144ska jako zbrodnia wojenna nie podlega przedawnieniu. przedstawiciel strony rosyjskiej, wiceminister sprawiedliwo\u015bci georgij matiuszkin, przekonywa\u0142, \u017ce rosja nie ma obowi\u0105zku wyja\u015bniania \u015bmierci polskich oficer\u00f3w, bo chodzi o rok 1940, a wtedy nie by\u0142o jeszcze europejskiej konwencji praw cz\u0142owieka.\n16 kwietnia 2012 roku og\u0142oszono publicznie wyrok trybuna\u0142u, w kt\u00f3rym potwierdzi\u0142 on fakty historyczne dotycz\u0105ce odpowiedzialno\u015bci w\u0142adz stalinowskich i nkwd za zbrodni\u0119 katy\u0144sk\u0105. trybuna\u0142 stwierdzi\u0142, \u017ce rosja dopu\u015bci\u0142a si\u0119 poni\u017caj\u0105cego traktowania krewnych ofiar zbrodni w odniesieniu do 10 na 15 skar\u017c\u0105cych (naruszenie art. 3 konwencji) i \u017ce nie wywi\u0105za\u0142a si\u0119 z obowi\u0105zku wsp\u00f3\u0142pracy z trybuna\u0142em, gdy\u017c nie dostarczy\u0142a mu postanowienia o umorzeniu post\u0119powania (naruszenie art. 38 konwencji). trybuna\u0142 uzna\u0142, \u017ce nie mo\u017ce oceni\u0107 rosyjskiego \u015bledztwa w sprawie zbrodni katy\u0144skiej, i orzek\u0142, \u017ce masowy mord na polskich je\u0144cach wojennych dokonany przez radzieck\u0105 tajn\u0105 policj\u0119 mia\u0142 cechy zbrodni wojennej. w lipcu 2012 roku krewni ofiar zbrodni, wspierani przez polski rz\u0105d, odwo\u0142ali si\u0119 od wyroku do wielkiej izby trybuna\u0142u, wnioskuj\u0105c, by zbada\u0142a ona, czy rosja rzetelnie prowadzi\u0142a \u015bledztwo katy\u0144skie. we wrze\u015bniu 2012 roku odwo\u0142anie skar\u017c\u0105cych zosta\u0142o uwzgl\u0119dnione i ostateczny wyrok w sprawie skargi przeciwko rosji wyda 17-osobowa wielka izba trybuna\u0142u. wyrok zosta\u0142 og\u0142oszony 21 pa\u017adziernika 2013 r.\n\n\n=== odznaczenia i awanse po\u015bmiertne ===\nprezydent rp na uchod\u017astwie w londynie stanis\u0142aw ostrowski nada\u0142 dekretem z dnia 11 listopada 1976 roku zbiorowo order virtuti militari (nr 14384) \u017co\u0142nierzom polskim zg\u0142adzonym w katyniu i innych nieznanych miejscach ka\u017ani, dla upami\u0119tnienia ofiary ich \u017cycia, w imi\u0119 niepodleg\u0142o\u015bci polski. krzy\u017c zosta\u0142 zawieszony na pomniku katy\u0144skim w londynie.\n1 stycznia 1986 roku minister spraw wojskowych na uchod\u017astwie pp\u0142k dypl. in\u017c. jerzy morawicz nada\u0142 odznak\u0119 pami\u0105tkow\u0105 krzy\u017c kampanii wrze\u015bniowej 1939 r. wszystkim polakom ofiarom zbrodni w katyniu.\nprezydent rp lech kaczy\u0144ski postanowieniem nr 112-48-07 z dnia 5 pa\u017adziernika 2007 roku mianowa\u0142 po\u015bmiertnie 11 genera\u0142\u00f3w i jednego admira\u0142a na wy\u017csze stopnie oraz 77 pu\u0142kownik\u00f3w i jednego komandora na stopie\u0144 genera\u0142a brygady (kontradmira\u0142a). minister obrony narodowej aleksander szczyg\u0142o decyzj\u0105 nr 439/mon z dnia 5 pa\u017adziernika 2007 roku mianowa\u0142 po\u015bmiertnie 7842 oficer\u00f3w na wy\u017csze stopnie. awanse odczytano 9 i 10 listopada 2007 roku w warszawie w trakcie uroczysto\u015bci \u201ekaty\u0144 pami\u0119tamy \u2013 uczcijmy pami\u0119\u0107 bohater\u00f3w\u201d. w dziennikach urz\u0119dowych opublikowano jedynie nominacje generalskie.\nprezydent rp bronis\u0142aw komorowski postanowieniem z dnia 29 czerwca 2012 roku mianowa\u0142 po\u015bmiertnie na stopie\u0144 genera\u0142a brygady ks. p\u0142k. kazimierza suchcickiego.\n\n\n=== inne wydarzenia w polsce i na \u015bwiecie ===\nw 1987 roku oficjalne warty wojskowe pojawi\u0142y si\u0119 na cmentarzu pow\u0105zkowskim przed pomnikiem pomordowanych w katyniuw po\u0142owie czerwca 1988 r. prymas polski j\u00f3zef glemp przebywaj\u0105c w zsrr z okazji uroczysto\u015bci 1000 lecia chrztu rusi udzieli\u0142 wywiad\u00f3w pismom \u201emoskowskie nowosti\u201d i \u201elitieraturnaja gazieta\u201d w kt\u00f3rych odnosi\u0142 si\u0119 do sprawy katy\u0144skiej (\u201e najwa\u017cniejsz\u0105 spraw\u0105 jest katy\u0144. nie nale\u017cy przewleka\u0107 studiowania tej sprawy. nikt dzi\u015b nie chce z katynia robi\u0107 argumentu przeciwko zsrr\u201d). po raz pierwszy od 1940 r. w prasie radzieckiej zaprezentowano inne stanowisko ni\u017c oficjalne.\npod koniec czerwca 1988 r., na wniosek kilku wd\u00f3w po zamordowanych oficerach zg\u0142oszony pod adresem \u00f3wczesnego i sekretarza kc pzpr gen. wojciecha jaruzelskiego, zorganizowano ich przyjazd do katynia. relacja z tej podr\u00f3\u017cy ukaza\u0142a si\u0119 w gazecie \u201erzeczpospolita\u201d z 1 lipca 1988 r. by\u0142a to pierwsza organizowana przez w\u0142adze polskie wizyta rodzin pomordowanych na miejscu zbrodni w katyniu.\n10 lipca 1988 r. do zsrr, w zwi\u0105zku z uroczysto\u015bciami 45 lecia powstania ludowego wojska polskiego, uda\u0142a si\u0119 grupa kapelan\u00f3w wp pod przewodnictwem generalnego dziekana wojska polskiego ksi\u0119dza pu\u0142kownika floriana klewiad\u0142o. 17 lipca 1988 r. przybyli oni do katynia sk\u0142adaj\u0105c wie\u0144ce na mogi\u0142ach pomordowanych i odprawiaj\u0105c tam msz\u0119.\n\nw kwietniu 1989 delegacja rady ochrony pami\u0119ci walk i m\u0119cze\u0144stwa z jej przewodnicz\u0105cym gen. dyw. pil. romanem paszkowskim wraz z grup\u0105 rodzin ofiar zbrodni pobra\u0142a w katyniu urn\u0119 z ziemi\u0105, kt\u00f3ra w dniu 18 kwietnia 1989 zosta\u0142a uroczy\u015bcie z\u0142o\u017cona w grobie nieznanego \u017co\u0142nierza w warszawie oraz w dolince katy\u0144skiej. egzekwie \u017ca\u0142obne odprawi\u0142 biskup zbigniew kraszewski, a przem\u00f3wienia wyg\u0142osili gen. roman paszkowski oraz gen. franciszek skibi\u0144ski.\n1995 rok zosta\u0142 og\u0142oszony przez prezydenta rp lecha wa\u0142\u0119s\u0119 mi\u0119dzynarodowym rokiem katy\u0144skim.\nw 2002 roku rada ochrony pami\u0119ci walk i m\u0119cze\u0144stwa zakupi\u0142a od anonimowego rosjanina kilkaset cennych przedmiot\u00f3w nale\u017c\u0105cych do polskich oficer\u00f3w zamordowanych w katyniu (m.in. ordery, medale, odznaki pu\u0142kowe, ryngrafy, fragment sztandaru 8 dywizjonu artylerii przeciwlotniczej, przedmioty osobistego u\u017cytku). przedmioty te zosta\u0142y wykopane na terenie rosji przez osoby prywatne; w polsce poddano je konserwacji i s\u0105 przechowywane przez rad\u0119 ochrony pami\u0119ci walk i m\u0119cze\u0144stwa.\nw 2003 roku kongres stan\u00f3w zjednoczonych przekaza\u0142 rz\u0105dowi rp podczas specjalnej uroczysto\u015bci na kapitolu kopi\u0119 pe\u0142nego zapisu (7 tys. stron) posiedze\u0144 tzw. komisji maddena, kt\u00f3ra w latach 1951\u20131952 prowadzi\u0142a \u015bledztwo w sprawie zbrodni katy\u0144skiej; wcze\u015bniej dokumentacja ta nie by\u0142a dost\u0119pna w polsce.\nw grudniu 2007 roku reaktywowano polsko-rosyjsk\u0105 grup\u0119 do spraw trudnych (wcze\u015bniej jej dzia\u0142alno\u015b\u0107 by\u0142a przez 5 lat zamro\u017cona), zajmuj\u0105c\u0105 si\u0119 m.in. kwesti\u0105 zbrodni katy\u0144skiej.\n20 lutego 2008 roku polski minister spraw zagranicznych rados\u0142aw sikorski ujawni\u0142, \u017ce w trakcie rozmowy w cztery oczy z premierem donaldem tuskiem premier rosji w\u0142adimir putin przyzna\u0142, \u017ce mord w katyniu to zbrodnia stalinowska.\nw kwietniu 2008 roku polski wiceminister spraw zagranicznych ryszard schnepf zapowiedzia\u0142 wyst\u0105pienie do strony rosyjskiej o informacje w sprawie doniesie\u0144, \u017ce egzekucje polskich oficer\u00f3w by\u0142y filmowane przez nkwd jako \u201emateria\u0142 instrukta\u017cowy\u201d; wed\u0142ug tadeusza kisielewskiego informacja o filmie mia\u0142a si\u0119 pojawia\u0107 w publikacjach ameryka\u0144skich za archiwami cia.\nw maju 2008 roku politolog rosyjski siergiej karaganow, jeden z doradc\u00f3w w\u0142adimira putina, podczas wizyty w polsce na pytanie dziennikarza odpowiedzia\u0142, \u017ce rosyjskie w\u0142adze publicznie nie przeprosz\u0105 za zbrodni\u0119 katy\u0144sk\u0105, bo obawiaj\u0105 si\u0119 pozw\u00f3w o odszkodowania, a nieoficjalnie przeprasza\u0142y wielokrotnie. karaganow stwierdzi\u0142, \u017ce je\u015bli chodzi o zbrodni\u0119 katy\u0144sk\u0105, to polacy powinni wyleczy\u0107 si\u0119 z tego kompleksu.\nna pocz\u0105tku kwietnia 2010 roku andriej artizow, szef rosyjskiej federalnej s\u0142u\u017cby archiwalnej, poinformowa\u0142 o odnalezieniu dokument\u00f3w dotycz\u0105cych zbrodni katy\u0144skiej, kt\u00f3re, jak stwierdzi\u0142, pomog\u0105 doprecyzowa\u0107 liczby i listy zabitych. rosyjski urz\u0119dnik nie ujawni\u0142, o jakie dokumenty chodzi; zdaniem polskich historyk\u00f3w mog\u0142a to by\u0107 tzw. bia\u0142oruska lista katy\u0144ska z nazwiskami 3870 os\u00f3b zamordowanych na zachodniej bia\u0142orusi. 28 kwietnia 2010 roku na stronach internetowych federalnej s\u0142u\u017cby archiwalnej opublikowano dokumenty z teczki specjalnej nr 1 przekazane w 1992 roku lechowi wa\u0142\u0119sie przez borysa jelcyna.\n10 wrze\u015bnia 2012 roku archiwa narodowe usa (national archives and records administration, nara) opublikowa\u0142y kilka tysi\u0119cy stron dokument\u00f3w dotycz\u0105cych zbrodni katy\u0144skiej, z kt\u00f3rych cz\u0119\u015b\u0107 odtajniono i udost\u0119pniono po raz pierwszy. wynika z nich, \u017ce rz\u0105d stan\u00f3w zjednoczonych wiedzia\u0142 ju\u017c w lecie 1943, kto dokona\u0142 tej zbrodni, ale oficjalnie uzna\u0142 radzieck\u0105 odpowiedzialno\u015b\u0107 za ni\u0105 dopiero po rozpadzie zsrr.\n27 czerwca 2019 rada miasta inowroc\u0142awia odebra\u0142a f. d. rooseveltowi sprawowany od 1945 patronat jednej z g\u0142\u00f3wnych ulic miasta, przemianowuj\u0105c j\u0105 na ratuszow\u0105, motywuj\u0105c to m.in. wsp\u00f3\u0142odpowiedzialno\u015bci\u0105 za ukrywanie prawdy o zbrodni katy\u0144skiej.\n\n\n=== akty parlamentu rp ===\nsejm prl x kadencji podj\u0105\u0142 dwie uchwa\u0142y w sprawie katynia: 22 marca i 28 kwietnia, w kt\u00f3rych podkre\u015bli\u0142, \u017ce do tego czasu znane by\u0142o tylko jedno miejsce poch\u00f3wku pomordowanych polskich oficer\u00f3w w lesie katy\u0144skim. uchwa\u0142\u0105 z 14 listopada 2007 sejm rp ustanowi\u0142 przez aklamacj\u0119 dzie\u0144 13 kwietnia dniem pami\u0119ci ofiar zbrodni katy\u0144skiej. ponadto sejm rp podejmowa\u0142 uchwa\u0142y rocznicowe upami\u0119tniaj\u0105ce zbrodni\u0119 katy\u0144sk\u0105: 9 czerwca 1995 w 55. rocznic\u0119, 13 kwietnia 2000 w 60. rocznic\u0119, 22 marca 2005 w 65. rocznic\u0119, 9 kwietnia 2010 w 70. rocznic\u0119.\nsenat rp 13 listopada 1992 uchwali\u0142 o\u015bwiadczenie o zbrodni katy\u0144skiej, sk\u0142adaj\u0105ce ho\u0142d ofiarom i wyra\u017caj\u0105ce nadziej\u0119 na ujawnienie pe\u0142nej prawdy. ponadto senat rp podejmowa\u0142 uchwa\u0142y rocznicowe upami\u0119tniaj\u0105ce zbrodni\u0119 katy\u0144sk\u0105: 12 kwietnia 2000 w 60. rocznic\u0119, 1 kwietnia 2005 w 65. rocznic\u0119, 26 kwietnia 2006 w 66. rocznic\u0119.\n\n\n=== obchody 50., 60., 65. i 70. rocznicy zbrodni ===\nw 50. rocznic\u0119 zbrodni katy\u0144skiej w kwietniu 1990 prezydent rp na uchod\u017astwie ryszard kaczorowski wyda\u0142 or\u0119dzie zatytu\u0142owane \u201em\u0119czennikom katynia w ho\u0142dzie\u201d.\nobchody sze\u015b\u0107dziesi\u0105tej rocznicy zbrodni odby\u0142y si\u0119 w 2000 roku pod honorowym patronatem premiera jerzego buzka.\n\nobchody 70. rocznicy zbrodni odby\u0142y si\u0119 w 2010 roku w wielu miastach i miejscowo\u015bciach polski oraz poza jej granicami, z centralnymi uroczysto\u015bciami w warszawie w dniu 13 kwietnia 2010 roku. 7 kwietnia 2010 roku w rosji zorganizowano obchody w katyniu z udzia\u0142em premiera rosji w\u0142adimira putina i premiera polski donalda tuska, kt\u00f3rzy wyg\u0142osili przem\u00f3wienia nawi\u0105zuj\u0105ce do upami\u0119tnianych wydarze\u0144, uczcili na rosyjskiej cz\u0119\u015bci cmentarza katy\u0144skiego pami\u0119\u0107 radzieckich ofiar tzw. wielkiego terroru w zsrr w latach 30. xx wieku i wzi\u0119li udzia\u0142 w uroczysto\u015bci wmurowania kamienia w\u0119gielnego pod cerkiew zmartwychwstania pa\u0144skiego na terenie rosyjskiej cz\u0119\u015bci kompleksu katy\u0144skiego.\n10 kwietnia 2010 roku w katyniu mia\u0142a si\u0119 odby\u0107 druga cz\u0119\u015b\u0107 uroczysto\u015bci, z udzia\u0142em prezydenta rp lecha kaczy\u0144skiego i przedstawicieli wszystkich stan\u00f3w (m.in. \u017co\u0142nierzy, polityk\u00f3w, adwokat\u00f3w, ksi\u0119\u017cy, lekarzy) polski, kt\u00f3rzy zostali zamordowani w 1940 roku. nie dosz\u0142a ona do skutku z powodu katastrofy polskiego samolotu tu-154 w smole\u0144sku, w kt\u00f3rej zgin\u0105\u0142 prezydent wraz z wszystkimi osobami obecnymi na pok\u0142adzie samolotu.\n\n\n=== stanowisko rosji w latach 2010\u20132012 ===\n\n\n==== prezydent ====\n14 kwietnia 2010 roku w wywiadzie dla angloj\u0119zycznej telewizji russia today prezydent rosji dmitrij miedwiediew o\u015bwiadczy\u0142, \u017ce jest oczywiste, \u017ce polscy oficerowie w 1940 roku zostali rozstrzelani z woli \u00f3wczesnych przyw\u00f3dc\u00f3w zsrr, w tym j\u00f3zefa stalina. 5 maja 2010 roku w obszernym wywiadzie dla dziennika izwiestija stwierdzi\u0142 m.in., \u017ce dla zbrodni wojennych nie ma terminu przedawnienia, i okre\u015bli\u0142 mord w katyniu mianem bardzo mrocznej stronicy.\n\n8 maja 2010 roku prezydent miedwiediew przekaza\u0142 marsza\u0142kowi sejmu bronis\u0142awowi komorowskiemu, tymczasowo wykonuj\u0105cemu obowi\u0105zki prezydenta rp, 67 tom\u00f3w jawnych akt rosyjskiego \u015bledztwa znanych stronie polskiej od 2005 roku, zawieraj\u0105cych materia\u0142y znane od 1992 roku. prezydent rosji o\u015bwiadczy\u0142, \u017ce na jego polecenie kontynuowane b\u0119d\u0105 czynno\u015bci maj\u0105ce na celu odtajnienie 116 utajnionych tom\u00f3w.\nw latach 2010\u20132011 rosja przekaza\u0142a polsce 148 tom\u00f3w akt (ostatni\u0105 parti\u0119 7 kwietnia 2011 roku). nie przekazano 35 tom\u00f3w z klauzul\u0105 \u201etajne\u201d i \u201e\u015bci\u015ble tajne\u201d oraz kopii \u015bci\u015ble tajnego postanowienia o umorzeniu \u015bledztwa.\n\n\n==== rz\u0105d ====\n19 marca 2010 roku, w odpowiedzi na skarg\u0119 katy\u0144sk\u0105 z\u0142o\u017con\u0105 przez krewnych ofiar w europejskim trybunale praw cz\u0142owieka w strasburgu (sprawa wo\u0142k-jezierska i inni przeciwko rosji, nr 29520/09), rosyjski rz\u0105d stwierdzi\u0142, \u017ce w trakcie prowadzonego w rosji \u015bledztwa nie uda\u0142o si\u0119 potwierdzi\u0107 okoliczno\u015bci schwytania polskich oficer\u00f3w, charakteru postawionych im zarzut\u00f3w i tego, czy je udowodniono. wed\u0142ug rz\u0105du rosyjskiego nie ma pewno\u015bci, czy polak\u00f3w w og\u00f3le rozstrzelano. trybuna\u0142owi nie przes\u0142ano kopii postanowienia z 21 wrze\u015bnia 2004 roku o umorzeniu rosyjskiego post\u0119powania katy\u0144skiego, bo dokument ten, wed\u0142ug strony rosyjskiej, zawiera tajemnice, kt\u00f3rych ujawnienie mog\u0142oby przynie\u015b\u0107 uszczerbek bezpiecze\u0144stwu kraju.\n6 pa\u017adziernika 2011 roku rosyjski wiceminister sprawiedliwo\u015bci georgij matiuszkin o\u015bwiadczy\u0142 podczas rozprawy przed europejskim trybuna\u0142em praw cz\u0142owieka w strasburgu (sprawa janowiec i inni przeciwko rosji, nr 55508/07 i 29520/09), \u017ce nie ma dowod\u00f3w, i\u017c polscy oficerowie zostali zamordowani, lecz nale\u017cy ich traktowa\u0107 jak osoby \u201ezaginione\u201d, a 19 pa\u017adziernika 2011 roku w pi\u015bmie do trybuna\u0142u stwierdzi\u0142, \u017ce krewni ofiar zbrodni nie cierpieli, bo nie znali swych bliskich.\n\n\n==== g\u0142\u00f3wna prokuratura wojskowa ====\n9 kwietnia 2010 roku w pi\u015bmie do rosyjskiego stowarzyszenia \u201ememoria\u0142\u201d g\u0142\u00f3wna prokuratura wojskowa federacji rosyjskiej stwierdzi\u0142a, \u017ce nie ma mowy o rehabilitacji ofiar i wznowieniu \u015bledztwa w sprawie zbrodni katy\u0144skiej. z pisma prokuratury wynika, \u017ce stalin nie zosta\u0142 uznany za odpowiedzialnego za zbrodni\u0119 katy\u0144sk\u0105, a obwiniono jedynie funkcjonariuszy nkwd, kt\u00f3rzy przekroczyli swoje uprawnienia. wed\u0142ug g\u0142\u00f3wnej prokuratury wojskowej nie ma dowod\u00f3w, \u017ce ka\u017cdy z polskich oficer\u00f3w zosta\u0142 rozstrzelany.\nna pocz\u0105tku kwietnia 2012 roku siergiej fridinski, g\u0142\u00f3wny prokurator wojskowy federacji rosyjskiej, w wypowiedzi cytowanej przez media da\u0142 do zrozumienia, \u017ce rosja mo\u017ce nie przekaza\u0107 polsce wszystkich akt rosyjskiego \u015bledztwa katy\u0144skiego.\n\n\n==== parlament ====\n26 listopada 2010 roku rosyjska duma pa\u0144stwowa podj\u0119\u0142a uchwa\u0142\u0119 pot\u0119piaj\u0105c\u0105 zbrodni\u0119 katy\u0144sk\u0105. za przyj\u0119ciem uchwa\u0142y, zatytu\u0142owanej \u201eo tragedii katy\u0144skiej i jej ofiarach\u201d (ros. \u043e \u043a\u0430\u0442\u044b\u043d\u0441\u043a\u043e\u0439 \u0442\u0440\u0430\u0433\u0435\u0434\u0438\u0438 \u0438 \u0435\u0435 \u0436\u0435\u0440\u0442\u0432\u0430\u0445), g\u0142osowa\u0142o 342 parlamentarzyst\u00f3w, przeciw by\u0142o 57. w uchwale stwierdzono m.in., \u017ce opublikowane materia\u0142y, kt\u00f3re przez wiele lat by\u0142y przechowywane w tajnych archiwach, nie tylko ujawniaj\u0105 skal\u0119 tej strasznej tragedii, ale tak\u017ce dowodz\u0105, i\u017c zbrodnia katy\u0144ska zosta\u0142a dokonana z bezpo\u015bredniego rozkazu [j\u00f3zefa] stalina i innych radzieckich przyw\u00f3dc\u00f3w.\n\n\n== rekonstrukcja los\u00f3w je\u0144c\u00f3w ==\nrekonstrukcja los\u00f3w je\u0144c\u00f3w w obozie kozielskim oraz odtworzenie codzienno\u015bci przetrzymywanych sta\u0142y si\u0119 w pewnej mierze mo\u017cliwe na podstawie relacji uwi\u0119zionych \u017co\u0142nierzy i nast\u0119pnie ocalonych od eksterminacji, a tak\u017ce na podstawie zapisu dziennik\u00f3w, kt\u00f3re zosta\u0142y odnalezione przy zw\u0142okach ofiar. podczas ekshumacji z 1943 zosta\u0142o odnalezionych 22 r\u0119cznie sporz\u0105dzonych dziennik\u00f3w, kt\u00f3rych zapis dzienny ko\u0144czy\u0142 si\u0119 na prze\u0142omie kwietnia i maja 1940 (sporz\u0105dzali je m.in. adam solski \u2013 jego pami\u0119tnik zosta\u0142 uznany za jeden z dok\u0142adniejszych i prowadzony do ostatnich chwil przed egzekucj\u0105), stefan pie\u0144kowski, zbigniew przystasz, dobies\u0142aw jakubowicz, tomasz siwicki, kazimierz szczekowski, jan zienkiewicz. ponadto swoje relacje z pobytu w obozach przedstawili przetrzymywani w nich, a nast\u0119pnie nie skierowani przez nkwd do egzekucji, w tym zwolnieni i wys\u0142ani na ziemie w\u00f3wczas okupowane przez niemc\u00f3w: plut. j\u00f3zef zarytkiewicz (zwolniony z kozielska); b\u0105d\u017a wiosn\u0105 1940 przewiezieni do innych oboz\u00f3w (w tym przewiezieni do obozu jenieckiego nkwd w griazowcu), a nast\u0119pnie zwolnieni; byli to m.in.: stanis\u0142aw swianiewicz, zdzis\u0142aw peszkowski, witold ogniewicz, stanis\u0142aw lubodziecki, tadeusz felsztyn, henryk gorzechowski (syn henryka gorzechowskiego) lub te\u017c skierowani w inne miejsce, jak p\u00f3\u017aniejszy ksi\u0105dz leon musielak.\nna podstawie pami\u0119tnik\u00f3w ustalono, \u017ce na terenie obozu kozielskiego zdarza\u0142y si\u0119 przypadki \u015bmierci, samob\u00f3jstwo. je\u0144cy byli przes\u0142uchiwani, fotografowani, szczepieni przeciw tyfusowi. poszczeg\u00f3lnym blokom, barakom i miejscom na terenie obozu kozielskiego osadzeni nadali nazwy w\u0142asne, np. \u201eskit\u201d, \u201ecyrk\u201d, \u201eszanhaj\u201d, \u201ema\u0142pi gaj\u201d, \u201efilharmonia\u201d, \u201edom starc\u00f3w\u201d (mieszkanie major\u00f3w), \u201ebristol\u201d (mieszkanie pu\u0142kownik\u00f3w), \u201egr\u00f3b agamemnona\u201d i \u201egrobowiec indyjski\u201d (obszar by\u0142ej cerkwi), \u201ehotel pod wsz\u0105\u201d. osadzeni \u017co\u0142nierze polscy mogli wysy\u0142a\u0107 i otrzymywa\u0107 korespondencj\u0119, jednak by\u0142a ona cenzurowana, a nawet cofana. osadzeni w kozielsku mogli nada\u0107 jeden list w miesi\u0105cu, lecz nie mogli w jego tre\u015bci okre\u015bla\u0107 siebie je\u0144cami. listy te po nadaniu z obozu nosi\u0142y stempel \u201edom wypoczynkowy im. gorkiego\u201d, za\u015b adres zwrotny brzmia\u0142 \u201ekozielsk., obw\u00f3d smole\u0144ski, skrytka pocztowa 12\u201d.\nna terenie obozu kozielskiego by\u0142o piel\u0119gnowane \u017cycie religijne, w tym tradycyjna dla wojska polskiego modlitwa wieczorna; wobec kar wymierzanych przez administracj\u0119 obozu za prowadzenie modlitw, kontynuowano je nadal w formie kilkuminutowej ciszy; ponadto by\u0142y odprawiane nabo\u017ce\u0144stwa, msze \u015bwi\u0119te oraz udzielana komunia \u015bw. w noc wigilijn\u0105 24 grudnia 1939 zosta\u0142o wywiezionych z kozielska kilku duchownych, od tego czasu pos\u0142ugi kap\u0142a\u0144skiej w kozielsku udziela\u0142 ks. kap. jan leon zi\u00f3\u0142kowski. ponadto p\u0142k dr tadeusz felsztyn we wspomnieniach wskazywa\u0142 na rozwijaj\u0105c\u0105 si\u0119 dzia\u0142alno\u015b\u0107 kulturaln\u0105, samokszta\u0142ceniow\u0105, odczytow\u0105, a nawet wydawnicz\u0105 w\u015br\u00f3d osadzonych (w kozielsku prowadzili j\u0105 g\u0142\u00f3wnie pp\u0142k andrzej ha\u0142aci\u0144ski i por. mar. julian ginsbert, kt\u00f3ry podj\u0105\u0142 si\u0119 nawet wydawania obozowego pisma).\njeden z przetrzymywanych polskich oficer\u00f3w, kpt. stanis\u0142aw marsza\u0142ek, wykona\u0142 zdj\u0119cie fotograficzne przedstawiaj\u0105ce ob\u00f3z w kozielsku; fotografi\u0119 wywi\u00f3z\u0142 z obozu pchor. w\u0142adys\u0142aw furtek, kt\u00f3ry unikn\u0105\u0142 \u015bmierci i zosta\u0142 przewieziony do griazowca (kpt. marsza\u0142ek zosta\u0142 zamordowany w katyniu).\nw odniesieniu do obozu starobielskiego wspomnienia zawar\u0142 j\u00f3zef czapski w swojej publikacji pt. na nieludzkiej ziemi w rozdziale wspomnienia starobielskie.\n\n\n== niewyja\u015bnione kwestie zwi\u0105zane ze zbrodni\u0105 katy\u0144sk\u0105 ==\nog\u00f3\u0142em na ok. 22 tys. ofiar zbrodni znane s\u0105 nazwiska ok. 18 tys. os\u00f3b. nie s\u0105 znane nazwiska 3870 ofiar figuruj\u0105cych na tzw. bia\u0142oruskiej li\u015bcie katy\u0144skiej (jak dot\u0105d nieodnalezionej); nie wiadomo, gdzie osoby te pochowano. w przypadku 3435 ofiar z tzw. ukrai\u0144skiej listy katy\u0144skiej ich to\u017csamo\u015b\u0107 jest znana, lecz jak dot\u0105d ustalono miejsce pogrzebania zaledwie 9 os\u00f3b znanych z nazwiska.\nniewyja\u015bnione pozostaj\u0105 kwestie motywu decyzji biura politycznego kc wkp(b) z 5 marca 1940 roku, sprawa ewentualnej wsp\u00f3\u0142pracy nkwd i gestapo, a tak\u017ce mo\u017cliwej koordynacji zbrodni katy\u0144skiej z tzw. akcj\u0105 ab prowadzon\u0105 w polsce przez iii rzesz\u0119. niejasna pozostaje kwestia tzw. obs\u0142ugi czekistowskiej oboz\u00f3w w kozielsku, starobielsku i ostaszkowie (w tym udzia\u0142u w niej obywateli polskich \u2013 polskich komunist\u00f3w), jej cel\u00f3w i zasad selekcji 395 polskich je\u0144c\u00f3w, kt\u00f3rych nie rozstrzelano. ze wzgl\u0119du na brak dost\u0119pu do archiw\u00f3w rosyjskich i bia\u0142oruskich nie wiadomo, jakie dokumenty dotycz\u0105ce zbrodni katy\u0144skiej zniszczono, a jakie si\u0119 zachowa\u0142y. nie wiadomo, czy istniej\u0105 zwi\u0105zki \u2013 a je\u015bli tak, to jakie \u2013 mi\u0119dzy zbrodni\u0105 katy\u0144sk\u0105 a katastrof\u0105 lotnicz\u0105 w gibraltarze; na tak\u0105 mo\u017cliwo\u015b\u0107 wskazuj\u0105 niekt\u00f3rzy autorzy. historycy nie wiedz\u0105, jakie tajemnice pa\u0144stwowe s\u0105 zawarte w utajnionych tomach akt rosyjskiego \u015bledztwa z lat 1990\u20132004 i \u015bci\u015ble tajnym postanowieniu o umorzeniu post\u0119powania z 2004 roku. nierozwi\u0105zane s\u0105 tak\u017ce liczne problemy szczeg\u00f3\u0142owe.\n\n\n== zbrodnia katy\u0144ska w kulturze, sztuce i muzyce ==\nw 1995 roku w lubelskim wydawnictwie norbertinum ukaza\u0142a si\u0119 mi\u0119dzynarodowa antologia poezji, dramatu i prozy pt. katy\u0144 w literaturze (wyd. iii poszerzone, lublin 2010), opracowana przez prof. jerzego r. krzy\u017canowskiego, ze wst\u0119pem w\u0142odzimierza odojewskiego. gromadzi polskie teksty literackie ponad 100 autor\u00f3w zamieszka\u0142ych w r\u00f3\u017cnych cz\u0119\u015bciach \u015bwiata. w\u015br\u00f3d nich m.in.: w\u0142adys\u0142aw broniewski, jerzy ficowski, ferdynand goetel, marian hemar, zbigniew herbert, kazimiera i\u0142\u0142akowicz\u00f3wna, j\u00f3zef mackiewicz, czes\u0142aw mi\u0142osz, w\u0142odzimierz odojewski, kazimierz wierzy\u0144ski, andriej wozniesienski.\nzbrodnia katy\u0144ska jest m.in. tematem wiersza zbigniewa herberta guziki, a tak\u017ce piosenek:\n\nkaty\u0144 jacka kaczmarskiego (1986)\nkaty\u0144 zespo\u0142u sp\u00f3\u0142dzielnia inwalid\u00f3w (1990)\nty cz\u0142owiek jeste\u015b? zespo\u0142u lao che (2008)\n1940 zespo\u0142u gammadion (2008)\n17 wrze\u015bnia paw\u0142a kukiza (2009)\ncover up zespo\u0142u tormentia (2010)\nkaty\u0144 1940 (ostatni list) lecha makowieckiego (2010)\nkaty\u0144 1940 zespo\u0142u wilcze stado (2011)\nkatyn ameryka\u0144skiego zespo\u0142u first strike (2011)\nkaty\u0144skie \u0142zy zespo\u0142u horytnica (2011)w 1967 roku polski kompozytor andrzej panufnik napisa\u0142 utw\u00f3r orkiestrowy katy\u0144 epitaph (poprawiony w 1969 roku). w\u0105tki odkrycia grob\u00f3w oraz prac mi\u0119dzynarodowej komisji lekarskiej wiosn\u0105 1943 s\u0105 jedn\u0105 z osi fabu\u0142y powie\u015bci kryminalnej philipa kerra by\u0142 pan w smole\u0144sku, kapitanie? z cyklu o komisarzu kripo bernardzie g\u00fcntherze.\n\n\n=== filmy o zbrodni katy\u0144skiej ===\nw 1971 roku brytyjska telewizja bbc2 wyemitowa\u0142a film dokumentalny tej sprawy nale\u017cy unika\u0107 (ang. the issue should be avoided). w polsce zbrodnia katy\u0144ska sta\u0142a si\u0119 m.in. tematem film\u00f3w las katy\u0144ski marcela \u0142ozi\u0144skiego (1990), gdzie rosn\u0105 poziomki anny ferens (2006), katy\u0144 andrzeja wajdy (2007) oraz katy\u0144. ostatni \u015bwiadek piotra szkopiaka (2018).\nw rosji na temat zbrodni katy\u0144skiej powsta\u0142y filmy dokumentalne pami\u0119\u0107 i b\u00f3l katynia (ros. \u043f\u0430\u043c\u044f\u0442\u044c \u0438 \u0431\u043e\u043b\u044c \u043a\u0430\u0442\u044b\u043d\u0438) aleksandra marinczenki i w\u0142adimira figanowa (1993), katy\u0144ska pod\u0142o\u015b\u0107 (ros. \u043a\u0430\u0442\u044b\u043d\u0441\u043a\u0430\u044f \u043f\u043e\u0434\u043b\u043e\u0441\u0442\u044c) jurija muchina (2009) i widzia\u0142em kata (ros. \u044f \u0443\u0432\u0438\u0434\u0435\u043b \u043f\u0430\u043b\u0430\u0447\u0430) nataszy lo (2009). na bia\u0142orusi nakr\u0119cono film dokumentalny katy\u0144 \u2013 70. lat p\u00f3\u017aniej (bia\u0142. \u043a\u0430\u0442\u044b\u043d\u044c. \u043f\u0440\u0430\u0437 70 \u0433\u0430\u0434\u043e\u045e) autorstwa galiny i u\u0142adzimira samoj\u0142au (2010). w usa powsta\u0142 m.in. 60-sekundowy spot artystyczny silence of falling leaves (2000) w re\u017cyserii stephena fischera, nominowany w 2001 roku do nagrody emmy.\n\n\n== upami\u0119tnienie ==\nw wielu miastach polski i innych kraj\u00f3w powsta\u0142y pomniki katy\u0144skie i tablice pami\u0119ci po\u015bwi\u0119cone ofiarom. w polsce i za granic\u0105 dzia\u0142aj\u0105 instytucje i organizacje spo\u0142eczne zajmuj\u0105ce si\u0119 upami\u0119tnieniem zamordowanych oraz prowadz\u0105ce prace badawcze nad zbrodni\u0105 katy\u0144sk\u0105, m.in. muzeum katy\u0144skie w warszawie, fundacja \u201egolgota wschodu\u201d, polska fundacja katy\u0144ska i komitet katy\u0144ski (w latach 70., 80. i 90. xx wieku dzia\u0142a\u0142 r\u00f3wnie\u017c instytut katy\u0144ski). dzia\u0142ania na rzecz upami\u0119tnienia ofiar prowadz\u0105 ich krewni, skupieni w rodzinach katy\u0144skich i federacji rodzin katy\u0144skich. w warszawie organizowany jest co roku katy\u0144ski marsz cieni.\npami\u0119\u0107 o mordzie na polakach dokonanym w 1940 r. przez najwy\u017csze w\u0142adze zsrr, zosta\u0142a po 1990 r., upami\u0119tniona na grobie nieznanego \u017co\u0142nierza w warszawie napisem na jednej z tablic, \u201ekatyn \u2013 chark\u00f3w \u2013 miednoje 1940\u201d.\nw latach 1999\u20132000 i w 2012 roku na terenie rosji i ukrainy utworzono cmentarze wojenne cz\u0119\u015bci ofiar zbrodni katy\u0144skiej (\u0142\u0105cznie ok. 15 tys. os\u00f3b): polski cmentarz wojenny w katyniu, polski cmentarz wojenny w miednoje, cmentarz ofiar totalitaryzmu w charkowie, polski cmentarz wojenny w kijowie-bykowni. 13 kwietnia corocznie obchodzony jest dzie\u0144 pami\u0119ci ofiar zbrodni katy\u0144skiej; organizowane s\u0105 r\u00f3wnie\u017c mi\u0119dzynarodowe motocyklowe rajdy katy\u0144skie. w 2008 roku w ramach programu \u201ekaty\u0144\u2026 ocali\u0107 od zapomnienia\u201d rozpocz\u0119to sadzenie d\u0119b\u00f3w pami\u0119ci upami\u0119tniaj\u0105cych 21 857 zamordowanych. ofiary zbrodni katy\u0144skiej upami\u0119tniono tak\u017ce na monetach i znaczkach pocztowych. biogramy ofiar zbrodni zamieszczono w ksi\u0105\u017cce zabici w katyniu z 2015 roku.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== zobacz te\u017c ==\noperacja polska nkwd\nrepresje zsrr wobec polak\u00f3w i obywateli polskich 1939\u20131946\nmasakry wi\u0119zienne nkwd w 1941\nob\u0142awa augustowska, nazywana \u201ema\u0142ym katyniem\u201d\nob\u00f3z nkwd w trzebusce, mord wi\u0119\u017ani\u00f3w obozu w pobliskich lasach nazywany \u201ema\u0142ym katyniem\u201d\nuroczysko baran ko\u0142o radzynia podlaskiego, nazywane \u201ema\u0142ym katyniem\u201d\nrze\u017a polskich je\u0144c\u00f3w pod batohem, okre\u015blana jako \u201esarmacki katy\u0144\u201d\n\n\n== uwagi ==\n\n\n== przypisy ==\n\n\n== bibliografia ==\nw. abarinow: oprawcy z katynia, krak\u00f3w 2007. isbn 978-83-240-0792-9.\nl.r. coatney: the katyn massacre: an assessment of its significance as a public and historical issue in the united states and great britain, 1940\u20131993, western illinois university 1993 tekst.\nstanis\u0142aw maria jankowski, edward miszczak: powr\u00f3t do katynia. rzesz\u00f3w: krajowa agencja wydawnicza, 1990. isbn 83-03-03194-5.\nf. kadell: k\u0142amstwo katy\u0144skie. historia pewnej manipulacji. fakty, dokumenty, \u015bwiadkowie, wroc\u0142aw 2008. isbn 978-83-245-8645-5.\nkaty\u0144. dokumenty ludob\u00f3jstwa: dokumenty i materia\u0142y archiwalne przekazane polsce 14 pa\u017adziernika 1992 r. wojciechw. materski (t\u0142um.), warszawa: isp. pan, 1992, isbn 83-85479-19-8, oclc 830059510 .brak strony (ksi\u0105\u017cka)\nkaty\u0144. dokumenty zbrodni, t. 1, je\u0144cy niewypowiedzianej wojny viii 1939 \u2013 iii 1940, red. a. gieysztor, r.g. pichoja, warszawa 1995. isbn 83-85660-24-0.\nkaty\u0144. dokumenty zbrodni, t. 2, zag\u0142ada, red. a. gieysztor, w. koz\u0142ow, warszawa 1998. isbn 83-85660-62-3.\nkaty\u0144. dokumenty zbrodni, t. 3, losy ocala\u0142ych. lipiec 1940 \u2013 marzec 1943, oprac. zbior., warszawa 2001. isbn 83-88542-24-9.\nkaty\u0144. dokumenty zbrodni, t. 4, echa katynia, oprac. zbior., warszawa 2006. isbn 83-89115-57-3.\ntadeusz a.t.a. kisielewski tadeusz a.t.a., katy\u0144. zbrodnia i k\u0142amstwo, pozna\u0144: dom wydawniczy rebis, 2008, isbn 978-83-7510-219-2, oclc 233504359 .brak strony (ksi\u0105\u017cka)\na. kunert: katy\u0144 \u2013 ocalona pami\u0119\u0107, warszawa 2010. isbn 978-83-247-1892-4.\nn. lebiediewa: katy\u0144. zbrodnia przeciwko ludzko\u015bci, warszawa 1998. isbn 83-11-08741-5.\nj. \u0142ojek: dzieje sprawy katynia, warszawa 1988; bia\u0142ystok 1989. isbn 83-7045-001-6.\nj\u00f3zefj. mackiewicz j\u00f3zefj., katy\u0144. zbrodnia bez s\u0105du i kary, jacekj. trznadel (oprac.), warszawa: \u201eantyk\u201d, 1997, isbn 83-905877-1-8, isbn 83-86482-32-x, oclc 750902308 .brak strony (ksi\u0105\u017cka)\nh. de montfort: masakra w katyniu, warszawa 1999. isbn 83-905877-5-0. wydanie francuskie: pary\u017c 1966.\npami\u0119tniki znalezione w katyniu, pary\u017c \u2013 warszawa 1990. isbn 2-86914-050-9.\nallena. paul allena., katy\u0144. stalinowska masakra i tryumf prawdy, zofiaz. kunert (t\u0142um.), warszawa: \u015bwiat ksi\u0105\u017cki \u2013 bertelsmann media, 2006, isbn 83-247-0240-7, oclc 69290278 .brak strony (ksi\u0105\u017cka)\nandrzeja. przewo\u017anik andrzeja., jolantaj. adamska jolantaj., katy\u0144. zbrodnia, prawda, pami\u0119\u0107, warszawa: \u015bwiat ksi\u0105\u017cki, 2010, isbn 978-83-247-2036-1, oclc 750956033 .brak strony (ksi\u0105\u017cka)\na. siomkaj\u0142o: katy\u0144 w pomnikach \u015bwiata, warszawa 2002. isbn 83-7399-009-7.\ntomasz strzy\u017cewski: wielka ksi\u0119ga cenzury prl w dokumentach. warszawa: prohibita, 2015. isbn 978-83-61344-70-4.\nkaty\u0144: relacje, wspomnienia, publicystyka, andrzej leszeka.l. szcze\u015bniak, warszawa: \u201ealfa\u201d, 1989, isbn 83-7001-296-5, oclc 834089941 .brak strony (ksi\u0105\u017cka)\nt. urban: katy\u0144 zbrodnia i walka propagandowa wielkich mocarstw; bellona, warszawa 2019; isbn 978-83-111-5361-5.\nj. zawodny: katy\u0144. pary\u017c: editions spotkania, 1989. isbn 2-86914-043-6.\nj. zawodny: pami\u0119tniki znalezione w katyniu. pary\u017c: editions spotkania, 1989. isbn 2-86914-044-4.\nzbrodnia katy\u0144ska. w kr\u0119gu prawdy i k\u0142amstwa, s\u0142awomirs. kalbarczyk (red.), warszawa: instytut pami\u0119ci narodowej \u2013 komisja \u015bcigania zbrodni przeciwko narodowi polskiemu, 2010, isbn 978-83-7629-123-9, oclc 751287027 .brak strony (ksi\u0105\u017cka)\n\u201ezeszyty katy\u0144skie\u201d, nr 1 (1990), 2 (1992), 3 (1994), 5 (1995), 6 (1996), 8 (1997), 12 (2000), 19 (2004), 20 (2005), 21 (2006), 22 (2007), 23 (2008), 24 (2009) tekst.\n\n\n== linki zewn\u0119trzne ==\nwirtualne ksi\u0119gi cmentarne ofiar zbrodni \u2013 bogate w zdj\u0119cia ofiar\n\u201ezeszyty katy\u0144skie\u201d, komplet tekst\u00f3w na stronie ipn\nkalendarium zbrodni katy\u0144skiej 1939\u20132005\nzbrodnia katy\u0144ska w oficjalnym portalu informacyjnym rzeczypospolitej polskiej. poland.gov.pl. [zarchiwizowane z tego adresu (2013-12-24)].\nlista polskich oficer\u00f3w i policjant\u00f3w zamordowanych w katyniu, miednoje i w charkowie oraz obywateli rp z tzw. ukrai\u0144skiej listy katy\u0144skiej. katedrapolowa.pl. [zarchiwizowane z tego adresu (2015-12-22)].\nindeks represjonowanych o\u015brodka karta. indeks.karta.org.pl. [zarchiwizowane z tego adresu (2013-11-12)].\nfilmy o katyniu na stronach muzeum katy\u0144skiego\nksi\u0105\u017cka i audiobook o zbrodni katy\u0144skiej\nmateria\u0142y o zbrodni katy\u0144skiej na stronach polskiego radia\npolska witryna o zbrodni katy\u0144skiej \u2013 stowarzyszenie \u201erawelin\u201d\nprogram \u201ekaty\u0144... ocali\u0107 od zapomnienia\u201d\nkampania spo\u0142eczno-edukacyjna \u201epami\u0119tam. katy\u0144 1940\u201d\nnowozelandzko-australijska strona o katyniu (pol. \u2022 ang.)\nportal wspomnie\u0144 o zamordowanych, przy niekt\u00f3rych profilach tak\u017ce zdj\u0119cia i drzewa genealogiczne\nzdj\u0119cia oprawc\u00f3w z katynia. \u201ezeszyty katy\u0144skie\u201d (nr 24), s. 196\u2013202\ndokumenty z teczki specjalnej nr 1 na stronie rosyjskiej federalnej s\u0142u\u017cby archiwalnej. rusarchives.ru. [zarchiwizowane z tego adresu (2015-11-04)]. (ros.).\nwitryna z publikacjami i dokumentami o zbrodni katy\u0144skiej (ros.)\nwitryna o zbrodni potwierdzaj\u0105ca odpowiedzialno\u015b\u0107 zsrr. katyn.codis.ru. [zarchiwizowane z tego adresu (2001-09-26)]. (ros.).\nwitryna o katyniu neguj\u0105ca zbrodnie stalinowskie (ros.)\nkompleks cmentarny w katyniu. katyn-memorial.ru. [zarchiwizowane z tego adresu (2014-05-17)]. (ros.).\nwitryna filii miednoje pa\u0144stwowego muzeum politycznej historii rosji. polithistory.ru. [zarchiwizowane z tego adresu (2016-03-04)]. (ros.).\nkrytyka muchina. katyn.codis.ru. [zarchiwizowane z tego adresu (2013-08-11)]. (ros.).\nstrona narodowego archiwum usa (nara) po\u015bwi\u0119cona zbrodni katy\u0144skiej i dokumentom dotycz\u0105cym tej zbrodni (ang.)\n\u015bciana pami\u0119ci ofiar katynia. electronicmuseum.ca. [zarchiwizowane z tego adresu (2016-01-13)]. (ang.).\nrozprawa przed europejskim trybuna\u0142em praw cz\u0142owieka w strasburgu w sprawie skarg katy\u0144skich, 6 x 2011 (ang.)\nog\u0142oszenie wyroku europejskiego trybuna\u0142u praw cz\u0142owieka w strasburgu, 16 iv 2012 (ang.)\nkaty\u0144 1940 \u2013 portal instytutu pami\u0119ci narodowej po\u015bwi\u0119cony zbrodni katy\u0144skiej\nlista os\u00f3b zamordowanych w charkowie, katyniu i twerze na podstawie archiw\u00f3w ipn"