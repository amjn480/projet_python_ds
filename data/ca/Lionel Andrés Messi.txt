"lionel andr\u00e9s messi   (pronunciaci\u00f3 en castell\u00e0: /ljo\u02c8nel an\u02c8d\u027ees \u02c8mesi/) (rosario, 24 de juny de 1987), tamb\u00e9 conegut com a leo messi, \u00e9s un futbolista argent\u00ed que juga com a davanter i \u00e9s capit\u00e0 de l'inter de miami, a la major league soccer, i de la selecci\u00f3 nacional d'argentina. jugador hist\u00f2ric del futbol club barcelona, al qual va jugar durant vint anys, fins a la seva marxa el 2021 va guanyar 35 trofeus, inclosos 10 lligues, set copes del rei i quatre lligues de campions de la uefa.\nconsiderat un dels millors jugadors de tots els temps, messi ha guanyat el r\u00e8cord de vuit pilotes d'or, el r\u00e8cord de sis botes d'or europees i el 2020 va ser incl\u00f2s a l'equip ideal de la pilota d'or. messi, prol\u00edfic golejador i creador de joc, ostenta els r\u00e8cords de m\u00e9s gols a la lliga (474), m\u00e9s gols en una temporada de lliga i de lliga europa (50), m\u00e9s hat-tricks a la lliga (36) i a la lliga de campions de la uefa (8), i m\u00e9s assist\u00e8ncies a la lliga (192), en una temporada de lliga (21) i a la copa am\u00e8rica (17). tamb\u00e9 t\u00e9 el r\u00e8cord de gols internacionals d'un futbolista sud-americ\u00e0 (96). messi ha marcat m\u00e9s de 750 gols amb el club i amb la selecci\u00f3 absoluta, i \u00e9s el jugador que m\u00e9s gols ha marcat amb un sol club (672).el seu estil de joc com a regatejador esquerre de baixa estatura va suscitar comparacions amb el seu compatriota diego armando maradona, que va descriure messi com el seu successor.\nva comen\u00e7ar a jugar al futbol de molt petit i el seu potencial va ser identificat r\u00e0pidament pel futbol club barcelona. va deixar rosario \u2014mentre militava al ca newell's old boys\u2014 i es va traslladar a europa juntament amb la seva fam\u00edlia, on el fc barcelona li va oferir de pagar les despeses de la seva malaltia hormonal (900 usd mensuals). va debutar amb el primer equip en un partit oficial la temporada 2004-05 i va comen\u00e7ar a destacar-hi la temporada seg\u00fcent.\n\n\n== biografia ==\nmessi va n\u00e9ixer el 24 de juny de 1987 a rosario, santa fe, el tercer dels quatre fills de jorge messi, gerent d'una f\u00e0brica d'acer, i la seva dona c\u00e8lia cuccittini, que treballava en un taller de fabricaci\u00f3 d'imants. per part del seu pare, \u00e9s descendent d'italians i catalans, besnet d'immigrants de la regi\u00f3 de les marques de l'adri\u00e0tic nord d'it\u00e0lia i de catalunya, i per part de la mare, t\u00e9 principalment ascend\u00e8ncia italiana. va cr\u00e9ixer en el si d'una fam\u00edlia molt unida i amant del futbol, de manera que \"leo\" va desenvolupar la seva passi\u00f3 per aquest esport des de molt jove, jugant constantment amb els seus germans grans, rodrigo i mat\u00edas, i amb els seus cosins, maximiliano i emanuel biancucchi, tots dos convertits en futbolistes professionals. als quatre anys es va incorporar al club local grandoli, on va ser entrenat pel seu pare, encara que la seva primera influ\u00e8ncia com a jugador va ser la de la seva \u00e0via materna, celia, que l'acompanyava als entrenaments i als partits. li va afectar molt la seva mort, poc abans de complir els 11 anys; des de llavors, com a devot cat\u00f2lic, celebra els seus gols mirant cap amunt i assenyalant al cel en homenatge a la seva \u00e0via.amb cinc anys acabats de fer, messi va comen\u00e7ar a jugar a futbol amb el grandoli, l'equip del seu barri, per\u00f2 el 1995 va canviar d'equip i pass\u00e0 al newell's old boys, club important de la ciutat de rosario.quan tenia 11 anys, li van diagnosticar una defici\u00e8ncia de l'hormona del creixement. el river plate va mostrar inter\u00e8s en el progr\u00e9s de messi, per\u00f2 no consider\u00e0 que pogu\u00e9s pagar el tractament de la malaltia, que costava 1500 d\u00f2lars al mes, tal com demanava la fam\u00edlia.\nla fam\u00edlia del nen decid\u00ed provar sort a europa i, traslladat a barcelona l'any 2000, el director esportiu del fc barcelona carles rexach, avisat del talent de messi, el va contractar despr\u00e9s de veure'l jugar, i es compromet\u00e9 en nom del club a pagar el tractament si estava disposat a comen\u00e7ar una nova vida a catalunya. aquell primer contracte es redact\u00e0 sobre un tovall\u00f3 de paper en un restaurant.\naix\u00ed doncs, messi es va integrar als equips formatius del club, primer a la categoria infantil, tot i que des de llavors ha tingut una progressi\u00f3 espectacular per les diferents categories del club (infantil b, infantil a, cadet b, cadet a, juvenil a, bar\u00e7a c, bar\u00e7a b i primer equip) en un temps r\u00e8cord.\nleo messi \u00e9s considerat el millor jugador del m\u00f3n per molta gent, com ho demostren els seus sis premis pilota d'or (4 de consecutius que ha obtingut entre 2009 i 2012, un el 2015 i un al 2019). tot i tenir aquests grans recursos individuals, messi destaca pel fet de ser un exemplar jugador d'equip i gens pol\u00e8mic les seves manifestacions p\u00fabliques.\n\n\n== carrera esportiva ==\n\n\n=== barcelona ===\n\n\n==== 2003\u20132005: debut al primer equip ====\nl'estrena no oficial de messi amb el primer equip del bar\u00e7a va ser el 16 de novembre del 2003 contra el fc porto (quan tenia 16 anys i 145 dies). el partit va servir per inaugurar el nou estadi del porto, l'est\u00e1dio do drag\u00e3o, i finalitzar en vict\u00f2ria local per 2-0.va fer el seu debut oficial contra l'espanyol, el 16 d'octubre del 2004 (quan tenia 17 anys, 3 mesos i 22 dies), aleshores el debutant blaugrana m\u00e9s jove en la lliga.va fer el seu primer gol en un partit de lliga l'1 de maig del 2005 en un partit contra l'albacete balompi\u00e9, esdevenint el jugador m\u00e9s jove a fer-ho amb 17 anys, 10 mesos i 7 dies, fins que bojan krki\u0107 va trencar el seu r\u00e8cord quan va fer la seva primera diana, despr\u00e9s d'una assist\u00e8ncia de messi.el fc barcelona va acabar guanyant la lliga 2004-05, i el 2005 messi va ser guardonat amb el premi golden boy, que \u00e9s atorgat al millor futbolista mundial menor de 21 anys.\n\n\n==== 2005-2008: consolidaci\u00f3 al primer equip ====\n\nel 16 de setembre, per segon cop en tres mesos, el bar\u00e7a va anunciar una millora del contracte de leo messi \u2212 aquest cop cobrava com un jugador del primer equip i s'ampliava el contracte fins al juny del 2014. messi va obtenir la nacionalitat espanyola el 25 de setembre i finalment va poder debutar a la primera divisi\u00f3 espanyola. abans no podia perqu\u00e8 comptava com a jugador no europeu. el primer partit de la lliga de campions de la uefa de messi va ser el 27 de setembre contra el club fri\u00fcl\u00e8s udinese calcio. va fer un gran partit i quan va ser substitu\u00eft per iniesta va rebre l'ovaci\u00f3 dels 75.000 espectadors del camp nou.messi va fer sis gols en 17 partits de lliga, i va fer un gol en sis partits a la lliga de campions. tanmateix, la seva temporada va acabar prematurament perqu\u00e8 el 7 de mar\u00e7 va patir un trencament al b\u00edceps femoral de la cama dreta en un partit de vuitens de final de la lliga de campions contra el chelsea fc. el bar\u00e7a va acabar la temporada com a campi\u00f3 d'espanya i d'europa. el club va aconseguir el doblet guanyant la lliga de campions de la uefa 2005/06.\nel gran avan\u00e7 en la seva carrera va tenir lloc durant la temporada 2006/07, quan va passar a formar part de l'equip titular. a m\u00e9s, va marcar un hat-trick al cl\u00e0ssic contra el reial madrid i va finalitzar la temporada amb 14 gols en 26 partits disputats.\nmessi va ser nominat per al premi fifpro world xi en la categoria de davanter. una enquesta duta a terme en l'edici\u00f3 digital del diari espanyol marca el tenia com el millor jugador del m\u00f3n, amb el 77 per cent dels vots. columnistes de peri\u00f2dics amb seu a barcelona com el mundo deportivo i sport van argumentar que la pilota d'or s'hauria de donar a messi, una opini\u00f3 donada tamb\u00e9 per franz beckenbauer. personalitats futbol\u00edstiques com francesco totti han declarat que consideren messi com un dels millors futbolistes del m\u00f3n en l'actualitat. el 4 de mar\u00e7 de 2008, en el partit de tornada de vuitens de final de lliga de campions contra el celtic, messi va sofrir una lesi\u00f3 al b\u00edceps femoral de la seva cama esquerra que el va apartar dels terrenys de joc durant un mes i mig. messi es va retirar del terreny de joc plorant i corejat pel p\u00fablic. aquesta lesi\u00f3 li va impedir jugar els quarts de final encara que, al seu retorn, el fc barcelona havia arribat a semifinals, on s'enfrontaria al manchester united. per\u00f2 malgrat que messi va ser titular en els dos partits de l'eliminat\u00f2ria, no va recuperar la seva millor forma i el fc barcelona va ser eliminat per un gol de paul scholes en el partit de tornada el 29 d'abril. aquesta eliminat\u00f2ria seria el primer duel directe entre messi i el portugu\u00e8s cristiano ronaldo, considerats els grans jugadors del moment.\nla temporada 2007/2008 va continuar i el fc barcelona no va guanyar cap t\u00edtol, encara que va estar molt a prop d'aconseguir-ho, arribant a semifinals a la copa del rei i a la lliga de campions. no obstant aix\u00f2, la temporada va quedar marcada per la bona actuaci\u00f3 de l'argent\u00ed, que va marcar m\u00e9s de 10 gols a la lliga i 6 a la lliga de campions.\nlionel messi va ser capit\u00e0 del fc barcelona per primera vegada en un partit amist\u00f3s contra el dundee united d'esc\u00f2cia, el 26 de juliol de 2008, ja amb josep guardiola a la banqueta culer. el 3 d'agost de 2008 se li va assignar el dorsal amb el n\u00famero 10, succeint ronaldinho i convertint-se l'argent\u00ed en l'estendard del club blaugrana, ja que aquest dorsal \u00e9s hist\u00f2ric en el club, havent-lo portat jugadors de la talla de maradona, rom\u00e1rio, rivaldo, hugo sotil o luis su\u00e1rez, entre d'altres.\n\n\n==== 2008-2009: consagraci\u00f3 com a millor jugador del m\u00f3n ====\nla temporada 2008/2009 va ser la de la seva consagraci\u00f3 com a millor jugador del m\u00f3n del moment: el barcelona va aconseguir aquesta temporada el triplet i messi va marcar un total de 38 gols.\n\n\n==== 2009-2010 ====\nla 2009/2010 messi va aconseguir uns registres golejadors hist\u00f2rics, marcant 47 gols en tota la temporada, dels quals 34 van ser en la competici\u00f3 de lliga. d'aquesta manera va acabar emportant-se la bota d'or i igualant el registre golejador de ronaldo la temporada 1996/1997.\nel 28 d'agost de 2009 jug\u00e0 com a titular en el partit de la supercopa d'europa que enfront\u00e0 el bar\u00e7a contra el fc xakhtar donetsk, que l'equip blaugrana guany\u00e0 per 1 a 0 a la pr\u00f2rroga. despr\u00e9s de guanyar la supercopa de la uefa del 2009, l'entrenador del bar\u00e7a josep guardiola va assegurar que messi era, probablement, el millor jugador que mai havia vist. el 16 de gener del 2010, amb 22 anys, 6 mesos i 23 dies, va esdevenir el jugador m\u00e9s jove en arribar als 100 gols amb el bar\u00e7a.el 21 de mar\u00e7 de 2010, despr\u00e9s del duel amb el reial saragossa, leo messi es va convertir en el primer jugador blau-i-grana en marcar dos hattricks consecutius; ho va fer en lliga, marcant 8 gols en una setmana, dos d'ells en el partit de tornada dels vuitens de final de la champions league contra l'stuttgart alemany. aquella setmana va marcar tres gols al val\u00e8ncia i tres m\u00e9s al saragossa (el segon gol marcat a l'equip aragon\u00e8s va ser comparat al marcat per ronaldo davant del compostel\u00b7la quan jugava al bar\u00e7a), i la premsa esportiva va comen\u00e7ar a considerar-lo un dels millors jugadors de la hist\u00f2ria, fins i tot millor que diego armando maradona.el 6 d'abril del 2010 va esdevenir el primer futbolista del futbol club barcelona en aconseguir un p\u00f2ker de gols en partit de la lliga de campions, quan va marcar tots els gols que el bar\u00e7a va fer a l'arsenal fc en la vict\u00f2ria per 4-1 en quarts de final de la competici\u00f3. a m\u00e9s a m\u00e9s, es va convertir aix\u00ed en el m\u00e0xim golejador hist\u00f2ric del bar\u00e7a en aquesta competici\u00f3, marcant el seu vint-i-cinqu\u00e8 gol.en finalitzar la temporada, el bar\u00e7a va aconseguir el t\u00edtol de lliga, arribant a la xifra de 99 punts, superant el r\u00e8cord vigent en la classificaci\u00f3 de lliga que tenia el madrid amb 92 punts des de la temporada 96-97. messi va acabar la temporada amb 34 gols en lliga, igualant el registre que ostentava ronaldo amb el bar\u00e7a des de la mateixa temporada 96-97, i aconseguint el trofeu pichichi i la bota d'or.\n\n\n==== 2010-2011: cinqu\u00e8 t\u00edtol de lliga i tercera lliga de campions ====\nmessi va aconseguir el primer trofeu del barcelona la temporada 2010-11, la supercopa d'espanya, en marcar un triplet en la vict\u00f2ria de l'equip per 4-0 davant el sevilla, despr\u00e9s de la derrota de l'anada. assumint un paper de creador de joc, va tornar a ser decisiu en un cl\u00e0ssic el 29 de novembre de 2010, el primer amb jos\u00e9 mourinho al capdavant del reial madrid, en el qual el barcelona va guanyar per 5-0. messi va contribuir a que l'equip aconsegu\u00eds 16 vict\u00f2ries consecutives a la lliga, un r\u00e8cord en el futbol espanyol, que va concloure amb un altre triplet davant l'atl\u00e8tic de madrid el 5 de febrer de 2011. les seves actuacions al bar\u00e7a el 2010 li van valer la pilota d'or de la fifa inaugural, una fusi\u00f3 entre la pilota d'or i el premi al millor jugador de l'any de la fifa, encara que la seva vict\u00f2ria va ser rebuda amb algunes cr\u00edtiques al no haver triomfat amb l'argentina a la copa mundial de la fifa 2010. amb l'antic format del premi, hauria quedat just fora dels tres primers llocs i la seva vict\u00f2ria en vots dels entrenadors i capitans internacionals.cap al final de la temporada, el barcelona va jugar quatre cl\u00e0ssics en un lapse de 18 dies. un partit de lliga el 16 d'abril va acabar en empat despr\u00e9s d'un penal de messi. despr\u00e9s que el barcelona perd\u00e9s la final de la copa del rei quatre dies m\u00e9s tard, messi va marcar els dos gols de la vict\u00f2ria per 2-0 del seu equip en el partit d'anada de les semifinals de la lliga de campions a madrid, el segon dels quals -un regat amb el peu que va superar a tres jugadors del reial- va ser considerat com un dels millors de la hist\u00f2ria de la competici\u00f3. tot i que no va marcar, va tornar a ser important en l'empat de la volta que va classificar al bar\u00e7a per la final de la lliga de campions, on es va enfrontar al manchester united fc en una final que es va repetir dos anys abans. com a m\u00e0xim golejador de la competici\u00f3 per tercer any consecutiu, amb 12 gols, messi va ser triat home del partit a wembley el 28 de maig, per marcar el gol de la vict\u00f2ria del bar\u00e7a per 3-1. el bar\u00e7a va guanyar la seva tercera lliga consecutiva. a m\u00e9s dels seus 31 gols, fou el m\u00e0xim assistent de la lliga amb 18. va acabar la temporada amb 53 gols i 24 assist\u00e8ncies en tots els campionats, convertint-se en el m\u00e0xim golejador de la hist\u00f2ria del barcelona en una sola temporada i en el primer jugador del futbol espanyol en assolir la xifra de 50 gols.quan messi es va convertir en una combinaci\u00f3 del n\u00famero 8 (creador), 9 (golejador) i 10 (assistent), va marcar la xifra sense precedents de 73 gols i 29 assist\u00e8ncies en totes les competicions del club durant la temporada 2011-12, marcant un hat-trick o m\u00e9s en 10 partits. va comen\u00e7ar la temporada ajudant a l'equip a guanyar la supercopa d'espanya i la supercopa d'europa. en la supercopa d'espanya, va marcar tres gols per aconseguir una vict\u00f2ria global de 5-4 sobre el reial madrid, superant a ra\u00fal com a m\u00e0xim golejador hist\u00f2ric de la competici\u00f3 amb vuit gols. a finals d'any, el 18 de desembre, va marcar dos gols a la final de la copa mundial de clubs de la fifa, on es va imposar per 4-0 al santos, i va obtenir la pilota d'or com a millor jugador del torneig, com ja havia fet dos anys abans. per la seva tasca el 2011, va tornar a rebre la pilota d'or de la fifa, convertint-se en el quart jugador de la hist\u00f2ria a guanyar tres vegades el guard\u00f3, despr\u00e9s de johan cruyff, michel platini i marco van basten. a m\u00e9s, va guanyar la primera edici\u00f3 del premi al millor jugador d'europa de la uefa, una renovaci\u00f3 del vell premi al futbolista europeu de l'any. en aquells dies, messi ja era considerat un dels millors futbolistes de la hist\u00f2ria, al costat de jugadors com diego maradona i pel\u00e9.l'any 2011 la revista time el seleccion\u00e0 entre els candidats a rebre el t\u00edtol de persona de l'any. a finals d'any tamb\u00e9 va ser seleccionat com una de les 32 personalitats m\u00e9s populars de l'any per la revista time, postulant-se com a candidat a la \u00abpersona de l'any\u00bb, sent l'\u00fanic esportista nominat en aquesta llista.\n\n\n==== 2011-2012: l'any dels r\u00e8cords ====\nel 25 de juliol de 2011, messi va ser nominat conjuntament amb el seu company d'equip xavi hern\u00e1ndez i el madridista cristiano ronaldo al premi al millor jugador d'europa de la uefa en la temporada 2010/11 que es va entregar el 25 d'agost a montecarlo. messi obtingu\u00e9 aquest guard\u00f3.el 27 de juliol messi va ser designat patrimoni esportiu de la humanitat del seu pa\u00eds, en una llista creada pel bureau internacional de capitales culturales mitjan\u00e7ant una votaci\u00f3 ciutadana entre 327.496 persones, de 72 pa\u00efsos diferents. un total de 42 jugadors argentins, 57 brasilers i 41 mexicans aspiraven a convertir-se en patrimoni esportiu de la humanitat, havent estat triats messi, al costat del brasiler pel\u00e9 i el mexic\u00e0 hugo s\u00e1nchez.la lliga 2011/2012 ser\u00e0 recordada com aquella en la qual messi super\u00e0 c\u00e9sar com a m\u00e0xim golejador de la lliga de la hist\u00f2ria del bar\u00e7a en el partit contra el granada el dia 20 de mar\u00e7. aquell any messi tamb\u00e9 va aconseguir un r\u00e8cord hist\u00f2ric en la classificaci\u00f3 del pitxitxi de la lliga marcant 50 gols.\n\n\n==== 2012-2013: pilar fonamental de l'equip ====\nel 9 de desembre, messi va aconseguir un nou r\u00e8cord en marcar 2 gols contra el betis en partit de la primera divisi\u00f3. amb aquests dos gols, messi arribava a la xifra de 86 gols en un any natural (2012) - 74 amb el bar\u00e7a i 12 amb la selecci\u00f3 argentina - superant aix\u00ed l'anterior r\u00e8cord de gerd m\u00fcller de 85 gols el 1972. quan va acabar l'any, messi havia aconseguit 91 gols oficials entre el bar\u00e7a i la selecci\u00f3 argentina, aconseguint aix\u00ed establir una nova marca mundial.\naquella mateixa temporada, tamb\u00e9 va trencar amb un altre r\u00e8cord, marcant gols en dinou jornades de la lliga seguides, superant ronaldo naz\u00e1rio i mariano mart\u00edn, que pr\u00e8viament n'havien marcat en deu de consecutives. a m\u00e9s a m\u00e9s, tamb\u00e9 va batre el r\u00e8cord mundial de gols en jornades seguides de totes les lligues de primera divisi\u00f3 europea, ja que mai cap jugador ho havia fet en dinou jornades consecutives. tamb\u00e9 es convertia en el primer jugador de la hist\u00f2ria a marcar a tots els equips de la lliga de forma consecutiva, convertint-se en el primer a marcar en tots els partits d'una volta. aquesta espectacular ratxa golejadora nom\u00e9s es va trencar quan messi es va lesionar al partit de champions league contra el paris saint-germain fc, fet que va impedir al jugador argent\u00ed de disputar el seg\u00fcent partit de lliga.\namb els dos gols que messi va marcar al granada club de f\u00fatbol el dissabte 16 de febrer, superava la xifra de 300 gols en partits oficials amb el bar\u00e7a, i va esdevenir aix\u00ed el primer jugador del futbol club barcelona a arribar a aquests registres.\n\n\n==== 2014-2015: el segon triplet ====\nel 22 de novembre, en un partit contra el sevilla, va marcar tres gols, superant aix\u00ed telmo zarra com a m\u00e0xim golejador de la hist\u00f2ria de la lliga espanyola de futbol (251 gols), tamb\u00e9 amb tres gols en un partit contra l'espanyol, dues jornades despr\u00e9s del sevilla, va superar c\u00e9sar com a m\u00e0xim golejador del f.c.barcelona amb 402 gols i en la lliga de campions leo messi va marcar un altre hat-trick contra l'apoel per superar ra\u00fal gonz\u00e1lez (exjugador del reial madrid), com a m\u00e0xim golejador d'europa amb 75 gols, el segueix cristiano ronaldo, que t\u00e9 71 gols. el 6 de juny de 2015 form\u00e0 part de l'equip titular del bar\u00e7a que va guanyar la final de la lliga de campions 2015, a l'estadi ol\u00edmpic de berl\u00edn per 1 a 3, contra la juventus de tor\u00ed.\n\n\n==== 2015-2016: la cinquena pilota d'or ====\nl'11 d'agost de 2015 va jugar, com a titular, al partit de la supercopa d'europa 2015, a tbilissi, en qu\u00e8 el bar\u00e7a va guanyar el sevilla cf per 5 a 4. en aquell partit, messi hi va marcar dos gols de falta directa, confirmant la seva habilitat en aquesta faceta del joc. el 2016 va aconseguir el seu cinqu\u00e8 premi de la pilota d'or.\nl'abril de 2016 esdevingu\u00e9 el m\u00e0xim assistent de la hist\u00f2ria de la lliga espanyola, en arribar a les 121 assist\u00e8ncies, una m\u00e9s de les que havia arribat a fer m\u00edchel.\n\n\n==== 2016-2017: la quarta bota d'or ====\nl'agost de 2016, al comen\u00e7ament de la temporada, va aixecar el trofeu de la supercopa d'espanya 2016 que el bar\u00e7a va guanyar al sevilla fc, com a capit\u00e0, perqu\u00e8 el capit\u00e0 andr\u00e9s iniesta, lesionat, no va jugar el partit de tornada. en el partit de tornada, messi va marcar i va esdevenir el m\u00e0xim golejador hist\u00f2ric de la supercopa, amb 12 gols. el mar\u00e7 de 2017, en un partit de lliga contra el val\u00e8ncia cf que acab\u00e0 en vict\u00f2ria del bar\u00e7a a casa per 4 a 2, messi va marcar el doblet n\u00famero 100 de la seva carrera. el novembre de 2017 va recollir la seva quarta bota d'or, merc\u00e8s als seus 37 gols a la lliga la campanya anterior.\n\n\n==== agost de 2020: desig de sortida del bar\u00e7a ====\na mitjans d'agost es va fer p\u00fablic el desig del jugador de deixar el club blaugrana, prim\u00edcia publicada pel periodista marcelo bechler. el 25 d'agost de 2020, lionel messi envi\u00e0 un burofax a les oficines del fc barcelona en qu\u00e8 el davanter anunciava el seu desig de marxar de manera immediata acollint-se a la cl\u00e0usula del seu contracte que li permet rescindir-lo unilateralment a final de cada temporada. dies abans messi en una reuni\u00f3 amb ronald koeman ja li comunic\u00e0 al llavors entrenador del bar\u00e7a que no veia clar la seva continu\u00eftat, malgrat que koeman compt\u00e9s amb ell com a pal de paller de l'equip, i l'acomiadament posterior de luis su\u00e1rez (\u00edntim amic de messi) i d'arturo vidal amb qui tenia molta bona relaci\u00f3, acabaren de precipitar la decisi\u00f3. tamb\u00e9 es digu\u00e9 que messi creia que la junta del club no havia fet prou per portar de nou a neymar i que es varen gastar els diners en fitxar antoine griezmann, que es va fer fora valverde per portar enrique seti\u00e9n i no a xavier hern\u00e1ndez. a m\u00e9s, el primer equip del futbol club barcelona va patir una derrota humiliant a lisboa per 2 a 8 davant del bayern, i aix\u00f2 aprofund\u00ed encara m\u00e9s la desmotivaci\u00f3 de leo messi, que dos dies despr\u00e9s del partit comunic\u00e0 als capitans sergi busquets, gerard piqu\u00e9 i sergi roberto la seva intenci\u00f3 de marxar de l'equip. la primera intenci\u00f3 fou de comunicar-ho amb la m\u00e0xima discrecci\u00f3 possible, per\u00f2 el burofax enviat a trav\u00e9s del bufet d'advocats cuatrecasas acab\u00e0 filtrant-se a la cadena argentina tyc sports.\n\n\n==== 2020-2021: temporada final en el barcelona ====\nl'1 de juliol, messi es va convertir en agent lliure en expirar el seu contracte, i les negociacions sobre un nou acord es van complicar a causa dels problemes financers del club. el 5 d'agost, el barcelona va anunciar que messi no seguiria al club, malgrat que les dues parts havien arribat a un acord i havien de signar un contracte aquell mateix dia. el club va referir-se als obstacles financers i estructurals plantejats per la normativa de la lliga com a motiu de la marxa de messi. el president del club, joan laporta, tamb\u00e9 va culpar l'anterior junta de la sortida de messi dient que \"la base de tot \u00e9s la situaci\u00f3 calamitosa i desastrosa que va deixar l'anterior junta\", i va afegir dient que \"el deute previst \u00e9s molt m\u00e9s gran i ten\u00edem uns contractes esportius en vigor que feien que no tingu\u00e9ssim marge salarial\u201d. tres dies despr\u00e9s, en una roda de premsa entre ll\u00e0grimes celebrada al camp nou, messi va confirmar que deixaria el barcelona.\n\n\n=== paris saint-germain ===\nel 10 d'agost, messi va fitxar pel par\u00eds saint-germain franc\u00e8s i va signar un contracte de dos anys, fins al juny del 2023, amb opci\u00f3 a un any m\u00e9s. messi va triar el n\u00famero 30 com a dorsal, el mateix que portava d'adolescent quan va debutar amb el primer equip del barcelona.messi va debutar amb el club el 29 d'agost, entrant com a suplent en la segona part de la vict\u00f2ria a fora per 2-0 contra el reims a la lliga 1. el 15 de setembre va ser titular per primera vegada i va debutar a la lliga de campions de la uefa en un empat a com a visitant contra el club brugge (1-1). quatre dies m\u00e9s tard, messi va debutar a casa amb el psg en una vict\u00f2ria per 2-1 contra l'olympique de li\u00f3. el 28 de setembre, messi va marcar el seu primer gol amb el club, un gol des de la vora de l'\u00e0rea de 18 metres despr\u00e9s de jugar un m\u00e0 a m\u00e0 amb kylian mbapp\u00e9, en una vict\u00f2ria per 2-0 a la fase de grups de la lliga de campions contra el manchester city de pep guardiola.l'1 de juny, galtier va confirmar que el partit a casa del psg contra el clermont, el 3 de juny, seria l'\u00faltim de messi amb el club, que va confirmar la seva marxa dos dies despr\u00e9s; el partit va acabar amb derrota per 3 -2. va acabar la temporada amb el major nombre d'assist\u00e8ncies de la lliga, amb 16, i tamb\u00e9 va ser incl\u00f2s a l'equip de la temporada de la ligue 1 de la unfp juntament amb els seus companys achraf hakimi, nuno mendes i mbapp\u00e9.\n\n\n=== inter de miami ===\ndespr\u00e9s de la confirmaci\u00f3 de la marxa del psg, sorgien moltes veus que parlaven d'un retorn messi al seu antic club, el fc barcelona, i tamb\u00e9 amb un trasp\u00e0s per molts diners al club de la lliga professional saudita al-hilal. per\u00f2 finalment va decidir fitxar per l'inter de miami, de la major league soccer, comunicant-li al president del fc barcelona, joan laporta, el 5 de juny del 2023. el club blaugrana no el va poder fitxar pels l\u00edmits financers.el 7 de juny, l'inter de miami va publicar un v\u00eddeo a les seves xarxes socials en qu\u00e8 insinuava el fitxatge de messi pel club, encara que no confirmava que hagu\u00e9s signat oficialment encara. aquell mateix dia, messi va confirmar la intenci\u00f3 de fitxar pel miami en una entrevista conjunta amb mundo deportivo i sport, en qu\u00e8 va dir que \"no l'han tancat al cent per cent\"; la mls tamb\u00e9 va afirmar que l'acord no s'havia tancat. va explicar que, encara que la lliga ho havia acceptat tot i li semblava b\u00e9 que torn\u00e9s al barcelona, quedaven moltes coses per fer, com abaixar els sous i vendre jugadors, i no volia tornar a passar per aix\u00f2 ni ser el responsable. va confirmar que altres clubs europeus s'hi havien acostat, per\u00f2 que el barcelona era l'\u00fanic equip europeu en qu\u00e8 volia jugar.el 15 de juliol de 2023, l'inter de miami va anunciar el fitxatge de messi amb un contracte de dos anys i mig. va ser presentat formalment als aficionats en un esdeveniment retransm\u00e8s en directe, batejat com \"la presentas\u00ed\u00f3n\" a l'estadi drv pnk l'endem\u00e0, amb el seu company i excompany del barcelona sergio busquets. el seu salari base \u00e9s de 12 milions de d\u00f2lars, amb una compensaci\u00f3 garantida de 20,4 milions per a la temporada 2023; messi tamb\u00e9 guanyar\u00e0 accions addicionals per la venda de samarretes, les subscripcions al mls season pass i una participaci\u00f3 al club.\n\n\n==== 2023: vict\u00f2ria a la copa de la lliga ====\nmessi va debutar amb el club el 21 de juliol en un partit de la copa de la lliga contra la cruz azul, marcant de falta en el temps afegit per a la vict\u00f2ria per 2-1. despr\u00e9s de marcar nou gols en els seus sis primers partits amb el miami, messi va obrir el marcador a la final de la copa de la lliga 2023 contra el nashville sc el 19 d'agost, abans que el nashville empat\u00e9s a la segona part. el partit va acabar en una tanda de penals que miami va guanyar per 10-9, amb messi marcant el primer, donant al club el primer trofeu de la seva hist\u00f2ria.messi va debutar a la mls el 26 d'agost, com a suplent al minut 60, i va marcar un gol als \u00faltims minuts del partit contra el new york red bulls (2-0), que va posar fi a la ratxa d'onze partits sense guanyar de l'inter. el primer gol de messi a la temporada regular li va valer el gol de la jornada amb el 89,7% dels vots. el 30 d'octubre, despr\u00e9s de guanyar el mundial amb argentina i la lliga 1 amb el psg, messi va ser guardonat amb la seva vuitena pilota d'or, tot un r\u00e8cord.2023: pilota d'or\n pendent\n\n\n== selecci\u00f3 argentina ==\nmessi \u00e9s un jugador destacat de la selecci\u00f3 argentina, on actualment exerceix com a capit\u00e0 de l'equip. el 2006 va arribar a ser el jugador m\u00e9s jove de la selecci\u00f3 argentina a assistir a una copa mundial de futbol, amb la qual va obtenir el subcampionat en la copa am\u00e8rica 2007. el 2008, als jocs ol\u00edmpics de pequ\u00edn, va aconseguir el seu primer honor internacional, una medalla d'or.\nel juny del 2004 va jugar per primer cop amb la selecci\u00f3 argentina, en un partit amist\u00f3s del sub-20 contra la selecci\u00f3 de futbol de paraguai. el 2005 va formar part de l'equip que va guanyar el campionat del m\u00f3n de futbol sub-20 als pa\u00efsos baixos. en aquest torneig va guanyar els premis del millor jugador i en va ser el m\u00e0xim golejador.\nel 4 d'agost del 2005, jos\u00e9 pekerman va convocar messi al primer equip de la selecci\u00f3 nacional de l'argentina. va fer el seu debut el 17 d'agost contra la selecci\u00f3 d'hongria, en un partit malaurat. va entrar a jugar al minut 63 i, al cap de 30 segons, fou expulsat perqu\u00e8 l'\u00e0rbitre, markus merk, va veure que havia donat un cop de colze al defensa vilmos vancz\u00e1k, que l'estava agafant de la samarreta. l'\u00e0rbitre es va mostrar inflexible. maradona va dir que la decisi\u00f3 estava premeditada.messi va iniciar com a titular el seu primer partit internacional en la derrota de l'argentina contra la selecci\u00f3 del paraguai per 0-1 a la classificaci\u00f3 de la copa del m\u00f3n el 3 de setembre. despr\u00e9s del partit va dir: \u00abaix\u00f2 \u00e9s un segon debut. el primer va ser una mica curt.\u00bbel 2009 la seva actuaci\u00f3 durant la classificaci\u00f3 per a la copa del m\u00f3n de futbol 2010, qualificada fins i tot pel mateix jugador com insatisfact\u00f2ria, va generar importants cr\u00edtiques entre la premsa argentina. aquesta situaci\u00f3 va generar, tamb\u00e9, articles de suport per part de la premsa catalana, a m\u00e9s a m\u00e9s del suport per part d'alguns companys del barcelona.el 28 de mar\u00e7 d'aquell mateix any messi va portar per primera vegada el dorsal amb el n\u00famero 10 coincidint amb el debut de maradona com a seleccionador.\nel juny de 2014 fou un dels 23 seleccionats per alejandro sabella per representar l'argentina a la copa del m\u00f3n de futbol de 2014 al brasil. l'11 de juliol de 2014 la fifa va anunciar la seva inclusi\u00f3 entre els deu candidats a la pilota d'or al millor jugador del mundial (els guanyadors de les pilotes d'or, plata i bronze als tres millors jugadors del mundial del brasil serien anunciats el dia 14, un dia despr\u00e9s de la disputa de la final del mundial a l'estadi de maracan\u00e1).el juny de 2016 fou un dels seleccionats per representar l'argentina a la copa am\u00e9rica centenario als estats units. despr\u00e9s de la final contra xile, messi va anunciar que es retiraria del futbol internacional.\n\n\n=== vict\u00f2ria en el mundial de 2022 ===\nel 9 de setembre, messi va marcar un triplet en la vict\u00f2ria per 3-0 a casa contra bol\u00edvia en un partit de classificaci\u00f3 per al mundial del 2022, de manera que tamb\u00e9 va superar pel\u00e9 com a m\u00e0xim golejador internacional mascul\u00ed de sud-am\u00e8rica amb 79 gols. a la final\u00edssima de 2022, la tercera edici\u00f3 de la copa de campions conmebol-uefa, disputada a wembley el 2 de juny de 2022, messi va donar dues assist\u00e8ncies en la vict\u00f2ria per 3-0 contra it\u00e0lia i va ser nomenat millor jugador del partit, aconseguint aix\u00ed el seu segon trofeu per a argentina en la categoria absoluta. messi va seguir el 6 de juny amb els cinc gols d'argentina en la vict\u00f2ria per 5-0 en un amist\u00f3s contra est\u00f2nia, superant ferenc pusk\u00e1s entre els m\u00e0xims golejadors internacionals masculins de tots els temps.a la copa mundial de la fifa qatar 2022, messi va marcar un gol de penal al partit inaugural de l'argentina, que va perdre per 2-1 davant l'ar\u00e0bia saudita, abans de marcar amb un xut ras des de 20 metres en el seg\u00fcent partit contra m\u00e8xic, que argentina va guanyar per 2-0, donant tamb\u00e9 una assist\u00e8ncia al gol d'enzo fern\u00e1ndez. en el partit de vuitens de final contra austr\u00e0lia, messi va marcar el primer gol de la vict\u00f2ria per 2-1 d'argentina en qu\u00e8 va ser el seu partit n\u00famero 1.000 com a jugador professional, i tamb\u00e9 es va convertir en el futbolista sud-americ\u00e0 (membre de la conmebol) amb m\u00e9s partits de tots els temps, superant el r\u00e8cord anterior establert per l'equatori\u00e0 iv\u00e1n hurtado, a m\u00e9s de superar i igualar diversos altres r\u00e8cords relacionats amb la copa mundial de la fifa i la selecci\u00f3 nacional. en el partit de quarts de final contra pa\u00efsos baixos, messi va donar l'assist\u00e8ncia del primer gol d'argentina a nahuel molina amb una passada cap enrere i despr\u00e9s va marcar de penal quan el partit acabava 2-2 despr\u00e9s de la pr\u00f2rroga. argentina va guanyar 4-3 a la tanda de penals, amb messi marcant el primer penal.en la semifinal contra cro\u00e0cia, messi va aconseguir el seu r\u00e8cord de 25a participaci\u00f3 en una fase final de la copa mundial, empatat amb l'alemany lothar matth\u00e4us, i va marcar el primer gol de penal abans d'assistir el tercer gol de l'argentina, marcat per juli\u00e1n \u00e1lvarez a la vict\u00f2ria per 3-0. argentina va avan\u00e7ar el partit pel campionat contra fran\u00e7a, i messi va declarar que seria la seva \u00faltima participaci\u00f3 a la copa mundial. el 18 de desembre, messi va aconseguir el seu r\u00e8cord de 26 participacions a la fase final de la copa mundial i es va proclamar campi\u00f3 del m\u00f3n amb argentina despr\u00e9s de v\u00e8ncer fran\u00e7a per 4-2 a l'estadi lusail a la tanda de penals despr\u00e9s d'empatar a 3-3 a la pr\u00f2rroga, posant fi a 36 anys d'espera de l'argentina per aconseguir el trofeu. messi va marcar dos gols i tamb\u00e9 va transformar el seu penal a la tanda. amb set gols en set partits, messi es va convertir en el primer jugador a marcar a totes les rondes d'un mundial des que es va introduir la ronda de vuitens de final el 1986, i va rebre la pilota d'or al millor jugador del torneig, convertint-se en el primer jugador en guanyar-ho en dues ocasions. va acabar segon a la carrera per la bota d'or, per darrere de mbapp\u00e9.\n\n\n== en la cultura popular ==\nsegons france football, messi va ser el futbolista m\u00e9s ben pagat del m\u00f3n durant cinc dels sis anys compresos entre el 2009 i el 2014; va ser el primer jugador que va superar els 40 milions d'euros, amb uns ingressos de 41 milions el 2013, i els 50-60 milions, amb uns ingressos de 65 milions el 2014. messi va ser el segon a la llista forbes dels esportistes m\u00e9s ben pagats del m\u00f3n (despr\u00e9s de cristiano ronaldo) amb uns ingressos de 81,4 milions de d\u00f2lars pel seu salari i patrocinis el 2015-16. el 2018 va ser el primer jugador a superar el punt de refer\u00e8ncia de 100 milions d'euros per a un any natural, amb uns ingressos de 126 milions d'euros en ingressos combinats de salaris, primes i patrocinis. forbes ho va classificar com l'esportista millor pagat del m\u00f3n en 2019. a partir del 2008, va ser el jugador m\u00e9s ben pagat del fc barcelona, rebent un salari que va augmentar progressivament de 7,8 milions d'euros a 13 milions d'euros en els cinc anys seg\u00fcents. en signar un nou contracte amb el barcelona el 2017, va guanyar 667.000 d\u00f2lars setmanals en salaris, i el barcelona tamb\u00e9 li va pagar 59 milions de d\u00f2lars. la seva cl\u00e0usula de rescissi\u00f3 es va fixar en 700 milions d'euros. el 2020, messi es va convertir en el segon futbolista, aix\u00ed com en el segon atleta d'un esport d'equip, despr\u00e9s de cristiano ronaldo, a superar els mil milions de d\u00f2lars en guanys al llarg de la seva carrera.a m\u00e9s del seu salari i les seves primes, gran part dels seus ingressos procedeixen dels patrocinis, per la qual cosa sportspro l'ha citat com un dels esportistes m\u00e9s comercialitzables del m\u00f3n cada any des que va comen\u00e7ar l'informe el 2010. el seu principal patrocinador des de 2006 \u00e9s l'empresa de roba esportiva adidas. com a principal promesa juvenil del fc barcelona, havia signat amb nike des dels 14 anys, per\u00f2 va ser transferit a adidas despr\u00e9s que aquesta impugn\u00e9s amb \u00e8xit als tribunals la reclamaci\u00f3 del seu rival sobre els seus drets d'imatge. amb el temps, messi es va establir com el seu principal patrocinador de marca; des de 2008, va tenir una llarga col\u00b7lecci\u00f3 de botes adidas f50, i en 2015, es va convertir en el primer futbolista a rebre la seva pr\u00f2pia submarca de botes adidas, les adidas messi. des de 2017, ha fet servir l'\u00faltima versi\u00f3 de les adidas nemeziz. el 2015, una samarreta del barcelona amb el nom i el n\u00famero de messi va ser l'edici\u00f3 de samarreta m\u00e9s venuda a tot el m\u00f3n.com a entitat comercial, la marca de messi s'ha basat exclusivament en el seu talent i els seus \u00e8xits com a futbolista, a difer\u00e8ncia d'altres jugadors amb m\u00e9s glamur, com cristiano ronaldo i david beckham. al principi de la seva carrera, va mantenir contractes de patrocini principalment amb empreses que empren el m\u00e0rqueting orientat a l'esport, com adidas, pepsi i konami. a partir del 2010, al mateix temps que augmentaven els seus \u00e8xits com a jugador, el seu atractiu comercial es va ampliar, arribant a acords de patrocini a llarg termini amb les marques de luxe dolce & gabbana i audemars piguet. messi tamb\u00e9 \u00e9s ambaixador de les marques gillette, turkish airlines, ooredoo i tata motors, entre altres. a m\u00e9s, messi va ser la imatge de la s\u00e8rie de videojocs pro evolution soccer de konami i va apar\u00e8ixer a les portades de pes 2009, pes 2010, pes 2011 i pes 2020. posteriorment va fitxar per l'empresa rival ea sports per convertir-se en la imatge de la seva s\u00e8rie fifa i des de llavors ha aparegut en quatre portades consecutives, des de fifa 13 fins a fifa 16.la popularitat i la influ\u00e8ncia mundial de messi estan ben documentades, figurant el 2011 i 2012 a la llista anual de les persones m\u00e9s influents del m\u00f3n, latime 100. la seva base de seguidors a la xarxa social facebook \u00e9s una de les m\u00e9s grans de totes les figures p\u00fabliques: a les set hores del seu llan\u00e7ament a l'abril del 2011, la p\u00e0gina de facebook de messi tenia gaireb\u00e9 set milions de seguidors, i a l'agost de 2021 tenia m\u00e9s de 103 milions de seguidors, la segona m\u00e9s alta per a un esportista despr\u00e9s de cristiano ronaldo. tamb\u00e9 t\u00e9 m\u00e9s de 340 milions de seguidors a instagram, la segona xifra m\u00e9s alta per a un individu i esportista despr\u00e9s de cristiano ronaldo. segons una enquesta realitzada el 2014 per l'empresa de recerca esportiva repucom a 15 mercats internacionals, messi era familiar per al 87% dels enquestats de tot el m\u00f3n, dels quals el 78% ho percebia favorablement, cosa que el converteix en el segon jugador m\u00e9s reconegut a nivell mundial, per darrere de ronaldo, i el m\u00e9s simp\u00e0tic de tots els jugadors contemporanis. sobre l'impacte econ\u00f2mic de messi en la ciutat on juga, terry gibson el va qualificar d'\"atracci\u00f3 tur\u00edstica\".\naltres esdeveniments han il\u00b7lustrat la pres\u00e8ncia de messi a la cultura popular. una r\u00e8plica d'or mass\u00eds del peu esquerre, de 25 kg de pes i valorada en 5,25 milions de d\u00f2lars, es va posar a la venda al jap\u00f3 el mar\u00e7 del 2013 per recaptar fons per a les v\u00edctimes del terratr\u00e8mol i tsunami de t\u014dhoku del 2011. un anunci de turkish airlines de 2013 protagonitzat per messi, en qu\u00e8 participa en una competici\u00f3 de selfies amb l'aleshores estrella de los angeles lakers kobe bryant, va ser l'anunci m\u00e9s vist a youtube l'any del seu llan\u00e7ament, rebent 137 milions de visites, i posteriorment va ser votat com el millor anunci de la d\u00e8cada 2005-15 per commemorar la fundaci\u00f3 de youtube. world press photo va seleccionar \"the final game\", una fotografia de messi davant del trofeu de la copa del m\u00f3n despr\u00e9s de la derrota final d'argentina davant alemanya, com la millor imatge esportiva de 2014. messi, un documental sobre la seva vida realitzat pel cineasta \u00e1lex de la iglesia, es va estrenar al festival de cinema de ven\u00e8cia l'agost del 2014.el juny del 2021, messi va signar un contracte de cinc anys per convertir-se en ambaixador de la marca hard rock cafe. al maig de 2022, messi va ser presentat com a ambaixador tur\u00edstic d'ar\u00e0bia saudita. a causa del pobre historial de drets humans d'ar\u00e0bia saudita, messi va ser condemnat per acceptar el paper, que va ser vist com un intent de rentat esportiu saudita. l'agost del 2022, messi va ser instat per la fam\u00edlia de mohammad al-faraj a intervenir en nom del seu fill despr\u00e9s que fos arrestat el 2017 a l'edat de 15 anys per crims contra el r\u00e8gim saudita i s'enfront\u00e9s a la pena de mort.\n\n\n== estad\u00edstiques ==\n\n\n=== club ===\n actualitzat a l'\u00faltim partit jugat el 21 d'octubre de 2023.\n\nfonts: goal.com - transfermarkt - espn - messi.com\n\n\n=== internacional ===\n actualitzat a l'\u00faltim partit jugat el 17 d'octubre de 2023.\n\n\n=== hat-tricks ===\na data 14 de desembre de 2022, lionel messi suma un total de 56 hat-tricks amb la samarreta del bar\u00e7a i la selecci\u00f3 argentina.*\n\n*actualitzat el 14 de desembre de 2022.\n\n\n==== partits en qu\u00e8 va marcar 3 gols ====\nfc barcelona - reial madrid, (10 de mar\u00e7) - lliga 2006-2007\natl\u00e8tic de madrid - fc barcelona - (6 de gener) - copa del rei de futbol 2008-09\ncd tenerife - fc barcelona, (10 de gener) - lliga 2009-2010\nfc barcelona - val\u00e8ncia cf, (14 de mar\u00e7) - lliga 2009-2010\nreial saragossa - fc barcelona, (21 de mar\u00e7) - lliga 2009-2010\nfc barcelona - sevilla, (21 d'agost) - supercopa d'espanya de futbol 2010\nuni\u00f3n deportiva almer\u00eda - fc barcelona, 20 de novembre - lliga 2010-2011\nfc barcelona - betis, 12 de gener, copa del rei de futbol 2010-11\nfc barcelona - atl\u00e8tic de madrid, 5 de febrer - lliga 2010-2011\nfc barcelona - club atl\u00e9tico osasuna, 17 de setembre - lliga 2011-2012\nfc barcelona - atl\u00e8tic de madrid, 24 de setembre - lliga 2011-2012\nfc barcelona - rcd mallorca, 29 d'octubre - lliga 2011-2012\nviktoria plze\u0148 - fc barcelona, 1 de novembre - lliga de campions 2011-2012\nm\u00e0laga cf - fc barcelona, 22 de gener - lliga 2011-2012\nfc barcelona - granada club de f\u00fatbol, 20 de mar\u00e7 - lliga 2011-2012\nfc barcelona - m\u00e0laga cf, 2 de maig - lliga 2011-2012\ndeportivo de la corunya - fc barcelona, 20 d'octubre - lliga 2012-2013\nreial madrid cf - fc barcelona, 24 de mar\u00e7 - lliga 2013-2014\nfc barcelona - sevilla, 22 de novembre - lliga 2014-2015\napoel de nic\u00f2sia - fc barcelona, 25 de novembre - lliga de campions 2014-2015\nfc barcelona - rcd espanyol, 6 de desembre - lliga 2014-2015\ndeportivo de la corunya - fc barcelona, 18 de gener - lliga 2014-2015\nfc barcelona - llevant, 15 de febrer - lliga 2014-2015\nfc barcelona - granada, 9 de gener - lliga 2015-2016\n\n\n=== p\u00f2kers de gols (4 gols) ===\nfc barcelona - arsenal fc, 6 d'abril - lliga de campions 2009-2010\nfc barcelona - val\u00e8ncia cf, 19 de febrer - lliga 2011-2012\nfc barcelona - rcd espanyol, 5 de maig - lliga 2011-2012\nfc barcelona - club atl\u00e9tico osasuna, 27 de gener - lliga 2012-2013\n\n\n=== manetes de gols (5 gols) ===\nfc barcelona - bayer leverkusen, 7 de mar\u00e7 - lliga de campions 2011-2012\n\n\n=== r\u00e8cords ===\npitxitxi hist\u00f2ric de la lliga amb 50 gols.\nr\u00e8cord mundial, 19 partits consecutius marcant gol en una lliga de futbol de primera divisi\u00f3.\nr\u00e8cords de gols en un any natural. (91 gols)\nr\u00e8cord hist\u00f2ric d'assist\u00e8ncies a la lliga amb 106.\njugador que t\u00e9 m\u00e9s pilotes d'or.\n\n\n== palmar\u00e8s ==\n\n\n=== campionats internacionals ===\n(*) incloent la selecci\u00f3\n\n\n=== campionats estatals ===\n\n\n=== distincions individuals ===\n\n\n== curiositats ==\nhom creu que una bes\u00e0via de leo messi era de blancafort, aleshores un poble del com\u00fa de trag\u00f3 de noguera, i el besavi de bellcaire d'urgell, immigrants a l'argentina.\namb 11 anys se li va diagnosticar una defici\u00e8ncia a la hormona del creixement. river plate es va interessar en ell per\u00f2 no li podia pagar el tractament. aleshores, carles rexach, director esportiu del fc barcelona el va fitxar i li va pagar el tractament. el contracte es va signar en un tovall\u00f3 de paper.\n\n\n== proc\u00e9s judicial ==\nel juny de 2013, la fiscalia de delictes econ\u00f2mics de barcelona va presentar una querella contra messi a qui acusaven d'haver defraudat 4,1 milions d'euros a hisenda entre 2007 i 2009, amb el coneixement i influ\u00e8ncia del seu pare (jorge horacio messi). com a mesura, messi abon\u00e0 una declaraci\u00f3 complement\u00e0ria de 10 milions d'euros aquell mateix juny, corresponent als exercicis 2010 i 2011, i al setembre del mateix any tamb\u00e9, pag\u00e0 5 milions m\u00e9s d'euros, els 4,1 de la quota presumptament defraudada i la resta pels interessos derivats. el setembre de 2013 messi declar\u00e0 als jutjats de gav\u00e0. \"no em llegia els contractes ni els papers que firmava\", digu\u00e9 messi al jutge. \"signo el que em diu el meu pare que signi, no miro ni pregunto res. si ho diu el meu pare ho signo amb els ulls tancats.\" el 4 de maig de 2014, informaren a messi que hauria de pagar m\u00e9s de 35 milions d'euros per superar l'actual inspecci\u00f3 judicial dels seus comptes. el 28 de juliol seg\u00fcent, la petici\u00f3 de la fiscalia d'arxivar la imputaci\u00f3 pels tres delictes fiscals fou rebutjada pel jutge instructor. el jutge manuel alcover dict\u00e0 l'octubre de 2016 l'obertura d'un judici oral pels tres presumptes delictes de frau fiscal comesos per pare i fill.\nl'advocada de l'estat, marta silva de lapuerta, filla de l'exministre franquista federico silva, neboda d'un extresorer del partit popular implicat en el cas g\u00fcrtel, directora dels serveis jur\u00eddics de l'estat i exdirectiva del reial madrid durant la primera etapa de florentino p\u00e9rez, gr\u00e0cies a la seva amistat amb el qual va tenir un c\u00e0rrec en la constructora sacyr, va demanar una pena de 22 mesos i 15 dies de pres\u00f3. el judici es va celebrar el juny de 2016 a la sala polivalent de l'audi\u00e8ncia de barcelona. el 6 de juliol de 2016 l'audi\u00e8ncia de barcelona condemna a messi i al seu pare a 21 mesos de pres\u00f3 per tres delictes fiscals. el tribunal els ha imposat un impost de pena de 7 mesos de pres\u00f3 per cada frau a hisenda p\u00fablica comesos entre 2007, 2008 i 2009.els advocats de leo messi i jorge messi varen considerar la sent\u00e8ncia dictaminada per l'audi\u00e8ncia de barcelona com a \"no correcta\" i per aquest motiu varen interposar un recurs al tribunal suprem.\n\n\n== arbre geneal\u00f2gic ==\nfont: family tree of lionel andr\u00e9s messi cuccittini\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\n\nllista de futbolistes amb 500 o m\u00e9s gols\n\n\n== bibliografia ==\n\ncaioli, luca. messi: the inside story of the boy who became a legend.  corinthian books, 2012. isbn 978-1-906850-40-1. \n guinness world records 2015.  guinness world records, 2014. isbn 978-1-908843-65-4. \n\n\n== enlla\u00e7os externs ==\nlionel andr\u00e9s messi - lloc web oficial(catal\u00e0) (angl\u00e8s) (castell\u00e0)\nfitxa del jugador a la web del bar\u00e7a arxivat 2011-03-08 a wayback machine.\na la lfp (castell\u00e0)"