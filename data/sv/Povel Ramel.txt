Povel Karl Henric Ramel, född 1 juni 1922 i Stockholm, död 5 juni 2007 på Lidingö, var en svensk friherre, text- och revyförfattare, kompositör, pianist, sångare, komiker och skådespelare. Han tillhörde ätten Ramel från Skåne. 
Ramel åstadkom en rik och mångsidig produktion av sånger, revyer och krogshower samt kom framförallt att kännetecknas av sina underfundiga låtar, fyllda med kluriga och halsbrytande texter tillsammans med stor musikalisk lekfullhet. Hans kännetecken var alltid tjockbottnade glasögon och varierande huvudbonader. 
Ramel gifte sig 1949 med Susanna Östberg, dotter till Ragnar Östberg och vid tillfället verksam som dansare. Tillsammans fick de sonen Mikael och dottern Lotta Ramel. 
År 2008 grundades Povel Ramel-sällskapet.


== Biografi ==


=== Uppväxt ===
Enligt Ramels självbiografi stavade föräldrarna hans förnamn Powel, men i kyrkobokföringen blev det av misstag Povel. I folkbokföringen kvarstod emellertid stavningen med /w/ ännu 1970. Powel (en dansk form av Paul) har genom århundradena varit ett vanligt förnamn inom ätten Ramel.
Ramel föddes i Hedvig Eleonora församling på Östermalm i Stockholm, som son till advokaten Karl Johan Henrik Ramel (1889-1938) och Märtha Tesch (1885-1937). Märtha hade tidigare varit gift med Erik Carl Stiernstedt med vilken hon hade två döttrar. Povel växte upp i närheten av Karlaplan. Hans skapande uppmuntrades av föräldrarna och han fann sin första tacksamma publik i barnsköterskor, jungfrur och kokerskor. Föräldrarna avled båda (modern dagen efter, fadern ett halvår senare) till följd av en trafikolycka den 13 juni 1937; Ramel var med i bilen men fick endast lättare skador. Hela sitt vuxna liv menade han sig ha genomgått "ett slags bakvänt sorgearbete – i glädjens tecken".Efter sina föräldrars död omhändertogs Ramel av fastern Elsie Virgin och han läste vid Sigtunastiftelsens Humanistiska Läroverk. Under hela sin skoltid ägnade han sig dock mindre åt att läsa läxor än åt att teckna och spela musik. Han tog djupa intryck av dåtida populärartister och jazzmusiker som Bing Crosby, Fats Waller, Nat Gonella, Spike Jones och Harry Roy. I stället för att ta studenten studerade han under några ungdomsår teckning och piano. Den förra av dessa båda karriärer har han under den senare delen av sitt liv beskrivit som ett misslyckande.


=== Debut ===
Från 1939 kämpade sig Ramel fram som populärmusikskompositör och musiker, bland annat i orkestern Embassy Sextett. Vid 17 års ålder satte han upp revyn Sommarfräknar på Källviksbrunn utanför Västervik. Han scendebuterade som soloartist 1939 i Aftonbladets talangtävling "Vi som vill opp" med den egna kompositionen "En sömnig serenad". Ett litet genombrott fick han när Alice Babs spelade in hans sång "Vårt eget Blue Hawaii" 1942, och ett större när "Johanssons boogie-woogie-vals" blev en stormsuccé på skiva och noter 1944.
År 1945 anställdes Ramel av Radiotjänsts underhållningschef Per-Martin Hamberg, där han kom att producera flera nyskapande musikaliska humorprogram: Föreningen för flugighetens främjande från 1945 (med bland annat visan "Aclutti busch boosch bumpa Albertina"), Fyra kring en flygel (1947), Jakten på Johan Blöth (1948-1949) och Herr Hålms öden och angantyr (1950). I Martin Ljung och Brita Borg fann han två långvariga medarbetare, vilka kom att påverka och inspirera hans fortsatta karriär väsentligt. Radiolyssnarna blev förtjusta, men tidningarnas radiorecensenter var ofta oförstående inför upptågen och skrev till exempel ”Hur länge ska den där Ramel få fortsätta att roa sig själv och sina vänner i radio?”
Samtidigt gjorde Ramel en lång rad crazy-inspirerade skivinspelningar av egna sånger för skivbolaget HMV, bland andra "Köp inte en zebra" (1946), "Tjo vad de va livat i holken" (1948), "Far, jag kan inte få upp min kokosnöt" (1950), "Ittma Hohah (1950)", "Titta det snöar" (1951) och "The Gräsänkling Blues" (1951). I sången "Dom små, små detaljerna" (1948) sjöng han duett med sångerskan och revyartisten Susanna Gillgren, född Östberg, som han gifte sig med 1949.


=== Knäppupp ===

År 1952 grundade Ramel och Felix Alvo nöjesföretaget Knäppupp AB. Knäppupprevyerna blev en institution i svenskt nöjesliv under många år med artister som Gunwer Bergkvist och Oscar Rundqvist, tillsammans med Ljung och Borg. Den första hette Akta huvet och hade premiär på Cirkus i Göteborg 1952. Ramel bestämde sig för att medverka i revyer bara vartannat år och framträdde i Denna sida upp (1954–1955) (med numren Siskorna i björken och Alla har vi varit små), Tillstymmelser (1956–1957) (med Sorglösa brunn och Naturbarn, musikalen Funny Boy (1958–1959) (med Tänk dej en strut karameller) och Alla 4 (1960–1961) (med Karl Nilsson och pastischerna på Birger Sjöbergs och Bellmans visor: Sommartrivialiteter respektive Torstigste bröder). Han medverkade vidare i Dax igen (1962–1963), som firade Knäppupps tioårsjubileum, och På avigan (1966–1967), som var den första revy han skrev utan hjälp av medförfattare. I den senare framförde han den musikaliskt komplicerade duetten Håll musiken igång med Monica Zetterlund. Han medverkade inte i Knäppupprevyn Ta av dej skorna (1964–1965) men kom ändå på Svensktoppen med sin insjungning av titelmelodin, som han skrev tillsammans med Beppe Wolgers. Den låg på listan i 19 veckor varav  fyra veckor på första plats. Även LP:n med samma namn blev en storsäljare, 13 veckor på Kvällstoppen, som bäst trea.
Knäppupp gjorde även flera filmer, bland andra Ratataa (1956), där Ramel spelade huvudrollen som Staffan Stolle. På Knäppupps skivbolag spelade han in sånger som Måste vägen till Curaçao gynga så? och ett fåtal melodier under pseudonymen Bunny Blom. 1966 tilldelades han Karl Gerhards Hederspris.


=== Efter Knäppupp – Knäpp igen ===
De sista entusiasterna (1968), där Wenche Myhre var Povels duettpartner, blev den sista Knäppupprevyn på Idéon, men verksamheten fortsatte i nya, friare former: i krogshowerna The PoW show (1969–1970) och PoW show II – Andra varvet runt (1974) med Myhre (med Jag diggar dej och Det skulle aldrig delfinerna göra), som sångsolist i Sven Olsons trio från 1971, jubileumskavalkaden Karamellodier på Berns 1972, TV-serien Semlons gröna dalar (1977), Minspiration på Berns (1981–1982), TV-serien Affären Ramel (1986) och Tingel Tangel på Tyrol (1989), den sistnämnda i samarbete med Hans Alfredson. 
I Ramels trefaldigt guldmaskbelönade revy Knäpp igen (1992) medverkade bland andra Magnus Uggla, Johan Ulveson, Brita Borg och The Real Group. 1996 satte han upp revyn Kolla klotet med bland andra Tomas von Brömssen och Maria Lundqvist.
Hans självbiografiska böcker (utgivna 1992 och 1999) var överraskande allvarligt hållna. Med dem som underlag gjorde han tillsammans med producenten Karsten Thurfjell ett slags dramatiserade memoarer med musik- och sketchinslag för Sveriges Radio, AprroPovel. Ramelska radioreminiscenser i åtta delar 2002.
Hans sista stora projekt blev Povel à la carte, en kombinerad konsert-, revy- och intervjushow i samarbete med bland andra sonen Mikael och sångaren och entertainern Stephan Lundin. Povel à la carte hade premiär på Maximteatern hösten 2005 för att under de följande två åren turnera i hela landet. Dess kännemärke var den spontanitet som kännetecknade hela konceptet, där den största delen utgjordes av Lundins intervjuer av Ramel (med nya frågor varje kväll) och Ramels anekdotiska, ofta musikaliskt illustrerade, svar.


== Betydelse ==
Ramels betydelse för svensk nöjes- och humorhistoria är stor. Underfundiga visor med kluriga och halsbrytande texter är ett signum för honom. Med en enastående rik och mångsidig produktion av sånger, revyer och krogshower har han satt djupa spår i svensk underhållning. Mycket har skrivits om Ramels ovilja att göra samhällstillvända eller politiska texter (även om sådana förekommer, t ex The Nej Tack Jump) och inte heller lyriska kärleksvisor har någon framträdande plats i hans produktion (fastän undantag finns även från denna regel). I sitt eget fack är han dock oöverträffad och har med sin ordglädje, musikaliska lekfullhet och lätta vansinne påverkat senare sångartister som Owe Thörnqvist, Robert Broberg, Stefan Demert och Totte Wallin. "Alla har vi krupit fram mellan Povel Ramels framtänder", sa Gösta Ekman en gång. Även senare artister som The Hives och The Cardigans har låtit sig inspireras av Povels texter.
Att Ramel skulle vara opolitisk förnekade bland andra Tage Danielsson som menade att "Povels musikaliska härnadståg mot cynisk idiotmusik och dålig kvalitet är ett kulturpolitiskt storverk".
De flesta av Ramels sånger är i någon mening parodier eller pastischer på existerande sångstilar, men så säkra till musik och text att de får ett eget liv. Till exempel har barnviseparodin "Lingonben" blivit en populär medlem av den svenska barnviserepertoaren. Litteraturhistorikern Göran Hägg har menat att Ramels "stilparodier och nonsensvisor" visserligen är geniala men att de "knappast överlevat i annan form än upphovsmannens eller hans revykamraters första framförande på grammofonskiva eller film", men i den formen lever de likafullt.
Ramel erhöll Gustaf Fröding-stipendiet 1981 och instiftade det egna Karamelodiktstipendiet 1983. Varje år delas utmärkelsen Povels penna ut till en revyförfattare.
Som eftermäle valde Ramel själv: "Han skapade en tonrik väv av ystra visor spunnen" – så vill jag man ska minnas mig – ja, så vill jag bli munnen!. Så lyder inskriptionen på hans gravsten. Han är begravd på Lidingö kyrkogård.Povel Ramel-sällskapet bildades 2008 med syfte att verka för att artisten Povel Ramels konstnärliga gärning bevaras, sprids och hålls levande. Styrelsen har sitt säte i Stockholm och ordförande har sedan start varit radioprofilen Anders von Bahr, känd under artistnamnet Anders Eldeman. Sällskapet arrangerar seminarier, föreläsningar, kryssningar och föreställningar på temat Povel Ramel. Representanter från sällskapet delar årligen ut Karamelodiktstipendiet till en förnyare av det svenska språket eller för framstående gärningar inom musiken. Sällskapet ger två gånger om året ut en medlemstidning vid namn Sverker. Namnet på tidningen kommer från en annars relativt anonym häst i sången Lingonben.Den 31 maj 2023, dagen innan han skulle ha fyllt 101 år, avtäckte Povel Ramel-sällskapet en bronsstaty av Povel Ramel utanför Cirkus i Stockholm. Statyn är skapad av Lasse Åberg och finansierades genom försäljning av miniatyrstatyer och skisser samt bidrag från Stiftelsen B A Danelii donationsfond.


== Verk (urval) ==


=== Bibliografi (ej komplett) ===
 Från asar till Wasar : fäderneslandets historia sådan den verkligen var  : från allra uråldrigaste tid - fram till så långt man orkar läsa i boken. Stockholm: Wahlström & Widstrand. 1945. Libris 8219788 
 Sturske Laban, Gammaldags, Gullet ... m. fl. visor ur Povels Ramelbuljong. Stockholm: Sv. visförl. 1950. Libris 1412610 
 Povel Ramels visor. Stockholm: Sv. visförl. 1951. Libris 2981151 
 Min galna hage. Stockholm: Wahlström & Widstrand. 1957. Libris 11495926 
 Knäppupplevelser och över alltihopa lyste ... Stockholm: Reuter & Reuter. 1977. Libris 692389 
 Lingonben : åtta lådor poesi  : [samlade texter] (1. uppl). Stockholm: Författarförl. 1978. Libris 7596072. ISBN 9170542600 
 Förflerade lingonben : åtta lådor poesi  : [samlade texter] ([2.], utök. uppl). Stockholm: Fischer. 1992. Libris 7596443. ISBN 9170546754 
 Tänk dej en strut karameller / ill.: Björn Berg ; urval och sammanst.: Povel Ramel, Dag Dahlberg. Stockholm: Reuter & Reuter. 1981. Libris 7752953. ISBN 9185870609 
Bamseramsor och rimsetramsor 1983 (sångtexter och noter)
 Min ordkynniga penna : allsköns alster från nu och fjärran. Stockholm: Norstedt. 1987. Libris 7154653. ISBN 9118718221 
 Vanliga palsternackan för gottegrisar året 1987 / utgiven under överseende av Gastronomiska akademien och skriven av dess tallrikar n:ris 4 och 6 nämligen Povel Ramel och Hans Alfredson. Stockholm: LT. 1986. Libris 7253207. ISBN 9136025453 
 Följ mej bakåt vägen : Povel Ramels livstycken del 1. Stockholm: Norstedt. 1992. Libris 7156034. ISBN 9119192320 
 Som om inget hade hänt : Povel Ramels livstycken del 2. Stockholm: Norstedt. 1999. Libris 8345454. ISBN 9113007378 
 Djur i dur en oumbärlighet för sångnödiga barn i alla åldrar. Örebro: Pygmé  : SK-Gehrmans musikförlaget (distributör). 2001. Libris 8407847  - Musiktryck + 1 cd.


=== Filmografi ===
1945 – Tre söner gick till flyget
1950 – Ung och kär
1951 – Puck heter jag
1951 – Oss fakirer emellan (kortfilm)
1953 – I dur och skur
1954 – I rök och dans
1955 – Hoppsan!
1956 – Ratataa
1957 – Kortknäpp (kortfilm)
1958 – Den store amatören
1962 – Men Hur? (lundensisk karnevalsfilm)
1966 – Lystnaden (lundensisk karnevalsfilm)
1985 – Falsk som vatten
1995 – Bert – den siste oskulden
1999 – Tarzan (svensk röst till Professor Porter)


=== TV-serier ===
1965 – Ramel i rutan (TV-serie)
1975 – Långtradarchaufförens berättelser (TV-serie) (medverkade i ett par avsnitt)
1977 – Semlons gröna dalar (TV-serie)
1986 – Affären Ramel (TV-serie)


=== Revyer och andra scenproduktioner ===
Listan omfattar dels produktioner med Povel Ramel själv på scen, dels sådana där han var framträdande textförfattare.

1952–1953 Knäppupp I - Akta huvet
1953–1954 Djuprevyn 2 meter (Povel ej på scen)
1954–1955 Knäppupp II - Denna sida upp
1955–1956 Spectacle (Povel ej på scen)
1956–1957 Knäppupp III - Tillstymmelser
1958–1959 Funny Boy
1960–1961 Alla 4 (turnénamn: Semestersångarna)
1961–1962 I hatt och strumpa (turnénamn: Tältside Story - Jubelsensation) (Povel ej på scen)
1962–1963 Dax igen
1963–1964 Ryck mej i snöret (började som turné och hette Nya ryck i snöret i Stockholm) (Povel ej på scen)
1964–1965 Ta av dej skorna (Povel ej på scen)
1966–1967 På avigan
1968 De sista entusiasterna (turnénamn: Sommarentusiasterna)
1969–1970 The PoW show
1971–1988 (periodvis) Sven Olsons trio
1972 Karamellodier
1974 PoW show II
1981–1982 Minspiration
1988–1989 Tingel Tangel på Tyrol
1992–1993 Knäpp igen
1996–1997 Kolla klotet
2000 Som om inget hade hänt
2003–2004 Pratstund med Povel
2005–2007 Povel à la carteAllt under perioden 1952–2000 skedde i produktion av Knäppupp AB. Revyerna från och med Tillstymmelser (utom Ryck mej i snöret) gavs ut på LP på Knäppupps skivbolag, många enskilda nummer dessutom på EP.


=== Radioprogram i urval ===
Jakten på Johan Blöth (21/9 1948 - 1/4 1949)
Herr Hålms öden och angantyr (21/9 - 21/12 1950)
Skämt i femti (det vill säga skämt i femtio minuter)


=== Diskografi i urval ===
Här anges endast de skivor där Povel Ramel själv medverkar i inspelningen. Sångernas upphovsman är, om inte annat anges, Povel Ramel.


==== Stenkakor ====


===== Scala =====
1942 – Vårt eget blue Hawaii. Foxtrot. Povel Ramel med Embassy Sextett. Ringsaka-rangsaka. Foxtrot. Povel Ramel med Embassy Sextett. Scala 1416
1942 – My garden of memories and dreams. Eng. Waltz. Embassy Sextett med Povel Ramel och Christin Reinius. Brevet du skickade. Foxtrot. Christin Reinius med Embassy Sextett. Scala 1417


===== Telefunken =====
1943 – Ridi-up-ray (Det rytmiska barnet) (arr. Curt Blomquist). Foxtrot. Thore Ehrlings orkester med Povel Ramel. Min junimelodi (arr. Curt Blomquist). Slow-fox. Thore Ehrlings orkester med Sonia Sjöbeck. Telefunken A 5329


===== His Master's Voice =====


====== X-serien ======
1944 – Inspirerad utav dig. Fox-trot. Povel Ramel med Embassy Sextett. Johanssons boogie woogie vals. Povel Ramel med Embassy Sextett. HMV X 7068
1945 – En hemmagjord spanjor. Rumba. Povel Ramel med hans orkester. Tack, tack, tack (nu känns det bättre). Foxtrot. Povel Ramel med hans orkester. HMV X 7123
1946 – A clutti busch boosch bumpa Albertina (arr. Allan Johansson; ur "Föreningen för flugighetens främjande"). Povel Ramel och hans negerorkester. Köp inte en zebra (arr. Allan Johansson; ur "Föreningen för flugighetens främjande"). Povel Ramel och hans zoologiska orkester. HMV X 7191
1946 – Jazzen anfaller (arr. Allan Johansson; ur "Föreningen för flugighetens främjande"). Povel Ramel och hans bullerdoggar. En schlager i Sverige (arr. Allan Johansson; ur "Föreningen för flugighetens främjande"). Povel Ramel och Brita Borg med Povel Ramels hemslöjdsorkester. HMV X 7192
1947 – Proffe (arr. Allan Johansson). Povel Ramel med Allan Johanssons rytmiska rådgivare. Fåglarna har fel (arr. Allan Johansson). Povel Ramel och Allan Johanssons fågelfria muntergökar. HMV X 7385
1947 – Mera bruk i baljan boys (Ulf Peder Olrog). Powel Ramel och hans muntra murarlag. Sång även av Lisbeth Bodin. Sjörövarhambo (Ulf Peder Olrog). Powel Ramel och hans kultis-banditer. HMV X 7399
1948 – Gullet (Ska du komma till husse) (arr. Allan Johansson). Hundfox. Povel Ramel och hans koppel med Susanna Gillgren och Martin Ljung. Tjo vad de' va' livat i holken (arr. Allan Johansson). Fågelschottis. Povel Ramel och hans musikaliska mesar. HMV X 7422
1948 – Det regnar på vår kärlek. Slow-fox. Povel Ramel och hans lilla solskenskvintett. I dialogen: Susanna Gillgren. Farsan och morsan bor på vischan (Feudin' and Fightin', Burton Lane–Povel Ramel). Foxtrot. Povel Ramel och hans rytmiska lekkamrater. HMV X 7425
1948 – Sturske Laban (arr. Stig Holm). Skepparvals. Povel Ramel och hans muntra motvindsorkester. Hacke Hackspett (Woody Woodpecker, George F. Tibbles–Ramey Idriss–Nils-Georg–Ramel; arr. Stig Holm). Foxtrot. Povel Ramel och hans glättiga gröngölingar. HVM X 7448
1948 – Dom små, små detaljerna (arr. Stig Holm), del I och II. Povel Ramel och hans koppel med Susanna Gillgren med Povel Ramels jazzdetalj och Influensakören Hippo. HMV 7449
1949 – Maharadjan av Magodor (The Maharajah of Magador, Lewis Harris–John Jacob Loeb–Dom där). Rumba. Povel Ramel och hans fakirorkester. Sambabiten. Samba. Povel Ramel och hans galanta gauchos. HMV X 7498
1949 – Pratrik (Ulf Peder Olrog–Povel Ramel; arr. Curt Blomquist). Gojfox. Povel Ramel och hans rytmiska fågelvänner. Gammaldags (I'm strictly on the corny side, Alec Templeton–Povel Ramel; arr. Curt Blomquist). Jönsfox. Povel Ramel och hans skäggiga skämtare. HMV X 7499
1949 – La raspa (trad., arr. Povel Ramel och Gösta Theselius). Povel Ramel och hans raspiga desperados. Barn på nytt (arr. Carl-Henrik Norin). Foxtrot. Povel Ramel och hans glättiga glyttar. HMV X 7542
1950 – Flug med till Siam! – Små turistvisor. Del I: Marseille–Ceylon (Povel Ramel, Pigalle med musik av Georges Ulmer). Del II: Singapore–Bangkok. HMV X 7623
1950 – Vatten. Blötfox. Povel Ramel och hans plaskkamrater. Är det nån som har en våning åt mej?. Klagolåt. Povel Ramel och hans husvilla sambaseñorer. HMV X 7624
1950 – En trumpet, en klarinett och en gammaldags bas (Jazz Me Blues, Tom Delaney–Povel Ramel). Foxtrot. 4 kring 1 flygel (Povel Ramel, Brita Borg, Martin Kåge, Oscar Rundqvist). Pulle, pulle, pulle. Berceuse. Povel Ramel. HMV X 7625
1951 – Ittma Hohah (Aj, aj, aj). Självplågarvisa från Chit'n Pot'n Bah (i Indien). Povel Ramel med Lilla Späkorkestern (från Indien). Far jag kan inte få upp min kokosnöt (I've got a lovely bunch of cocoanuts, Fred Heatherton–Povel Ramel). Povel Ramel och hans rytmiska nötknäppare. Klottrick: Povel Ramel. Far: Martin Ljung. Nöten: Barbro Wilhelmsdotter-Rak. HMV 7654
1951 – Den franska biljetten (The thing, Charles R. Grean–Eric Sandström–Povel Ramel). Gåtfox. Povel Ramel och hans halvfranska band. Titta det snöar. Meteorologfox. Povel Ramel och hans flugiga flingor (Brita Borg, Martin Ljung, Bengt Widner, Gunnar Fellenius, Martin Kåge). HMV X 7693
1951 – Titta det snöar. Meteorologfox. Povel Ramel och hans flugiga flingor (Brita Borg, Martin Ljung, Bengt Widner, Gunnar Fellenius, Martin Kåge). Chicomboo safari. Congo-gånglåt. Povel Ramel och hans rytmiska gorillor samt djungelkören "Hugo". HMV X 7693 (alt.)
1951 – Sams sång (Sam's Song, Lew Quadling–Povel Ramel). Tungvrickningsfox. Povel Ramel och hans rytmiska rådgivare. Chicomboo safari. Congo-gånglåt. Povel Ramel och hans rytmiska gorillor samt djungelkören "Hugo". HMV X 7694
1951 – Bråttom! Bråttom! Bråttom! (Tzena, tzena, Issachar Michrovsky (Miron)–Julius Grossman–Povel Ramel; arr. Allan Johansson). Povel Ramel och hans hunsade hetsorkester (som spelar med verklig nerv). Den gamla vaktparaden (Alte Kameraden–National Emblem March–Blaze Away!–Stars and Stripes Forever–Unter dem Doppeladler, Carl Teike–Edwin Eugene Bagley–Abe Holzmann–John Philip Sousa–Joseph Franz Wagner–Povel Ramel; arr. Allan Johansson). Liten utegångsmarsch. Povel "Tut" Ramel, Bibbi "Pip" Johnson och Oscar "Bom" Rundqvist med Allan "Pling" Johanssons rytmiska eftertrupp. HMV X 7706
1951 – The Herr Hålm theme (Urmelodi). Allan "King" Johanssons rytmiska rövarband med spasmodiconduo av Allan och Povel. Barbro Wilhelmsdotter-Rak och hennes lilla middagstrio, samt stånkoctetten Kom och Blöth. Uti skogen skall vi gå (The picnic song, T. Dello–Povel Ramel). Hurtfox. I pjäxorna: Povel Ramel, Bibbi Johnson och Oscar Rundqvist samt Allan "Spring" Johanssons lilla terrängband. HMV X 7707
1951 – Titta jag flyger (Povel Ramel, efter en god idé av Kar de Mumma). Luftfox. Povel Ramel och hans rytmiska flygfän. Småfoglarne (Mockin' Bird Hill, Vaughn Horton–Povel Ramel). Tongivande ornitologer: Povel Ramel och Martin Ljung med Povel Ramels oplockade oärlor. HMV X 7780
1952 – Snodderian, snoddera (Hugo Lindh–Povel Ramel). Povel Ramel och hans två händer (med silkesvantar). Schottis, schottis!!!. Povel Ramel och hans två händer (med hårdhandskar). HMV X 7806 (indragen, aldrig släppt i handeln)
1952 – Schottis, schottis!!!. Povel Ramel och hans två händer (med hårdhandskar). Högst uppe på berget (On Top of Old Smoky, trad.–Povel Ramel). Povel Ramel och Martin Ljung med Povel Ramels II händer. HMV X 7806 (alt.)
1952 – För dum (Too young, Sid Lippman–Povel Ramel). Povel Ramel och hans II händer. Halsophonesolo: Martin Ljung. Hugnesamt, mäkta hugnesamt. Povel Ramel och hans två händer. Anonym medverkan av Martin Ljung. HMV X 7809


====== Z-serien ======
1951 – The gräsänklingblues. Vid flygeln: Povel Ramel och hans två händer. Povels ofullbordade, op. ännu. Vid flygeln: Povel Ramel och hans två händer. HMV Z 424


====== His Master's Voice, Finland ======
1951 – Titta jag flyger (Povel Ramel, efter en god idé av Kar de Mumma). Luftfox. Povel Ramel och hans rytmiska flygfän. Småfoglarne (Mockin' Bird Hill, Vaughn Horton–Povel Ramel). Tongivande ornitologer: Povel Ramel och Martin Ljung med Povel Ramels oplockade oärlor. HMV TG 126
1951 – Ittma Hohah (Aj, aj, aj). Självplågarvisa från Chit'n Pot'n Bah (i Indien). Povel Ramel med Lilla Späkorkestern (från Indien). Far jag kan inte få upp min kokosnöt (I've got a lovely bunch of cocoanuts, Fred Heatherton–Povel Ramel). Povel Ramel och hans rytmiska nötknäppare. Klottrick: Povel Ramel. Far: Martin Ljung. Nöten: Barbro Wilhelmsdotter-Rak. HMV TG 127
1951 – Titta det snöar. Meteorologfox. Povel Ramel och hans flugiga flingor (Brita Borg, Martin Ljung, Bengt Widner, Gunnar Fellenius, Martin Kåge). Den gamla vaktparaden (Alte Kameraden–National Emblem March–Blaze Away!–Stars and Stripes Forever–Unter dem Doppeladler, Carl Teike–Edwin Eugene Bagley–Abe Holzmann–John Philip Sousa–Joseph Franz Wagner–Povel Ramel; arr. Allan Johansson). Liten utegångsmarsch. Povel "Tut" Ramel, Bibbi "Pip" Johnson och Oscar "Bom" Rundqvist med Allan "Pling" Johanssons rytmiska eftertrupp. HMV TG 279
1951 – The gräsänklingblues. Vid flygeln: Povel Ramel och hans två händer. Povels ofullbordade, op. ännu. Vid flygeln: Povel Ramel och hans två händer. HMV TH 31


===== Victor =====
1948 – Tjo vad de' va' livat i holken (arr. Allan Johansson). Fågelschottis. Povel Ramel och hans musikaliska mesar. Victor 26-1074
1951 – Den franska biljetten (The thing, Charles R. Grean–Eric Sandström–Povel Ramel). Gåtfox. Povel Ramel och hans halvfranska band. Chicomboo safari. Congo-gånglåt. Povel Ramel och hans rytmiska gorillor samt djungelkören "Hugo". Victor 26-1101
1951 – Titta jag flyger (Povel Ramel, efter en god idé av Kar de Mumma). Luftfox. Povel Ramel och hans rytmiska flygfän. Småfoglarne (Mockin' Bird Hill, Vaughn Horton–Povel Ramel). Tongivande ornitologer: Povel Ramel och Martin Ljung med Povel Ramels oplockade oärlor. Victor 26-1103


===== Metronome =====
1952 – The big juleblues (del 1 och del 2). Alice Babs och Povel Ramel med Allan "King" Johansson och hans rytmiska juloktett. Metronome J 243
1953 – Vi sjunger så bra tillsammans. Ur filmen I dur och skur. Alice Babs och Povel Ramel med Harry Arnolds orkester. Något tycks vara fel (Un p'tit air, un peu faux, L. Rey–T. Leutwiler–Sandström). Ur filmen I dur och skur. Alice Babs med orkester. Metronome J 262
1953 – Svante! Ssss! Va' inte larvi'! Ur filmen I dur och skur. Povel Ramel och hans rytmiska krusbärsband. Din njugge far och din snörpiga mamma. Ur filmen I dur och skur. Povel Ramel och Allan "King" Johanssons lilla plinke-plonke-band. Metronome J 263
1953 – Knäppupp! Relax! Koppla av!. Povel Ramel med Allan "King" Johanssons Knäppuppoktett. Dom stackars cirkusdjuren. Povel Ramel, Gunwer Bergkvist, Hasse Petterson med Allan "King" Johanssons Knäppuppoktett. Metronome J 282
1953 – Akta huvet. Knäppuppens souveniralbum modell junior, del 1 och 2. Povel Ramel med Knäppuppensemblen. Utgiven 1953, okänt Metronome-nummer.
1954 – Nödrimmens apoteos: Kommissarie Larsen (med den stora mustaschen). Povel Ramel med polisens rytmiska rotel. En man – en kvinna (Wo-man, D. Gleason–Povel Ramel). Povel Ramel, Gunwer Bergkvist och deras blandade orkester. Metronome J 310


===== Knäppupp =====
1954 – Rutigt och tutigt. Liten snålfox ur Knäppupp II. Flickery Flies med Eric Mac Johnssons orkilter. Heckelbrückel-Ossenpfeffer-Schlachenbachenbaden an der See (Hoffman–Manning–Ramel). Touristen-Wechselschritter. Fräulein Gunwer Bergqvist u. herr Povel Ramel. Idéon-Tonhalle-Orch. u. Leitung v. Prof. Dir. Mus. E. von Johnsson. KP 1
1954 – Balladen om Eugen Cork. Sjömansmarsch ur Knäppupp II. Viseamiral Povel Ramel och kapten Erik Johnssons orkanorkester. Fars fabrik. Industrifox ur Knäppupp II. Povel Ramel och Flickery Flies till verkmästare Erik Johnssons löpande band. KP 2
1954 – Alla har vi varit små. Barnlek ur Knäppupp II. Povel Ramel och Gunwer Bergqvist till farbror Eriks barnkammarorkester. Följ mej bortåt vägen. Gånglåt ur Knäppupp II. Povel Ramel och Mari Ade till Erik Johnssons promenadorkester. KP 3
1955 – Siskorna i björken (Sipporna på marken). En liten olåt om våren. Povel Ramel, självpoet med ack. Upptäcktsresanden ur "Ljungelboken" (Povel Ramel–Martin Ljung). Prof. Martin Ljung med reseffekter. KP 5
1955 – Italiensk sallad. Mixtrot. Signorina Gunwer Bergqvist samt maestro Erico Johnssoni och hans dubbla italienska stråkförare. Anonym medverkan av Povel Ramel. Alla milda makters hambo (Sprutt sprudelia). På logen: Gunwer Bergqvist med Sparv-Erik Johnsson och hans hambokavaljerer. Anonym medverkan av Povel Ramel. KP 7
1955 – Släkthuset. Povel Ramel och Gunwer Bergqvist med morfar Erik och hans rytmiska förfäder. Än sjunger gubben!. Jubileumsfox. Povel Ramel med Erik Johnsson och hans hyll-band. KP 8
1956 – Drevet går, drevet går. Mickelsmässa (foxtrot). Pangbruden Gunwer Bergqvist och lilla kören Fauna med dovjägmästare Allan Hubertus Johansson och hans (g)rävliga grytlockargrupp. Grammofonaffären. Hon: Gunwer "Satch" Bergqvist. Han: Povel Ludvig von Ramel. Samma som KNEP 3 och Knäppupp 4522. KP 22
1956 – Uniform. Klädsnitt (ur Knäppuppfilmen Ratataa). Inknäppt: Povel Ramel till tamburvaktmästare Allan Johansson med Congl. Hufvudstadens stofiler till häst. Var är tvålen?. Liten renlighetsfox (ur Knäppuppfilmen Ratataa). The Tvålen Gate Quartett. Povel Ramel, Martin Ljung, Tosse Bark, Oscar Rundqvist med badmästare Allan "Skum" Johansson och hans tvättlappar. KP A 29
1956 – Underbart är kort. Ur Knäppuppfilmen Ratataa. Povel Ramel till Allan Johanssons orkester. Hjalmar och Hulda eller På bolsterklädd kulle (trad.–Povel Ramel). Hulda = Britta [sic] Borg, Hjalmar = Povel Ramel, fru Salomonsson = Martin Ljung. Allan "Smörblomman" Johansson och hans blåsippeorkester. KP A 31
1956 – Aj vad jag är kär. Hjärtklappning (ur Knäppuppfilmen Ratataa). Gunwer "Love me" Bergqvist till Amor Johansson och hans flirtiga flirtprickar. Hitta din rätta plats (ur Knäppuppfilmen Ratataa). Povel Ramel och Gunwer Bergqvist till Allan Johanssons orkester. Ratataa (ur Knäppuppfilmen Ratataa). Martin Ljung till Allan Johanssons orkester. KP A 32


==== Vinyl ====


===== Metronome =====
1953 – Vi sjunger så bra tillsammans. Ur filmen I dur och skur. Alice Babs och Povel Ramel med Harry Arnolds orkester. Svante! Ssss! Va' inte larvi'! Ur filmen I dur och skur. Povel Ramel och hans rytmiska krusbärsband. Din njugge far och din snörpiga mamma. Ur filmen I dur och skur. Povel Ramel och Allan "King" Johanssons lilla plinke-plonke-band. MEP 6
1953 – Akta huvet. Knäppuppens souveniralbum modell senior. Del 1 och 2. Povel Ramel med Knäppuppensemblen. MEP 25
1955 – The big juleblues. Alice Babs och Povel Ramel med Allan "King" Johansson och hans rytmiska juloktett. Nödrimmens apoteos: Kommissarie Larsen (med den stora mustaschen). Povel Ramel med polisens rytmiska rotel. En man – en kvinna (Wo-man, D. Gleason–Povel Ramel). Povel Ramel, Gunwer Bergkvist och deras blandade orkester. MEP 146


===== His Master's Voice =====
1954 – The gräsänklingblues. Vid flygeln: Povel Ramel och hans två händer. Titta jag flyger (Povel Ramel, efter en god idé av Kar de Mumma). Luftfox. Povel Ramel och hans rytmiska flygfän. Johanssons boogie woogie vals. Povel Ramel med Embassy Sextett. Far jag kan inte få upp min kokosnöt (I've got a lovely bunch of cocoanuts, Fred Heatherton–Povel Ramel). Povel Ramel och hans rytmiska nötknäppare. Klottrick: Povel Ramel. Far: Martin Ljung. Nöten: Barbro Wilhelmsdotter-Rak. HMV 7-EGS 1
1956 – Tjo vad de' va' livat i holken (arr. Allan Johansson). Fågelschottis. Povel Ramel och hans musikaliska mesar. Titta det snöar. Meteorologfox. Povel Ramel och hans flugiga flingor (Brita Borg, Martin Ljung, Bengt Widner, Gunnar Fellenius, Martin Kåge). Småfoglarne (Mockin' Bird Hill, Vaughn Horton–Povel Ramel). Tongivande ornitologer: Povel Ramel och Martin Ljung med Povel Ramels oplockade oärlor. Den gamla vaktparaden (Alte Kameraden–National Emblem March–Blaze Away!–Stars and Stripes Forever–Unter dem Doppeladler, Carl Teike–Edwin Eugene Bagley–Abe Holzmann–John Philip Sousa–Joseph Franz Wagner–Povel Ramel; arr. Allan Johansson). Liten utegångsmarsch. Povel "Tut" Ramel, Bibbi "Pip" Johnson och Oscar "Bom" Rundqvist med Allan "Pling" Johanssons rytmiska eftertrupp. HMV 7-EGS 47
1956 – Flug med till Siam! – Små turistvisor. Del I: Marseille–Ceylon (Povel Ramel, Pigalle med musik av Georges Ulmer). Del II: Singapore–Bangkok. Ittma Hohah (Aj, aj, aj). Självplågarvisa från Chit'n Pot'n Bah (i Indien). Povel Ramel med Lilla Späkorkestern (från Indien). Sturske Laban (arr. Stig Holm). Skepparvals. Povel Ramel och hans muntra motvindsorkester. HMV 7-EGS 49


===== Knäppupp =====


====== KNEP-serien (EP) ======
1954 – Balladen om Eugen Cork. Sjömansmarsch ur Knäppupp II. Vise-amiral Povel Ramel till kapten Erik Johnssons orkanorkester. Fars fabrik. Industrifox ur Knäppupp II. Povel Ramel och Flickery Flies till verkmästare Erik Johnssons löpande band. KNEP 1
1955 – När schlagern dog. Visor ni sluppit höra - hittills. Del 1: En schlager i Sverige, Uffe, Dick, Valle, Då, När plommonen blomma (Far away places. J. Whitney–A. Kramer–Povel Ramel). Del 2: Falukorven, Sprutt sprudelia (Alla milda makters hambo), Turion, Själv, Släkthuset. Povel Ramel, Brita Borg, Gunwer Bergkvist och Martin Ljung till Erik Johnsson och hans rytmiska schlagerslaktare. KNEP 2
1956 – Drevet går, drevet går. Mickelsmässa (foxtrot). Pangbruden Gunwer Bergqvist och lilla kören Fauna med dovjägmästare Allan Hubertus Johansson och hans (g)rävliga grytlockargrupp. Grammofonaffären. Hon: Gunwer "Satch" Bergqvist. Han: Povel Ludvig von Ramel. Samma som KP 22 och Knäppupp 4522. KNEP 3
1957 – Det glada fjuttitalet. Del 1 och 2: I'm looking over a four leaf clover (Harry M. Woods, instr.)/Ensam med min skugga (Dancing with my shadow, Harry M. Woods–Nils-Georg)/Night and day (Cole Porter, instr.). China boy (Phil Boutelje–Dick Winfree, instr.)/Det är jag som går vägen uppför stegen (Sten Axelson–Sven Paddock)/Vildkatten (Gerhard Jacobzon, instr.). The Japanese sandman (Richard A. Whiting, instr.)/Den gula paviljongen (In the yellow pavilion, John Redland–Fritz-Gustaf)/In the mood (Joe Garland). Chinatown, my Chinatown (Jean Schwartz, instr.)/Sonny boy (Sonny boy, Ray Henderson–Al Jolson–Lew Brown–George Gard "Buddy" DeSylva–Herr Dardanell)/St. Louis blues (William Christopher Handy, instr.). Röstkonstnären Bunny Blom (dvs. Povel Ramel) från Bjärred med Zigge Zackarin och hans Zockerpullor. KNEP 8
1957 – Naturbarn. Calopsy. Calopsysångare Powel Rhumel med Allan "Jamaica" Johansson och hans ögrupp. Sorglösa brunn. Hälsomarsch. Dryckesrådet Povel Ramel och mamsell Brita Borg med musikdirektör Allan "Punch" Johansson och hans åtting. KNEP 15
1958 – Det glada fjuttitalet II. Del 1 och 2: Yes sir, that's my baby (Walter Donaldson, instr.)/Vårt eget lilla paradis (Helge Lindberg–Nils-Georg)/Det var på stranden utav Bali-Bali (On the beach at Bali-Bali, Al Sherman–Jack Maskill–Abner Silver–Nils-Georg). My golden baby (Die Blume von Hawaii, Paul Abraham–Alfred Grünwald–Fritz Löhner-Beda)/Antonios mardröm (Povel Ramel, instr.)/Mugge-bigge, tuff, tuff (Charles Redland–John Redland). Jazz me blues (Tom Delaney, instr.)/Jag kommer i kväll under balkongen (Sten Axelson–Åke Söderblom)/My blue heaven (Walter Donaldson–George A. Whiting). Då går jag en trappa upp till Charlott (Hans Bjerke–Herr Dardanell)/Ain't misbehavin' (Fats Waller, instr.)/Hela mej (All of me, Seymour Simons–Gerald Marks–Povel Ramel). Röstkonstnären Bunny Blom (= Povel Ramel) från Bjärred med Zigge Zackarin och hans Zockerpullor. KNEP 23
1958 – Bladbergeri hurra (Bladberg & son 50 år) (Turalleri, Evert Taube–Povel Ramel). Van att få som jag vill. Povel Ramel till Bent Halls orkester. KNEP 27
1958 – Kvinnorna kring Bunny. Inga, säg får jag ringa? (Ernfrid Ahlin–Jean Ernst)/Anna, du kan väl stanna? (Jules Sylvain–Valdemar Dalquist)/Är det nån som sett Maria? (Helge Lindberg–Nils-Gustaf Granath)/Får jag låna nyckeln, Ann-Marie? (Jules Sylvain–Gösta Stevens). Det är ingen idé ida', Ida (Einar Björke, Gösta Stevens)/Fröken Gull ifrån Skanstull (Jack Bondy–Tim och Tej)/Dinah (Harry Akst, instr.). Giordana (trad.). Ramona (Mabel Wayne–Ninita). Röstkonstnären Bunny Blom (dvs. Povel Ramel) från Bjärred med Zigge Zackarin och hans Zockerpullor.  KNEP 50
1959 – Tänk dej en strut karameller. Gunwer Bergkvist och Povel Ramel till Bent Halls orkester. Travelin' time. Povel Ramel till Bent Halls orkester. KNEP 84
1959 – Banne mej. Brita Borg till Bent Halls orkester. Skratt. Povel Ramel till Bent Halls orkester. Stackars Gottwolf. Brita Borg och Povel Ramel till Bent Halls orkester. KNEP 85
1959 – Fingal Olsson (Vits-Fnykis) (Hans Alfredson–Tage Danielsson). Martin Ljung. Mitt eget lilla spökslott (samma som Mitt eget lilla skräckslott. Povel Ramel vädrar sina gamla schlagerspöken. KNEP 103
1961 – Romantiserad nutid: Rymdraketvalsen – à la Fred Winter. Povel Ramel till Leif Asps kvartett. Sommartrivialiteter – à la Birger Sjöberg). Povel Ramel och Roland Bengtsson (luta). Torstigste bröder – à la Carl Michael Bellman. Povel Ramel och Leif Asp (cembalo). KNEP 141
1961 – Karl Nilsson. Povel Ramel till Leif Asps orkester. Har ni hört den förut?. Povel Ramel, Gunwer Bergkvist och Brita Borg till Leif Asps orkester. (Skivan finns även utgiven med särskilt konvolut med Opelreklam.) KNEP 143
1963 – Den gamla restaurant-trion (musikpotpurri: Tango jalousie av Jacob Gade, Neapolitansk serenad av Gerhard Winkler, Svanen/Le cygne av Camille Saint-Saëns, Humoresque av Antonín Dvořák, Lysmaskidyll av Paul Lincke, Auf wiederseh'n av E. Storch, Persisk marknad/In a Persian market av Albert William Ketelbey, Ungersk dans i g-moll av Johannes Brahms; Czardasfurstinnan av Emmerich Kálmán och An der schönen blauen Donau av Johann Strauss d.y.. Text: Povel Ramel). Povel Ramel, Brita Borg och Oscar Rundqvist. Tänk vilken glädje man har av musiken (musikpotpurri. Text: Povel Ramel). Gunwer Bergkvist, Sune Mangs och Rolf Bengtson. KNEP 153
1965 – Liten turist-flamenco. Povel Ramel och Tosse Bark (gitarr). Die Borg. Brita Borg till Leif Asps orkester. KNEP 158
1966 – Ta av dej skorna. Povel Ramel och Gals and Pals till Bengt Hallbergs livsbejakare. En glad blues. Povel Ramel och Gals and Pals till Bengt Hallbergs livsbejakare. Den lille tecknaren. Povel Ramel och Gals and Pals till Leif Asp på piano. KNEP 163
1967 – Den sista jäntan. Monica Zetterlund till Bengt Hallbergs orkester. Birth of the gammaldans. Povel Ramel till Bengt Hallbergs orkester. KNEP 166
1967 – Håll musiken igång! Del 1 och 2. Povel Ramel och Monica Zetterlund till Bengt Hallbergs orkester. KNEP 167


====== 4500-serien (singlar) ======
1955 – Siskorna i björken (Sipporna på marken). En liten olåt om våren. Povel Ramel, självpoet med ack. Upptäcktsresanden ur "Ljungelboken" (Povel Ramel–Martin Ljung). Prof. Martin Ljung med reseffekter. Knäppupp 4501
1955 – Italiensk sallad. Mixtrot. Signorina Gunwer Bergqvist samt maestro Erico Johnssoni och hans dubbla italienska stråkförare. Anonym medverkan av Povel Ramel. Alla milda makters hambo (Sprutt sprudelia). På logen: Gunwer Bergqvist med Sparv-Erik Johnsson och hans hambokavaljerer. Anonym medverkan av Povel Ramel. Knäppupp 4503
1955 – Släkthuset. Povel Ramel och Gunwer Bergqvist med morfar Erik och hans rytmiska förfäder. Än sjunger gubben!. Jubileumsfox. Povel Ramel med Erik Johnsson och hans hyll-band. Knäppupp A 4504
1955 – När plommonen blomma (i Blemminge by) (Whitney–Kramer–Ramel). Brita Borg, Martin Ljung och Barbro Wilhelmsdotter-Rak (Povel Ramel) med Erik Johnsson och hans kärnfriska smörsmältare. Då: Liten eftersinnande visa. Martin Ljung och Flickery Flies med Erik Johnsson och hans smäktande öronsmältare. Knäppupp 4505
1955 – Povel Ramels julskiva (troligen ej inspelad. Annonserad för utgivning i december 1955). Knäppupp 4519
1956 – Drevet går, drevet går. Mickelsmässa (foxtrot). Pangbruden Gunwer Bergqvist och lilla kören Fauna med dovjägmästare Allan Hubertus Johansson och hans (g)rävliga grytlockargrupp. Grammofonaffären. Hon: Gunwer "Satch" Bergqvist. Han: Povel Ludvig von Ramel. Samma som KP 22 och KNEP 3. Knäppupp 4522
1956 – Var är tvålen?. Liten renlighetsfox. The Tvålen Gate Quartett. Povel Ramel, Martin Ljung, Tosse Bark, Oscar Rundqvist med badmästare Allan "Skum" Johansson och hans tvättlappar. (Ur Ratataa.) Uniform. Klädsnitt. Inknäppt: Povel Ramel till tamburvaktmästare Allan Johansson med Congl. Hufvudstadens stofiler till häst. (Ur Ratataa.) Knäppupp 4529
1956 – Hjalmar och Hulda eller På bolsterklädd kulle (trad.–Povel Ramel). Hulda = Britta [sic] Borg, Hjalmar = Povel Ramel, fru Salomonsson = Martin Ljung. Allan "Smörblomman" Johansson och hans blåsippeorkester. Underbart är kort. Ur Knäppuppfilmen Ratataa. Povel Ramel till Allan Johanssons orkester. Knäppupp 4531
1956 – Aj vad jag är kär. Hjärtklappning (ur Ratataa). Gunwer "Love me" Bergqvist till Amor Johansson och hans flirtiga flirtprickar. Hitta din rätta plats (ur Ratataa). Povel Ramel och Gunwer Bergqvist till Allan Johanssons orkester. Ratataa (ur Ratataa). Martin Ljung till Allan Johanssons orkester. Knäppupp 4532
Tio små vikingar. Bärsärk Povel Ramel och sköldmö Brita Borg. Allan Johansson och hans vikingahög. (Ur filmen Den store amatören.) Knackelibang på dörren. Ingångslåt. Povel Ramel, Gunwer Bergqvist och Martin Ljung till Allan Johanssons knackiga orkester. (Ur Ratataa.) Knäppupp 4543
1959 – Jag räknar dina fräknar. Bunny Blom till Hans Blom och hans blommor. I dialogen: Gunwer Bergkvist. På kreatursmässa uti Humleberry-Piggie-Peg. Gunwer Bergkvist och Bunny Blom till Hölasse och hans spiltagäng. Knäppupp 4548
1959 – The purjolök song (ur Funny Boy). Povel Ramel till Gunnar Lundén-Weldens orkester. I Puerto Rico (ur Funny Boy). Brita Borg till Gunnar Lundén-Weldens orkester. Knäppupp 4549
1960 – Måste vägen till Curacau [sic] gynga så?. Liten båtcalypso. Povel Ramel till Allan Johanssons muntra motvindsorkester. Nya skrytvalsen. Povel Ramel till Allan Johanssons bästa orkester och jordens starkaste kör. Knäppupp 4560
1965 – En ren familjeprodukt (Povel Ramel–Mikael Ramel). Povel Ramel och Mikael Ramel. Sex timmar om dan (Povel Ramel–Mikael Ramel). Povel Ramel och Mikael Ramel. Knäppupp 4587
1965 – Fasa, nesa och familjeskräll (Shame and scandal in the family, Slim Henry Brown–Buon Donaldson–Povel Ramel). Povel Ramel och hans Trinidaddies. Varför är där ingen is till punschen?. Povel Ramel och hans Schaggtime Band. Knäppupp 4589
1967 – Det gamla gänget. Povel Ramel och hans avigkommor (Povel Ramel, Lissi Alandh, Lars Ekborg med flera) till Bengt Hallbergs orkester. Grynkorv. Povel Ramel, Lissi Alandh och Lars Ekborg till Leif Asps trio. Knäppupp 4602


====== KN-serien (singlar) ======
1971 – Mitt glada trettital. Povel Ramel till Bengt Hallbergs orkester. Den vilsna folkvisan. Povel Ramel till Bengt Hallbergs orkester. KN 7000
1981 – The nej tack jump. Povel Ramel och Nejare-kören till Anders Ekdahls kvartett. Terrafirmafesten (There's a blue ridge around my heart, Bryan–Povel Ramel). Povel Ramel till Anders Ekdahls kvartett. KN 7002
1986 – The sukiyaki syndrome. Povel Ramel och Sven Olsons trio. Droppen från New Orleans. Povel Ramel och Sven Olsons trio. KN 7004


====== KLP-serien/KNLP-serien (LP) ======
1957 – En kväll på Idéon. Glimtar ur Knäppupp III (Tillstymmelser). KLP 1, även utgiven som KLP 6012
1959 – P som i Povel. KLP 2
1961 – Alla 4 - En kväll på Idéon II. KLP 6
1963 – Dax igen. Ur Jubelknäppen. KLP 9
1965 – Ta av dej skorna. Povel Ramel och Gals and Pals. KLP 10
1967 – På avigan. KLP 11, även utgiven som KLP 6008
1967 – Ramel i bitar. KNLP 101
1967 – Knäppupp's (sic) klassiska musical Funny Boy. KNLP 103, även utgiven som KLP 6014
1968 – De sista entusiasterna. Povel Ramel och Wenche Myhre. KLP 12, även utgiven som KLP 6009
1971 – Vid pianot: P. Ramel. Sven Olsons trio. KLP 6000
1972 – Karamellodier – jubileumskavalkad på Berns 1972. KLP 6003
1972 – Vid pianot: P. Ramel, volym 2. Sven Olsons trio. KLP 6004
1973 – Povel på Berns. Sven Olsons trio. KLP 6005
1974 – Andra varvet runt – Svalda delar ur PoW show II. Povel Ramel och Wenche Myhre. KLP 6006
1977 – Semlons gröna dalar. KLP 6007
1979 – Povel på Maxim. Sven Olsons trio. KLP 6011
1981 – Visor som trillat bredvid. KLP 6013
1983 – Ramels radiorariteter II: Blöth & Hålm. KLP 6015
1985 – Ramels radiorariteter III: Slänggurkor. KLP 6016
1985 – The sukiyaki syndrome. Povel på Berns, volym 2. Sven Olsons trio. KLP 6017
1989 – Ramels radiorariteter IV: Schlagertippen. KLP 6018
1991 – Återbesök i holken. KLP 6019


====== SPO-serien ======
Det glada fjuttitalet. Bunny Blom (dvs. Povel Ramel) från Bjärred med Zigge Zackarin och hans orkester. SPO 100
Än sjunger gubben. SPO 121


====== BULP-serien/BUM-serien ======
1976 – Knäppupplevelser. LP-box med 16 LP, även utgivna som 8 dubbel-LP (BULP 1–8). Samlarutgåva med extramaterial: BUM 1. Utan extramaterial: BUM 2
1976 – Knäppupplevelser 1. Dubbel-LP (KNST 1/KNST 2). BULP 1 (ingår även i BUM 2)
1976 – Knäppupplevelser 2. Dubbel-LP (KNST 3/KNST 4). BULP 2 (ingår även i BUM 2)
1976 – Knäppupplevelser 3. Dubbel-LP (KNST 5/KNST 6). BULP 3 (ingår även i BUM 2)
1976 – Knäppupplevelser 4. Dubbel-LP (KNST 7/KNST 8). BULP 4 (ingår även i BUM 2)
1976 – Knäppupplevelser 5. Dubbel-LP (KNST 9/KNST 10). BULP 5 (ingår även i BUM 2)
1976 – Knäppupplevelser 6. Dubbel-LP (KNST 11/KNST 12). BULP 6 (ingår även i BUM 2)
1976 – Knäppupplevelser 7. Dubbel-LP (KNST 13/KNST 14). BULP 7 (ingår även i BUM 2)
1976 – Knäppupplevelser 8. Dubbel-LP (KNST 15/KNST 16). BULP 8 (ingår även i BUM 2)
Sven Olsons trio/Vid pianot: P. Ramel. LP-box med 4 LP. Motsvarar KLP 6000, KLP 6004, KLP 6005 och KLP 6011. BUM 3
Ramels delikatesser. LP-box med 9 LP. BUM 4


===== Polydor =====
1968 – De sista entusiasterna (musik: Povel Ramel, text: Povel Ramel–Beppe Wolgers). Povel Ramel och Wenche Myhre till Bengt Hallbergs orkester. Flickor och pojkar. Povel Ramel och Wenche Myhre till Bengt Hallbergs orkester. Polydor 59760


===== Övriga LP (oavsett skivförlag) =====
1970 – the PoW show (med Wenche Myhre. Inspelad 24-25/4 1970)
1971 – Povel Antiqua (samlingsalbum 1942-1952)
1978 – En glad epok - Povel Ramel 1942-52. 3 lp.
1989 – Tingel Tangel på Tyrol. Inspelad 4-12 april 1989.


==== CD ====
1990 - Vid pianot: P. Ramel, Sven Olssons trio
1990 - Vid pianot: P. Ramel, Sven Olssons trio Volym 2
1991 - Ramels klassiker 1942-91. 5 cd och en bonus-cd.
1991 - Tjo vad det var livat i holken
1991 - Återbesök i holken
1992 - Povel Uniqua, 1942-1959
1993 - Knäpp igen
1994 - Svenska Sångfavoriter
1996 - Povel Ramels Funny boy
1996 - Kolla klotet
2000 - Ta av dej skorna
2000 - De sista entusiasterna
2000 - Semlons gröna dalar
2000 - Håll musiken igång och andra godbitar ur På avigan
2000 - Som om inget hade hänt
2001 - Djur i dur
2002 - När schlagern dog (dubbel cd)
2002 - Farfar är på festhumör
2003 - Ramelodia Lusticana, Med Göteborgs symfoniker och sångensemblen Amanda
2003 - Povel Ramels radioklassiker, Herr Hålm och Johan Blöth (3 cd)
2005 - Povel Ramel och Wenche Myhre, Pow show (dubbel cd)
2005 - Povel Ramels radioklassiker Volym 2, Karusellen, Slänggungan och Så får det bli (3 cd)
2006 - Det bästa av Povels mångsidor (5-cd-box med klassiker samt tidigare ej utgivet material)
2007 - Karameller, Det bästa med Povel Ramel (3 cd-box)
2012 - Knäppupplevelser (10 cd-box)
2013 - Povel Ramel Debut (6 cd-box och bok)DVD

2007 - Povel a la Carte
2008 - Hoppsan!
2008 - I dur och skur
2008 - I rök och dans
2010 - Semlons gröna dalar
2010 - Ratataa eller The Staffan Stolle story
2012 - Povels pärlor
2015 - Den stora Povel Ramel boxen (7 dvd)


== Priser och utmärkelser ==
1941 – Solistpris som bäste jazzpianist i Orkesterjournalens amatörorkestertävling, med Embassy Sextett
1959 – SKAP-stipendiet
1962 – Evert Taube-stipendiet
1962 – Karl Gerhards medalj för lång och trogen spänst
1966 – Karl Gerhards hederspris
1971 – Stockholm stads kulturnämnds hederspris
1971 – Kungliga statsstipendiet
1972 – Teaterförbundets guldmedalj "för utomordentlig konstnärlig gärning"
1972 – Läkerols kulturpris
1973 – Sveriges populäraste artist. Resultat av omröstning i Röster i radio
1976 – Hedersmedlem i SKAP
1978 – Litteris et Artibus
1979 – Lisebergsapplåden
1981 – Gustaf Frödings stipendium
1982 – Stallbrödernas pris Revyräven
1985 – Sällskapet Bellmansångarnas hederspris
1986 – Natur & Kulturs kulturpris
1987 – Expressens kulturpris Spelmannen
1998 – Hedersdoktor vid Stockholms universitet
1998 – Fred-Winter stipendiet
2000 – Grammisgalans hederspris
2000 – Medaljen för tonkonstens främjande
2002 – Ferlinpriset
2003 – Karl Gerhard-stipendiet
2004 – S:t Eriksmedaljen. Utnämnd till Förtjänt stockholmare
2005 – Hedersdoktor vid Nordiska högskolan för folkhälsovetenskap i Göteborg
2020 – Swedish Music Hall of Fame


== Referenser ==


== Externa länkar ==

 Wikimedia Commons har media som rör Povel Ramel.﻿
Povel Ramel-sällskapet
Povel Ramel på Svensk Filmdatabas
Povel Ramel på Seriewikin
Findagrave Inlägg för Povel Ramel