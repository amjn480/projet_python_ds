"v\u00e4rldsm\u00e4sterskapet i fotboll f\u00f6r herrar (officiellt fifa world cup), \u00e4ven kallat fotbolls-vm, \u00e4r en m\u00e4sterskapst\u00e4vling i fotboll f\u00f6r herrlandslag som har arrangerats av fifa vart fj\u00e4rde \u00e5r sedan 1930, utom 1942 och 1946 d\u00e5 andra v\u00e4rldskriget och dess f\u00f6ljder tillf\u00e4lligt satte stopp f\u00f6r arrangemanget.\n\n\n== huvudturneringen ==\ni huvudturneringen (kallad vm-slutspelet) deltar 1998 t.o.m. 2022 32 lag, och fr.o.m. 2026 48 lag. vm-slutspelet \u00e4r slutfasen i en mer omfattande turnering som varar i upp till tre \u00e5r och d\u00e4r cirka 200 lag deltar. lagen kvalificerar sig f\u00f6r vm-slutspelet genom spel i olika geografiskt best\u00e4mda kvalgrupper, med undantag f\u00f6r v\u00e4rdl\u00e4nder (och \u00e4ven regerande v\u00e4rldsm\u00e4stare t.o.m. 2002) som \u00e4r direktkvalificerade.\n\n\n== historia ==\n\n1904 bildades v\u00e4rldsfotbollsf\u00f6rbundet fifa. fotboll var med p\u00e5 os-programmet redan 1900, men fick officiell status av fifa f\u00f6rst 1908 n\u00e4r fa (engelska fotbollsf\u00f6rbundet) \u00e5tog sig att arrangera turneringen. os-turneringarna 1900 och 1904 har i efterhand f\u00e5tt officiell status av internationella olympiska kommitt\u00e9n (iok) men inte av fifa.\nfifa hade tidigt planer p\u00e5 att arrangera ett eget v\u00e4rldsm\u00e4sterskap, men planerna rann ut i sanden. i st\u00e4llet \u00e5tog sig fifa 1914 att arrangera kommande os-turneringar som nu fick status som \"v\u00e4rldsm\u00e4sterskap f\u00f6r amat\u00f6rer\". p\u00e5 grund av f\u00f6rsta v\u00e4rldskriget dr\u00f6jde det till 1920 innan n\u00e4sta os h\u00f6lls, men os-turneringarna 1920, 1924 och 1928 blev stora publiksucce\u00e9r.\n\n\n=== beslut om vm ===\nfotbollsturneringen vid os var bara \u00f6ppen f\u00f6r amat\u00f6rer. professionell fotboll hade p\u00e5 1920-talet inf\u00f6rts i en rad l\u00e4nder \u00e4ven utanf\u00f6r storbritannien, vilket utest\u00e4ngde m\u00e5nga av de b\u00e4sta spelarna. fifa, med presidenten jules rimet som drivande kraft, best\u00e4mde sig nu slutligen f\u00f6r att arrangera en egen v\u00e4rldsturnering i fotboll \u00f6ppen f\u00f6r b\u00e5de amat\u00f6rer och proffs. i maj 1929 besl\u00f6t fifa att man skulle arrangera turneringen det kommande \u00e5ret. uruguay tilldelades arrang\u00f6rskapet av turneringen. valet av v\u00e4rdland hade tv\u00e5 huvudorsaker: dels att uruguay hade dominerat v\u00e4rldsfotbollen p\u00e5 1920-talet och vunnit tv\u00e5 raka os-guld 1924 och 1928, och dels att uruguay 1930 firade 100 \u00e5r som suver\u00e4n stat. sveriges f\u00f6rsta professionella fotbollsspelare var gunnar nordahl som blev professionell 1949. svenska landslaget fortsatte att bara spela med icke-professionella spelare i landslaget under f\u00f6ljande tv\u00e5 v\u00e4rldsm\u00e4sterskap men vid fotbolls-vm 1958, som spelades i sverige, till\u00e4t f\u00f6rbundet professionella spelare.\n\n\n=== vm-premi\u00e4r i uruguay ===\n\nfifa best\u00e4mde att 16 lag skulle delta, men i den f\u00f6rsta turneringen i uruguay deltog bara 13 lag. den l\u00e5nga och dyra resan lockade bara fyra lag fr\u00e5n europa. uruguay vann denna den f\u00f6rsta vm-turneringen.\n\n\n=== bojkotter ===\nuruguay \u00e4r det enda lag som bojkottat slutspelet som regerande m\u00e4stare, vilket skedde 1934. 1938 drog sig \u00f6sterrike ur p\u00e5 grund av anslutningen till tyskland, varf\u00f6r enbart 15 lag deltog. i 1950 \u00e5rs m\u00e4sterskap drog sig tre lag ur av olika sk\u00e4l, varf\u00f6r endast 13 lag gjorde upp om titeln. det var ocks\u00e5 sista m\u00e4sterskapet d\u00e4r ett kvalificerat lag inte deltog i slutspelet.\n\n\n=== vm-pokalen ===\n\nden pokal som lagen skulle k\u00e4mpa om fick fr\u00e5n b\u00f6rjan namnet coupe jules rimet efter fifa-presidenten jules rimet. det best\u00e4mdes att det f\u00f6rsta laget som vann vm tre g\u00e5nger skulle f\u00e5 beh\u00e5lla pokalen f\u00f6r gott. 1970 blev brasilien m\u00e4stare f\u00f6r tredje g\u00e5ngen, men pokalen blev stulen n\u00e5gra \u00e5r senare och har aldrig \u00e5terfunnits. den nuvarande pokalen, som introducerades 1974, \u00e4r en vandringspokal som inget lag f\u00e5r beh\u00e5lla permanent, oavsett antalet segrar.\n\n\n=== organisation ===\nvm har till och med 2022 spelats 22 g\u00e5nger och vunnits flest g\u00e5nger av brasilien som vunnit 5 titlar. brasilien \u00e4r ocks\u00e5 det enda lag som deltagit i samtliga vm. tyskland (inklusive v\u00e4sttyskland) har dock vunnit flest medaljer (4 guld, 4 silver och 4 brons: totalt 12 st). d\u00e4rut\u00f6ver har \u00e4ven italien (4 titlar), argentina (3 titlar), uruguay och frankrike (2 titlar vardera), samt england och spanien (1 titel vardera) vunnit vm.\n2002 arrangerades vm f\u00f6r f\u00f6rsta g\u00e5ngen av tv\u00e5 l\u00e4nder, sydkorea och japan, samt f\u00f6rsta g\u00e5ngen i asien. 2010 arrangerades vm f\u00f6r f\u00f6rsta g\u00e5ngen av ett afrikanskt land, sydafrika. 2026 kommer vm att anordnas f\u00f6r f\u00f6rsta g\u00e5ngen av tre l\u00e4nder; kanada, usa och mexiko.\n\n\n== vm-kval ==\n\ninf\u00f6r fotbolls-vm genomf\u00f6rs sedan vm 1934 kvalspel, d\u00e4r varje kontinent delas in i kvalgrupper. genom kvalet kvalificerar sig lagen f\u00f6r huvudturneringen, vm-slutspelet. hur m\u00e5nga platser varje v\u00e4rldsdel tilldelas har varierat genom \u00e5ren. fr\u00e5n och med 1938 \u00e5rs turnering \u00e4r v\u00e4rdlandet garanterat en plats utan kvalspel. 1938-2002 var \u00e4ven det regerande m\u00e4starlaget direktkvalificerat.\ninf\u00f6r den f\u00f6rsta turneringen 1930 fanns inget kvalspel. de lag som anm\u00e4lde sig fick delta.\n\n\n== vm-slutspelet ==\nvm-slutspelet spelas vart fj\u00e4rde \u00e5r, vanligtvis under en m\u00e5nad med start i b\u00f6rjan av juni. formerna har varierat genom \u00e5ren, men f\u00f6r n\u00e4rvarande genomf\u00f6rs slutspelet med 32 inkvalade lag uppdelade p\u00e5 \u00e5tta grupper i ett gruppspel. de tv\u00e5 b\u00e4sta lagen i varje grupp g\u00e5r vidare till \u00e5ttondelsfinal. efter \u00e5ttondelsfinaler f\u00f6ljer kvartsfinaler, semifinaler, match om tredje pris och d\u00e4refter final.\n\n\n== vm:s storlek och popularitet ==\nfotbolls-vm har genom \u00e5ren utvecklats till ett allt st\u00f6rre evenemang. n\u00e4r fler och fler l\u00e4nder blev sj\u00e4lvst\u00e4ndiga i framf\u00f6r allt afrika och asien h\u00f6jdes allt fler r\u00f6ster f\u00f6r att antalet platser i slutspelet skulle \u00f6ka, och inf\u00f6r vm 1982 ut\u00f6kades antalet till 24. intresset f\u00f6r vm fortsatte att v\u00e4xa och i samband med att kalla kriget upph\u00f6rde och en l\u00e5ng rad nya nationer blev sj\u00e4lvst\u00e4ndiga best\u00e4mdes att antalet slutspelsplatser fr\u00e5n och med vm 1998 skulle \u00f6kas till 32. till vm 2026 kommer antalet lag att ut\u00f6kas igen, denna g\u00e5ng till 48 (se nedan).\nfotbolls-vm har efter hand v\u00e4xt till ett gigantiskt evenemang. 204 lag deltog i kvalturneringen till vm 2010, vilket var rekord. fotbolls-vm kallas numera ibland v\u00e4rldens st\u00f6rsta sportevenemang, st\u00f6rre \u00e4n till och med sommar-os, beroende p\u00e5 vilka kriterier som anv\u00e4nds. ackumulerat ber\u00e4knas drygt 2,6 miljarder m\u00e4nniskor ha f\u00f6ljt vm-slutspelet 2006 och inf\u00f6r vm-slutspelet 2010 v\u00e4ntades det rekordet sl\u00e5s och finalen bli det n\u00e4st mest sedda sportevenemanget p\u00e5 tv n\u00e5gonsin efter os-invigningen 2008. enligt fifas ber\u00e4kningar s\u00e5g n\u00e4rmare 910 miljoner m\u00e4nniskor \u00e5tminstone delar av vm-finalen 2010 och iok ber\u00e4knar att knappt 900 miljoner s\u00e5g \u00e5tminstone delar av os-invigningen 2012. os-invigningen 2008 s\u00e5gs emellertid av \u00f6ver en miljard m\u00e4nniskor. inf\u00f6r vm-finalen 2014 ber\u00e4knades drygt en miljard m\u00e4nniskor att helt eller delvis f\u00f6lja matchen - ungef\u00e4r 1/7 av v\u00e4rldens befolkning.\n\n\n== framtida vm-turneringar ==\n\n\n=== vm 2022 ===\n\nden 2 december 2010 beslutade fifa vilka l\u00e4nder som blir v\u00e4rd f\u00f6r 2018 och 2022 \u00e5rs vm. 2018 uts\u00e5gs ryssland till arrang\u00f6r och 2022 qatar. ryssland blir det f\u00f6rsta \u00f6steuropeiska landet som arrangerar vm medan qatar blir det f\u00f6rsta v\u00e4rdlandet fr\u00e5n mellan\u00f6stern. p\u00e5 senare tid har utn\u00e4mningen av qatar som arrang\u00f6rsland kritiserats, mycket p\u00e5 grund av den h\u00f6ga temperaturen som kommer att r\u00e5da under vm-slutspelet, men ocks\u00e5 n\u00e4r det g\u00e4ller omr\u00f6stningen och hur landet fick bli arrang\u00f6r.\nkommande vm-turneringar v\u00e4ntas bli \u00e4nnu dyrare \u00e4n de senaste. ryssland r\u00e4knade med att l\u00e4gga ned \u00e5tminstone 20 miljarder dollar, dubbelt s\u00e5 mycket som man ursprungligen r\u00e4knade med. inf\u00f6r vm-slutspelet 2022 ber\u00e4knas qatar spendera upp till 220 miljarder dollar; det blir i s\u00e5 fall det i s\u00e4rklass dyraste sportevenemanget i historien. som j\u00e4mf\u00f6relse kostade det hittills dyraste sportevenemanget, sommar-os i peking 2008, 43 miljarder dollar, \u00e4ven om kostnaden f\u00f6r vinter-os 2014 i sotji tros bli \u00e4nnu h\u00f6gre, cirka 50 miljarder dollar.\nf\u00f6rslag fanns p\u00e5 att ut\u00f6ka antalet platser i vm-slutspelet fr\u00e5n dagens 32 till 40, kanske redan till vm 2018. en av f\u00f6respr\u00e5karna f\u00f6r en ut\u00f6kning var michel platini, ordf\u00f6rande i det europeiska fotbollsf\u00f6rbundet uefa. platini ans\u00e5g att en ut\u00f6kning var befogad d\u00e5 fifa har 209 medlemsf\u00f6rbund. fotboll \u00e4r v\u00e4rldens popul\u00e4raste sport och en ut\u00f6kning \"skulle g\u00f6ra alla glada\", menade platini. vid en eventuell \u00f6kning av antalet lag skulle spelformatet troligen \u00e4ndras till att gruppspelet skulle best\u00e5 av \u00e5tta femlagsgrupper i st\u00e4llet f\u00f6r dagens \u00e5tta fyralagsgrupper.det fanns \u00e4ven en hel del kritiska r\u00f6ster till en utvidgning till 40 lag. med ett spelformat med \u00e5tta femlagsgrupper skulle antalet gruppspelsmatcher \u00f6ka fr\u00e5n 48 till 80 och antalet matcher totalt till 96 fr\u00e5n dagens 64. kritikerna menade att ett antal lag skulle komma att delta \"som inte h\u00e5ller m\u00e5ttet\". man ans\u00e5g ocks\u00e5 att vm-slutspelet skulle sv\u00e4lla s\u00e5 mycket att bara ett mycket litet antal l\u00e4nder skulle klara av att arrangera turneringen och att kostnaderna riskerade att skena i v\u00e4g till helt orimliga niv\u00e5er.\n\n\n=== vm 2026 ===\n\nde ovan n\u00e4mnda f\u00f6rslagen ledde inte till n\u00e5gon f\u00f6r\u00e4ndring, men den 10 januari 2017 beslutade fifa om en ut\u00f6kning fr\u00e5n och med 2026 \u00e5rs vm-slutspel. antalet lag kommer att \u00f6ka till hela 48 \u2013 den st\u00f6rsta ut\u00f6kningen i vm-slutspelets historia. de 48 lagen kommer att delas in i 16 trelagsgrupper, d\u00e4r tv\u00e5 lag i varje grupp g\u00e5r vidare i turneringen. de kvarvarande 32 lagen deltar sedan i en utslagsturnering fram till finalen. antalet matcher totalt blir 80. reaktionerna var blandade. de som tidigare st\u00f6tt michel platinis f\u00f6rslag om en ut\u00f6kning till 40 lag var \u00f6verlag positiva, medan kritiken var besk fr\u00e5n andra h\u00e5ll som menade att vm:s status urholkas rej\u00e4lt n\u00e4r n\u00e4stan en fj\u00e4rdedel av fifas medlemsl\u00e4nder kommer att delta. andra menade att liknande kritik kommit \u00e4ven vid tidigare ut\u00f6kningar, men att oron f\u00f6r att kvaliteten skulle f\u00f6rs\u00e4mras visade sig obefogad. kritik kom ocks\u00e5 mot att beslutet om ut\u00f6kning enbart hade ekonomiska motiv med enda syfte att \u00f6ka fifas int\u00e4kter. president gianni infantino f\u00f6rsvarade sig mot anklagelserna och h\u00e4vdade att beslutet att ut\u00f6ka vm-slutspelet enbart hade sportsliga motiv. enligt infantino \u00e4r vm v\u00e4rldens st\u00f6rsta fest och nu f\u00e5r fler lag chansen att delta.med ut\u00f6kningen fr\u00e5n 32 till 48 lag infann sig fr\u00e5gan hur m\u00e5nga platser varje kontinent skulle f\u00e5 i det nya formatet. fifas r\u00e5d beslutade i maj 2017 om f\u00f6ljande f\u00f6rdelning, som inkluderar v\u00e4rdlandet (om det \u00e4r flera v\u00e4rdl\u00e4nder kommer r\u00e5det att besluta vilket eller vilka som \u00e4r direktkvalificerade):de tv\u00e5 platser som inte \u00e4r direkt tilldelade en viss kontinent kommer att f\u00f6rdelas efter ett s\u00e4rskilt extrakval eller playoff-turnering med sex lag, d\u00e4r varje kontinent utom europa kommer att bidra med ett lag och det sj\u00e4tte laget kommer att komma fr\u00e5n v\u00e4rdlandets kontinent. de fyra s\u00e4mst rankade lagen kommer f\u00f6rst att m\u00f6tas tv\u00e5 och tv\u00e5, och de tv\u00e5 segrarna kommer d\u00e4refter att m\u00f6ta de tv\u00e5 b\u00e4st rankade lagen. de tv\u00e5 segrarna i dessa senare matcher \u00e4r klara f\u00f6r vm-slutspelet. extrakvalet ska spelas i samma v\u00e4rdland eller -l\u00e4nder som vm-slutspelet.n\u00e4r det g\u00e4ller anbudsprocessen var det f\u00f6rst sagt att beslut om arrang\u00f6rsland eller -l\u00e4nder skulle tas i maj 2020, men vid fifas kongress i maj 2017 beslutades att snabba upp f\u00f6rfarandet. intresserade medlemsl\u00e4nder fick fram till den 11 augusti 2017 p\u00e5 sig att inkomma med ett anbud (medlemsl\u00e4nder fr\u00e5n europa eller asien fick inte ans\u00f6ka eftersom vm 2018 och 2022 skulle g\u00e5 av stapeln d\u00e4r). d\u00e4refter ska fifas kongress i juni 2018 fatta beslut. om inget beslut kan fattas d\u00e5 kommer anbudsf\u00f6rfarandet att \u00f6ppnas upp igen och d\u00e5 f\u00e5r \u00e4ven l\u00e4nder i europa och asien ans\u00f6ka.hittills (december 2018) finns bara en ans\u00f6kan. kanada-mexiko-usa har meddelat att man kommer att s\u00f6ka gemensamt. det \u00e4r f\u00f6rsta g\u00e5ngen som tre l\u00e4nder s\u00f6ker gemensamt. i ans\u00f6kan framg\u00e5r att merparten av de 80 matcherna (60) kommer att spelas i usa, vilket bland annat inkluderar alla matcher fr\u00e5n och med kvartsfinalerna. mycket kritik har p\u00e5 senare \u00e5r riktats mot att arrang\u00f6rsl\u00e4nderna spenderat tiotals miljarder kronor p\u00e5 nya arenor som i m\u00e5nga fall inte kommer att anv\u00e4ndas eller vara mycket kraftigt \u00f6verdimensionerade n\u00e4r vm-turneringen v\u00e4l \u00e4r avslutad. sunil gulati, ordf\u00f6rande i usa:s fotbollsf\u00f6rbund, menade att deras ans\u00f6kan inte kommer att ha de problemen eftersom den n\u00f6dv\u00e4ndiga arenaparken redan finns p\u00e5 plats.\n\n\n== medalj\u00f6rer ==\nanm\u00e4rkningar\n\n\n== medaljtabell ==\n\n\n== deltagare ==\nhittills genom \u00e5ren har totalt 85 olika lag spelat med i vm-slutspelet. belgien, frankrike, mexiko och usa blev den 13 juli 1930 kl. 15:00 (lokal tid) de allra f\u00f6rsta lagen att spela i ett vm-slutspel. qatar blev den 20 november 2022 kl. 19:00 (lokal tid) det 85:e och hittills senaste laget att tr\u00e4da in i vm-slutspelet.\nfotbollslandslag \u00e4r ibland inte riktigt detsamma som nationalstater. exempelvis har f\u00e4r\u00f6arna ett lag trots att omr\u00e5det tillh\u00f6r danmark. storbritannien \u00e4r av historiska sk\u00e4l uppdelat i fyra fotbollslandslag: england, wales, skottland och nordirland. \u00e4ven gibraltar som \u00e4r ett icke-sj\u00e4lvstyrande brittiskt omr\u00e5de har ett eget landslag.\nsiffrorna i kolumnerna f\u00f6r de olika turneringarna anger lagens slutliga placeringar i respektive slutspel enligt fifa. en prick, \"\u2022\", markerar att laget inte existerade och d\u00e4rmed inte kunde kvala in till turneringen.\n\n-->\nanm\u00e4rkningar\nf\u00e4rger\n     b\u00e4sta vm-placering (bortsett fr\u00e5n medaljplaceringar)\n     s\u00e4msta vm-placering (bortsett fr\u00e5n medaljplaceringar)\n\n\n== maratontabell ==\n\ntabellen omfattar bara de 34 fr\u00e4msta l\u00e4nderna.  \n\nanm\u00e4rkningardet \u00e4r resultaten efter ordinarie speltid (90 minuter) som har r\u00e4knats i tabellen. seger efter f\u00f6rl\u00e4ngning eller efter straffsparkar r\u00e4knas som oavgjord. seger ger tre po\u00e4ng, oavgjorda matcher ger en po\u00e4ng och f\u00f6rluster ger inga po\u00e4ng. v\u00e4rdet inom parentes visar antalet deltagna turneringar. resultat mellan 1930 och 1990 \u00e4r omr\u00e4knade till trepo\u00e4ngssystemet.\n\n\n== skyttekungar ==\nf\u00f6ljande spelare har gjort flest m\u00e5l och blivit \"skyttekungar\" i de vm-slutspel som hittills arrangerats. siffrorna anger antalet m\u00e5l. se \u00e4ven statistik \u00f6ver v\u00e4rldsm\u00e4sterskapet i fotboll f\u00f6r herrar.\nt\u00e4vlingen hette \"golden shoe\" 1930\u20132006, men \"golden boot\" fr\u00e5n och med 2010. sedan 1982 har det officiella namnet inneh\u00e5llit en skosponsor.\n\n1930:  guillermo st\u00e1bile - 8\n1934:  old\u0159ich nejedl\u00fd - 5\n1938:  le\u00f4nidas da silva - 7\n1950:  ademir - 9\n1954:  s\u00e1ndor kocsis - 11\n1958:  just fontaine - 13\n1962:  garrincha,  vav\u00e1,  leonel s\u00e1nchez,  fl\u00f3ri\u00e1n albert,  valentin ivanov,  dra\u017ean jerkovi\u0107 - 4\n1966:  eus\u00e9bio - 9\n1970:  gerd m\u00fcller - 10\n1974:  grzegorz lato - 7\n1978:  mario kempes - 6\n1982:  paolo rossi - 6\n1986:  gary lineker - 6\n1990:  salvatore schillaci - 6\n1994:  hristo stoitjkov,  oleg salenko - 6\n1998:  davor \u0161uker - 6\n2002:  ronaldo - 8\n2006:  miroslav klose, - 5\n2010:  thomas m\u00fcller - 5\n2014:  james rodr\u00edguez - 6\n2018:  harry kane - 6\n2022:  kylian mbapp\u00e9 - 8anm\u00e4rkningar2010 fanns det fyra spelare som gjorde fem m\u00e5l, men thomas m\u00fcller fick priset som skyttekung tack vare flest gjorda assist, tre stycken. som en liten tr\u00f6st fick \u00f6vriga tre i skyttetoppen andra utm\u00e4rkelser: diego forl\u00e1n (ingen assist): \"adidas golden ball\", wesley sneijder (en assist): \"adidas silver ball\" och david villa (en assist): \"adidas bronze ball\". endast tio assist har gjorts genom alla tider av de tre-fyra b\u00e4sta m\u00e5lskyttarna genom varje turnering, enligt fifas statistik f\u00f6r \"golden boot\".[k\u00e4lla beh\u00f6vs]\n\n\n== fr\u00e4msta m\u00e5lskyttar ==\nhuvudartikel: statistik \u00f6ver v\u00e4rldsm\u00e4sterskapet i fotboll f\u00f6r herrartysken miroslav klose \u00e4r den m\u00e5lrikaste spelaren i vm, med totalt sexton gjorda m\u00e5l. totalt femton spelare har gjort minst 10-vm-m\u00e5l; vm-turneringar markerade med kursiv fetstil visar turneringar spelarna varit skyttekung i:\n16 m\u00e5l\n\n miroslav klose; 5 m\u00e5l 2002, 5 m\u00e5l 2006, 4 m\u00e5l 2010, 2 m\u00e5l 201415 m\u00e5l\n\n ronaldo; 4 m\u00e5l 1998, 8 m\u00e5l 2002, 3 m\u00e5l 200614 m\u00e5l\n\n gerd m\u00fcller; 10 m\u00e5l 1970, 4 m\u00e5l 197413 m\u00e5l\n\n just fontaine (1958)\n lionel messi; 1 m\u00e5l 2006, 4 m\u00e5l 2014, 1 m\u00e5l 2018, 7 m\u00e5l 202212 m\u00e5l\n\n pel\u00e9; 6 m\u00e5l 1958, 1 m\u00e5l 1962, 1 m\u00e5l 1966, 4 m\u00e5l 1970\n kylian mbapp\u00e9; 4 m\u00e5l 2018, 8 m\u00e5l 202211 m\u00e5l\n\n s\u00e1ndor kocsis (1954)\n j\u00fcrgen klinsmann; 3 m\u00e5l 1990, 5 m\u00e5l 1994, 3 m\u00e5l 199810 m\u00e5l\n\n helmut rahn; 4 m\u00e5l 1954, 6 m\u00e5l 1958\n te\u00f3filo cubillas; 5 m\u00e5l 1970, 5 m\u00e5l 1978\n grzegorz lato; 7 m\u00e5l 1974, 2 m\u00e5l 1978, 1 m\u00e5l 1982\n gary lineker; 6 m\u00e5l 1986, 4 m\u00e5l 1990\n gabriel batistuta; 4 m\u00e5l 1994, 5 m\u00e5l 1998, 1 m\u00e5l 2002\n thomas m\u00fcller; 5 m\u00e5l 2010, 5 m\u00e5l 2014\n\n\n== se \u00e4ven ==\nv\u00e4rldsm\u00e4sterskapet i fotboll f\u00f6r damer\nv\u00e4rldsm\u00e4sterskapet i fotboll f\u00f6r klubblag\nrekord fr\u00e5n v\u00e4rldsm\u00e4sterskapet i fotboll f\u00f6r herrar\nstatistik \u00f6ver v\u00e4rldsm\u00e4sterskapet i fotboll f\u00f6r herrar\nutm\u00e4rkelser vid v\u00e4rldsm\u00e4sterskapet i fotboll f\u00f6r herrar\n\n\n== referenser ==\n\n\n=== noter ===\n\n\n=== webbk\u00e4llor ===\nrsssf\nplanet world cup\nfotbolls-vm genom tiderna. semic bokf\u00f6rlag. 2006.\n\n\n== externa l\u00e4nkar ==\n wikimedia commons har media som r\u00f6r v\u00e4rldsm\u00e4sterskapet i fotboll f\u00f6r herrar.\nofficiell webbplats\nv\u00e4rldsm\u00e4sterskapet i fotboll f\u00f6r herrar p\u00e5 svt play"