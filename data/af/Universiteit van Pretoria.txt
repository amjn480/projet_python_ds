"die universiteit van pretoria (algemeen na verwys as up, tuks, of tukkies) is 'n multikampus openbare navorsingsuniversiteit in pretoria, die administratiewe hoofstad van suid-afrika.\ndie universiteit het in 1908 ontstaan as die pretoriakampus van die johannesburg-gebaseerde transvaalse universiteitskollege (waarvan die naam tukkies afgelei is) en het gegroei uit die oorspronklike 32 studente in 'n enkele laat-victoriaanse huis tot ongeveer 39 000 in 2010. die universiteit het in 1930 selfstandig geword toe die privaatwet op die universiteit van pretoria (wet no. 13 van 1930) die universiteit tot 'n onafhanklike universiteit verklaar het, met tielman roos as eerste kanselier (tot 1932).\nsedert 1997 het die universiteit meer navorsingsuitsette elke jaar as enige ander instelling van ho\u00ebronderwys in suid-afrika geproduseer, soos gemeet deur die departement van onderwys se akkreditasiemaatstaf. in 2008 het die universiteit 15,8% van alle meesters- en doktorsgrade in suid-afrika toegeken, die hoogste persentasie in suid-afrika.\n\n\n== hede ==\nin die 1980s het die universiteit sowat 13 000 studente gehad, maar in 2005 was daar reeds 38 499 inwonende studente aan die universiteit geregistreer, teenoor 28 093 in 2000. die verhouding tussen wit en swart was 60:40. buiten die residensi\u00eble studente was daar ook sowat 13 000 studente wat vir die universiteit se afstandsonderrigprogramme ingeskryf het, hoofsaaklik in die fakulteit opvoedkunde. van hulle was meer as 95% swart.\nklasse het in 1989 op die witbank-kampus begin.\n\n\n== fakulteite ==\ndie universiteit het nege fakulteite:\n\nekonomiese en bestuurswetenskappe\nopvoedkunde\ningenieurswese, bou-omgewing en inligtingstegnologie\ngesondheidswetenskappe\ngeesteswetenskappe\nregte\nnatuur- en landbouwetenskappe\nteologie\nveeartsenykunde\n\n\n== hatfieldkampusgeboue ==\n\n\n== koshuise ==\n\n\n== noemenswaardige personeel ==\nandries breytenbach (1944-), professor in die departement teologie.\n\n\n== bekende alumni ==\ndr anton rupert \u2013 miljarder, voormalige up-kanselier en tukkie-van-die-eeu\nprof dr chris barnard \u2013 beroemde   hartchirurg\ndr mimi coertse \u2013 internasionale operasanger\nprof christof heyns \u2013 spesiale rapporteur aan die verenigde nasies se raad op menseregte\ndr marius kloppers \u2013 internasionale hub van w\u00eareldwye mynreus bhp billiton\ndr chris stals \u2013 sakeleier & voormalige up-kanselier\nemeritus aartsbiskop desmond tutu \u2013 ontvanger van die nobelprys vir vrede\ndr johan van zyl \u2013 hub: sanlam\njacques freitag \u2013 suid-afrikaanse rekordhouer in hoogspring\ntobie cronj\u00e9 - afrikaanse akteur\npierneef - suid-afrikaanse landskapkunstenaar \njak de priester - afrikaanse sanger en skrywer \nadriaan vlok - minister van wet en orde in suid-afrika vanaf 1986 tot 1991 \njoost van der westhuizen - voormalige springbokrugbyspeler \nmargaret roberts - internasionaal erkende kruiekundige \n\n\n== sien ook ==\nlys van universiteite in suid-afrika\n\n\n== bronne ==\namptelike tukkies-webwerf\nschirmer, peter. die beknopte ge\u00efllustreerde ensiklopedie van suid-afrika, sentrale nuusagentskap (edms.) bpk., johannesburg, 1981\n\n\n== verwysings ==\n\n\n== eksterne skakels ==\ndie universiteit se webwerf"