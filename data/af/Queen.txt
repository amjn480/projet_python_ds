"queen is 'n engelse rock-groep wat in 1970 in londen gestig is deur die kitaarspeler brian may, sanger freddie mercury en tromspeler roger taylor. die groep is in 1971 met john deacon op baskitaar aangevul. met tientalle treffers in die jare 1970, '80, '90 en die 2000's is queen een van die suksesvolste popgroepe in die geskiedenis. die groep is bekend vir hul musikale veelsydigheid, geslaagde verwerkings en harmonie\u00eb en kragtige optredes. hul optrede tydens live aid in 1985 is twintig jaar later in 'n peiling as die beste regstreekse optrede ooit aangewys.queen se groot deurbraak was in 1974 met hul treffer killer queen en die album a night at the opera 'n jaar later. die groep het altesaam vyftien ateljee-albums, sewe regstreekse albums, twee kortspelers, tien dvd's, verskeie versamelalbums en tientalle enkelspelers uitgereik. daarnaas het al die groeplede ook hul eie soloprojekte onderneem. na raming het die groep w\u00eareldwyd meer as 300 miljoen albums verkoop.n\u00e1 mercury se dood in 1991 het deacon hom uit die openbare lewe onttrek. may en taylor werk steeds saam, en sedert 2005 saam met paul rodgers onder die naam queen + paul rodgers.\nin 2018 word die rolprent bohemian rhapsody uitgereik wat met vier oscars vereer is in 2019 tydens die 91ste oscar-toekenningsaand.\n\n\n== diskografie ==\nqueen (1973)\nqueen ii (1974)\nsheer heart attack(1974)\na night at the opera (1975)\na day at the races (1976)\nnews of the world (1977)\njazz (1978)\nthe game (1980)\nflash gordon (1980)\nhot space (1982)\nthe works (1984)\na kind of magic (1986)\nthe miracle (1989)\ninnuendo (1991)\nmade in heaven (1995)\n\n\n== bronne ==\ndie teks is hoofsaaklik 'n vertaling uit hierdie wikipedia-artikel (nl) .\n\n\n== verwysings ==\n\n\n== eksterne skakels ==\namptelike webtuiste\nqueen discography\nqueen op last.fm"