"vienna (in tedesco wien, /vi:n/, in austro-bavarese wean, in ungherese b\u00e9cs, in sloveno dunaj) \u00e8 la capitale dell'austria e allo stesso tempo uno dei suoi nove stati federati, completamente circondato dalla bassa austria, \u00e8 il quinto comune per abitanti dell'unione europea.\nsede di importanti organizzazioni internazionali tra le quali: l'organizzazione dei paesi esportatori di petrolio (opec), l'agenzia internazionale per l'energia atomica (aiea) e l'organizzazione delle nazioni unite (onu) con il centro storico della citt\u00e0 che \u00e8 stato dichiarato patrimonio dell'umanit\u00e0 dall'unesco, \u00e8 anche un centro industriale con, principalmente, industrie elettroniche, tessili, agroalimentari, siderurgiche, chimiche, meccaniche di precisione. la citt\u00e0, che ha vari esempi d'architettura barocca e pu\u00f2 essere indicata come culla dello stile jugend, \u00e8 rappresentata per oltre la met\u00e0 da spazi verdi tra parchi, giardini e boschi, che diventano luoghi di svago e di aggregazione sociale. dopo le gravissime distruzioni subite durante la seconda guerra mondiale, il suo patrimonio edilizio e monumentale \u00e8 stato degnamente ricostruito e potenziato.\n\u00e8 nota per avere ospitato molti tra i maggiori compositori del xviii e del xix secolo: antonio vivaldi, niccol\u00f2 paganini, christoph willibald gluck, wolfgang amadeus mozart, franz joseph haydn, antonio salieri, ludwig van beethoven, gioachino rossini, franz schubert, gli strauss, johannes brahms, anton bruckner, franz liszt, gustav mahler, arnold sch\u00f6nberg e altri ancora.\nper quattro anni consecutivi (2009-2012) la rivista mercer ha classificato vienna al primo posto nella sua classifica delle 100 citt\u00e0 con la miglior qualit\u00e0 della vita. nel 2014, dopo essere stata superata da melbourne, \u00e8 ritornata al primo posto.\n\n\n== geografia fisica ==\n\n\n=== posizione ===\n\nla citt\u00e0, situata nel nord-est dell'austria, dista 40 km dal confine con la slovacchia e circa 50 km da bratislava (capitale della medesima). la citt\u00e0 \u00e8 composta da 23 distretti (in tedesco bezirke, per approfondimenti vedi distretti di vienna) e il centro della citt\u00e0 \u00e8 il primo distretto. gli altri distretti si susseguono a spirale intorno al primo distretto con numero crescente. la periferia cittadina \u00e8 pianeggiante e industrializzata a sud, collinare e verdeggiante a nord ai piedi della selva viennese (wienerwald).\nl'anello (ring) che circonda il centro storico \u00e8 oggi una strada che ricalca le scomparse antiche mura della citt\u00e0. la ringstra\u00dfe \u00e8 uno dei pi\u00f9 raffinati e monumentali viali europei, dove si affacciano prestigiosi palazzi e splendidi edifici storici, capolavoro di urbanistica e architettura. un secondo anello intorno al centro storico, chiamato generalmente la \"cintura\" (g\u00fcrtel) \u00e8 oggi la strada pi\u00f9 a intenso traffico di tutta la citt\u00e0, e ospita anche una linea sopraelevata (u6) della metropolitana che la percorre in buona parte, dal westbahnhof (stazione ferroviaria ovest) fino al danubio a nord.\nla citt\u00e0 \u00e8 attraversata nella sua parte orientale dal danubio, mentre un piccolo canale artificiale (il donaukanal) lambisce il centro storico a est, seguendo la tratta di un antico ramo del danubio. dalla parte opposta del danubio, un altro ramo storico del danubio, chiamato alte donau (vecchio danubio), tagliato dal corso del danubio in seguito alla sua regolazione, \u00e8 diventato un lago. ed infine, tra il 1972 e il 1988, una seconda regolazione del danubio ha creato un canale artificiale parallelo chiamato neue donau (nuovo danubio), sbarrato formando un lungo lago in tempi normali, ma atto a scaricare rapidamente le acque alte del danubio e decongestionare cos\u00ec il danubio stesso. i due corsi d'acqua (danubio e nuovo danubio) sono separati dalla donauinsel o isola del danubio, una lunga e sottile lingua di terra creata artificialmente per proteggerla da eventuali inondazioni. l'isola, sistemata a parco, viene utilizzata dagli abitanti per praticare sport o rilassarsi sotto il sole. una volta all'anno (verso la fine di giugno), inoltre, vi si festeggia per tre giorni consecutivi il donauinselfest (festa dell'isola del danubio).\n\n\n=== clima ===\n\nvienna ha un clima continentale relativamente mite. l'inverno \u00e8 comunque lungo e rigido con frequenti nevicate, soprattutto a gennaio. l'estate \u00e8 abbastanza calda con alcuni giorni pi\u00f9 freschi causati da piogge che vengono dal nord-ovest dell'europa. la media annuale delle precipitazioni \u00e8 comunque bassa, pari a circa 600 mm. la temperatura media annuale \u00e8 10,4 \u00b0c nel centro della citt\u00e0 e 9,8 \u00b0c nei dintorni.\n\n\n== storia ==\n\n\n=== il periodo romano ===\nnel luogo occupato dall'odierna citt\u00e0 i romani fondarono attorno al 89 d.c. un accampamento militare che venne chiamato vindobona, a protezione della vicina citt\u00e0 di carnuntum fondata nel 6 d.c. successivamente vi si stabilirono anche civili e, secondo alcune fonti, l'imperatore marco aurelio potrebbe esservi morto dopo una lunga malattia il 17 marzo del 180 d.c., nel corso della seconda spedizione germanica. ancora oggi \u00e8 possibile vedere le vecchie mura erette tra il 100 e il 500 d.c. l'odierna vienna presenta al suo centro stradine che rispecchiano all'incirca l'antica struttura. data la posizione molto esposta verso est, vindobona fu presto oggetto di conquista dei vari popoli che cercavano di penetrare in europa centrale, tra i quali i longobardi, gli avari e gli slavi.\n\n\n=== et\u00e0 medievale ===\nla citt\u00e0 riottenne la sua posizione di primo piano nella zona dopo che carlo magno la inglob\u00f2 nella marca orientale (ostmark), tuttavia essa dovette ancora difendersi dalle invasioni ungheresi, finch\u00e9 nel 955 ottone i, imperatore del sacro romano impero, non scacci\u00f2 questi definitivamente, ricostituendo la marca e donando vienna nel 976 alla dinastia dei babenberg, conferendo quindi a leopoldo i di babenberg il titolo di margravio.\nla dinastia dette a vienna il ruolo primario che le spettava nella regione, dovendo tuttavia continuare a contrastare le pressioni ungheresi, fino al 1246 quando con federico ii di babenberg (morto in battaglia contro gli invasori) termin\u00f2 la dinastia e cominci\u00f2 il cosiddetto interregnum, durante il quale si succedettero 2 governanti boemi (hermann di baden e ottocaro ii della dinastia dei p\u0159emyslidi) fino a che nel 1278 rodolfo d'asburgo sconfisse ottocaro stabilendo sull'austria e su vienna il dominio asburgico, che proseguir\u00e0 fino al 1918.\n\ninizialmente osteggiata dalla popolazione (nel 1288 fu soffocata una sollevazione contro i governanti), la dominazione asburgica diede a vienna il ruolo privilegiato di capitale dell'impero quando nel 1438 alberto ii d'asburgo trasfer\u00ec qui la sede del potere. sotto massimiliano i la citt\u00e0 conobbe una grande fioritura artistica e culturale (nel 1365 fu fondata l'universit\u00e0) mentre l'impero sotto il suo governo e quello del nipote carlo v giunse alla sua massima estensione.\n\n\n=== et\u00e0 rinascimentale ===\nnel 1533 la sede del potere venne spostata nell'edificio della hofburg, il tradizionale palazzo imperiale di vienna. non cessarono tuttavia per vienna le invasioni straniere: dal 1485 al 1493 la citt\u00e0 fu sotto la dominazione di mattia corvino, re degli ungheresi, scacciato dalla citt\u00e0 da massimiliano, e nei primi anni del cinquecento incominci\u00f2 a farsi temere la minaccia turca. vienna fu per tutto il xvi secolo funestata dalle guerre di religione, divisa tra il protestantesimo (circa l'80% sotto massimiliano ii, di fatto protestante) e il cattolicesimo, uscito vincente dopo le persecuzioni dei successivi sovrani e la controriforma. gli scontri tra le due religioni provocarono lo scoppio nell'impero e in tutta europa della guerra dei trent'anni, durante la quale la citt\u00e0 fu devastata dalla peste (circa 30 000 morti) e dagli assedi stranieri.\n\n\n=== et\u00e0 imperiale ===\nvienna rifior\u00ec in tutto il suo splendore dopo la definitiva sconfitta dei turchi, che nel 1683 sotto kara mustafa erano giunti alle porte della capitale imperiale minacciando l'intero mondo cristiano. il principe eugenio di savoia li batt\u00e9 ripetutamente, salvando la citt\u00e0 che nel tardo seicento e nei primi del settecento conobbe un grande risveglio urbanistico: sotto carlo vi fu costruita la karlskirche, il sontuoso castello del belvedere, le residenze dei nobili intorno all'hofburg. nel 1738 vi fu firmata la pace di vienna, con la quale le potenze belligeranti (francia da una parte, impero austriaco dall'altra, e i rispettivi alleati) posero fine alla guerra di successione polacca. nel 1740 sal\u00ec al trono austriaco maria teresa d'austria, prima imperatrice dopo che con la prammatica sanzione carlo vi aveva permesso la successione in linea femminile.\nmaria teresa, che govern\u00f2 per quarant'anni, spost\u00f2 la residenza imperiale nel palazzo di sch\u00f6nbrunn da lei fatto costruire alla periferia di vienna, contribuendo a rendere la citt\u00e0 una capitale artistica di primo piano favorendo la musica (sotto il suo regno incominci\u00f2 a brillare l'astro di wolfgang amadeus mozart). il successore di maria teresa, giuseppe ii, liberale e riformatore, dovette scontrarsi con l'aristocrazia conservatrice e la chiesa nel suo processo di rinnovamento politico, noto come giuseppinismo. il cosiddetto codice penale giuseppino modernizz\u00f2 la legislazione austriaca secondo i principi dell'illuminismo, ma la sua linea antireligiosa port\u00f2 addirittura papa pio vi a vienna nel 1782 per tentare di bloccare le riforme, dopo che l'anno precedente l'imperatore aveva emanato l'editto di tolleranza che metteva fine ai contrasti tra cattolici, protestanti, ebrei e ortodossi. vicino al popolo, giuseppe ii apr\u00ec ai cittadini i parchi riservati agli aristocratici del prater e dell'augarten.\n\nnegli ultimi anni del settecento e nel primo decennio dell'ottocento vienna e l'austria dovettero subire gli effetti devastanti delle guerre napoleoniche. nel 1806 francesco ii fu costretto dall'imperatore dei francesi a cedere il titolo di sovrano del sacro romano impero, eliminando cos\u00ec definitivamente l'antica istituzione che risaliva a carlo magno, mentre il sovrano assunse il titolo di francesco i, imperatore d'austria. ripetutamente battuta da napoleone, l'austria dovette subire la sua occupazione: bonaparte nel 1809 s'install\u00f2 a sch\u00f6nbrunn sposando la figlia di francesco i, maria luisa. l'abile diplomazia del principe metternich port\u00f2 tuttavia l'austria ad aderire nel 1813 alla coalizione contro la francia che port\u00f2 alla disfatta di napoleone e alla fine del suo dominio.\nproprio a vienna sotto la regia di metternich si tenne il congresso che sanc\u00ec la nuova divisione dell'europa post-napoleonica. i sovrani europei si trattennero nella capitale austriaca per circa un anno, rendendola in pratica il centro del mondo occidentale. s'imposero in questo periodo \u2013 detto periodo biedermeier \u2013 le sinfonie di schubert e i valzer di strauss, ma la bella vita aristocratica non dur\u00f2 a lungo poich\u00e9 nel 1848 i moti rivoluzionari borghesi e liberali portarono la definitiva caduta del regime reazionario di metternich \u2013 che fugg\u00ec in esilio \u2013 e di ferdinando i, che abdic\u00f2 in favore del nipote francesco giuseppe, appena diciottenne.\n\n\n=== dal xix al xx secolo ===\nfrancesco giuseppe govern\u00f2 per 68 anni. a \"vienna fin de si\u00e8cle\" il sovrano oper\u00f2 una rivoluzione urbanistica, demolendo le mura gi\u00e0 in parte distrutte da napoleone ed edificando al loro posto la monumentale ringstra\u00dfe, il viale che circonda la citt\u00e0 ad anello e ancora oggi arteria principale della citt\u00e0. qui nel 1879 si tenne una grandiosa parata per celebrare le nozze d'argento dell'imperatore con la moglie elisabetta (la famosa sissi). nella capitale s'imposero le musiche di brahms e johann strauss ii, mentre nel 1869 venne inaugurata l'opera di vienna.\nnei primi del novecento la citt\u00e0 assunse rapidamente il ruolo di capitale culturale d'europa attirando personaggi di altissimo livello con le sue istituzioni, prima fra tutte l'universit\u00e0 di vienna, il circolo filosofico di vienna (moritz schlick, ludwig wittgenstein, rudolf carnap), la scuola di economia (carl menger, ludwig von mises), la prima e seconda scuola musicale di vienna (gustav mahler, arnold sch\u00f6nberg), la scuola di letteratura jung wien la giovane vienna, a livello architettonico otto wagner pianific\u00f2 le infrastrutture cittadine, gli istituti di arte e design wiener werkst\u00e4tte (josef hoffmann, koloman moser), fu in questo crogiuolo che nacquero anche le teorie di freud e fu scossa da nuovi fermenti artistici: la secessione viennese di artisti quali gustav klimt e koloman moser, lo jugendstil architettonico che port\u00f2 all'edificazione di molti edifici in tale stile, mentre la grande vienna concludeva il suo ciclo storico con la morte di francesco giuseppe nel 1916, la disfatta della prima guerra mondiale e la conseguente scomparsa dell'impero, dopo l'abdicazione del beato carlo i e la proclamazione della repubblica nel 1918.\nl'influenza spagnola mise in ginocchio la capitale del nuovo stato, ridotto a una piccolissima porzione dell'antico dominio, portando a fermenti rivoluzionari socialisti per tutto il decennio 1920 e buona parte degli anni trenta. tuttavia il lungo periodo di governo socialdemocratico (1919-1934), pi\u00f9 noto con il nome di vienna rossa port\u00f2 nella citt\u00e0 grandi innovazioni dal punto di vista sociale e sanitario. questa stagione positiva s'interruppe bruscamente con la salita al potere dei fascisti nel 1934. l'anno prima infatti, nel 1933 il cancelliere della repubblica engelbert dollfuss aveva sciolto il parlamento proclamando con una risposta reazionaria ai socialisti un regime di stampo fascista. questo tuttavia non dur\u00f2 a lungo: le successive rivolte di sinistra fecero infatti vacillare il governo, che venne colpito al cuore dai nazisti che tentarono un colpo di stato uccidendo dollfuss, ma fallendo il tentativo di conquista dell'austria a causa dell'opposizione di mussolini, che preventivamente aveva armato il fronte italo-austriaco.\nil successore di dollfuss, kurt alois von schuschnigg, non riusc\u00ec a impedire la pressione di hitler, che nel 1938 penetr\u00f2 nel paese dopo che arthur seyss-inquart \u2013 successore del dimissionario schuschnigg \u2013 apr\u00ec le frontiere all\u2019esercito tedesco, portando all'anschluss con la germania. soltanto il messico protest\u00f2 presso la societ\u00e0 delle nazioni per l'avvenuta annessione, motivo per il quale la citt\u00e0 di vienna ha denominato mexikoplatz la piazza antistante la chiesa di s. francesco d'assisi. dopo aver drammaticamente condiviso il destino del terzo reich, l'austria fu occupata dagli alleati e vienna venne divisa tra i vincitori della guerra fino al 1955.\nil rapido ritorno della democrazia, sancito anche dall'installazione nella citt\u00e0 delle sedi delle principali organizzazioni internazionali, permise a vienna e all'austria un rapido risveglio economico e politico. nel 1995 il paese ha aderito all'unione europea e oggi vienna \u00e8 una delle capitali pi\u00f9 visitate dal turismo internazionale. l'alta qualit\u00e0 della vita di questa citt\u00e0 \u00e8 testimoniato dal fatto che in un'indagine dell'economist vienna \u00e8 risultata seconda assoluta a livello mondiale (preceduta da vancouver in canada) nella classifica delle citt\u00e0 pi\u00f9 vivibili del mondo e prima assoluta sulla qualit\u00e0 di vita secondo la societ\u00e0 di consulenza newyorkese mercer.\n\n\n== monumenti e luoghi d'interesse ==\n\n\n=== architetture religiose ===\ndi seguito \u00e8 riportato un elenco delle maggiori architetture sacre di vienna:\n\nduomo di santo stefano (stephansdom)\nchiesa di san ruprecht (ruprechtskirche)\nchiesa di san carlo borromeo (karlskirche)\nsanta maria sulla riva (maria am gestade)\nchiesa dei minoriti (minoritenkirche \u2013 italienische national kirche maria schnee), detta anche degli italiani\nchiesa di san pietro (peterskirche)\nchiesa di santa maria della rotonda o dominikanerkirche (chiesa dei domenicani)\nchiesa dei nove cori angelici (am hof)\nchiesa dei maltesi (malteserkirche)\nchiesa dei cappuccini (kapuzinerkirche \u2013 con al suo interno la kapuzinergruft, luogo di sepoltura della dinastia asburgica)\nchiesa votiva (votivkirche)\njesuitenkirche (chiesa dei gesuiti)\naugustinerkirche, nella quale \u00e8 custodito il monumento funebre a maria cristina d'austria del canova\nsteinhofkirche di otto wagner\nbasilica maria treu (in lingua tedesca piaristenkirche maria treu), chiesa barocca nell'antico quartiere di josefstadt, in jodok-fink-platz, officiata dai padri scolopi; ha la dignit\u00e0 di basilica minore\nmechitaristenkirche, chiesa armena dell'ordine mechitaristala mechitaristenkirche si trova sulla neustiftgasse, n\u00b04. nel 1773 una parte dei padri mechitaristi, che si erano separati dalla comunit\u00e0 di san lazzaro (venezia). con il tempo, il monastero mechitarista di vienna, parallelamente a quello di san lazzaro a venezia, si afferma quale centro di grande rilievo e punto di riferimento della cultura armena nel mondo. il monastero ospita raccolte numismatiche (10 000 monete armene e 20 000 extra-armene); ceramiche artistiche caucasiche, argenterie sacre appartenenti alla chiesa autocefala armena. la pinacoteca raccoglie tele di pittori armeni (tra i quali quelli della famiglie di naghash e ayvazovski); \u00e8 presente anche un'importantissima biblioteca formata da manoscritti armeni (antichi e preziosi), andando a formare una delle pi\u00f9 grandi collezioni del mondo; tra le opere antiche e moderne la biblioteca della mechitaristenkirche conta pi\u00f9 di 170 000 libri, inoltre conserva giornali e periodici armeni. dal 1889 il monastero di vienna, inoltre, \u00e8 sede di una distilleria nota per il famoso mechitharine (liquore alle erbe), si dice che la ricetta originale sia stata portata dallo stesso mechitar in persona.\nmichaelerkirche, chiesa di san michele, sulla michaelerplatz, nel 1\u00ba distretto di vienna, nel centro della citt\u00e0. risale all'inizio del xiii secolo\nschottenkirche chiesa degli scozzesi (sec. xii-xv) ripreso e rifatto in varie epoche\nstadttempel: costruita nel 1824-26 \u00e8 l'unica sinagoga superstite tra le 93 esistenti a vienna e distrutte durante l'olocausto\n\n\n=== architetture civili ===\n\n\n==== palazzi storici ====\ndi seguito \u00e8 riportato un elenco di alcune delle architetture storiche pi\u00f9 rappresentative di vienna:\n\npalazzo di sch\u00f6nbrunn (schloss sch\u00f6nbrunn)\nhofburg\ncastello del belvedere (schloss belvedere)\npalazzo d'inverno del principe eugenio di savoia\npalazzo pallavicini (o palazzo fries) sulla josephsplatz\nmunicipio\nparlamento di vienna\npalazzo ferstel\npalazzo liechtenstein 1687-1711; sei stanze conservano gli stucchi di pietro antonio garove\naltes rathaus\npalazzo dell'antica cancelleria boema bohmische hofkanzlei 1708-1714 realizzato da j.b. fischer von erlach. elegante facciata anteriore e posteriore. oggi \u00e8 sede della corte costituzionale austriaca.\npalazzo kinksy\npalazzo trautson (del 1712 \u00e8 oggi sede del ministero della giustizia)\npalazzo auersperg (del 1706)\npalazzo schwarzenberg (del 1704. \u00e8 adibito in parte ad albergo e in parte ad abitazione privata)\ntheseustempel (1819-22)\ncasa di mozart\npalazzo ofenheim\n\n\n==== palazzi moderni e contemporanei ====\ndi seguito sono elencate alcune delle principali architetture moderne di vienna:\n\npalazzo della secessione\nmajolikahaus capolavoro di otto wagner con bella decorazione floreale\n\u00f6sterreichische postsparkasse (di otto wagner)\nuno-city\ndonauturm (torre televisiva)\nmillennium tower\nkarl-marx-hof, il pi\u00f9 grande edificio abitativo al mondo\nhundertwasserhaus (dall'architetto e artista friedensreich hundertwasser)\ninceneritore di spittelau (disegnato da friedensreich hundertwasser)\ngasometer (appartamenti, centro commerciale, uffici e sale concerti situati in quattro vecchi depositi di gas)\nscs (in periferia il pi\u00f9 grande centro commerciale d'europa)\nmonumento alle vittime ebraiche austriache della shoah\nsteffl department store vienna\nmonumento agli eroi dell'armata rossa (una statua raffigurante un soldato sovietico di dodici metri e un colonnato semicircolare)\n\n\n==== ville ====\nvilla wagner i\nvilla wagner ii\nvilla hermes 1882-86\nvilla moz kheller\n\n\n=== aree naturali ===\n\n\n==== parchi giochi ====\ndi seguito \u00e8 riportato un elenco delle numerose aree verdi presenti a vienna:\n\nparco divertimenti del prater\nparco cittadino con il fiume wien (stadtpark)\nvolksgarten (nell'hofburg)\nparco oberlaa\nt\u00fcrkenschanzpark\nparco del castello di p\u00f6tzleinsdorf\nkahlenberg\nleopoldsberg\nwienerwald (bosco viennese): a ovest della citt\u00e0 \u00e8 ricco di bellezze paesistiche e monumenti d'arte. 1250 km quadrati di boschi, vigneti e villaggi che offrono al visitatore la gioia di apprezzare le bellezza della natura incontaminata. i suoi prati si estendono a perdita d'occhio con fiori di stecco, frassinelle, campanule, gigli martagoni, tra sentieri ben tracciati dove la gente passeggia o fa jogging. vi si trovano parecchie abbazie e castelli, ricchi di storia. la helenental \u00e8 una delle valli pi\u00f9 romantiche e luogo prediletto dagli innamorati. per una sosta si possono scegliere le locande (gasthaus) a conduzione familiare; se ne trovano anche di particolarmente eleganti e romantiche. il bosco viennese \u00e8 stato anche il luogo che ha ispirato scrittori e musicisti di fama mondiale e intramontabile come beethoven, schubert e johann strauss.\ndonauinsel (isola sul danubio)\naugarten\nparco nazionale donau-auen\nburggarten (all'hofburg) e la palmenhaus\nparco del castello di schonbrunn e tiergarten sch\u00f6nbrunn\nlainzer tiergarten\n\n\n==== cimiteri ====\ncimitero centrale\ncimitero di st. marx\n\n\n== cultura e societ\u00e0 ==\n\n\n=== universit\u00e0 e accademie ===\nl'universit\u00e0 di vienna fu fondata nel 1365, perci\u00f2 \u00e8 la seconda universit\u00e0 pi\u00f9 antica dell'europa centrale, e la pi\u00f9 antica tra i paesi di lingua tedesca.\nl'universit\u00e0 tecnica di vienna (technische universit\u00e4t wien) \u00e8 il politecnico di vienna, mentre l'universit\u00e0 economica di vienna (wirtschaftsuniversit\u00e4t wien) \u00e8 la pi\u00f9 grande business school d'europa.\nl'educazione artistica \u00e8 assicurata dall'accademia di belle arti di vienna e dall'universit\u00e0 per la musica e le arti interpretative di vienna, nonch\u00e9 dall'universit\u00e0 di arti applicate di vienna.\nnella capitale austriaca si trovano vari altri istituti di educazione superiore, fra cui l'universit\u00e0 di medicina di vienna e l'accademia diplomatica di vienna.\na vienna ha sede anche l'accademia austriaca delle scienze.\n\n\n=== biblioteche e archivi ===\nla principale biblioteca viennese \u00e8 la biblioteca nazionale austriaca (\u00f6sterreichische nationalbibliothek). nei 45 chilometri di scaffalature, la biblioteca accoglie oltre un milione e settecentomila volumi di inestimabile valore, oltre ad antichi manoscritti, papiri, opere teatrali, volumi di musica, ritratti, globi e carte geografiche.\nl'archivio di stato austriaco (\u00f6sterreichisches staatsarchiv) \u00e8 articolato in pi\u00f9 sedi, custodisce i documenti dello stato austriaco dal xvi secolo, nonch\u00e9 lo haus-, hof- und staatsarchiv, che contiene i documenti della casa d'asburgo e del sacro romano impero della nazione germanica, di cui gli asburgo furono per secoli imperatori.\n\n\n=== musei ===\nla hofburg ospita la tesoreria imperiale, che raccoglie il tesoro sacro e profano degli asburgo, nonch\u00e9 il museo di sissi e gli appartamenti dell'imperatore (kaiserappartements).\ndi fianco alla hofburg si trovano i due edifici simmetrici del museo di storia dell'arte (kunsthistorisches museum) e del museo di storia naturale (naturhistorisches museum wien).\nalcuni musei sono ospitati nel quartiere dei musei museumsquartier, le antiche scuderie imperiali che negli anni novanta sono state trasformate in un complesso museale. in particolare vi si trovano il museo arte moderna e contemporanea, comunemente detto mumok, il museo leopold di opere della sezession e dell'espressionismo, il museo di architettura (azw) e lo zoom, museo dei bambini.\nun altro museo importante \u00e8 l'albertina, dedicato alla grafica (disegni e stampe), e che possiede una collezione unica nel suo genere, vantando per esempio una raccolta notevole di disegni e acquarelli di albrecht d\u00fcrer.\npalazzo liechtenstein ospita il museo liechtenstein, specializzato nell'arte barocca. il castello del belvedere custodisce la galleria austriaca del belvedere (\u00f6sterreichische galerie belvedere) dedicata all'arte austriaca del primo novecento.\naltri musei viennesi sono la kunsthaus (mostra permanente di friedensreich hundertwasser e mostre temporanee), il museo anatomico-patologico, il museo della tecnica, il museo austriaco delle arti applicate, il palazzo della secessione, la galleria dell'accademia delle belle arti, il sigmund freud museum e il museo storico dell'esercito dell'impero asburgico (heeresgeschichtliches museum), ospitato nel vecchio arsenale.\n\n\n=== teatri e sale da concerto ===\nprincipale centro culturale dell'austria, la citt\u00e0 ospita teatri tra i pi\u00f9 prestigiosi d'europa.\ni teatri dell'opera viennesi sono la staatsoper ('\"opera statale\") e la volksoper (\"opera popolare\").\ni principali teatri di prosa oggi sono il burgtheater (\"teatro della corte imperiale\"), il volkstheater (\"teatro popolare\") e il theater in der josefstadt (\"teatro nella josefstadt\").\nil theater an der wien (\"teatro alla riva del fiume wien\") era tradizionalmente specializzato nel repertorio dell'operetta viennese e ora \u00e8 dedicato al repertorio operistico internazionale di ampio spettro, dal barocco al contemporaneo. il ronacher e il raimund theater sono dedicati a vari generi musicali, tra cui il musical.\nle sale da concerto di vienna sono il celebre musikverein, sede dei wiener philharmoniker, e la konzerthaus, sede dell'orchestra sinfonica di vienna, della wiener kammerorchester, della wiener singakademie e del klangforum wien.\n\n\n=== pasticcerie e caff\u00e8 storici ===\n\ni \"caff\u00e8 viennesi\" (in tedesco: wiener kaffeehaus, in viennese: weana kaf\u00e4\u00e4haus) sono un'istituzione tipica della capitale austriaca, con un ruolo importante nel contesto della cultura austriaca e viennese.\nfra i locali pi\u00f9 famosi citiamo demel, pasticceria che si trova al civico 14 di kohlmarkt, fondata nel 1786 e ancora oggi attiva, gerstner, sulla k\u00e4rntnerstrasse, la celebre pasticceria dell'hotel sacher, il caf\u00e9 central.\n\n\n=== la cucina viennese ===\nla capitale austriaca ha una delle tradizioni culinarie pi\u00f9 ricche e variegate del continente, con varie influenze tra cui la cucina boema, ungherese e quella ebraica. nei men\u00f9 di vienna si trova il tafelspitz, un pezzo di manzo bollito nel brodo, che di norma viene servito con salsa di erba cipollina, patate arrosto, mela o cren; il wiener schnitzel, una cotoletta di vitello impanata e fritta; la frittatensuppe, una frittata tagliata a striscioline e servita in una tazza di brodo caldo; il kaiserschmarren, una frittata dolce sminuzzata e condita con composta di frutta, inventata, secondo la leggenda, dall'imperatore francesco giuseppe. altri dessert conosciuti sono inoltre: l'apfelstrudel, il powidltascherl, fagottino di pasta di patate ripieno di mousse alle prugne e il topfenstrudel, fatto con uno strato sottilissimo di pasta da strudel ripiena di quark (una specie di ricotta) e uvetta; il dolce pi\u00f9 famoso \u00e8 invece la sachertorte, torta di cioccolato con marmellata di albicocche. si hanno poi la rindsuppe (zuppa di carne di manzo), i grie\u00dfnockerl (gnocchetti di semolino), le palatschinken (cr\u00eape), il beuschel (piatto a base di cuore e polmoni), e i kn\u00f6del (canederli), il backhendl (galletto arrosto impanato), i buchteln (dolci di pasta lievitata), i fisolen (fagiolini), il kukuruz (mais). \n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== eventi ===\n\n\n==== feste e festival ====\nl'evento pi\u00f9 popolare che ha luogo ogni anno a vienna \u00e8 probabilmente il tradizionale concerto di capodanno, l'avvenimento musicale pi\u00f9 seguito al mondo, diffuso dalle emittenti di almeno quaranta paesi, con un pubblico stimato in almeno un miliardo di spettatori in ogni parte del mondo.\nquando nel 1951, sei anni dopo la guerra, vennero istituite nell'ufficio cultura della citt\u00e0 le wiener festwochen (settimane festive di vienna) si pensava semplicemente a una \"volont\u00e0 austriaca di autoaffermazione\". si voleva dimostrare che l'ex citt\u00e0 imperiale provata dalla guerra voleva e soprattutto era in grado di ritrovare immediatamente la sua fama di grande metropoli d'arte. oggi gli appassionati faticano a orientarsi nella variegata offerta di spettacoli. si hanno cos\u00ec manifestazioni che riguardano ogni campo dalle feste di quartiere nel leggendario karl-marx-hof fino a variopinte rappresentazioni quali l'internationales musikfest, che viene allestita ogni anno a turno dal musikverein o dalla konzerthaus.\nnella seconda met\u00e0 di gennaio gli appassionati di musica antica si possono recare nella konzerthaus per il festival resonanzen e parallelamente si svolgono anche molte feste e balli, pi\u00f9 di 200, in occasione del carnevale. apice della collettiva \"orgia di walzer\" \u00e8 l'opernball, ogni anno l'ultimo gioved\u00ec di febbraio presso la staatsoper. a met\u00e0 giugno si svolgono poi due feste: la regenbogenparade con pubblico gay e bisessuale, e la love parade con le sue lunghe file di carri e oltre 200 000 partecipanti. all'inizio di giugno c'\u00e8 il life ball, a favore della lotta contro l'aids. il donauinselfest (festa sull'isola del danubio) si svolge alla fine di giugno con star della musica, del cabaret e dello sport che si esibiscono su una dozzina di palchi ed \u00e8 arricchito dall'offerta di specialit\u00e0 culinarie. alla fine di settembre la citt\u00e0 allestisce il palco open-air per l'hallamasch, un festival multiculturale.\nil jazzfest, che si svolge alla staatsoper e in diversi club della citt\u00e0 a luglio, riunisce star del jazz da tutta l'austria. in primavera si hanno poi il festival di musica classica osterklang e, poco pi\u00f9 tardi, nella konzerthaus, il fr\u00fchlingsfestival (festival di primavera). per i fan della musica elettronica ci sono la h\u00f6rg\u00e4nge a marzo e la wien modern in ottobre-novembre. sempre a novembre si svolgono a vienna la kunst-und-antiquit\u00e4tenmesse (fiera dell'arte e dell'antiquariato) e nel museum f\u00fcr angewandte kunst (museo d'arte applicata) la fiera di arte contemporanea, la kunst wien. infine a dicembre per 3 settimane si celebra la mozartfest.\n\n\n== infrastrutture e trasporti ==\n\nvienna ha una grande rete di trasporti pubblici che consiste: nelle ferrovie suburbane, o s-bahn, gestite dalla societ\u00e0 ferroviaria nazionale , dalla ferrovia vienna-baden (in tedesco wiener lokalbahn o badner bahn) e dalle rete del trasporto urbano, composto dalla metropolitana, dal tram e dalle linee di autobus, gestite dalla societ\u00e0 wiener linien.\ni trasporti pubblici viennesi trasportano circa 750 milioni di passeggeri all'anno. la rete metropolitana della citt\u00e0 \u00e8 tuttora in fase di ampliamento e ha sostituito il tracciato della linea metropolitana di otto wagner, autore anche di tutti i fabbricati delle fermate. la metropolitana percorre la citt\u00e0 rapidamente arrivando fino in prossimit\u00e0 delle colline della selva viennese a nord e a ovest. le linee (attualmente u1, u2, u3, u4, u6) nel week-end sono in servizio 24 ore su 24, dal 2010. per quanto riguarda la s-bahn, essa garantisce soprattutto il trasporto dei pendolari in centro; in particolare permette di raggiungere le zone degli heuriger, le zone mete di gite nel nord ovest di vienna e del wienerwald a sud. l'orario di servizio incomincia dalle 4:30 del mattino e termina tra le 21 e le 24.\nil tram, tuttavia, continua a essere il mezzo pi\u00f9 usato, in quanto gode di un gran numero di collegamenti nella citt\u00e0. il suo orario di servizio va in media dalle 5- 5 e 30 fino alle 23/24. le corse dei bus di linea sono di gran lunga pi\u00f9 differenziate; a volte terminano molto prima dell'orario prestabilito; anche nei fine settimana e nei giorni festivi possono avere orari diversi da quelli dei giorni feriali. i bus in servizio notturno passano a intervalli di 30 minuti dalla mezzanotte sino all'inizio dei servizi diurni. per le corse notturne valgono gli stessi biglietti e abbonamenti validi per quelle diurne. il prezzo di una corsa semplice \u00e8 di 2 \u20ac, che si riduce a 1 \u20ac per corse brevi (es. 2 fermate di metropolitana o di s-bahn). vi sono sconti per bambini, scolari, studenti e anziani. infine per quanto concerne gli spostamenti con il taxi aree di sosta si trovano vicino a molti grandi incroci, a molte stazioni e a luoghi di interesse turistico. il prezzo della corsa parte da una tariffa base di 2 euro a cui si aggiungono un supplemento radiotaxi e una combinazione di tariffa a tempo e a chilometraggio. 10 minuti costano in media sui 10-12 euro. per un taxi chiamato via radio si paga un supplemento di 2 \u20ac. corse fuori citt\u00e0 vengono calcolate in base a tariffe speciali.\nmolto estesa \u00e8 la rete di piste ciclabili e l'impiego di biciclette per gli spostamenti in citt\u00e0.\n\n\n=== stazioni ferroviarie di vienna ===\nstazione centrale: inaugurata nel 2014, da qui partono treni diretti verso l'austria meridionale, l'aeroporto di vienna-schwechat, la germania (dortmund, colonia e francoforte sul meno), l'italia (venezia-santa lucia), la slovacchia (bratislava), la repubblica ceca (b\u0159eclav e praga) e l'ungheria (gy\u0151r e budapest); inoltre tutti i treni notturni da vienna.\nstazione ovest: treni per la svizzera (zurigo), l'ungheria (budapest), la serbia (belgrado), la romania (bucarest) e la polonia (varsavia).\nstazione di mitte \u00e8 la stazione pi\u00f9 frequentata dell'austria. due linee di metropolitana e capolinea del cat: il collegamento ferroviario verso l'aeroporto-vienna.\nstazione di meidling: treni per l'italia (milano centrale, roma termini e napoli centrale), la repubblica ceca (b\u0159eclav e praga), la svizzera (zurigo), la germania (monaco), la slovenia (maribor), l'ungheria (budapest), la polonia (varsavia) e la croazia (zagabria).\nstazione franz-josef\nstazione di praterstern\nstazione di h\u00fctteldorf\nstazione di heiligenstadt\nstazione di simmering\nstazione di spittelau\nstazione di floridsdorf\nstazione di erzherzog-karl-stra\u00dfe\nstazione di handelskai\nstazione di leopoldau\n\n\n== amministrazioni ==\n\n\n=== parlamento federale ===\n\n\n== amministrazione ==\n\n\n=== gemellaggi ===\nvienna \u00e8 gemellata con le seguenti citt\u00e0:\n\n\n== sedi di organizzazioni internazionali ==\nnel 1979 vienna era la terza citt\u00e0 sede dell'onu dopo new york e ginevra. in pi\u00f9 vienna \u00e8 sede di numerose altre organizzazioni internazionali, tra le quali (le pi\u00f9 importanti):\n\nfra agenzia europea dei diritti fondamentali (gi\u00e0 osservatorio europeo sui fenomeni di razzismo e xenofobia). ha lo scopo di fornire alle istituzioni europee e alle autorit\u00e0 nazionali competenti assistenza e consulenza sui diritti fondamentali nell'attuazione del diritto comunitario, nonch\u00e9 di aiutarle ad adottare le misure o a definire le iniziative appropriate.\nipi - istituto internazionale per la stampa; conta 120 paesi membri e ha per scopo la difesa e promozione della libert\u00e0 di stampa nel mondo.\ncpfd - commissione internazionale per la protezione del danubio. istituita a seguito della convenzione per la protezione del fiume danubio, firmata dai paesi del danubio a sofia (bulgaria), nel 1994, \u00e8 attiva dal 1998 e si occupa della protezione dell'intero bacino danubiano.\nopec - organizzazione dei paesi esportatori di petrolio (raccoglie i 12 primi produttori mondiali)\nfondo opec per lo sviluppo internazionale (ofid) \u2013 fondato dai paesi produttori di petrolio aderenti all'opec, ha lo scopo di rafforzare la cooperazione fra i membri opec e i paesi in via di sviluppo fornendo allo scopo sostegno finanziario a questi ultimi per il loro sviluppo socioeconomico.\nosce - organizzazione per la sicurezza e la cooperazione in europa; attiva in vienna dal 1995, ha per scopo la promozione della pace, del dialogo politico, della giustizia e della cooperazione in europa\norganizzazioni onu:\niaea \u2013 agenzia internazionale per l'energia atomica, ha lo scopo di promuovere l'uso pacifico dell'energia nucleare, impedendone l'uso per scopi militari. nel 2005 \u00e8 stata insignita del premio nobel per la pace insieme al suo direttore, muhammad al-bar\u0101de\u02bf\u012b\nunido \u2013 organizzazione delle nazioni unite per lo sviluppo industriale\nunodc \u2013 ufficio delle nazioni unite per il controllo della droga e la prevenzione del crimine. fondato per assistere l'onu per indirizzare una risposta coordinata e globale ai problemi di traffico illegale di droghe, abuso di stupefacenti, prevenzione della criminalit\u00e0 e giustizia criminale, terrorismo internazionale e corruzione.\nunhcr \u2013 alto commissariato delle nazioni unite per i rifugiati. \u00e8 specializzato nella gestione dei rifugiati; fornisce loro protezione internazionale ed assistenza materiale e persegue soluzioni durevoli per la loro drammatica condizione. \u00e8 stata insignita due volte del premio nobel per la pace: nel 1954 e nel 1981.\nuncitral \u2013 commissione delle nazioni unite per il diritto commerciale internazionale. promuove la progressiva armonizzazione e unificazione del diritto commerciale internazionale.\nunoosa \u2013 ufficio delle nazioni unite per gli affari dello spazio extra-atmosferico. supervisiona i programmi spaziali dei vari paesi, tiene il registro degli oggetti spaziali lanciati nello spazio. fornisce anche assistenza finanziaria alle nazioni che vogliono creare un programma spaziale in modo pacifico.\nunscear \u2013 comitato scientifico delle nazioni unite per lo studio degli effetti delle radiazioni ionizzanti. ha il compito di determinare il livello e gli effetti dell'esposizione alle radiazioni ionizzanti e di fornire un rapporto all'assemblea generale dell'onu.\nunpa \u2013 amministrazione postale delle nazioni unite. \u00e8 una delle tre sedi autorizzate a emettere francobolli per conto dell'onu (le altre due sono new york e ginevra).\n\n\n== sport ==\nle principali societ\u00e0 calcistiche viennesi, le pi\u00f9 importanti della bundesliga, sono l'austria vienna che gioca nel franz horr stadion e il rapid vienna che gioca nell'allianz stadion. altre compagini calcistiche cittadine sono il wiener sport-club e il first vienna.\nlo stadio principale cittadino, l'ernst happel stadion, ha ospitato alcune gare, tra cui la finale, del campionato europeo di calcio 2008. un altro importante complesso sportivo \u00e8 rappresentato dall'hohe warte stadion, di natura polifunzionale.\nnell'hockey su ghiaccio la citt\u00e0 \u00e8 rappresentata dai vienna capitals, vincitori di un campionato ebel. la squadra femminile delle vienna sabres ha vinto il titolo austriaco per 17 volte, la ewhl per sei volte e la ewhl super cup per tre volte.\nla principale societ\u00e0 di hockey su prato \u00e8 l'hockey club wien, vincitrice di 10 campionati maschili e 3 femminili.\nnel football americano la citt\u00e0 \u00e8 rappresentata dai vienna vikings, che hanno vinto 13 austrian bowl, 12 ladies bowl e 5 eurobowl.\nin citt\u00e0 ha sede la squadra di pallacanestro basketball club vienna vincitrice di alcuni titoli nazionali.\n\n\n== note ==\n\n\n== bibliografia ==\n jean-paul bled, wien. residenz, metropole, hauptstadt, vienna, b\u00f6hlau, 2002, isbn 3-205-99077-3.\n christian brandst\u00e4tter, stadtchronik wien. 2000 jahre in daten, dokumenten und bildern, monaco di baviera-vienna, brandst\u00e4tter, 1986, isbn 3-85447-229-3.\n flavia foradini, i bunker di vienna, in abitare, n. 548, milano, 2/2006,  pp. 87-98, sbn it\\iccu\\rca\\0721446.\n flavia foradini e edoardo conte, i templi incompiuti di hitler (catalogo della mostra omonima), milano, spazio guicciardini, (7 febbraio-13 marzo) 2009, sbn it\\iccu\\lo1\\1237038.\n\n\n== voci correlate ==\naeroporto di vienna\narcidiocesi di vienna\nconcerto di capodanno di vienna\ndistretto di wien-umgebung\ni piccoli cantori di vienna\nkronen zeitung\nstemma di vienna\nuniversit\u00e0 di vienna\nvienna rossa\nvindobona\nwienux\nradex-heraklith industriebeteiligungs ag\n\n\n== altri progetti ==\n\n wikiquote contiene citazioni su vienna\n wikizionario contiene il lemma di dizionario \u00abvienna\u00bb\n wikinotizie contiene notizie di attualit\u00e0 su vienna\n wikimedia commons contiene immagini o altri file su vienna\n wikivoyage contiene informazioni turistiche su vienna\n\n\n== collegamenti esterni ==\n\n(de) sito ufficiale, su wien.gv.at. \n vienna, su treccani.it \u2013 enciclopedie on line, istituto dell'enciclopedia italiana. \n antonio renato toniolo, hans tietze, giuseppe gabetti, karl august rosenthal, roberto paribeni, heinrich kretschmayr, walter maturi, carlo morandi, franco valsecchi, vienna, in enciclopedia italiana, istituto dell'enciclopedia italiana, 1937. \n lucio gambi, pietro maravigna, ludovico geymonat, vienna, in enciclopedia italiana, ii appendice, istituto dell'enciclopedia italiana, 1949. \n bruno nice, adolfo maresca, vienna, in enciclopedia italiana, iii appendice, istituto dell'enciclopedia italiana, 1961. \n vienna, in dizionario di storia, istituto dell'enciclopedia italiana, 2010. \n(it, de, fr) vienna, su hls-dhs-dss.ch, dizionario storico della svizzera. \n(en) lutz holzner, blake ehrlich e roland john hill, vienna, su enciclopedia britannica, encyclop\u00e6dia britannica, inc. \n tuttovienna - tutto (o quasi) sulla capitale austriaca, su tuttovienna.info.\n guida di vienna degli informagiovani, su informagiovani-italia.com.\n guida di vienna in italiano, su inaustria.it."