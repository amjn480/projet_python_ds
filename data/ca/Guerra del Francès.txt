"la guerra del franc\u00e8s (tamb\u00e9 coneguda com a campanya d'espanya, guerra de la independ\u00e8ncia espanyola, o guerra peninsular) fou un conflicte b\u00e8l\u00b7lic entre espanya i el primer imperi franc\u00e8s que s'inici\u00e0 el 1808 amb l'entrada de les tropes napole\u00f2niques, i que conclogu\u00e9 el 1814, amb el retorn de ferran vii d'espanya al poder. fou provocada per la pretensi\u00f3 de napole\u00f3 d'instal\u00b7lar el seu germ\u00e0 josep bonaparte en el tron espanyol despr\u00e9s de les abdicacions de baiona. forma part de les guerres napole\u00f2niques, una s\u00e8rie de guerres iniciada el 1807 en declarar-li fran\u00e7a i espanya la guerra a portugal, tradicional aliat del regne unit. tamb\u00e9 va tenir un important component de guerra civil a nivell espanyol entre afrancesats i patriotes. el conflicte es va desenvolupar en plena crisi de l'antic r\u00e8gim i sobre un complex rerefons de profunds canvis socials i pol\u00edtics impulsats per l'aparici\u00f3 de la identitat nacional espanyola i la influ\u00e8ncia en el camp dels \u00abpatriotes\u00bb d'alguns dels ideals nascuts de la il\u00b7lustraci\u00f3 i la revoluci\u00f3 francesa, paradoxalment difosos per l'elit dels afrancesats.\nen l'an\u00e0lisi dels fets militars, no es pot parlar d'un enfrontament entre els ex\u00e8rcits franc\u00e8s i espanyol, sin\u00f3 que existeix una important pres\u00e8ncia de la guerra de guerrilles, en una dimensi\u00f3 desconeguda fins al moment.\nsegons el tractat de fontainebleau (27 d'octubre de 1807), el primer ministre manuel godoy preveia, de cara a una nova invasi\u00f3 hispanofrancesa de portugal, el suport log\u00edstic necessari al tr\u00e0nsit de les tropes imperials. sota el comandament del general jean-andoche junot, les tropes franceses van entrar a espanya el 18 d'octubre de 1807, creuant el seu territori a tota marxa abans de l'hivern, i van arribar a la frontera amb portugal, el 20 de novembre. no obstant aix\u00f2, els plans de napole\u00f3 anaven m\u00e9s enll\u00e0, i les seues tropes van anar prenent posicions en importants ciutats i places fortes a fi d'enderrocar la casa de borb\u00f3 i suplantar-la per la seua pr\u00f2pia dinastia, conven\u00e7ut de comptar amb el suport popular.\nel ressentiment de la poblaci\u00f3 per les exig\u00e8ncies de manutenci\u00f3 de les tropes estrangeres, que va donar lloc a nombrosos incidents i episodis de viol\u00e8ncia, juntament amb la forta inestabilitat pol\u00edtica sorgida per la querella entre carles iv d'espanya i el seu fill i hereu ferran vii, orquestrada pels francesos, que es va iniciar amb el proc\u00e9s de l'escorial i va culminar amb el mot\u00ed d'aranjuez i l'ascens al poder de ferran vii, va precipitar els esdeveniments que van desembocar en els primers aixecaments al nord d'espanya i l'aixecament del 2 de maig de 1808 a madrid. la difusi\u00f3 de les not\u00edcies de la brutal repressi\u00f3, immortalitzada en les obres de francisco de goya, i de les abdicacions de baiona del 5 i 9 de maig, que van estendre per la geografia espanyola la crida, iniciada a m\u00f3stoles, a enfrontar-se amb les tropes imperials, van decidir la guerra per la via de la pressi\u00f3 popular malgrat l'actitud contr\u00e0ria de la junta de govern designada per ferran vii.\nla guerra es va desenvolupar en diverses fases en les quals tots dos b\u00e0ndols van prendre successivament la iniciativa, i es va destacar per l'aparici\u00f3 del fenomen guerriller que, juntament amb els ex\u00e8rcits regulars aliats dirigits per arthur wellesley, duc de wellington, van provocar el desgast progressiu de les forces bonapartistes. la poblaci\u00f3 civil, que va patir els efectes d'una guerra total, en la qual tant els francesos com els aliats van abusar de la poblaci\u00f3 i dels objectius civils, saquejant i devastant a gran escala i devastant, per exemple, la ind\u00fastria espanyola, considerada una amena\u00e7a per als seus respectius interessos. com el desmantellament de les f\u00e0briques de t\u00e8xtils de seg\u00f2via i \u00e0vila, o la destrucci\u00f3 de la ciutat de sant sebasti\u00e0. els primers \u00e8xits de les forces espanyoles a la primavera i a l'estiu de 1808, amb la batalla del bruc, la resist\u00e8ncia de saragossa i val\u00e8ncia i, en particular, la sonada vict\u00f2ria de bail\u00e9n, van provocar l'evacuaci\u00f3 de portugal i la retirada francesa al nord de l'ebre, seguida a la tardor de 1808 per l'entrada de la gran arm\u00e9e, encap\u00e7alada pel mateix napole\u00f3, que va culminar el m\u00e0xim desplegament franc\u00e8s fins a mitjan 1812. la retirada d'efectius amb destinaci\u00f3 a la campanya de r\u00fassia va ser aprofitada pels aliats per reprendre la iniciativa a partir de la seva vict\u00f2ria en la batalla dels arapiles (22 de juliol de 1812) i, contrarestant l'ofensiva francesa, avan\u00e7ar al llarg de 1813 fins als pirineus, derrotant els francesos en les batalles de vit\u00f2ria (21 de juny) i sant marcial (31 d'agost). el tractat de valen\u00e7ay (11 de desembre de 1813) va restaurar a ferran vii i deixava a espanya lliure de la pres\u00e8ncia estrangera, per\u00f2 no va evitar la invasi\u00f3 del territori franc\u00e8s, sent la batalla de tolosa de llenguadoc (10 d'abril de 1814), l'\u00faltim enfrontament de la guerra. referint-se a la guerra d'independ\u00e8ncia espanyola, napole\u00f3 i, en el seu exili, va declarar:\n\nen el terreny socioecon\u00f2mic, la guerra va costar a espanya una p\u00e8rdua neta de poblaci\u00f3 d'entre 215.000 i 375.000 habitants, que no va poder compensar-se malgrat els elevats \u00edndexs de natalitat propis de l'\u00e8poca, per causa directa de la viol\u00e8ncia i les fams de 1812, i que es va afegir a la crisi arrossegada des de les epid\u00e8mies de malalties i la fam de 1808, resultant en un balan\u00e7 de descens demogr\u00e0fic de 560.000 a 885.000 persones, del 6 al 10% de la poblaci\u00f3 ponderada a partir del cens de 1787, que va afectar especialment a catalunya, extremadura i andalusia. a l'alteraci\u00f3 social i la destrucci\u00f3 d'infraestructures, ind\u00fastria i agricultura es va sumar la fallida de l'estat i la p\u00e8rdua d'una part important del patrimoni cultural.\na la devastaci\u00f3 humana i material es va sumar la feblesa internacional d'espanya, privada del seu poder naval i exclosa dels grans temes tractats en el congr\u00e9s de viena, on es va dibuixar el posterior panorama geopol\u00edtic d'europa. a l'altre costat de l'atl\u00e0ntic, l'am\u00e8rica espanyola obtindria la seva independ\u00e8ncia despr\u00e9s de la guerra d'independ\u00e8ncia hispanoamericana. en el pla pol\u00edtic intern, el conflicte va forjar la identitat nacional espanyola i va obrir les portes al constitucionalisme, concretat en les primeres constitucions de l'estat espanyol, l'estatut bonapartista de baiona i la constituci\u00f3 de cadis. no obstant aix\u00f2, tamb\u00e9 va donar inici a una era de guerres civils entre els partidaris de l'absolutisme i els del liberalisme, anomenades guerres carlines, que s'estendrien a tot el segle xix i que marcarien l'esdevenir d'espanya.\n\n\n== antecedents: pol\u00edtica exterior i crisi de la monarquia espanyola (1800\u20131808) ==\nel 1806 a berl\u00edn, napole\u00f3 va declarar el bloqueig continental, prohibint als brit\u00e0nics les importacions de l'europa continental, romanent dos pa\u00efsos neutrals, su\u00e8cia i el regne de portugal. despr\u00e9s de la signatura del tractat de tilsit el 1807 amb alexandre i de r\u00fassia, napole\u00f3 va decidir atacar els ports portuguesos.\nel 27 d'octubre, el regne d'espanya i el primer imperi franc\u00e8s van signar el tractat de fontainebleau, pel qual es repartiria portugal en tres regnes: el nou regne de la lusitania nord, l'algarve (incloent-hi l'alentejo), i la resta com el regne de portugal. el novembre, despr\u00e9s del rebuig del pr\u00edncep joan a participar en el bloqueig continental, napole\u00f3 va enviar l'ex\u00e8rcit de jean-andoche junot per envair portugal, mentre el general pierre dupont de l'\u00e9tang anava en direcci\u00f3 a cadis i el mariscal nicolas jean de dieu soult cap a la corunya.\nl'ex\u00e8rcit portugu\u00e8s estava posicionat per defensar els ports mar\u00edtims contra una invasi\u00f3 anglesa, i d'aquesta manera, lisboa va caure l'1 de desembre, i el 29 de desembre de 1807 la reina maria i i el pr\u00edncep joan, el regent, van fugir a rio de janeiro amb tota la cort i van establir-hi la nova capital.\n\n\n=== alian\u00e7a hispanofrancesa i guerres contra la gran bretanya ===\nel tractat de sant ildefons de 1796, signat entre la convenci\u00f3 nacional francesa i carles iv d'espanya, representat pel favorit i primer ministre manuel godoy, aix\u00ed com el tractat d'aranjuez de 1801 amb el consolat de napole\u00f3 bonaparte, van restablir l'alian\u00e7a tradicional que des de la proclamaci\u00f3 de felip v d'espanya havia regit les relacions entre la corona espanyola i la de fran\u00e7a, portant-les durant el segle xviii, en la disputa d'interessos econ\u00f2mics i colonials, a una s\u00e8rie de successius enfrontaments armats amb l'imperi brit\u00e0nic.\nal maig de 1802, quan napole\u00f3 va decidir for\u00e7ar la neutralitat de portugal que es resistia a trencar com a aliat de la corona brit\u00e0nica, l'ex\u00e8rcit espanyol va intervenir a portugal provocant l'ef\u00edmera guerra de les taronges. aquest conflicte va rebre aquest nom a causa de la branca de taronges que godoy va enviar a la reina quan assetjava la ciutat d'elvas, que va posar de manifest la falta de resoluci\u00f3 de la cort espanyola. des de 1803, espanya va ajudar econ\u00f2micament i va posar a disposici\u00f3 la seva armada per a la guerra naval contra els brit\u00e0nics, que culminaria a l'octubre de 1805 en la batalla de trafalgar.\nla gravetat de la derrota hispano-francesa de trafalgar no va tenir les mateixes repercussions a espanya i fran\u00e7a. napole\u00f3, proclamat ja el 1804 empereur des fran\u00e7ais, va haver de renunciar, llavors, a la invasi\u00f3 immediata per via mar\u00edtima de la gran bretanya, per\u00f2 va poder equilibrar la seva posici\u00f3 amb els triomfs militars successius a austerlitz, tamb\u00e9 anomenada batalla dels tres emperadors el 2 de desembre de 1805, i de jena el 14 d'octubre de 1806, aconseguint acords de pau amb austr\u00edacs, russos i prussians. no obstant aix\u00f2, a espanya, la destrucci\u00f3 de l'armada va agreujar la crisi econ\u00f2mica al no permetre les comunicacions amb les col\u00f2nies americanes, mentre que augmentava el recel cap a la pol\u00edtica d'alian\u00e7a.\n\n\n=== el bloqueig continental ===\nel frac\u00e0s de les negociacions amb el govern brit\u00e0nic del primer ministre lord grenville va induir napole\u00f3 a rellan\u00e7ar amb el decret de berl\u00edn del 21 de novembre de 1806 l'enfrontament directe amb els brit\u00e0nics mitjan\u00e7ant la pr\u00e0ctica de la guerra econ\u00f2mica total del bloqueig continental, que ja es venia aplicant de facto despr\u00e9s de l'augment de les taxes duaneres, el tancament dels ports del nord de fran\u00e7a i de les desembocadures del riu elba i el weser a la primavera de 1806.\nla pol\u00edtica del bloqueig va orientar l'inter\u00e8s de napole\u00f3 cap a la pen\u00ednsula ib\u00e8rica i el mediterrani occidental, incrementant la pressi\u00f3 sobre la cort de portugal, a la qual se li va advertir perqu\u00e8 adopt\u00e9s mesures per al tancament del comer\u00e7 amb els brit\u00e0nics des dels seus ports, aix\u00ed com la confiscaci\u00f3 dels b\u00e9ns i bloqueig dels residents al pa\u00eds. davant la inacci\u00f3 portuguesa, a l'agost de 1807 napole\u00f3 va encarregar a jean-andoche junot l'organitzaci\u00f3 en baiona del cos d'observaci\u00f3 de la gironda amb una for\u00e7a d'uns 30.000 soldats, i reprenent la f\u00f3rmula de 1801 per for\u00e7ar a acceptar el bloqueig als portuguesos, va reclamar el suport de la cort espanyola que, a aquest efecte, va enviar a trav\u00e9s del comte de camp alange un ultim\u00e0tum al govern portugu\u00e8s el 12 d'agost de 1807. a partir del 25 de setembre de 1807, els portuguesos van expulsar els navilis anglesos per\u00f2, anteriorment notificats que el govern brit\u00e0nic no permetria cap acte hostil contra els seus ciutadans a portugal, no es va realitzar cap acci\u00f3 en aquest sentit.\nel 18 d'octubre de 1807, junot travessa la frontera acompanyat de tres divisions espanyoles i pocs dies despr\u00e9s, el 27 d'octubre, el representant de godoy signa el tractat de fontainebleau, en el qual s'estipula la invasi\u00f3 militar conjunta, la cessi\u00f3 a la corona dels nous regnes de lusit\u00e0nia i algarves, aix\u00ed com el repartiment de les col\u00f2nies. el dia 30 junot va entrar a lisboa amb uns 1.500 homes esgotats de la marxa mentre el gruix de l'ex\u00e8rcit va arribar els dies seg\u00fcents. no hi va haver resist\u00e8ncia a la invasi\u00f3 per\u00f2 la fam\u00edlia reial va refugiar-se a brasil.\n\n\n=== conseq\u00fc\u00e8ncies de les guerres: crisi econ\u00f2mica ===\n\n\n=== desprestigi pol\u00edtic de la monarquia espanyola: successos de l'escorial i aranjuez ===\na la fi de 1807, napole\u00f3 va decidir que la monarquia de carles iv, aliada per\u00f2 independent, era ja de molt escassa utilitat i que seria molt m\u00e9s convenient per als seus designis la creaci\u00f3 d'un estat sat\u00e8l\u00b7lit, situaci\u00f3 a la qual s'arribaria per un c\u00famul de circumst\u00e0ncies que resumeix l'historiador jean aymes:\n\nla pres\u00e8ncia de tropes franceses a espanya en virtut del tractat de fontainebleau s'havia anat fent amena\u00e7adora a mesura que anaven ocupant (sense cap suport del tractat) diverses localitats espanyoles, com burgos, salamanca, pamplona, sant sebasti\u00e0, barcelona o figueres. el total de soldats francesos acantonats a espanya ascendia a uns 65.000, que controlaven no nom\u00e9s les comunicacions amb portugal, sin\u00f3 tamb\u00e9 amb madrid i la frontera francesa.\nla pres\u00e8ncia d'aquestes tropes va acabar per alarmar a godoy. al mar\u00e7 de 1808, tement-se el pitjor, la fam\u00edlia reial es va retirar al palau reial d'aranjuez per, en cas de necessitat, seguir cam\u00ed cap al sud, cap a sevilla i embarcar-se cap a am\u00e8rica, com ja havia fet joan vi de portugal.\nel 17 de mar\u00e7 de 1808, despr\u00e9s de c\u00f3rrer pels carrers d'aranjuez el rumor del viatge dels reis, la multitud, dirigida per membres del partit de ferran, nobles propers al pr\u00edncep d'ast\u00faries, s'amuntega enfront del palau reial d'aranjuez i assalta el palau de godoy, cremant tots els seus estris. el dia 19, al mat\u00ed, godoy \u00e9s amagat entre estores del seu palau i traslladat fins a la caserna, enmig d'una pluja de cops. davant d'aquesta situaci\u00f3 i el temor d'un linxament, interv\u00e9 el pr\u00edncep ferran, veritable amo de la situaci\u00f3, en el qual abdica el seu pare carles iv al migdia d'aquest mateix dia, convertint-se en el nou rei ferran vii.\naprofitant els successos derivats del mot\u00ed d'aranjuez i el fet que tropes franceses al comandament de murat havien ja ocupat el nord d'espanya (emparant-se en el tractat de fontainebleau), napole\u00f3 va for\u00e7ar la cessi\u00f3 de la corona espanyola al seu germ\u00e0, josep bonaparte, com josep i a les abdicacions de baiona.\n\n\n== desenvolupament de la guerra ==\n\n\n=== la invasi\u00f3 per sorpresa ===\nles primeres tropes franceses entren a espanya per catalunya el 10 de febrer de 1808, comandades pel general guillaume philibert duhesme. posteriorment entrarien les tropes de joseph chabran, que ocupen el castell de sant ferran de figueres, honor\u00e9 charles reille i laurent gouvion saint-cyr. el 13 de febrer de 1808, les tropes de duhesme i giuseppe lechi entren a barcelona, amb 5.427 homes i 1.830 cavalls. te\u00f2ricament havien de romandre tres dies a la ciutat, fent parada de cam\u00ed a la seva destinaci\u00f3 final, cadis, per\u00f2 el 29 de febrer els francesos ocupaven per sorpresa la ciutadella i el castell de montju\u00efc.\nl'abril de 1808 napole\u00f3 despr\u00e9s d'aconseguir l'abdicaci\u00f3 de carles iv i ferran vii a baiona, va nomenar rei el seu germ\u00e0 josep i bonaparte.\n\n\n=== aixecament contra els francesos ===\n\nl'aixecament contra els francesos va partir de les classes populars i dels notables locals. va comen\u00e7ar com una s\u00e8rie de motins espontanis, per\u00f2 la seva reiteraci\u00f3 i la seva r\u00e0pida expansi\u00f3 per tota espanya permeten entreveure cert grau d'inducci\u00f3 o, si m\u00e9s no, de coordinaci\u00f3. \u00e9s probable que el detonant fos la pressi\u00f3 de les tropes d'ocupaci\u00f3 sobre la poblaci\u00f3 civil, l'obligaci\u00f3 de mantenir a un ex\u00e8rcit depredador d'aliments i b\u00e9ns de consum b\u00e0sic, sobretot quan espanya havia travessat recentment per un cicle de fams i males collites. ja a l'abril va haver-hi revoltes en ciutats com lle\u00f3 o burgos, si b\u00e9, despr\u00e9s de l'aixecament de madrid, el 2 de maig de 1808, les accions contra els ocupants es van propagar per tota espanya. la difusi\u00f3 de les not\u00edcies sobre la repressi\u00f3 exercida per l'ex\u00e8rcit invasor a madrid i a altres localitats va encoratjar la insurrecci\u00f3. aix\u00ed mateix, la revolta va tenir certa continu\u00eftat amb el mot\u00ed d'aranjuez, que va derrocar a godoy al mar\u00e7 de 1808: els qui llavors havien combatut l'alian\u00e7a contra napole\u00f3 es van unir de nou contra l'ex\u00e8rcit del nord. un sector majoritari de l'esgl\u00e9sia, que considerava en perill la religi\u00f3 i la tradici\u00f3 davant l'onada secularitzadora provinent de fran\u00e7a, va viure l'aixecament com una croada. el baix clergat va ser un efica\u00e7 agent mobilitzador: la seva agitaci\u00f3 i les seves proclames van resultar crucials per transformar una s\u00e8rie de revoltes a\u00efllades en una escomesa general contra els francesos que es va estendre amb for\u00e7a en mitjans populars.\namb gran part d'espanya en rebel\u00b7li\u00f3 oberta, napole\u00f3 bonaparte va establir el comandament a baiona per reorganitzar les seves forces i corregir la situaci\u00f3, creient que un desplegament r\u00e0pid de les forces acovardiria els insurgents i consolidaria r\u00e0pidament el seu control d'espanya, i va enviar una s\u00e8rie de columnes que volien escanyar a la rebel\u00b7li\u00f3 prenent i pacificant les principals ciutats d'espanya: des de madrid jean baptiste bessi\u00e8res va dirigir-se a castella la vella amb 25.000 homes i va enviar un destacament a arag\u00f3, amb l'objectiu de capturar santander i saragossa; jeannot de moncey va marxar cap a val\u00e8ncia amb 9.000 homes i guillaume philibert duhesme amb 12.710 tropes cap a catalunya, posant setge a girona. finalment, pierre-antoine dupont conduiria 13.000 homes al sud cap a sevilla i el port de cadis, que resguardava la flota de fran\u00e7ois rosilly de la royal navy. joseph chabran del cos d'observaci\u00f3 dels pirineus orientals del general duhesme amb 800 genets i quinze peces d'artilleria passant per tarragona i s'havia d'establir a tortosa, a la mateixa dist\u00e0ncia de val\u00e8ncia i saragossa. despr\u00e9s del frac\u00e0s de l'assalt, moncey va decidir abandonar l'expedici\u00f3 a val\u00e8ncia, i tornar cap a madrid pel cam\u00ed d'almansa.\n\n\n=== primers combats ===\narreu de catalunya comen\u00e7aren enfrontaments locals: crema de paper segellat a manresa, o la constituci\u00f3 de la junta de govern i defensa a lleida. el 6 i 14 de juny es donen els primers incidents b\u00e8l\u00b7lics importants a la batalla del bruc, primeres vict\u00f2ries sobre els ex\u00e8rcits napole\u00f2nics. les tropes franceses s\u00f3n derrotades a la batalla de bail\u00e8n el juliol i inicien el bloqueig de barcelona, que \u00e9s respost per les forces de laurent gouvion saint-cyr que es trobaven a l'empord\u00e0 per prendre girona, fracassant en dues ocasions, el juny i juliol. els 9.000 presoners de bail\u00e8n foren traslladats a l'illa de cabrera, on restaren en p\u00e8ssimes condicions.\namb el suport financer de nathan mayer rothschild, arthur wellesley fou nomenat cap de la for\u00e7a expedicion\u00e0ria a portugal i va derrotar jean-andoche junot a la batalla de roli\u00e7a i a la batalla de vimeiro l'agost de 1808, i la resultant convenci\u00f3 de sintra acordada per hew whitefoord dalrymple estipulava que l'ex\u00e8rcit brit\u00e0nic transportaria el franc\u00e8s fora de lisboa. la derrota francesa a la batalla de bail\u00e9n i les derrotes a portugal, i la reorganitzaci\u00f3 dels ex\u00e8rcits espanyols que planejaven l'atac de madrid, que consistien en l'ex\u00e8rcit del general joaqu\u00edn blake a la costa nord, l'ex\u00e8rcit del general francisco javier casta\u00f1os al voltant de tudela, l'ex\u00e8rcit del general jos\u00e9 rebolledo de palafox al voltant de saragossa, i l'ex\u00e8rcit d'extremadura van for\u00e7ar el rei josep i bonaparte a abandonar madrid i retirar tot l'ex\u00e8rcit m\u00e9s enll\u00e0 de l'ebre.napole\u00f3 va decidir resoldre directament els problemes militars de la pen\u00ednsula ib\u00e8rica, creuant la frontera el 4 de novembre amb 200.000 homes decidit a la reconquesta de madrid, i la derrota de l'exercit angl\u00e8s. els espanyols van ser incapa\u00e7os d'expulsar els francesos per la seva derrota a la batalla de tudela el 23 de novembre i els francesos avan\u00e7aren de nou sobre madrid derrotant pocs dies despr\u00e9s als espanyols en la batalla de somosierra, entrant a la capital i publicant els decrets de chamart\u00edn de 4 de desembre de 1808 que abolien les institucions de l'antic r\u00e8gim.soult rep ordres de l'emperador de perseguir i derrotar l'ex\u00e8rcit angl\u00e8s del general moore, que ha de reembarcar durant la batalla de la corunya. saragossa qued\u00e0 assetjada, saint-cyr derrot\u00e0 les tropes de joan miquel de vives i feliu a la batalla de llinars i entren a la capital de catalunya el 17 de desembre de 1808.\nl'any 1809, soult envaeix de nou portugal i pren porto, per\u00f2 \u00e9s a\u00efllat per l'estrat\u00e8gia de contenci\u00f3 emprada pel general francisco da silveira. m\u00e9s preocupat per mirar d'aconseguir el tron de portugal no aten els consells dels seus oficials. trobant-se a\u00efllat \u00e9s derrotat en la segona batalla de porto per arthur wellesley de wellington, iniciant una retirada, desastrosa, per les muntanyes perseguit per william carr beresford i silveira, mentre wellington avan\u00e7a cap a madrid, derrotant de nou els francesos a la batalla de talavera el 1809, retirant-se de nou a portugal mentre els francesos ocupaven la pen\u00ednsula fins al guadiana.amb el front estabilitzat fins a la batalla de valls, el 25 de febrer de 1809, la derrota espanyola permet que el 26 de febrer les tropes franceses entrin a reus, i la mort de teodoro reding feu que antonio malet de coupigny prengu\u00e9s el comandament de l'ex\u00e8rcit espanyol a catalunya interinament. immediatament despr\u00e9s, girona, la defensa de la qual fou dirigida pel general \u00e1lvarez de castro, assetjada per saint-cyr entre maig i desembre de 1809. el 10 de desembre girona capitulava davant el nou cap de les tropes franceses, el mariscal charles pierre fran\u00e7ois augereau, duc de castiglione.\n\n\n=== la guerra s'estanca ===\ndespr\u00e9s de la sortida de napole\u00f3 de la pen\u00ednsula el gener de 1809, els espanyols van llan\u00e7ar una s\u00e8rie de violents contraatacs, buscant de totes totes la batalla decisiva. es van aconseguir algunes petites vict\u00f2ries en batalles campals per\u00f2 les derrotes van ser molt m\u00e9s nombroses fins a la cat\u00e0strofe definitiva a la batalla d'oca\u00f1a i pocs dies despr\u00e9s a la batalla d'alba de tormes que van deixar espanya oberta a la dominaci\u00f3 francesa.amb la derrota d'\u00e0ustria a la cinquena coalici\u00f3 i la signatura de la pau de sch\u00f6nbrunn, napole\u00f3 pogu\u00e9 destinar m\u00e9s tropes a la guerra peninsular. l'abril de 1810, s'inicia el setge de lleida, defensada pel general juan garcia conde i amb el suport de les divisions del general o'donnell. aquell any, l'activitat guerrillera comen\u00e7a a prendre for\u00e7a import\u00e0ncia i una nova invasi\u00f3 de portugal fracassa a la batalla de bu\u00e7aco.\nel gener de 1811 es pren tortosa. cap a final de juny de 1811, cau tarragona, despr\u00e9s d'un setge terrible i que el marqu\u00e8s de campoverde abandon\u00e9s la ciutat amb l'excusa d'anar a cercar m\u00e9s tropes per defensar la ciutat, ordre que popularment es creu que mai es va donar, pel que assumeix el comandament el general juan sen\u00e9n de contreras, que esperava l'arribada per mar dels refor\u00e7os del coronel brit\u00e0nic john skerret, per\u00f2 en arribar aquest, per covardia, es va negar a intervenir en veure la situaci\u00f3 de la pla\u00e7a, i els francesos reconquereixen el 19 d'agost (diada de sant mag\u00ed a tarragona) el castell de sant ferran, que el ter\u00e7 dels miquelets havia pres l'11 d'abril. per la fi de 1811 es pot considerar que catalunya \u00e9s totalment ocupada pels francesos. a l'inici de 1812, es procedeix a l'annexi\u00f3 de catalunya dins l'imperi napole\u00f2nic, dividida administrativament en els departaments del ter, de montserrat, del segre i de l'ebre.\n\n\n=== el canvi de tend\u00e8ncia ===\na mitjans de 1812 el decurs dels esdeveniments militars s\u00f3n desfavorables als francesos. a escala europea, napole\u00f3 pateix fortes derrotes a r\u00fassia, i wellington al comandament de les tropes aliades (espanyoles, angleses i portugueses) comen\u00e7a a obtenir vict\u00f2ries a la pen\u00ednsula, concretament amb la vict\u00f2ria a la batalla de los arapiles (salamanca) que va marcar l'inici de la retirada francesa. les corts de cadis van proclamar el 19 de mar\u00e7 de 1812 la constituci\u00f3 espanyola de 1812, de car\u00e0cter liberal. el general luis de lacy \u00e9s designat per la reg\u00e8ncia nou capit\u00e0 general de catalunya, i les corts reemplacen lacy per copons el febrer de 1813.\n\n\n=== la vict\u00f2ria aliada ===\nles derrotes de les tropes franceses van motivar que josep i abandon\u00e9s madrid el mar\u00e7 de 1813 iniciant la davallada del domini franc\u00e8s a la pen\u00ednsula. despr\u00e9s de la batalla de vit\u00f2ria, les forces aliades es van reagrupar i van ocupar sant sebasti\u00e0 i pamplona. el desembre es va iniciar la invasi\u00f3 des de les bases del pa\u00eds basc del nord, i per a la seva defensa, napole\u00f3 bonaparte va enviar nicolas jean de dieu soult des del front alemany. en aquesta campanya soult demostra el seu talent com a general, malgrat que fou ven\u00e7ut repetidament per les tropes comandades per arthur wellesley de wellington. les seves \u00faltimes ofensives a espanya s\u00f3n rebutjades per wellington en la batalla de sorauren i pel general manuel alberto freire andrade armijo a la batalla de san marcial.amb la signatura del tractat de valen\u00e7ay, l'11 de desembre de 1813, la corona espanyola tornava a ferran vii, que el 7 de mar\u00e7 de 1814 ja fou autoritzat a tornar a espanya, i el seu retorn el va fer el dia 22 de mar\u00e7 de 1814.l'ex\u00e8rcit de soult \u00e9s perseguit pels aliats dins de fran\u00e7a, on lliura les batalles del riu nivelle, nive i ort\u00e8s, abans de batre's amb wellington en una sagnant batalla final a tolosa el 1814.a catalunya, les tropes de louis-gabriel suchet, vingudes des de val\u00e8ncia, restarien fins al final del conflicte. es mantindria a barcelona i marxaria ordenadament cap a fran\u00e7a instal\u00b7lant-se primer a girona i despr\u00e9s a la l\u00ednia del riu fluvi\u00e0. el general habert va mantenir el domini de barcelona fins despr\u00e9s de la caiguda de napole\u00f3. finalment, el 28 de maig de 1814, barcelona \u00e9s deslliurada dels francesos. catalunya \u00e9s la zona de la pen\u00ednsula ocupada m\u00e9s temps, per\u00f2 sense estar-ho mai del tot. les tropes franceses dominaven viles i ciutats, per\u00f2 no les zones rurals, cosa que fou un constant desgast per a les tropes napole\u00f2niques.\n\n\n=== retorn del rei ===\nal retorn de ferran vii, un grup de diputats absolutistes li van presentar el manifest dels perses, en qu\u00e8 li aconsellaven la restituci\u00f3 del sistema absolutista i la derogaci\u00f3 de la constituci\u00f3 elaborada a les corts de c\u00e0dis el 1812.\n\n\n== aspectes de la guerra ==\n\n\n=== el fenomen de la guerra de \u00abguerrilles\u00bb o la petite guerre ===\nsense un ex\u00e8rcit digne d'aquest nom amb el qual combatre els francesos, els espanyols de les zones ocupades utilitzen com a m\u00e8tode de lluita la guerra de guerrilles, com a \u00fanica manera de desgastar i destorbar l'esfor\u00e7 de guerra franc\u00e8s. es tracta del que avui es denomina guerra asim\u00e8trica, en la qual grups de poca gent, coneixedors del terreny que trepitgen, fustiguen amb r\u00e0pids cops de m\u00e0 a les tropes enemigues, per dissoldre's immediatament i desapar\u00e8ixer a les muntanyes.\n\ncom a conseq\u00fc\u00e8ncia d'aquestes t\u00e0ctiques, el domini franc\u00e8s no passa de les ciutats, quedant el camp sota el control de les partides guerrilleres de l\u00edders com francisco chaleco, vicente moreno baptista, espoz i mina, jer\u00f3nimo merino, juli\u00e1n s\u00e1nchez, el charro, gaspar de j\u00e1uregui o juan mart\u00edn el empecinado. el mateix napole\u00f3 reconeix aquesta inestabilitat quan, en contra dels desitjos del seu germ\u00e0, te\u00f2ric rei d'espanya, posa sota govern militar (franc\u00e8s) els territoris a partir del marge esquerre de l'ebre, en una sort de nova marca hisp\u00e0nica.\nla guerra a espanya tindr\u00e0 importants repercussions en l'esfor\u00e7 de guerra de napole\u00f3. un aparent passeig militar s'havia transformat en un entrebanc que absorbia uns contingents elevats, preciosos per a la seva campanya contra r\u00fassia. la situaci\u00f3 era, en qualsevol cas, tan inestable que qualsevol retirada de tropes podia conduir al desastre, com efectivament va oc\u00f3rrer al juliol de 1812. en aquesta data, wellington, al capdavant d'un ex\u00e8rcit angloportugu\u00e8s i operant des de portugal, va derrotar els francesos primer a ciudad rodrigo i despr\u00e9s als arapiles, expulsant-los de l'oest i amena\u00e7ant madrid: jos\u00e9 bonaparte es va retirar a val\u00e8ncia. si b\u00e9 els francesos van contraatacar i el rei va poder entrar de nou a madrid al novembre, una nova retirada de tropes per part de napole\u00f3 despr\u00e9s de la seva catastr\u00f2fica campanya de r\u00fassia al comen\u00e7ament de 1813 va permetre a les tropes aliades expulsar ja definitivament a jos\u00e9 bonaparte de madrid i derrotar els francesos a vit\u00f2ria i san marcial. al mateix temps napole\u00f3 es va afanyar a defensar la seva frontera fins a poder negociar amb ferran vii una sortida. a canvi de la seva neutralitat en el que quedava de guerra, aquell va recuperar la seva corona (comen\u00e7aments de 1814) i va pactar la pau amb fran\u00e7a, permetent aix\u00ed a l'emperador protegir el seu flanc sud. ni els desigs dels espanyols, veritables protagonistes de l'alliberament, ni els interessos dels afrancesats que havien seguit a l'exili al rei josep, van ser tinguts en compte.\n\n\n== conseq\u00fc\u00e8ncies ==\nla signatura del tractat de valen\u00e7ay pel qual es restitu\u00efa en el tron a ferran vii, el desitjat, com a monarca absolut, va ser el comen\u00e7ament d'un temps de desil\u00b7lusions per tots aquells que, com els diputats reunits a les corts de cadis, havien cregut que la lluita contra els francesos era el comen\u00e7ament de la revoluci\u00f3 espanyola i tamb\u00e9 l'inici de la guerra d'independ\u00e8ncia hispanoamericana.\nd'altra banda, les conseq\u00fc\u00e8ncies materials de la guerra van ser desastroses per a espanya. a la gran quantitat de morts i la destrucci\u00f3 de pobles i ciutats es van unir la rampinya de molts francesos i tamb\u00e9 dels anglesos, la deslleialtat dels quals pot veure's exemplificada en el bombardeig, ordenat per wellington, de la ind\u00fastria t\u00e8xtil de b\u00e9jar, que era competidora de l'anglesa, o en la destrucci\u00f3 de la reial f\u00e0brica de porcellana del buen retiro a madrid, quan ja els francesos havien evacuat la ciutat.\nva ser una guerra llarga i destructora: fran\u00e7a va perdre uns 200.000 homes i espanya entre 300.000 i 500.000. a m\u00e9s, la guerra va resultar molt costosa. els ex\u00e8rcits contendents i les guerrilles es van aprovisionar sobre el terreny mitjan\u00e7ant requises. la devastaci\u00f3 i els robatoris van delmar la producci\u00f3 agr\u00e0ria, mentre que els camperols no es van animar a conrear per la incertesa. les collites de 1811 i 1812 van ser dolentes i escasses. la falta de subsist\u00e8ncia va estendre la gana i va provocar una intensa crisi de mortaldat el 1812. no nom\u00e9s va caure la producci\u00f3 agr\u00edcola, va haver-hi ind\u00fastries que gaireb\u00e9 van desapar\u00e8ixer com la t\u00e8xtil llanera de castella, ja que els ramats d'ovelles merines van servir per alimentar les tropes. el transport de mercaderies es va paralitzar, perqu\u00e8 els bous, muls, cavalls i altres animals de tir van ser confiscats pels militars. finalment, la guerra va generar un fort d\u00e8ficit en les finances p\u00fabliques: el 1815 el deute estatal superava els 12.000 milions de rals, xifra vint vegades superior als ingressos anuals ordinaris.\n\n\n== departaments de catalunya ==\nper decret de napole\u00f3 de 26 de gener de 1812 fins al final de la guerra el maig de 1814, catalunya va quedar incorporada a l'imperi franc\u00e8s. es va dividir el territori en quatre departaments a la francesa:\n\ndepartament del ter, capital girona.\ndepartament del segre, capital puigcerd\u00e0. incl\u00f2s el principat d'andorra i exclosa la vall d'aran, incorporada al departament de l'alta garona.\ndepartament de montserrat, capital barcelona.\ndepartament de les boques de l'ebre, capital lleida. inclosos els municipis de fraga i mequinensa.\n\n\n== refer\u00e8ncies ==\n\n\n== vegeu tamb\u00e9 ==\nafrancesat\ntimbaler del bruc\nregiment ult\u00f2nia\nbloqueig de barcelona\nhist\u00f2ria militar de catalunya\ndeltebre i\ncastell d'alburquerque\n\n\n== bibliografia ==\nantonio moliner prada (ed), josep alavedra bosch, esteban canales gili, andr\u00e9s cassiniello p\u00e9rez, emilio de diego garc\u00eda, alicia lasparra rodr\u00edguez, juan l\u00f3pez tabar, francisco miranda rubio, maties ramisa verdaguer, marion reder gadow, mar\u00eda gemma rub\u00ed casals, llu\u00eds ferran toledano, joaqu\u00edn varela suanzes-carpegna, antonio ventura pires: la guerra de la independencia en espa\u00f1a, 1808\u20131814. nabla ediciones 2007 isbn 978-84-935926-2-2.\naymes, jean-ren\u00e9: la guerra de la independencia en espa\u00f1a (1808\u20131814). madrid: siglo xxi de espa\u00f1a editores, 2008. (6\u00aa ed.) isbn 978-84-323-1335-6.\nconde de toreno: historia del levantamiento, guerra y revoluci\u00f3n de espa\u00f1a. par\u00eds, 1851.\ndeulonder, xavier: la guerra peninsular o guerra del franc\u00e8s (1807-1814) barcelona, llibres de l'\u00edndex:2019 isbn 9788479481704\ndiego garc\u00eda, emilio de: espa\u00f1a, el infierno de napole\u00f3n. madrid, 2008 isbn 978-84-9734-691-7\nduby, georges (2003). \u00abla reprise de la guerre avec l'angleterre et la marche \u00e0 la guerre g\u00e9n\u00e9rale (1803\u20131805)\u00bb. histoire de la france, des origines \u00e0 nos jours. par\u00eds: larousse. isbn 2-03-575200-0.\nfarias, rafael: memorias de la guerra de la independencia escritas por soldados franceses. madrid, 1920.\nfletcher, ian: en el infierno antes del amanecer. asedio y asalto a la fortaleza de badajoz. badajoz, 4 gatos, 2007. isbn 84-611-6180-7.\nfraser, ronald (2006). la maldita guerra de espa\u00f1a. historia social de la guerra de la independencia 1808\u20131814. barcelona: cr\u00edtica. isbn 84-8432-728-0.\ngarc\u00eda de cort\u00e1zar, fernando, y gonz\u00e1lez vesga, jos\u00e9 manuel, breve historia de espa\u00f1a, isbn 84-206-0666-9.\nlargo mart\u00edn, miguel \u00e1ngel; la estrella de comenz\u00f3 a brillar en fuenteguinaldo. castilla ediciones, valladolid 2011. isbn 978-84-96186-75-0.\nmalye, fran\u00e7oise (2007). napole\u00f3n y la locura espa\u00f1ola. madrid: editorial edaf. isbn 978-84-414-2038-0.\nol\u00f3riz, hermilio de: navarra en la guerra de la independencia. biograf\u00eda del guerrillero d. francisco (espoz y mina) (sic). pamplona, 1910.\nvicente, antonio pedro (2005). \u00abportugal en 1808: otro escenario de la guerra peninsular\u00bb. revista de historia militar (instituto de historia y cultura militar, ministerio de defensa). www.ejercito.mde.es.\nsanchez arreseigor, juan jos\u00e9; vascos contra napole\u00f3n. actas, madrid 2010. isbn 978-84-9739-099-6.\nmalye, fran\u00e7oise (2007). napole\u00f3n y la locura espa\u00f1ola. madrid: editorial edaf. isbn 978-84-414-2038-0.\nrodr\u00edguez espinosa, m. (2011) \"c\u00e1diz, la ciudad cosmopolita y la traducci\u00f3n durante la guerra de la independencia\", en j.j. zaro (ed.) la traducci\u00f3n como actividad editorial en la andaluc\u00eda del siglo xix. sevilla: alfar. colecci\u00f3n: alfar universidad, 174, p\u00e1gs. 27-56. isbn 978-84-7898-379-7.\nwellington, arthur wellesley; gurwood, john. the dispatches of field marshal the duke of wellington, during his various campaigns in india, denmark, portugal, spain, the low countries, and france (en angl\u00e8s). vol.3.  parker, furnivall, and parker, 1844. \n\n\n== enlla\u00e7os externs ==\nen gu\u00e0rdia! 5 - la guerra del franc\u00e8s 1a part\nen gu\u00e0rdia! 18 - la guerra del franc\u00e8s 2a part\nen gu\u00e0rdia! 26 - la guerra del franc\u00e8s 3a part\nguia de recursos bibliogr\u00e0fics sobre la guerra de la independ\u00e8ncia \u2013 publicaci\u00f3 en l\u00ednia de la biblioteca nacional d'espanya"