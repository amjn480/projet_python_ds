"\u015bwi\u0119ta bo\u017cego narodzenia, narodzenie pa\u0144skie \u2013 w tradycji chrze\u015bcija\u0144skiej \u2013 \u015bwi\u0119to upami\u0119tniaj\u0105ce narodziny jezusa chrystusa. jest to sta\u0142a uroczysto\u015b\u0107 liturgiczna przypadaj\u0105ca na 25 grudnia. bo\u017ce narodzenie poprzedzone jest okresem trzytygodniowego oczekiwania (dok\u0142adnie czterech niedziel), zwanego adwentem. w ko\u015bciele katolickim jest to \u015bwi\u0119to nakazane.\nw ko\u015bcio\u0142ach, kt\u00f3re nadal celebruj\u0105 liturgi\u0119 wed\u0142ug kalendarza julia\u0144skiego (tzw. ko\u015bcio\u0142y wschodnie, g\u0142\u00f3wnie cerkiew greckokatolicka i ko\u015bci\u00f3\u0142 prawos\u0142awny), bo\u017ce narodzenie przypada na 25 grudnia kalendarza julia\u0144skiego, tzn. obecnie 7 stycznia kalendarza gregoria\u0144skiego.\n\n\n== geneza i historia \u015bwi\u0119ta ==\n\n\n=== okres przed powstaniem \u015bwi\u0119ta ===\n\u015bcis\u0142e okre\u015blenie czasu powstania liturgicznego \u015bwi\u0119ta narodzin chrystusa, podobnie jak i pow\u00f3d umieszczenia go w kalendarzu liturgicznym w dniu 25 grudnia, jest kwesti\u0105 nadal dyskutowan\u0105 przez uczonych. wed\u0142ug dost\u0119pnych \u017ar\u00f3de\u0142 \u015bwi\u0119to wprowadzono najpierw w rzymie w iv lub pod koniec iii wieku.\nz przekaz\u00f3w klemensa aleksandryjskiego wiadomo, \u017ce r\u00f3\u017cne daty by\u0142y podawane za dzie\u0144 narodzin chrystusa: 19 kwietnia, 20 maja, a klemens wskazywa\u0142 na dzie\u0144 17 listopada.\nw ii wieku n.e. w egipcie pojawi\u0142o si\u0119 \u015bwi\u0119to bo\u017cego narodzenia obchodzone w pierwszym peretcie w dniu 6 stycznia, dok\u0142adnie jedenastego dnia tybi \u2013 dniu urodzin boga s\u0142o\u0144ca ajona \u2013 patrona misteri\u00f3w mitraistycznych czy ozyrysa \u2013 boga \u015bmierci i odrodzonego \u017cycia, bardzo stary kult si\u0119gaj\u0105cy po\u0142owy iii wieku p.n.e., nazwany p\u00f3\u017aniej przez grek\u00f3w misteriami. rocznica urodzin chrystusa zosta\u0142a przeniesiona przez ko\u015bci\u00f3\u0142 w roku 353 na dzie\u0144 25 grudnia, czyli na dzie\u0144 narodzin mitry \u2013 niepokonanego boskiego s\u0142o\u0144ca.\nkult mitry by\u0142 bardzo popularny w rzymie oraz na bliskim wschodzie. gdy chrze\u015bcija\u0144stwo sta\u0142o si\u0119 religi\u0105 pa\u0144stwow\u0105, chrze\u015bcijanie, aby os\u0142abi\u0107 kult mitry, przyj\u0119li, \u017ce 25 grudnia, do tej pory obchodzony jako dzie\u0144 urodzin mitry, b\u0119dzie dniem narodzin jezusa. \u015bwi\u0119to bo\u017cego narodzenia zosta\u0142o ch\u0119tnie zaakceptowane, poniewa\u017c by\u0142o wariantem poga\u0144skiego \u015bwi\u0119ta ajona \u2013 \u015bwi\u0119ta przesuni\u0119cia s\u0142o\u0144ca. celebracja \u015bwi\u0119ta dokonywa\u0142a si\u0119 w podziemnym adytonie w nocy z 24 grudnia na 25 i oko\u0142o p\u00f3\u0142nocy spe\u0142niano obrz\u0119dy konsekracyjne. o \u015bwicie wierni uczestniczyli w procesji z miejsca kultu, nios\u0105c statuetk\u0119 dziecka jako symbol urodzonego boga-s\u0142o\u0144ca przez dziewic\u0119 nazywan\u0105 dea caelestis (tanit), obca bogini rzymska (peregrina sacra).\n\n\n=== powstanie \u015bwi\u0119ta ===\nprzez pierwsze trzysta lat istnienia chrze\u015bcija\u0144stwa narodziny chrystusa mia\u0142y znaczenie tylko ze wzgl\u0119du na jego genealogi\u0119 (por. \u0142k 3,23\u201338; mt 1, 1\u201317), potwierdzaj\u0105c\u0105, \u017ce jest mesjaszem. wed\u0142ug nauczania ko\u015bcio\u0142a powszechnego pierwszym i g\u0142\u00f3wnym \u015bwi\u0119tem chrze\u015bcijan by\u0142a niedziela, jako wspomnienie misterium paschalnego. od drugiego wieku doszed\u0142 doroczny obch\u00f3d \u015bmierci i zmartwychwstania chrystusa \u2013 wielkanoc. w imperium rzymskim niedzielne \u015bwi\u0119towanie chrystusa-\u015bwiat\u0142o\u015bci nada\u0142o chrze\u015bcija\u0144ski sens \u0142aci\u0144skiej nazwie tego dnia: \u201edies solis\u201d (dzie\u0144 s\u0142o\u0144ca, por. ang. sunday, niem. sonntag). w tym pierwszym okresie nie obchodzono wi\u0119c bo\u017cego narodzenia i nie interesowano si\u0119 szczeg\u00f3lnie dat\u0105 urodzin jezusa.\npierwsz\u0105 zachowan\u0105 wzmiank\u0105 wskazuj\u0105c\u0105 istnienie publicznych celebracji liturgicznych \u015bwi\u0119ta narodzin chrystusa jest notatka w dziele chronograf z 354 roku (zredagowana ju\u017c w 336 r.), znajduj\u0105cym si\u0119 obecnie w zbiorach biblioteki watyka\u0144skiej. notatka zosta\u0142a umieszczona w cz\u0119\u015bci dzie\u0142a po\u015bwi\u0119conej wspomnieniom liturgicznym m\u0119czennik\u00f3w, tzw. depositio martyrum. przed list\u0105 m\u0119czennik\u00f3w czczonych tego dnia (tzn. konkretnie viii calendas lanuarii, czyli 25 grudnia) umieszczono wpis o narodzinach chrystusa w betlejem w judei, co sugeruje, \u017ce by\u0142a to informacja o obchodach liturgicznych tego wydarzenia.\nmo\u017cliwe, \u017ce \u015bwi\u0119to bo\u017cego narodzenia zosta\u0142o przyj\u0119te przez ko\u015bci\u00f3\u0142 po zwyci\u0119stwie cesarza konstantyna wielkiego nad maksencjuszem w 312 lub nad licyniuszem w 324 roku. wtedy data powstania \u015bwi\u0119ta przypada\u0142aby nie wcze\u015bniej ni\u017c na rok 313. je\u015bli \u015bwi\u0119to to by\u0142o chrze\u015bcija\u0144sk\u0105 reakcj\u0105 na podniesienie do rangi \u015bwi\u0119ta pa\u0144stwowego \u015bwi\u0119ta natalis solis invicti (narodzin boga s\u0142o\u0144ca) przez cesarza aureliana, pocz\u0105tki obchodu bo\u017cego narodzenia by\u0142yby wcze\u015bniejsze, si\u0119ga\u0142yby roku 300 lub nawet 275.\n\n\n=== dzie\u0144 25 grudnia ===\nw ewangeliach nie jest wspomniana data narodzin jezusa chrystusa. najstarszym znanym obecnie autorem, kt\u00f3ry pisa\u0142 o narodzinach jezusa chrystusa w grudniu, jest hipolit rzymski. w datowanym na 204 rok komentarzu do ksi\u0119gi daniela (4,23,3) napisa\u0142 on: pierwsze przyj\u015bcie pana naszego wcielonego, kt\u00f3ry narodzi\u0142 si\u0119 w betlejem mia\u0142o miejsce \u00f3smego dnia przed kalendami styczniowymi (tzn. 25 grudnia). dzie\u0144 25 grudnia jako dat\u0119 dzienn\u0105 narodzin chrystusa poda\u0142 te\u017c rzymski historyk chrze\u015bcija\u0144ski sekstus juliusz afryka\u0144ski w swojej chronographiai z roku 221.\nistniej\u0105 r\u00f3\u017cne wyja\u015bnienia obrania tego dnia dla liturgicznej celebracji bo\u017cego narodzenia. najbardziej popularna w\u015br\u00f3d uczonych interpretacja uznaje, \u017ce chrze\u015bcijanie, nie znaj\u0105c faktycznej daty narodzin chrystusa, obrali t\u0119 dat\u0119 jako symboliczn\u0105. by\u0142 to dzie\u0144 bliski dniowi przesilenia zimowego. w ii\u2013iv wieku 25 grudnia obchodzono dzie\u0144 urodzin mitry. cesarz aurelian nakaza\u0142 w 274 roku, by w tym dniu obchodzono \u015bwi\u0119to synkretycznego kultu sol invictus \u2013 narodziny boga s\u0142o\u0144ca. \u015bwi\u0119towanie narodzin boga-cz\u0142owieka, jezusa chrystusa, nazywanego \u201es\u0142o\u0144cem sprawiedliwo\u015bci\u201d (ml 3,20), \u201e\u015bwiat\u0142o\u015bci\u0105 \u015bwiata\u201d (j 8,12), \u201e\u015bwiat\u0142em na o\u015bwiecenie pogan\u201d (\u0142k 2,32; por. \u0142k 1,78\u201379), by\u0142o chrze\u015bcija\u0144sk\u0105 odpowiedzi\u0105 na ten kult poga\u0144ski. interpretacj\u0119 t\u0119 popieraj\u0105 m.in. h. usener, b. botte, h. frank, j.a. jungmann.\ninni historycy staro\u017cytnego chrze\u015bcija\u0144stwa, jak l. duchesne, h. engberding, l. fendt, a. strobel uwa\u017caj\u0105, \u017ce wyb\u00f3r daty by\u0142 inspirowany apokryfami nowego testamentu, kt\u00f3re m\u00f3wi\u0142y, \u017ce pocz\u0119cie chrystusa dokona\u0142o si\u0119 25 marca. st\u0105d obliczono, \u017ce jego narodzenie powinno przypada\u0107 dziewi\u0119\u0107 miesi\u0119cy p\u00f3\u017aniej: 25 grudnia. joseph ratzinger w swojej ksi\u0105\u017cce duch liturgii zwr\u00f3ci\u0142 uwag\u0119 m.in. na fakt, i\u017c w tradycji judaistycznej data 25 marca uznawana by\u0142a za dzie\u0144 stworzenia \u015bwiata, w zwi\u0105zku z czym chrze\u015bcijanie obchodzili ten dzie\u0144 tak\u017ce jako wspomnienie pocz\u0119cia jezusa (\u015bwi\u0119to zwiastowania) oraz jego m\u0119cze\u0144skiej \u015bmierci.\n\n\n=== rozw\u00f3j \u015bwi\u0119ta ===\nliturgiczne \u015bwi\u0119to bo\u017cego narodzenia rozprzestrzeni\u0142o si\u0119 pocz\u0105wszy od iv wieku w ko\u015bciele zachodnim szybko. sprzyja\u0142o temu przyj\u0119cie go na dworze cesarskim konstantyna wielkiego. \u015bwi\u0119to wspiera\u0142o przyj\u0119cie dogmatu o b\u00f3stwie jezusa chrystusa og\u0142oszonego przez sob\u00f3r nicejski i (325 r.) i tym samym by\u0142o pomoc\u0105 w walce z arianizmem, neguj\u0105cym bosk\u0105 natur\u0119 chrystusa.\noptat z milewe da\u0142 \u015bwiadectwo obchodzenia \u015bwi\u0119ta bo\u017cego narodzenia w rzymskiej prowincji afryki oko\u0142o 360 roku. w hiszpanii m\u00f3wi\u0142 o nim synod w saragossie oko\u0142o 380 roku oraz list mnicha bachiariusza. pod koniec iv wieku \u015bwi\u0119to to pojawi\u0142o si\u0119 tak\u017ce w p\u00f3\u0142nocnej italii.\ncelebracja \u015bwi\u0119ta bo\u017cego narodzenia stawa\u0142a si\u0119 popularna tak\u017ce w ko\u015bciele wschodnim. wcze\u015bniej, na wschodzie rocznic\u0119 narodzenia chrystusa obchodzono w uroczysto\u015b\u0107 epifanii, kt\u00f3ra przypada\u0142a 6 stycznia. dzie\u0144 ten by\u0142 jednocze\u015bnie na wschodzie dniem zimowego przesilenia. \u015bwiadectwo obchod\u00f3w bo\u017cego narodzenia 25 grudnia w kapadocji oko\u0142o 370 roku da\u0142 bazyli wielki. w konstantynopolu oko\u0142o 380 roku m\u00f3wi o nim grzegorz z nazjanzu. za\u015b jan chryzostom w antiochii w 386 roku, cyryl aleksandryjski w aleksandrii w 432 roku. w jerozolimie w czasie, gdy odwiedzi\u0142a j\u0105 egeria i gdy mieszka\u0142 w betlejem hieronim ze strydonu, znano tam tylko \u015bwi\u0119to epifanii. bo\u017ce narodzenie zacz\u0105\u0142 \u015bwi\u0119towa\u0107 patriarcha juwenal (418\u2013458). wkr\u00f3tce potem zosta\u0142o ono w jerozolimie zniesione, a nast\u0119pnie wprowadzone w vi \u2013 vii wieku. we wschodnim chrze\u015bcija\u0144stwie najd\u0142u\u017cej \u015bwi\u0119to epifanii jako obch\u00f3d dnia narodzenia chrystusa zachowa\u0142 ko\u015bci\u00f3\u0142 ormia\u0144ski. bo\u017ce narodzenie wprowadzono w nim dopiero w 1306 roku.\n\n\n== wyznania chrze\u015bcija\u0144skie nieobchodz\u0105ce \u015bwi\u0105t bo\u017cego narodzenia ==\nniekt\u00f3re wyznania chrze\u015bcija\u0144skie nie obchodz\u0105 \u015bwi\u0105t bo\u017cego narodzenia. na przyk\u0142ad \u015bwiadkowie jehowy nie obchodz\u0105 go z kilku powod\u00f3w. uwa\u017caj\u0105, \u017ce jezus swoim na\u015bladowcom nakaza\u0142 obchodzenie tylko jednego \u015bwi\u0119ta \u2013 rocznicy wieczerzy pa\u0144skiej \u2013 potocznie nazywanej pami\u0105tk\u0105 \u015bmierci jezusa chrystusa, wiosn\u0105 w dniu odpowiadaj\u0105cym 14 nisan wed\u0142ug biblijnego kalendarza ksi\u0119\u017cycowego. uwa\u017caj\u0105, \u017ce ze wzgl\u0119du na poga\u0144skie korzenie tego \u015bwi\u0119ta chrze\u015bcijanie nie powinni go obchodzi\u0107, a kolejnym ich argumentem jest to, \u017ce data 25 grudnia nie jest prawdziw\u0105 dat\u0105 narodzin jezusa. powo\u0142uj\u0105 si\u0119 te\u017c na zbie\u017cno\u015b\u0107 tradycji tych \u015bwi\u0105t z religiami poga\u0144skimi oraz uwa\u017caj\u0105, \u017ce pierwsi chrze\u015bcijanie nie chcieli ustala\u0107 daty narodzin jezusa.\nr\u00f3wnie\u017c ko\u015bci\u00f3\u0142 bo\u017cy dnia si\u00f3dmego odrzuca \u015bwi\u0119towanie bo\u017cego narodzenia jako praktyk\u0119 uwa\u017can\u0105 za niebiblijn\u0105. podobnie jak ko\u015bci\u00f3\u0142 adwentyst\u00f3w dnia si\u00f3dmego, kt\u00f3ry twierdzi, \u017ce brak jest wyra\u017anych podstaw biblijnych ku takiej praktyce, a ponadto niemo\u017cno\u015b\u0107 ustalenia daty narodzin chrystusa i poga\u0144skie pochodzenia daty 25 grudnia. chrze\u015bcija\u0144ska wsp\u00f3lnota zielono\u015bwi\u0105tkowa jest jednym z mniejszo\u015bci wyzna\u0144 protestanckich, kt\u00f3re nie obchodz\u0105 \u015bwi\u0105t bo\u017cego narodzenia. inne wsp\u00f3lnoty, kt\u00f3re odrzucaj\u0105 \u015bwi\u0119towanie bo\u017cego narodzenia to m.in. niekt\u00f3rzy \u017cydzi mesjanistyczni, prawdziwy ko\u015bci\u00f3\u0142 jezusa, iglesia ni cristo, kongregacja chrze\u015bcijan, chrze\u015bcija\u0144ski zb\u00f3r w stanach zjednoczonych oraz niekt\u00f3re reformowane i fundamentalistyczne ko\u015bcio\u0142y r\u00f3\u017cnych wyzna\u0144, w tym niekt\u00f3re z ruchu u\u015bwi\u0119ceniowego.\n\n\n== zwyczaje ==\n\n\n=== wigilia bo\u017cego narodzenia ===\nw niekt\u00f3rych ko\u015bcio\u0142ach chrze\u015bcija\u0144skich \u015bwi\u0119ta bo\u017cego narodzenia zaczynaj\u0105 si\u0119 od dnia poprzedzaj\u0105cego rocznic\u0119 narodzin jezusa \u2013 wigilii (wiecz\u00f3r 24 grudnia), zwanej w polsce regionalnie gwiazdk\u0105. w dniu tym tradycj\u0105 w polsce jest post jako\u015bciowy (bezmi\u0119sny, w pewnych regionach kraju jest to post \u015bcis\u0142y). punktem kulminacyjnym dnia jest uroczysta kolacja, do kt\u00f3rej tradycja nakazywa\u0142a zasiada\u0107 po pojawieniu si\u0119 na niebie pierwszej gwiazdki, na pami\u0105tk\u0119 gwiazdy prowadz\u0105cej trzech kr\u00f3li do stajenki.\n\u015bwi\u0119towanie wigilii ani tradycyjny post w tym dniu nie s\u0105 wsp\u00f3lne wszystkim chrze\u015bcijanom, np. protestanci nie zachowali specjalnych przepis\u00f3w odno\u015bnie do jedzenia lub niejedzenia mi\u0119sa. chrze\u015bcijan prawos\u0142awnych obowi\u0105zuje w tym dniu \u015bcis\u0142y post, a\u017c do kolacji wigilijnej. w polsce r\u00f3wnie\u017c i mniejszo\u015bci wyznaniowe przestrzegaj\u0105 wigilijnego postu ze wzgl\u0119du na specyficzn\u0105 tradycj\u0119 kraju. obowi\u0105zek postu zniesiono w ko\u015bciele katolickim w roku 1983 (nowy kodeks prawa kanonicznego), w polsce episkopat podtrzymywa\u0142 post wigilijny specjalnym dokumentem a\u017c do roku 2003 \u2013 od tego czasu post w wigili\u0119 jest jedynie zalecany.\npolska literatura kulinarna (np. lemnis vitry) podaje, \u017ce liczba go\u015bci w czasie wieczerzy wigilijnej powinna by\u0107 parzysta (plus jeden talerz dla nieobecnych/zmar\u0142ych/niespodziewanych przybysz\u00f3w/dzieci\u0105tka). natomiast nie ma zgodno\u015bci co do liczby potraw: wed\u0142ug niekt\u00f3rych \u017ar\u00f3de\u0142 powinna ona wynosi\u0107 12, za\u015b w innych podkre\u015bla si\u0119, \u017ce winna by\u0107 nieparzysta, generalnie 13 u magnat\u00f3w, 11 u szlachty, 9 u mieszcza\u0144stwa. to 13 potraw jest g\u00f3rn\u0105 granic\u0105, ale wed\u0142ug ksi\u0119cia j.o. radziwi\u0142\u0142a, mo\u017cna spr\u00f3bowa\u0107 wszystkich ryb, kt\u00f3re s\u0105 liczone jako jedno danie.\n\n\n=== pasterka ===\nw nocy, najcz\u0119\u015bciej o p\u00f3\u0142nocy, w ko\u015bcio\u0142ach katolickich rozpoczyna si\u0119 uroczysta msza zwana pasterk\u0105. nast\u0119pny dzie\u0144 (25 grudnia) jest nazywany bo\u017cym narodzeniem, a 26 grudnia to w polsce drugi dzie\u0144 \u015bwi\u0105t obchodzony na pami\u0105tk\u0119 \u015bw. szczepana, pierwszego m\u0119czennika za wiar\u0119 chrze\u015bcija\u0144sk\u0105. kolorem liturgicznym w okresie bo\u017cego narodzenia jest kolor bia\u0142y.\nw krajach o tradycji katolickiej, prawos\u0142awnej i protestanckiej pierwszy dzie\u0144 bo\u017cego narodzenia jest dniem wolnym od pracy. w wi\u0119kszo\u015bci kraj\u00f3w (w tym w polsce) wolny od pracy jest r\u00f3wnie\u017c drugi dzie\u0144 bo\u017cego narodzenia (w wielkiej brytanii zwany boxing day).\n\n\n=== atrybuty bo\u017cego narodzenia ===\n\nwi\u0119kszo\u015b\u0107 symboli bo\u017cego narodzenia ma swoje \u017ar\u00f3d\u0142o w wierzeniach poga\u0144skich. choinka od wiek\u00f3w by\u0142a podczas przer\u00f3\u017cnych \u015bwi\u0105t obwieszana \u015bwiecide\u0142kami. ostrokrzew s\u0142u\u017cy\u0142 celtom do ob\u0142askawiania chochlik\u00f3w, a jemio\u0142a do praktyk okultystycznych. r\u00f3wnie\u017c wyznawcy mitry i osoby obchodz\u0105ce rzymskie saturnalia obdarowywa\u0142y si\u0119 prezentami.\nw polsce obchodzone jest jako \u015bwi\u0119to sp\u0119dzane w gronie rodzinnym.\ntypowymi atrybutami s\u0105:\n\nop\u0142atek,\nkol\u0119dy i pastora\u0142ki,\nchoinka, a cz\u0119sto i szopka bo\u017conarodzeniowa,\nprezenty,\nposta\u0107 obdarowuj\u0105ca dzieci i doros\u0142ych prezentami: zazwyczaj rol\u0119 t\u0119 pe\u0142ni \u015bwi\u0119ty miko\u0142aj (kt\u00f3rego pierwowzorem by\u0142a jednak autentyczna posta\u0107), ale w zale\u017cno\u015bci od regionu mo\u017ce by\u0107 to: dzieci\u0105tko (g\u00f3rny \u015bl\u0105sk), anio\u0142ek (galicja i \u015bl\u0105sk cieszy\u0144ski) lub gwiazdor (wielkopolska, kujawy, pomorze). w\u015br\u00f3d polak\u00f3w na kresach wschodnich mo\u017ce by\u0107 to tak\u017ce dziadek mr\u00f3z,\n(pierwsza) gwiazdka,\nkarp,\nmak\u00f3wki,\nkutia,\nbarszcz z uszkami,\npierogi z grzybami,\npiernik,\nkutia,\nciapkapusta (\u015bl\u0105sk),\nmoczka (\u015bl\u0105sk),\nsiemieniotka (ma\u0142opolska, \u015bl\u0105sk, wielkopolska),\nkompot z suszonych owoc\u00f3w (\u015bliwki, jab\u0142ka, gruszki),\nmakie\u0142ki,\nryba po grecku (ryba pokryta gotowan\u0105, potart\u0105 marchewk\u0105).katolicyzm, prawos\u0142awie i protestantyzm (anglikanizm, luteranizm) to r\u00f3\u017cne ga\u0142\u0119zie tej samej religii chrze\u015bcija\u0144skiej. w ka\u017cdym wyznaniu bo\u017ce narodzenie obchodzi si\u0119 troch\u0119 inaczej ni\u017c w rzymskim katolicyzmie, kt\u00f3ry w polsce jest najbardziej rozpowszechniony.\n\n\n=== katolicyzm ===\nw ko\u015bcio\u0142ach katolickich bo\u017ce narodzenie jest drugim co do wa\u017cno\u015bci \u015bwi\u0119tem po wielkanocy, obchodzonym 25 i 26 grudnia. obch\u00f3d \u015bwi\u0105t poprzedzony jest przygotowawczym okresem adwentu. \u015bwi\u0119towanie narodzenia pa\u0144skiego rozpoczyna si\u0119 po zmroku 24 grudnia, w wigili\u0119 bo\u017cego narodzenia. w\u00f3wczas wierni spo\u017cywaj\u0105 wieczerz\u0119 wigilijn\u0105, dziel\u0105 si\u0119 op\u0142atkiem, sk\u0142adaj\u0105 sobie \u017cyczenia, \u015bpiewaj\u0105 kol\u0119dy, obdarowuj\u0105 si\u0119 prezentami i czytaj\u0105 ewangeli\u0119 m\u00f3wi\u0105c\u0105 o narodzeniu chrystusa. w okolicy p\u00f3\u0142nocy w ko\u015bcio\u0142ach odprawiana jest uroczysta msza \u015bwi\u0119ta \u2013 pasterka. 25 grudnia wierni spo\u017cywaj\u0105 uroczysty obiad i odwiedzaj\u0105 si\u0119 wzajemnie. 26 grudnia obchodzony jest drugi dzie\u0144 uroczysto\u015bci bo\u017cego narodzenia, wspomina si\u0119 w\u00f3wczas \u015bw. szczepana pierwszego diakona i m\u0119czennika. w wielu parafiach istnieje zwyczaj po\u015bwi\u0119cania owsa. po tych dniach do 1 stycznia trwa oktawa \u015bwi\u0105t bo\u017cego narodzenia. w tym czasie kol\u0119dnicy odwiedzaj\u0105 domostwa, a kap\u0142ani rozpoczynaj\u0105 czas wizyt duszpasterskich, potocznie zwanych kol\u0119d\u0105. tradycyjnie okres bo\u017cego narodzenia ko\u0144czy si\u0119 \u015bwi\u0119tem ofiarowania pa\u0144skiego \u2013 2 lutego.\nkatolicy dekoruj\u0105 swoje mieszkania, miejsca pracy, urz\u0119dy i ko\u015bcio\u0142y r\u00f3\u017cnymi motywami bo\u017conarodzeniowymi. strojona jest choinka, ubierany \u017c\u0142\u00f3bek. w wielu miejscach odgrywane s\u0105 jase\u0142ka, \u015bpiewane s\u0105 kol\u0119dy i pastora\u0142ki.\n\n\n==== mariawityzm ====\nmariawici s\u0105 oryginalnie polskim wyznaniem religijnym, wyros\u0142ym z ko\u015bcio\u0142a rzymskokatolickiego na prze\u0142omie xix i xx wieku na ziemiach zaboru rosyjskiego. w swoich zwyczajach bo\u017conarodzeniowych przechowali wiele cennych tradycji z tamtego okresu i piel\u0119gnuj\u0105 je nadal.\nopr\u00f3cz dekorowania choinek i szopki w ko\u015bcio\u0142ach, szczeg\u00f3lnie zabiega si\u0119 o bogate przystrojenie o\u0142tarzy, gdzie przechowywany jest przenaj\u015bwi\u0119tszy sakrament. mariawici szczeg\u00f3lnie akcentuj\u0105 przyj\u015bcie chrystusa w eucharystii. sakrament o\u0142tarza jest bowiem przed\u0142u\u017ceniem tajemnicy wcielenia syna bo\u017cego.\nrano, w wigili\u0119 bo\u017cego narodzenia sprawowana jest specjalna msza wigilijna, w kt\u00f3rej udziela si\u0119 rado\u015b\u0107 ze zbli\u017caj\u0105cej si\u0119 uroczysto\u015bci. po zachodzie s\u0142o\u0144ca wierni zasiadaj\u0105 do wieczerzy wigilijnej, kt\u00f3ra u mariawit\u00f3w ma charakter postny. w ko\u015bciele katolickim mariawit\u00f3w wieczerza rozpoczyna si\u0119 od sprawowania mszy \u015bwi\u0119tej ludowej i przyj\u0119cia komunii \u015bwi\u0119tej. w ko\u015bciele starokatolickim mariawit\u00f3w wierni tradycyjnie dziel\u0105 si\u0119 op\u0142atkiem, a na sto\u0142ach p\u0142onie \u015bwieca wigilijnego dzie\u0142a pomocy dzieciom. \u0142amanie si\u0119 op\u0142atkiem, wykonanym z takiej samej materii, co komunikanty konsekrowane podczas ka\u017cdej mszy \u015bwi\u0119tej, stanowi\u0105 figur\u0119 eucharystii. z regu\u0142y senior rodziny, po przeczytaniu fragmentu ewangelii o narodzeniu chrystusa i po odm\u00f3wienia modlitwy pa\u0144skiej, pozdrowienia anielskiego, ma\u0142ej doksologii i sk\u0142adu apostolskiego, sk\u0142ada \u017cyczenia swojej rodzinie. \u0142amie si\u0119 op\u0142atkiem z ka\u017cdym jej cz\u0142onk\u00f3w, co jest znakiem pojednania. podobnie podczas liturgii mszalnej, podczas konsekracji, kap\u0142an wypowiadaj\u0105c s\u0142owa ustanowienia: tobie dzi\u0119ki czyni\u0105c, b\u0142ogos\u0142awi\u0142, \u0142ama\u0142 i rozdawa\u0142 swoim uczniom, zwiastuje pojednanie ludzi z bogiem przez chrystusa, narodzonego w betlejem, mie\u015bcie chleba. polskim zwyczajem jest spo\u017cywanie 12 potraw postnych oraz pozostawienie pustego talerza dla go\u015bcia, kt\u00f3ry mo\u017ce zawita\u0107 do domu. szczeg\u00f3lnie popularn\u0105 w\u015br\u00f3d mariawit\u00f3w potraw\u0105 wigilijn\u0105 jest zupa z suszu owocowego, zwana w niekt\u00f3rych rejonach potocznie zup\u0105 mariawick\u0105.\nw liturgii mariawickiej \u015bwi\u0119ta bo\u017cego narodzenia trwaj\u0105 przez trzy dni od 25 grudnia do 27 grudnia.\nw wielu parafiach \u015bwi\u0119towanie rozpoczyna si\u0119 w nocy z 24 na 25 grudnia od uroczystej jutrzni bo\u017conarodzeniowej, podczas kt\u00f3rej \u015bpiewane jest inwitatorium: chrystus nam si\u0119 narodzi\u0142, p\u00f3jd\u017amy adorujmy go, hymn: s\u0142owo wcielone boski cud, liczne psalmy, ewangelie m\u00f3wi\u0105ce o narodzeniu chrystusa, antyfona maryjna dziewicza zbawiciela matko i hymn: ciebie boga chwalimy. po jutrzni odprawiana jest uroczysta pasterka. w pierwszy dzie\u0144 \u015bwi\u0105t bo\u017cego narodzenia msze \u015bwi\u0119te sprawowane s\u0105 wed\u0142ug trzech r\u00f3\u017cnych formularzy mszalnych nawi\u0105zuj\u0105cych do ho\u0142du anio\u0142\u00f3w, pasterzy i m\u0119drc\u00f3w, st\u0105d nazwy mszy: anielska o p\u00f3\u0142nocy, pasterska o \u015bwicie i kr\u00f3lewska sprawowana w po\u0142udnie. po po\u0142udniu odprawiane s\u0105 nieszpory o przenaj\u015bwi\u0119tszym sakramencie, z bo\u017conarodzeniowym hymnem i antyfonami.\nw drugi dzie\u0144 \u015bwi\u0105t na wspomnienie \u015bw. szczepana w niekt\u00f3rych parafiach istnieje zwyczaj obrzucania si\u0119 owsem, orzechami lub cukierkami. tradycja ta szczeg\u00f3lnie jest \u017cywa w diecezji \u015bl\u0105sko-\u0142\u00f3dzkiej. gdy z ch\u00f3ru zrzucane s\u0105 orzechy, ich twarda \u0142upina p\u0119ka, gdy uderzaj\u0105 z hukiem o pod\u0142og\u0119. podobnie i ka\u017cdy kamie\u0144, kt\u00f3ry uderzy\u0142 \u015bw. szczepana, w spos\u00f3b duchowy si\u0119 rozpad\u0142, by to, co obumar\u0142e, mog\u0142o zaowocowa\u0107. ka\u017cdy kamie\u0144 (czyli z\u0142o), kt\u00f3re uderza w ko\u015bci\u00f3\u0142 (czyli wsp\u00f3lnot\u0119 wszystkich wiernych) musi si\u0119 rozpa\u015b\u0107 (czyli zosta\u0107 zniweczone). to co przynosi \u015bmier\u0107 duchow\u0105, zostaje przemienione w b\u0142ogos\u0142awie\u0144stwo. kamie\u0144 zaczyna owocowa\u0107 \u2013 nie jest kamieniem \u015bmierci, ale kamieniem w\u0119gielnym. z niego wychodzi nowe \u017cycie.\ntrzeciego dnia \u015bwi\u0105t, 27 grudnia, mariawici wspominaj\u0105 \u015bw. jana aposto\u0142a i ewangelist\u0119, na pami\u0105tk\u0119 nieudanej pr\u00f3by otrucia \u015bwi\u0119tego zatrutym winem, kap\u0142ani b\u0142ogos\u0142awi\u0105 wino i daj\u0105 wiernym do spo\u017cycia. \u015bpiewana jest w\u00f3wczas kol\u0119da: mesyjasz przyszed\u0142, m\u00f3wi\u0105ca o cudzie przemiany wody w wino w kanie galilejskiej. wed\u0142ug tradycji \u015bw. janowi podano kielich z zatrutym winem, aby w ten spos\u00f3b zabi\u0107 ucznia chrystusa. \u015bwi\u0119ty jan, pob\u0142ogos\u0142awiwszy kielich, wypi\u0142 wino, lecz nie umar\u0142. po\u015bwi\u0119cone wino i jego spo\u017cywanie przez wiernych ma skutkowa\u0107 ochron\u0105 duszy i cia\u0142a przed zasadzkami z\u0142ego ducha. jest te\u017c widzialnym znakiem mi\u0142o\u015bci.\nmi\u0119dzy 24 grudnia a 6 stycznia trwa czas god\u00f3w bo\u017conarodzeniowych, czyli 12 \u015bwi\u0119tych dni i nocy, w kt\u00f3rych szczeg\u00f3lnie akcentuje si\u0119 rol\u0119 przyj\u015bcia chrystusa na \u015bwiat. po uroczysto\u015bci objawienia pa\u0144skiego rozpoczyna si\u0119 okres wizyt duszpasterskich, zwanych kol\u0119dami, podczas kt\u00f3rych kap\u0142ani po\u015bwi\u0119caj\u0105 domy wiernych.\nliturgiczny okres bo\u017cego narodzenia trwa 40 dni, do 2 lutego \u2013 uroczysto\u015bci oczyszczenia naj\u015bwi\u0119tszej maryi panny i ofiarowania pa\u0144skiego, w tradycji polskiej zwanej \u015bwi\u0119tem matki bo\u017cej gromnicznej. w tym czasie \u015bpiewane s\u0105 kol\u0119dy, a ko\u015bcio\u0142y przystrojone bo\u017conarodzeniowymi dekoracjami. w parafiach odbywaj\u0105 si\u0119 jase\u0142ka, spotkania choinkowe, podczas kt\u00f3rych dzieci otrzymuj\u0105 prezenty od \u015bw. miko\u0142aja, a tak\u017ce integracyjne spotkania op\u0142atkowe dla wszystkich parafian.\n\n\n=== prawos\u0142awie ===\nwyznawcy prawos\u0142awia bo\u017ce narodzenie obchodz\u0105 na og\u00f3\u0142 13 dni p\u00f3\u017aniej ni\u017c katolicy. korzystaj\u0105 bowiem z kalendarza julia\u0144skiego zamiast gregoria\u0144skiego. w niekt\u00f3rych pa\u0144stwach, w kt\u00f3rych stosowany jest kalendarz nowojulia\u0144ski \u2013 np. w grecji, bu\u0142garii, rumunii, wigilia jest 6 stycznia. rozpoczyna si\u0119 od dzielenia prosfor\u0105 \u2013 ma\u0142ym pszennym chlebkiem z u\u017cyciem dro\u017cd\u017cy \u2013 przyniesionym z cerkwi. popija si\u0119 go \u0142ykiem \u015bwi\u0119conej wody. dopiero wtedy przyst\u0119puje si\u0119 do jedzenia wigilijnych potraw. zawsze musi by\u0107 kutia. zwyczajowo robi si\u0119 j\u0105 z obt\u0142uczonej pszenicy, s\u0142odu, maku, miodu i bakalii \u2013 r\u00f3\u017cnych orzech\u00f3w, rodzynk\u00f3w i innych dodatk\u00f3w. tylko niekiedy na stole pojawia si\u0119 karp. \u015bwi\u0119towaniu towarzysz\u0105 kol\u0119dy, ale przede wszystkim jest to czas skupienia. p\u00f3\u017aniej, w nocy z 6 na 7 stycznia, wierni uczestnicz\u0105 w kilkugodzinnych liturgiach, kt\u00f3re s\u0105 odpowiednikiem pasterki w ko\u015bciele katolickim. nabo\u017ce\u0144stwa w cerkwiach prowadzone s\u0105 w j\u0119zyku cerkiewnos\u0142owia\u0144skim. niekiedy trwaj\u0105 nawet kilka godzin.\nw pierwszy dzie\u0144 \u015bwi\u0105t grupy m\u0142odzie\u017cowe rozpoczynaj\u0105 chodzenie po kol\u0119dzie. w cerkwiach nie ma zwyczaju ustawiania szopki. w widocznym miejscu umieszcza si\u0119 natomiast od\u015bwi\u0119tnie przystrojon\u0105 ikon\u0119, przedstawiaj\u0105c\u0105 scen\u0119 narodzenia jezusa.\nprawos\u0142awie wyst\u0119puje g\u0142\u00f3wnie w rosji oraz w krajach wschodnich i po\u0142udniowo-wschodnich europy. w grecji i rumunii jest religi\u0105 zdecydowanie dominuj\u0105c\u0105.\n\n\n=== protestantyzm ===\nbo\u017ce narodzenie obchodzone w tym samym czasie i w podobny spos\u00f3b jak w katolicyzmie. jednak wi\u0119kszy nacisk k\u0142adzie si\u0119 na refleksj\u0119 i osobiste prze\u017cywanie tych \u015bwi\u0105t. w wi\u0119kszo\u015bci protestanckich dom\u00f3w ubiera si\u0119 choinki, cho\u0107 s\u0105 i takie rodziny, kt\u00f3re od\u017cegnuj\u0105 si\u0119 od tej tradycji, bo uznaj\u0105, \u017ce nawi\u0105zuje ona do poga\u0144skiego \u015bwi\u0119ta drzewka, obchodzonego przed wiekami na terenie dzisiejszych niemiec. istotnym symbolem jest za to adwentowy wieniec upleciony z ga\u0142\u0105zek \u015bwierku z czterema \u015bwiecami. zapala si\u0119 je w cztery niedziele poprzedzaj\u0105ce bo\u017ce narodzenie. w wigili\u0119 najpierw odczytuje si\u0119 fragmenty pisma \u015bwi\u0119tego, a nast\u0119pnie odmawia si\u0119 modlitw\u0119 dzi\u0119kczynn\u0105. po z\u0142o\u017ceniu sobie \u017cycze\u0144 zasiada si\u0119 do kolacji. potrawy nie s\u0105 postne. na sto\u0142ach kr\u00f3luje pieczona g\u0119\u015b. s\u0105 te\u017c prezenty, ale o p\u00f3\u0142nocy nie ma pasterki. w poszczeg\u00f3lnych domach te \u015bwi\u0119ta r\u00f3\u017cni\u0105 si\u0119 szczeg\u00f3\u0142ami, tym bardziej \u017ce protestanci mieszkaj\u0105 w wielu czasem bardzo odleg\u0142ych od siebie krajach. s\u0105 w europie zachodniej, skandynawii, afryce, australii i obu amerykach.\n\n\n==== anglikanizm ====\ndominuje w wielkiej brytanii. na bo\u017ce narodzenie m\u00f3wi si\u0119 christmas. \u015bwi\u0119ta zaczynaj\u0105 si\u0119 ju\u017c pod koniec listopada. wtedy brytyjczycy stroj\u0105 swoje domy i mieszkania. w tym czasie na ulicach miast pojawiaj\u0105 si\u0119 kol\u0119dnicy. wigilii si\u0119 nie obchodzi. \u015bwi\u0119ta zaczynaj\u0105 si\u0119 rankiem 25 grudnia. wtedy dzieci odkrywaj\u0105 prezenty w\u0142o\u017cone przez miko\u0142aja do du\u017cych czerwonych skarpet zawieszonych przy kominku. oko\u0142o po\u0142udnia rodziny zasiadaj\u0105 do wsp\u00f3lnego obiadu. g\u0142\u00f3wne danie to pieczony indyk nadziewany warzywami. podaje si\u0119 te\u017c zup\u0119 \u017c\u00f3\u0142wiow\u0105. na deser jest specjalny pudding, tradycyjnie robiony z 13 sk\u0142adnik\u00f3w symbolizuj\u0105cych jezusa i 12 aposto\u0142\u00f3w. tego samego dnia o godzinie 15:00 monarcha wyg\u0142asza \u015bwi\u0105teczne or\u0119dzie, skierowane zar\u00f3wno do brytyjczyk\u00f3w jak i mieszka\u0144c\u00f3w innych commonwealth realms .zwyczaj ten zapocz\u0105tkowany zosta\u0142 przez kr\u00f3la jerzego vi w 1932 roku. w \u015bwi\u0119ta stroi si\u0119 choink\u0119, \u015bpiewa kol\u0119dy i zawiesza jemio\u0142\u0119, kt\u00f3ra uchodzi za ro\u015blin\u0119 magiczn\u0105.\n26 grudnia to tzw. boxing day \u2013 dzie\u0144 spotykania si\u0119 z przyjaci\u00f3\u0142mi na r\u00f3\u017cnych przyj\u0119ciach. jego nazwa pochodzi od dawnego zwyczaju dawania \u201e\u015bwi\u0105tecznych pude\u0142ek\u201d s\u0142u\u017c\u0105cym. do dzi\u015b tego dnia brytyjczycy obdarowuj\u0105 osoby ubogie.\n\n\n==== luteranizm ====\nspotykamy si\u0119 z nim w niemczech, szwecji, danii, finlandii, norwegii, usa, etiopii, tanzanii, indonezji i na madagaskarze. przygotowania do \u015bwi\u0105t zaczynaj\u0105 si\u0119 do\u015b\u0107 wcze\u015bnie. szczeg\u00f3lnie uroczy\u015bcie obchodzony jest dzie\u0144 \u015bwi\u0119tej \u0142ucji \u2013 13 grudnia \u2013 kiedy to na ulicach miast gromadz\u0105 si\u0119 t\u0142umy przebieranych dzieci. w dzie\u0144 poprzedzaj\u0105cy wigili\u0119 rodziny spotykaj\u0105 si\u0119 na wsp\u00f3lnym pocz\u0119stunku, gdzie g\u0142\u00f3wnym daniem jest chleb maczany w specjalnym sosie. wigilia nie jest postna. jedyn\u0105 bezmi\u0119sn\u0105 potraw\u0119 stanowi ryba. po kolacji rozpakowuje si\u0119 prezenty, \u015bpiewa i ta\u0144czy.\n\n\n== symbolika \u015bwi\u0105tecznego wystroju ==\n\u017ar\u00f3d\u0142a:.\n\n\n== \u015bwi\u0119ta religijne zbie\u017cne czasowo z bo\u017cym narodzeniem ==\nobrz\u0119dy zwi\u0105zane z przesileniem zimowym obchodzono ju\u017c w epoce kamienia (tak przynajmniej sugeruj\u0105 niekt\u00f3re teorie dotycz\u0105ce przeznaczenia kamiennych kr\u0119g\u00f3w megalitycznych, kt\u00f3re jakoby umo\u017cliwia\u0142y przewidywanie zmian w przyrodzie). na s\u0142owia\u0144szczy\u017anie, we wczesnym \u015bredniowieczu, przesilenie zimowe by\u0142o obchodzone prawdopodobnie pod postaci\u0105 dar\u00f3w sk\u0142adanych welesowi, u german\u00f3w odynowi.\nw dniach od 17 do 24 grudnia w rzymie obchodzono saturnalia \u2013 \u015bwi\u0119to ku czci saturna. okres ten, przypadaj\u0105cy w okolicy przesilenia zimowego (w staro\u017cytno\u015bci wypada\u0142o to 24 grudnia), by\u0142 czasem zabawy i obdarowywania si\u0119 podarkami. z czasem po\u0142\u0105czono to \u015bwi\u0119to z obchodami nowego roku. saturnalia obchodzono tak\u017ce w czasach p\u00f3\u017anego cesarstwa pod zmienion\u0105 nazw\u0105 \u2013 brumalia (przy zachowaniu wi\u0119kszo\u015bci wcze\u015bniejszych tradycji).\ninnym \u015bwi\u0119tem \u201epoga\u0144skim\u201d by\u0142 perski kult mitry, szlachetnego b\u00f3stwa s\u0142o\u0144ca, kt\u00f3ry narodzi\u0142 si\u0119 w ubogiej grocie. ono r\u00f3wnie\u017c przypada\u0142o w okresie przesilenia zimowego, 25 grudnia, kt\u00f3ry to dzie\u0144 by\u0142 dniem jego narodzin.\nu schy\u0142ku cesarstwa rzymskiego, za panowania cesarza aureliana, powsta\u0142 nowy kult synkretyczny, \u0142\u0105cz\u0105cy w sobie elementy mitraizmu, kultu el gabala i b\u00f3stwa solarnego sol. obchodzone 25 grudnia, \u015bwi\u0119to ku czci sol invictus, by\u0142o \u015bwi\u0119tem pa\u0144stwowym i pierwszy raz jest po\u015bwiadczone \u017ar\u00f3d\u0142owo w roku 354. ko\u015bci\u00f3\u0142 pod koniec iv wieku przepisa\u0142 w tym dniu obchodzenie \u015bwi\u0105t bo\u017cego narodzenia. apologeci chrze\u015bcija\u0144scy zauwa\u017caj\u0105, \u017ce hipolit ju\u017c w datowanym na 204 komentarzu do ksi\u0119gi daniela (4,23,3) pisa\u0142: \u201epierwsze przyj\u015bcie pana naszego wcielonego, w kt\u00f3rym narodzi\u0142 si\u0119 w betlejem mia\u0142o miejsce \u00f3smego dnia przed kalendami styczniowymi\u201d, podczas gdy 25 grudnia zosta\u0142 ustanowiony przez cesarza aureliana \u015bwi\u0119tem narodzenia niezwyci\u0119\u017conego s\u0142o\u0144ca dopiero w 274.\n\n\n== zobacz te\u017c ==\ndata narodzin jezusa chrystusa\nszopki krakowskie\nszopka neapolita\u0144skaalternatywne \u015bwi\u0119ta kojarzone z bo\u017cym narodzeniemchanuka - \u017cydowskie \u015bwi\u0119to upami\u0119tniaj\u0105ce ponowne po\u015bwi\u0119cenie \u015bwi\u0105tyni jerozolimskiej w roku 165 p.n.e.\nkwanzaa - afroameryka\u0144skie \u015bwi\u0119to  obchodzone w stanach zjednoczonych oraz w \u015bwiecie zachodnim przez diaspor\u0119 afryka\u0144sk\u0105, upami\u0119tniaj\u0105ce afryka\u0144skie dziedzictwo w kulturze ameryka\u0144skiej\nsaturnalia - \u015bwi\u0119to ku czci boga rolnictwa saturna obchodzone w staro\u017cytnym rzymie\nszczodre gody - s\u0142owia\u0144skie \u015bwi\u0119to celebruj\u0105ce przesilenie zimowe, poprzedzone szczodrym wieczorem\n\n\n== przypisy ==\n\n\n== bibliografia ==\nmonika przyby\u0142ek: misteria ozyria\u0144skie \u2013 widowisko czy rytua\u0142?, uniwersytet \u0142\u00f3dzki 2011.\nkarlheinz deschner: i znowu zapia\u0142 kur. krytyczna historia ko\u015bcio\u0142a. tom 1, uraeus, gdynia 1996, isbn 83-85732-38-1.\ngrze\u015bkowiak jerzy, szczaniecki pawe\u0142 osb: bo\u017ce narodzenie \u2013 ii. w liturgii. w: encyklopedia katolicka. t. 2. lublin: 1976, s. kol.866-868.\nbo\u017ce narodzenie w liturgii i tradycji oraz materia\u0142y zwi\u0105zane z bo\u017cym narodzeniem na brewiarz.katolik.pl [ostatnia aktualizacja: 3.02.2010]\nbo\u017ce narodzenie w ko\u015bcio\u0142ach wschodnich na stronie unit\u00f3w\nj\u00f3zef naumowicz, narodziny bo\u017cego narodzenia, znak, krak\u00f3w 2016."