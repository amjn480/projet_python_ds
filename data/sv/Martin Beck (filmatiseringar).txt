Martin Beck-filmerna är en samling filmer baserade på Sjöwall Wahlöös rollfigur Martin Beck.
Sedan 1967 har böckerna med Martin Beck filmatiserats såväl i Sverige som utomlands, och titelfiguren har spelats av Keve Hjelm, Carl-Gustaf Lindstedt, Gösta Ekman, Walter Matthau (vars tolkning av figuren är en amerikansk polis vid namn Jake Martin), Romualds Ancans, Derek Jacobi, och Jan Decleir. Sedan 1997 spelar Peter Haber rollen i en serie betydligt friare nytolkningar.


== Filmer baserade på böckerna ==
Genom åren har det producerats flera filmer om Martin Beck baserade på Sjöwall Wahlöös böcker. Flera olika skådespelare, så väl svenska som internationella, har gestaltat Beck och hans kollegor.


=== Fristående svenska filmer ===


=== Fristående utländska produktioner ===


=== Historien om ett brott ===
Under 1993 och 1994 producerades sex filmer, samtliga med undertiteln Historien om ett brott, baserade på Sjöwall Wahlöös böcker. Martin Beck gestaltas av Gösta Ekman, med Kjell Bergqvist som Lennart Kollberg, Rolf Lassgård som Gunvald Larsson, Niklas Hjulström som Benny Skacke, och Bernt Ström som Einar Rönn. Andra återkommande skådespelare inkluderar Torgny Anderberg som Evald Hammar, Jonas Falk som Stig-Åke Malm, Per-Gunnar Hylén som Karl Kristiansson, Birger Österberg som Kurt Kvant, Lena Nilsson som Åsa Thorell, Ingvar Andersson som Per Månsson, Tova Magnusson-Norling som Becks dotter Putte (motsvarande böckernas Ingrid), Anita Ekström som Becks hustru Inga, Ing-Marie Carlsson som Kollbergs hustru Gun, samt Agneta Ekmanner som Greta Hjelm, en kriminaltekniker som ersätter böckernas Oskar Hjelm. Maj Sjöwall medverkar i cameoroller i var och en av de sex filmerna, och i Polismördaren syns Mikael Persbrandt i en biroll som polis.
Filmerna är en svensk-tysk samproduktion och spelades in parallellt på tio månader med fyra alternerande regissörer. Eftersom Beck-böckerna var storsäljare i Tyskland var tyska filmskapare och filmbolag intresserade av att göra egna filmatiseringar av böckerna med tyska manusförfattare och skådespelare, något som Maj Sjöwall satte stopp för. Istället blev det svenska skådespelare i huvudrollerna och filmerna spelades in i Sverige, dock fick några tyska skådespelare medverka i produktionen (som senare dubbades över av svenska skådespelare) då tyska filmbolag redan engagerat sig i den.Gösta Ekman fick beröm för gestaltning av Martin Beck, bland annat av journalisten Johan Croneman och Maj Sjöwall själv.Samtliga filmer debuterade inom ett år mellan den 2 juli 1993 och den 1 juli 1994. Tre av filmerna - Brandbilen som försvann, Mannen på balkongen, och Stockholm Marathon - hade premiär på bio, medan de tre övriga - Roseanna, Polismördaren, och Polis polis potatismos - först släpptes på video. Sveriges Television visade de tre videofilmerna i februari och april 1994, och de tre biofilmerna med start 1996. Mannen på balkongen tilldelades en Guldbagge för bästa manus och var även nominerad till bästa regi (Daniel Alfredson), bästa film (Hans Lönnerheden & Daniel Alfredson) och bästa foto (Peter Mokrosinski).


=== Ej utkomna filmer ===
Utöver de böcker om Martin Beck, som utkommit på film, finns ytterligare en bok, som aldrig filmats. Den utkom 1989 på danska och skrevs av Maj Sjöwall och Bjarne Nielsen. Denna bok heter Dansk Intermezzo och ingår inte i serien Roman om ett brott. Boken kom endast ut i 300 exemplar på Pinkertons förlag.


== Filmserien med Peter Haber ==
Filmerna består till stor del av nytt persongalleri, men en handfull rollfigurer är hämtade från Sjöwall Wahlöös böcker - främst märks Martin Beck själv, som medverkar i samtliga filmer och spelas av Peter Haber och kollegan Gunvald Larsson, som spelas av Mikael Persbrandt och medverkar till och med första hälften av säsong 5. Härutöver medverkar Benny Skacke (Figge Norling) i de två första filmerna, och även Martin Becks dotter Inger (Rebecka Hemse), som  motsvarar böckernas Ingrid, vilken figurerar i flertalet filmer. Martin Becks ex-fru, som heter Inga i böckerna, har en mindre roll i den första av filmerna - här heter hon Kerstin, och gestaltas av Bergljót Arnadóttir. Lennart Kollberg är inte med i denna version, men i den första filmen omnämns han av Martin Beck och Gunvald Larsson som en tidigare kollega. Böckernas övriga figurer förekommer inte alls. Enligt Gösta Ekman-biografin "Farbrorn som inte vill va' stor" var Ekman ursprungligen tilltänkt för rollen som Beck, som han tidigare gestaltat i de sex filmerna från 1993-1994, men då produktionsarbetet drog ut på tiden valde han att hoppa av.Nya betydande rollfigurer inkluderar flera medarbetare till Beck: kriminalpoliserna Lena Klingström (Stina Rautelin), Jens Loftegård (Fredrik Ultvedt), Sara Beijer (Sophie Tolstoy), Alice Levander (Malin Birgerson), Josef Hillman (Hanns Zischler, dubbad till svenska av Fredrik Ohlsson), Ayda Çetin (Elmira Arikan), Gunvalds ersättare Steinar Hovland (Kristofer Hivju), och Alexandra Beijer (Jennie Silfverhjelm); polisspanarna John Banck (Michael Nyqvist), Yvonne Jäder (Anna Ulrika Ericsson), duon Robban och Nick (Jimmy Endeley och Mårten Klingberg), Oskar Bergman (Måns Nathanaelson), Bodil Lettermark (Ing-Marie Carlsson, som tidigare spelade Kollbergs fru Gun i filmerna med Gösta Ekman som Beck), och Jenny Bodén (Anna Asp); polischeferna Joakim Wersén (Per Morberg), Margareta Oberg (Marie Göranzon), och Klas Fredén (Jonas Karlsson); samt rättsläkarna Oljelund (Peter Hüttner), Gunilla Urst (Anu Sinisalo) och Andrea Bergström (Åsa Karlin).
Den ende rollfigur som, jämte Martin Beck själv, medverkar i samtliga filmer är dock grannen Valdemar, som gärna vill bjuda på ”en stänkare" och stå och snacka på balkongen. Grannen spelas av Ingvar Hirdwall, som tidigare gestaltat titelpersonen i Mannen på taket, och balkongen på vilken Beck och grannen umgås tillhör en våningslägenhet vid Bergsunds strand i Hornstull i Stockholm.


=== Säsong 1 (1997–1998) ===
I rollerna:

Martin Beck - Peter Haber
Gunvald Larsson - Mikael Persbrandt
Benny Skacke - Figge Norling (enbart i Lockpojken och Mannen med ikonerna)
Lena Klingström - Stina Rautelin
Joakim Wersén - Per Morberg
Jens Loftegård - Fredrik Ultvedt
John Banck - Michael Nyqvist (ej i Monstret)
Yvonne Jäder - Anna Ulrika Ericsson (ej i Spår i mörker, Monstret och The Money Man)
Oljelund - Peter Hüttner (ej i Spår i mörker)
Grannen - Ingvar Hirdwall
Inger Beck - Rebecka Hemse
Återkommande mindre rollfigurer inkluderar kyparen Mats (Bo Höglund), servitör på Becks stamrestaurang; åklagare Lindgren (Mia Benson); gangstern Lennart Gavling (Lennart Hjulström); Ingers pojkvän Peter (Lasse Lindroth); samt Hasse Larsson (Jan von Melen).Många av inomhusscenerna under första säsongen är inspelade på kvinnoavdelningen i Långbro sjukhus. 


=== Säsong 2 (2001–2002) ===
I rollerna:

Martin Beck - Peter Haber
Gunvald Larsson - Mikael Persbrandt
Sara Beijer - Sophie Tolstoy (enbart i Hämndens pris)
Alice Levander - Malin Birgerson (ej i Hämndens pris)
Margareta Oberg - Marie Göranzon
Joakim Wersén - Per Morberg (enbart i Hämndens pris)
Josef Hillman - Hanns Zischler (ej i Hämndens pris, dubbad av Fredrik Ohlsson)
Robban - Jimmy Endeley
Nick - Mårten Klingberg
Oljelund - Peter Hüttner
Grannen - Ingvar Hirdwall
Inger Beck - Rebecka Hemse
Återkommande mindre rollfigurer inkluderar kyparen Mats (Bo Höglund), servitör på Becks stamrestaurang.


=== Säsong 3 (2006–2007) ===
I rollerna:

Martin Beck - Peter Haber
Gunvald Larsson - Mikael Persbrandt
Lena Klingström - Stina Rautelin (ej i Skarpt läge)
Margareta Oberg - Marie Göranzon
Oskar Bergman - Måns Nathanaelson
Bodil Lettermark - Ing-Marie Carlsson
Oljelund - Peter Hüttner (ej i Gamen och Den japanska shungamålningen)
Grannen - Ingvar Hirdwall
Inger Beck - Rebecka Hemse (ej i Skarpt läge, Flickan i jordkällaren och Den japanska shungamålningen)
Återkommande mindre rollfigurer inkluderar kyparen Mats (Bo Höglund), servitör på Becks stamrestaurang; Ingers son Vilhelm (Neil Bourguiba); Gunvalds syster Lillemor Bernér (Elisabet Carlsson); Lillemors dotter Simone (Embla Hjulström); samt den tyske poliskommissarien Hans Sperling (Dieter Pfaff, som gestaltat Sperling i 18 tyska kriminalfilmer).


=== Säsong 4 (2009–2010) ===
I rollerna:

Martin Beck - Peter Haber
Gunvald Larsson - Mikael Persbrandt
Lena Klingström - Stina Rautelin (ej i I stormens öga)
Oskar Bergman - Måns Nathanaelson
Oljelund - Peter Hüttner (ej i I stormens öga)
Grannen - Ingvar Hirdwall
Inger Beck - Rebecka Hemse (ej i I stormens öga)
Återkommande mindre rollfigurer inkluderar kyparen Mats (Bo Höglund), servitör på Becks stamrestaurang.Innan den fjärde säsongen spelades in hade Mikael Persbrandt tydligt uttalat att han inte ville spela Gunvald Larsson igen, men till inspelningarna, som skedde under hösten 2008, var både Peter Haber och Mikael Persbrandt tillbaka i sina ordinarie roller. Den fjärde säsongen skulle i originalet innehållit fyra filmer, men man satsade istället budgeten på mer action och sänkte antalet filmer från fyra till två.Inspelningarna av filmerna startade i början av september 2008 och avslutades samma höst. Den första filmen, I stormens öga, hade biopremiär den 26 augusti 2009 medan Levande begravd hade biopremiär den 21 juni 2010. Även denna gång hade tyska ZDF förhandsrätt till filmerna, som visades på tysk TV redan i december 2009.


=== Säsong 5 (2015–2016) ===
I rollerna:

Martin Beck - Peter Haber
Gunvald Larsson - Mikael Persbrandt (enbart de fem första filmerna)
Steinar Hovland - Kristofer Hivju (enbart de tre sista filmerna)
Klas Fredén - Jonas Karlsson (ej i Sista dagen)
Oskar Bergman - Måns Nathanaelson
Jenny Bodén - Anna Asp
Ayda Çetin - Elmira Arikan
Gunilla Urst - Anu Sinisalo
Andrea Bergström - Åsa Karlin
Grannen - Ingvar Hirdwall
Inger Beck - Rebecka Hemse (ej i Vägs ände)
Återkommande mindre rollfigurer inkluderar Ingers son Vilhelm (Tommy Wättring); Gunvalds syster Lillemor Bernér (Elisabet Carlsson); säpo-chefen Tina Sellstedt (Charlotta Jonsson); Steinars tonårsdotter Lina Karlgren (Nina Sand) och ex-hustru Ulrika (Lo Kauppi); samt Petra Widell (Sofia Zouagui).Den 12 november 2013 avslöjade filmsajten MovieZine att produktionsbolaget Filmlance hade planer på att spela in åtta nya filmer. Filminspelningarna skedde i två omgångar; första fyra filmerna spelades in 2014 och fick premiär våren 2015 medan de sista fyra filmerna spelades in 2015 och fick premiär våren 2016.Unikt för säsongen blev att ingen av filmerna fick biopremiär, utan samtliga filmer premiärvisades på TV genom så kallad Video on Demand (VoD) på C More innan de sedan släpptes på DVD & Blu-Ray.  Samproducenten TV4 fick visningsrätt till filmerna, och sände dessa i november och december 2015 samt november och december 2016. Ursprungligen skulle dessa dock ha sänts 2016 och 2017 men tidigarelades av oklara skäl.


=== Säsong 6 (2018) ===
I rollerna:

Martin Beck - Peter Haber
Steinar Hovland - Kristofer Hivju
Alexandra "Alex" Beijer - Jennie Silfverhjelm
Klas Fredén - Jonas Karlsson (ej i Ditt eget blod och Utan uppsåt)
Oskar Bergman - Måns Nathanaelson
Jenny Bodén - Anna Asp
Ayda Çetin - Elmira Arikan
Andrea Bergström - Åsa Karlin
Grannen - Ingvar Hirdwall
Inger Beck - Rebecka Hemse (ej i Utan uppsåt och Djävulens advokat)
Återkommande mindre rollfigurer inkluderar Ingers son Vilhelm (Tommy Wättring); säpo-chefen Tina Sellstedt (Charlotta Jonsson); Steinars tonårsdotter Lina Karlgren (Nina Sand) och hustru Heidi (Pia Tjelta); samt Steinars och Heidis barn Grete och Tristan (Nicoline och Alexander Stub).I januari 2017 avslöjade TV4 att man hade för avsikt att spela in ytterligare en omgång med Beck-filmer under det tidigare konceptet.  Filmerna spelades in under vintern och våren 2017, och fick premiär under 2018.Likt föregående säsong premiärvisades filmerna på C More innan de fick dvd-premiär. TV4 har även fått sändningsrättigheterna till dessa filmer.


=== Säsong 7 (2020–2021) ===
I rollerna:

Martin Beck - Peter Haber
Steinar Hovland - Kristofer Hivju (ej i Utom rimligt tvivel och Döden i Samarra)
Alexandra "Alex" Beijer - Jennie Silfverhjelm
Oskar Bergman - Måns Nathanaelson
Jenny Bodén - Anna Asp
Ayda Çetin - Elmira Arikan (ej i Undercover)
Andrea Bergström - Åsa Karlin
Grannen - Ingvar Hirdwall
Inger Beck - Rebecka Hemse
Josef Eriksson - Martin Wallström
Klas Fredén - Jonas Karlsson
Vilhelm Beck (Ingers son) - (Tommy Wättring).Den 22 januari 2020 avslöjades det att fyra ytterligare filmer kommer att spelas in och börja sändas i slutet av 2020. Detta blir den sjunde säsongen av filmserien.


=== Säsong 8 (2021–2022) ===
I rollerna:

Martin Beck – Peter Haber
Steinar Hovland – Kristofer Hivju (ej i 58 minuter och Den gråtande polisen)
Alexandra "Alex" Beijer – Jennie Silfverhjelm
Oskar Bergman – Måns Nathanaelson
Jenny Bodén – Anna Asp
Ayda Çetin – Elmira Arikan
Josef Eriksson – Martin Wallström
Klas Fredén - Jonas Karlsson (ej i Rage Room)
Inger Beck - Rebecka Hemse (ej i 58 minuter och Den gråtande polisen)
Grannen - Ingvar Hirdwall
Vilhelm Beck – Valter Skarsgård (ej i 58 minuter)
Återkommande mindre rollfigurer inkluderar Rebecka Kullgren (Helmon Solomon) och rättsläkaren (Camilla Larsson).


=== Säsong 9 (2022–2024) ===
I december 2021 avslöjade MovieZine att det blir fyra nya Beck-filmer. Inga detaljer om handling, titel eller premiärdatum avslöjades dock.


== Se även ==
Kurt Wallander (filmer)
Van Veeteren (filmer)
Kurt Wallander
Van Veeteren
Johan Falk (filmer)
Irene Huss (filmer)
Maria Wern


== Referenser ==


== Externa länkar ==
Martin Beck-filmerna på IMDb.com
Hemsida om Beck- och Sperling-filmerna