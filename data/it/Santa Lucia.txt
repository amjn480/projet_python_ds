"lucia di siracusa, conosciuta come santa lucia (siracusa, 283 \u2013 siracusa, 13 dicembre 304), fu\nuna martire cristiana a causa della grande persecuzione dei cristiani sotto diocleziano, nell'anno 304.\n\u00e8 venerata come santa dalla chiesa cattolica e dalla chiesa ortodossa, che la commemorano il 13 dicembre. \u00e8 una delle sette vergini menzionate nel canone romano ed \u00e8 tradizionalmente invocata come protettrice della vista, a motivo dell'etimologia latina del suo nome (lux, luce). le sue spoglie mortali sono custodite nel santuario di lucia a venezia. il luogo di culto principale \u00e8 la chiesa di santa lucia al sepolcro a siracusa.\n\n\n== agiografia ==\nsecondo l'agiografia tramandata da due antiche e distinte fonti quali una passio del codice greco papadopulo ed i latini atti dei martiri (entrambi risalenti alla fine del v secolo), lucia era una giovane di siracusa, nata nel 283 d.c.\ndi casato nobile e cristiana, orfana di padre dall'et\u00e0 di cinque anni, era promessa in sposa a un pagano. ella tuttavia, sin da tenera et\u00e0, aveva fatto segreto voto di castit\u00e0 a cristo. la madre, eutychia, da anni ammalata di emorragie, spendeva invano ingenti somme per curarsi.  lucia ed eutychia si recarono dunque pellegrine a catania al sepolcro di sant'agata, (martire nel 251 d.c.), pregandola di intercedere per la guarigione. giunte l\u00ec il 5 febbraio dell'anno 301, dies natalis di agata, lucia si assop\u00ec durante la preghiera e vide in visione la santa catanese, circondata da schiere angeliche dirle: \"lucia, sorella mia, vergine consacrata a dio, perch\u00e9 chiedi a me ci\u00f2 che tu stessa puoi concedere? infatti, la tua fede ha giovato a tua madre ed ecco che \u00e8 divenuta sana. e come per me \u00e8 beneficata la citt\u00e0 di catania, cos\u00ec per te sar\u00e0 onorata la citt\u00e0 di siracusa\u201d.\n\navveratasi la guarigione di eutychia, mentre facevano ritorno a siracusa, lucia estern\u00f2 alla madre la sua ferma decisione di consacrare la sua verginit\u00e0 a cristo, e di elargire il suo patrimonio ai poveri. per i successivi tre anni, ella visse dunque a servizio di infermi, bisognosi e vedove presso le catacombe cristiane della citt\u00e0. il pretendente, vedendo la desiderata lucia privarsi di tutti gli averi ed essendo stato definitivamente respinto da quest\u2019ultima, volle vendicarsi, denunciandola come cristiana. erano infatti in vigore i decreti della persecuzione dei cristiani emanati dall'imperatore diocleziano.\n\nal processo che sostenne dinanzi al prefetto pascasio, le fu imposto di fare sacrifici agli dei romani; ella per\u00f2 non rinneg\u00f2 affatto il suo credo, ma proclamava con ispirazione divina i passi delle sacre scritture. alla minaccia di essere condotta in un postribolo con l'intento di disonorare il suo nobile rango, lucia rispose: \"il corpo si contamina solo se l'anima acconsente\".\n\nil dialogo sempre pi\u00f9 serrato tra lei e l'arconte fin\u00ec col ribaltarsi delle posizioni: lucia infatti prevalse su pascasio e gli dichiar\u00f2 di essere pronta a subire ogni sua diabolica tortura, pur di non acconsentire al peccato.  il prefetto dunque, infuriato, ordin\u00f2 che la giovane venisse condotta via con la forza ma, come riportano le fonti, divenne miracolosamente immobile, tanto che n\u00e9 decine di uomini n\u00e9 la forza di funi legate a buoi riuscirono a smuoverla. accusata di stregoneria, lucia allora fu cosparsa di olio, posta su legna, pece e resine per essere arsa nel fuoco, ma le fiamme non la toccarono. fu infine fatta inginocchiare e finire di spada; secondo le fonti latine, le fu infisso un pugnale in gola (jugulatio), mentre per gli atti greci venne decapitata, il 13 dicembre dell'anno 304, all'et\u00e0 di ventun anni. mor\u00ec solo dopo aver ricevuto la comunione, profetizzando la caduta di diocleziano, la pace per la chiesa di cristo e il suo patronato su siracusa.\n\nrisulta privo di fondamento e assente nelle molteplici narrazioni e tradizioni, almeno fino al secolo xv, l'episodio in cui lucia si sarebbe strappata - o le avrebbero cavato - gli occhi. l'emblema degli occhi sulla coppa, o sul piatto, sarebbe da ricollegarsi, pi\u00f9 semplicemente, alla devozione popolare che l'ha sempre invocata protettrice della vista, a motivo dell'etimologia del suo nome dal latino lux, luce.\nuna fonte scritta da un testimone del tempo \u00e8 invece la fine, ritenuta miracolosa, della carestia dell'anno 1646 in sicilia. domenica 13 dicembre 1646, una quaglia fu vista volteggiare dentro il duomo di siracusa durante la messa. quando la quaglia si pos\u00f2 sul soglio episcopale, una voce annunci\u00f2 l'arrivo al porto di un bastimento carico di frumento. il popolo vide in quella nave la risposta data da lucia alle tante preghiere che a lei erano state rivolte, e per la gran fame non aspett\u00f2 di macinarlo, ma lo consum\u00f2 bollito.\n\n\n== la diffusione del culto ==\n\nsin dal giorno della deposizione del suo corpo nelle catacombe che da lei presero il nome, lucia venne subito venerata come santa dai siracusani e il suo sepolcro divenne meta di pellegrinaggi. nell'introduzione al romanzo storico lucia di ren\u00e9 du mesnil de maricourt del 1858, ampelio crema scrisse: \u00abla prima e fondamentale testimonianza sull'esistenza di lucia ci \u00e8 data da un'iscrizione greca scoperta nel giugno del 1894 durante scavi archeologici del professor paolo orsi nella catacomba di san giovanni, la pi\u00f9 importante di siracusa: essa ci mostra che, gi\u00e0 alla fine del quarto secolo o all'inizio del quinto, un siracusano - come si deduce dall'epigrafe alla moglie euschia - nutriva una forte e tenerissima devozione per la \"sua\" santa lucia, il cui anniversario era gi\u00e0 commemorato da una festa liturgica. tale iscrizione \u00e8 stata trovata su una sepoltura del pavimento, incisa su una lapide quadrata di marmo, misurante cm 24x22 e avente uno spessore di cm 3, tagliata irregolarmente. le due facce della pietra erano state ricoperte di calce: ci\u00f2 indica che la tomba era stata violata\u00bb. cos\u00ec recita l'epigrafe o iscrizione di euschia:\n\n questa iscrizione \u00e8 conservata al museo archeologico regionale paolo orsi di siracusa ed \u00e8 esposta nel percorso museale.\nil culto di lucia ben presto si diffuse fuori della sicilia, come dimostrano la presenza del suo nome nell\u2019antichissimo martirologio geronimiano, la menzione nel canone romano della messa da parte di gregorio magno (604 d.c.), la devozione in roma, dove vennero dedicate varie chiese in suo onore e nell\u2019italia settentrionale, dove fu effigiata a ravenna nella basilica di sant'apollinare nuovo nella processione delle vergini. il culto giunse anche in inghilterra, dove venne festeggiata fino alla riforma anglicana con una giornata in cui era concesso non lavorare, e nella chiesa greca, dove san giovanni damasceno stesso ne compose la liturgia. reliquie del suo corpo furono richieste e donate in pi\u00f9 parti dell'europa come in francia e portogallo. la repubblica di venezia ne ha diffuso il culto in buona parte del nord italia, pi\u00f9 che altro nei territori pertinenti alla serenissima situati lungo il nord-est.\nla memoria liturgica ricorre il 13 dicembre. antecedentemente all'introduzione del calendario gregoriano (1582), la festa cadeva in prossimit\u00e0 del solstizio d'inverno (da qui il detto \u00absanta lucia il giorno pi\u00f9 corto che ci sia\u00bb), ma non vi coincise pi\u00f9 in seguito all'adozione del nuovo calendario per una differenza di 10 giorni. la celebrazione della festa in un giorno vicino al solstizio d'inverno \u00e8 probabilmente dovuta anche alla volont\u00e0 di sostituire antiche feste popolari che celebrano la luce e si festeggiano nello stesso periodo nell'emisfero nord.\nil culto di santa lucia inoltre presenta diverse affinit\u00e0 con il culto di artemide, l'antica divinit\u00e0 greca venerata a siracusa nell'isola di ortigia. ad artemide, come a santa lucia, erano sacre la quaglia e l'isola di ortigia - anche chiamata delo in onore della dea della caccia. artemide e lucia sono entrambe vergini. artemide \u00e8 inoltre vista anche come dea della luce, mentre stringe in mano due torce accese e fiammeggianti.\n\n\n== le vicende delle reliquie ==\nnel 1039, il generale bizantino giorgio maniace trafug\u00f2 il corpo per farne omaggio al suo sovrano, a costantinopoli. i siracusani, infatti, dopo l\u2019occupazione araba della sicilia, avevano nascosto il corpo della santa giovinetta nelle catacombe, in un luogo segreto. maniace riusc\u00ec a farselo indicare, probabilmente con l\u2019inganno, da un anziano, il cui nome non \u00e8 mai stato indicato nel corso dei secoli per non marchiare d\u2019infamia lui e i suoi discendenti. il corpo della santa fu portato insieme alle spoglie di sant'agata a costantinopoli, per farne dono all'imperatrice teodora. da l\u00ec fu trafugato nel 1204 dai veneziani, che conquistarono la capitale bizantina a conclusione della quarta crociata e fu portato a venezia come bottino di guerra. arrivate nella citt\u00e0 lagunare, le spoglie della santa furono portate inizialmente nell'isola di san giorgio maggiore. nel 1279, il mare mosso capovolse le barche che si muovevano per omaggiare lucia e da allora, a causa della morte di alcuni pellegrini, si decise di trasferire le reliquie nella chiesa di santa lucia a cannaregio, appunto intitolata alla santa. nel 1861, la chiesa venne demolita a causa della costruzione della stazione ferroviaria, la quale prese il titolo della santa in suo ossequio, mentre gi\u00e0 l'11 luglio 1860, il corpo era stato definitivamente trasferito nella vicina chiesa di san geremia, in cui attualmente riposa, seppur i siracusani ne rivendichino da sempre e fortemente il possesso nella loro citt\u00e0. nel 1955, il futuro papa giovanni xxiii, all\u2019epoca patriarca cardinale angelo roncalli, commission\u00f2 allo scultore minotto una maschera in argento a copertura del volto della martire.\nla notte del 7 novembre 1981, due ladri introdottisi nella chiesa ruppero l'urna con le loro pistole e rubarono le spoglie, suscitando l'indignazione e l'apprensione di tutti i devoti. la notizia del ritrovamento del corpo arriv\u00f2 la mattina del 13 dicembre, giorno della festa della martire, 36 giorni dopo il furto. il corpo fu ritrovato nella zona lagunare di cason montiron, e quindi ricomposto in un'urna di cristallo antiproiettile.\nle sacre spoglie della santa tornarono in via eccezionale a siracusa per sette giorni nel dicembre 2004 in occasione del 17\u00ba centenario del suo martirio.\nla permanenza delle spoglie fu accolta da una incredibile folla di siracusani e da gente accorsa da ogni parte della sicilia. riscontrata l'elevatissima partecipazione e devozione dei devoti, da allora si \u00e8 fatta strada la possibilit\u00e0 di un ritorno definitivo tramite alcune trattative tra l'allora arcivescovo di siracusa giuseppe costanzo e l'allora patriarca di venezia angelo scola. le sacre spoglie della santa, dopo pi\u00f9 di 1000 anni, sono tornate anche a erchie (br) dal 23 aprile al 2 maggio 2014, in occasione della festa della protettrice del paese, per poi ritornarci nuovamente dal 24 aprile al 4 maggio 2019 insieme a quelle della patrona sant'irene. il corpo della santa torn\u00f2 nuovamente a siracusa dal 14 al 22 dicembre 2014, in occasione del 10\u00ba anniversario della prima visita del corpo nella sua citt\u00e0 natale. \n\nuna seconda e parallela tradizione, che risale a sigeberto di gembloux (\u2020 1112), tramanda che le spoglie della santa siano state portate a metz in francia, dove tuttora sono venerate dai francesi in un altare di una cappella della chiesa di saint-vincent. a suffragare la tesi per cui il corpo di santa lucia sia a metz, fu il professor pierre edouard wagner, docente associato della facolt\u00e0 di teologia cattolica di strasburgo. nel 2002 scrisse un saggio, \"culte et reliques de sainte lucie \u00e0 saint-vincent de metz\", in cui discetta sulla presenza proprio del corpo della santa in una cappella dell'abbazia di saint-vincent. secondo lo studioso francese, il vescovo teodorico avrebbe trafugato, insieme a molte altre reliquie di santi, il corpo di santa lucia, che allora era in abruzzo a p\u00e9ntima (corfinium). qui, conquistata la citt\u00e0, era giunto nel secolo viii ad opera del duca di spoleto dopo averlo sottratto a siracusa. l'anno mille metz fu meta di pellegrinaggi da tutto il mondo germanico per vedere il corpo della santa conservato in una \u2018bellissima\u2019 cappella in fondo alla navata sinistra dell'abbazia di saint-vincent, fondata alla fine del x secolo dal vescovo teodorico forse anche con la finalit\u00e0 di ricevere tali sante reliquie. una ricostruzione storica, questa della traslazione a metz delle reliquie di lucia, suffragata da una fonte certa, gli annali della citt\u00e0 dell'anno 970 d. c. scritti da sigeberto di gembloux (1030-1112), uomo di chiesa e cronista considerato tra i pi\u00f9 importanti e attendibili storici medievali. il professor wagner nel suo saggio ritiene quindi la tradizione di metz, fondata su documenti pi\u00f9 originari e vicini ai fatti narrati, pi\u00f9 attendibile di quella veneziana, posteriore il cui racconto presenterebbe aspetti e particolari poco veritieri e tali da generare dubbi e perplessit\u00e0. frutto dell'errore di un amanuense sarebbe invece la variante, documentata da un codice secentesco della biblioteca marciana di venezia, che sposterebbe la data del trasferimento dal 1206 al 1026: una mera inversione per distrazione secondo gli storici. ma secondo wagner anche altri indizi deporrebbero contro la versione veneziana. a venezia, nel 1167 e 1182, come provano alcuni documenti certi, esisteva gi\u00e0 una chiesa dedicata alla martire e si presume quindi che, come accaduto in casi simili, si sia cercato volutamente di \u2018trovare\u2019 le reliquie della santa per amplificare l'importanza del culto. la teoria di metz sarebbe inoltre resa pi\u00f9 credibile anche da altri eventi registrati nel tempo. per esempio nel 1792 le 'presunte' reliquie di santa lucia furono attestate come autentiche dalle autorit\u00e0 ecclesiastiche del luogo e collocate nuovamente sotto un importante altare. poi, nel 1867, prelevate dalla teca, vennero poste dal vescovo di metz in una statua di cera rappresentante una giovane ragazza, riccamente vestita e con una ferita al collo inferta da un pugnale. il culto della santa avrebbe subito una pausa, perch\u00e9 l'abbazia venne pian piano abbandonata dai monaci ma ritorn\u00f2 in auge dopo che un frate francescano, aiutato da un medico, si introdusse di notte nell'abbazia e apr\u00ec il simulacro di cera per studiare le reliquie in essa contenute. i due temerari (il frate pag\u00f2 la profanazione con l'espulsione) appurarono che le ossa, appartenenti a varie parti del corpo, erano realmente di una ragazza di 13-15 anni e mantenevano evidenti segni di bruciature.\n\n\n== nella letteratura ==\nla figura di santa lucia, nel corso dei secoli, \u00e8 stata fonte di ispirazione non soltanto sul piano strettamente religioso e teologico, ma anche e soprattutto letterario. essa ha trovato spazi sia nella letteratura colta che in quella legata alla tradizione popolare di questo o quell'ambiente in cui si \u00e8, in varia misura, radicato il culto verso la martire siracusana.\n\n\n=== nella divina commedia ===\nnell'ambito della tradizione letteraria propriamente detta, la figura della santa ispir\u00f2 dante alighieri. il poeta nel convivio afferma di aver sub\u00ecto in giovent\u00f9 una lunga e pericolosa alterazione agli occhi a causa delle prolungate letture (convivio, iii-ix, 15), ottenendo poi guarigione per intercessione della santa siracusana. gratitudine, speranza e ammirazione indussero quindi il sommo poeta ad attribuirle un ruolo fondamentale non soltanto nella sua vicenda personale, ma anche, allegoricamente e simbolicamente, in quella dell'umanit\u00e0 intera nel suo viaggio oltremondano descritto nella divina commedia.\n\nsecondo salvatore greco santa lucia, nelle tre cantiche, diventa il simbolo della \"grazia illuminante\", per la sua adesione al vangelo sino al sacrificio di s\u00e9, dunque \"via\", strumento per la salvezza eterna di ogni uomo, oltre che del dante personaggio e uomo.\nquesta interpretazione religiosa della personalit\u00e0 storica della vergine siracusana, quale santa che illumina il cammino dell'uomo nella comprensione del vangelo e nella fede in cristo, risale gi\u00e0 ai primi secoli della diffusione del suo culto. cos\u00ec, infatti, l'hanno esaltata, promuovendone la devozione, papa gregorio i, giovanni damasceno, aldelmo di malmesbury e tanti altri. ed \u00e8 a questa interpretazione della figura di santa lucia che si collega dante, in aspra e aperta polemica con il contesto storico di decadenza morale, politica, civile del suo tempo; tema, peraltro, di fondo che percorre tutta l'opera dalla \"selva oscura\" all'ascesa verso l'\"empireo\".\nse esaminiamo con attenzione la figura della martire nella divina commedia, si scorge in lei un personaggio che ci appare vivo e reale nel coniugare in s\u00e9 qualit\u00e0 celestiali e umane allo stesso tempo. \u00e8 creatura celeste e umana; quando su invito di maria scende dall'empireo, per avvertire beatrice dello smarrimento di dante e del conseguente pericolo che incombe su di lui:\n\na questo punto la santa si rivolge a beatrice, la donna amata dal poeta, invitandola a soccorrere dante personaggio prima che sia troppo tardi:\n\ne ancora, nel 2\u00ba regno oltremondano, il purgatorio, santa lucia \u00e8 creatura umana, materna nel prendere dante assopito, dopo un colloquio con illustri personaggi in una localit\u00e0 amena (la \"valletta dei principi\"), ed a condurlo alla porta d'ingresso del purgatorio:\n\ne cos\u00ec, dopo averlo aiutato ad intraprendere il difficile cammino di salvezza, a seguito dello smarrimento nella \"selva oscura\", lo mette in condizione di intraprendere il percorso della purificazione dei propri peccati. anche qui dante personaggio, per influsso senz'altro del dante autore e uomo a lei \"fedele\", accenna ancora una volta alla luminosa bellezza degli occhi\ndella martire, non senza rimandi simbolici:\n\ninfine, la vergine siracusana \u00e8 spirito celeste, quando al termine del viaggio ultraterreno,\nnel paradiso, dante personaggio su indicazione di s. bernardo, la rivede nel primo cerchio dell'empireo, accanto a sant'anna e a san giovanni battista, nel trionfo della chiesa da lei profetizzato durante il martirio:\n\ndante, raggiunta la pienezza della sua ascesa, associa questa volta significativamente\nla figura di s. lucia a quella della madre di maria, s. anna, collocandola di fronte ad adamo, il capostipite del genere umano. maria, beatrice, lucia sono le tre donne che hanno permesso, per volere divino, questo cammino di redenzione al personaggio dante, ma tra di esse, la vergine siracusana rappresenta per il sommo poeta, l'ineludibile anello di congiunzione (e quindi il superamento) fra l'esperienza terrena del peccato e il provvidenziale cammino ascetico-contemplativo dell'esperienza oltremondana.\n\n\n=== legenda aurea e le cronache di norimberga ===\nle vicende del martirio di santa lucia sono narrate in due importanti testi di argomento religioso: la duecentesca celebre legenda aurea, scritta dal domenicano jacopo da varazze, un'agiografia riportante le storie dei 150 maggiori santi e martiri dell'epoca, e le cronache di norimberga un'opera compilatoria di hartmann schedel del 1493.\n\n\n=== un poemetto in prosa di garcia lorca ===\nil poeta spagnolo garcia lorca ha dedicato a santa lucia un poemetto in prosa intitolato santa lucia e san lazzaro, dove parla della santa e delle impressioni legate soprattutto al simbolo degli occhi.\n\n\n== patronati e culto ==\n\n\n=== patrona della vista ===\n\u00e8 considerata dai devoti la protettrice degli occhi, dei ciechi, degli oculisti, degli elettricisti e degli scalpellini e viene spesso invocata contro le malattie degli occhi come la cecit\u00e0, la miopia e l'astigmatismo. \u00e8 considerata per tradizione, la patrona della vista e di tutti coloro che soffrono di problemi legati a quest'ultima.\npresso l'urna che accoglie le sacre spoglie della santa in san geremia a venezia, vengono quotidianamente portati ex voto e grazie ricevute che attestano la munificenza di santa lucia nel dispensare grazie.\nsanta lucia \u00e8 anche patrona del gremio dei calzolai della citt\u00e0 di sassari.\n\n\n=== culto in italia ===\n\nnella tradizione popolare il 13 dicembre, giorno dedicato al culto di santa lucia, \u00e8 considerato il giorno pi\u00f9 corto dell'anno; da qui il detto:  tale detto fu coniato verosimilmente in un periodo di poco anteriore alla riforma del calendario introdotta da papa gregorio xiii nel 1582, con cui veniva colmata la sfasatura tra calendario civile e quello solare che aveva portato a coincidere il solstizio d'inverno con il 13 dicembre. da allora il giorno pi\u00f9 corto dell'anno (solstizio d'inverno) venne riportato al 21-22 dicembre. per una casuale coincidenza il 13 dicembre \u00e8 comunque collegato ad un fenomeno astronomico, ossia con il giorno dell'anno in cui il sole tramonta prima: dopo tale giorno il tramonto avviene ogni giorno pi\u00f9 tardi; ci\u00f2 nonostante, anche dopo il 13 dicembre le giornate continuano ad accorciarsi; infatti, fino al 21-22 dicembre, la leggera posticipazione del tramonto viene accompagnata da una maggiore posticipazione dell'alba.\n\n\n==== a siracusa ====\n\ni festeggiamenti a siracusa iniziano il 9 dicembre con l'apertura della nicchia che custodisce il prezioso simulacro argenteo di santa lucia, che viene intronizzato sull'altare maggiore nel duomo il 12 dicembre. nel pomeriggio del 13 dicembre, la processione, tra le prime al mondo per partecipazione, con decine di migliaia di fedeli al seguito parte da piazza duomo, alle 15.30, vede il simulacro argenteo portato a spalla dai \"berretti verdi\" e preceduto dalle reliquie, portate dai \"fazzoletti verdi\", cio\u00e8 dalle donne devote. la processione, dopo aver percorso alcune vie di ortigia, il centro storico del capoluogo aretuseo, oltrepassa l'isola per accedere nella zona umbertina, la terraferma siracusana. il corteo religioso si conclude alla borgata santa lucia, con l'arrivo del simulacro e delle reliquie intorno alle 22. in questo periodo il simulacro argenteo, normalmente chiuso all'interno del duomo, pi\u00f9 precisamente nella cappella di santa lucia e non visibile per motivi di sicurezza, pu\u00f2 essere venerato dalle migliaia di fedeli che arrivano da tutto il mondo. durante l'ottavario, inoltre, si tiene una grande fiera che dura per tutto il periodo della festivit\u00e0. la processione del 20 dicembre, l'ottava, inizia alle 16 con l'uscita del simulacro e delle reliquie dalla basilica di santa lucia al sepolcro nella piazza omonima. la piazza \u00e8, come per il 13 dicembre, gremita di persone. durante la lunga processione, il simulacro incontra il quadretto della madonna delle lacrime fuori dal suo santuario. dopodich\u00e9, a breve distanza, la processione si ferma di nuovo ed entra nei cortili dell'ospedale umberto i, situato in centro citt\u00e0. dopo aver visitato i malati, la processione riprende svoltando per corso gelone il quale, favorito dalle ampie dimensioni, \u00e8 pienissimo di siracusani e di turisti. giunto a met\u00e0 del corso, il simulacro viene portato a spalla dai vigili del fuoco fino al corso umberto dove, nel ponte umbertino, si tiene il tradizionale spettacolo pirotecnico. il simulacro e le reliquie arrivano in cattedrale intorno alle 22.30.\n\n\n==== a carlentini (sr) ====\nl'origine della devozione verso santa lucia pu\u00f2 essere ricondotta al fatto che una leggenda narra che la santa si sia fermata a riposare sotto un ulivo durante il viaggio da siracusa a catania e alla data della fondazione della citt\u00e0. gli abitanti di carlentini il 15 marzo 1621 scelsero santa lucia come \"patrona protettrice ed avvocata della citt\u00e0\", chiedendone la proclamazione ufficiale. nel 1872 il consiglio deliber\u00f2 di festeggiare la patrona la quarta domenica di agosto di ogni anno, tradizione rimasta immutata fino ad oggi. il simulacro di santa lucia \u00e8 un'opera di con una struttura di legno, tela, colla e gesso. nel secolo scorso il materiale fu impreziosito con l'integrale rivestimento di lamine in oro pregiato e argento, opera di diversi maestri orafi e argentieri della sicilia. le 18 stole sono impreziosite dai tanti ex voto dal 1630 e da una croce pettorale in oro massiccio impreziosita da smeraldi, rubini e diamanti di fine ottocento.\n\n\n==== a chiaramonte gulfi (rg) ====\nha luogo il 13 dicembre, ed era un tempo festeggiata con la processione della statua che oggi viene esposta nel duomo per il triduo solenne. particolare il pellegrinaggio alla chiesetta rupestre di santa lucia alle pendici del monte arcibessi, dove, secondo la tradizione, la santa avrebbe passato una notte. tradizionale la benedizione di piccoli pani votivi a forma di occhi e di palme distribuite al popolo, e l'uso antico di mangiare la cucci\u00e0, ovvero grano lesso condito con olio di oliva locale oppure ricotta dolce o salata. ancora vivo \u00e8 l'uso di indossare il voto, cio\u00e8 un abito di colore verde guarnito di rosso. la santa siracusana viene venerata, oltre che nel duomo e nella sua chiesa, nella chiesa di san giovanni, in cui si celebra il triduo.\n\n\n==== ad aci catena (ct) ====\nil culto a santa lucia ha origini antichissimi nell'odierno quartiere che ne riprende il nome. si tramanda l'esistenza di un'antica chiesa ubicata nella contrada cubisia precedente al xvi secolo dedicata alla vergine e martire aretusea. con la costruzione dell'attuale chiesa nel 1609, pi\u00f9 grande e centrale al borgo di santa lucia, dell'antica chiesa si perdono le tracce ma ne tramanda il culto fervoroso. il primo simulacro di santa lucia, risalente al 1440, venne sostituito con l'attuale scultura lignea voluta dal canonico francesco strano nel 1666. le prime testimonianze documentate della festivit\u00e0 per santa lucia risalgono al 12 dicembre 1666 quando una solenne processione partita dalla chiesa matrice di aci catena raggiunse la chiesa dedicata a santa lucia per l'arrivo della preziosa reliquia del dito di santa lucia destinata ad essere incastonata nel petto del nuovo simulacro. a memoria del fausto evento si tramanda, fino ai giorni nostri alla vigilia del 13 dicembre, una processione con il braccio reliquiario, alla quale partecipano il clero e le confraternite cittadine, partendo dalla chiesa matrice si conclude sul sagrato della chiesa di santa lucia con la benedizione solenne con la reliquia e lo sparo di fuochi pirotecnici.\n\n\n==== a belpasso (ct) ====\nil paese di belpasso ha come patrona lucia, della quale conserva alcune reliquie custodite in un reliquiario in argento, che viene portato a spalla dai fedeli e conservato assieme alla santa stessa dentro la \"cammaredda\" (cameretta) che custodisce il simulacro della santa, nell'altare minore di destra della chiesa \"maria ss immacolata\" di belpasso. santa lucia viene festeggiata come patrona dal 1636 ma era gi\u00e0 venerata in precedenza: i fedeli infatti si recavano nella chiesa della madonna delle grazie del convento dei carmelitani di malpasso a pregare la santa ai piedi di un grande quadro. a differenza della classica iconografia che rappresenta i martiri in piedi, il simulacro belpassese raffigura la santa seduta su un trono barocco con indosso una veste rossa (il colore che ricorda appunto il martirio) e con in mano i simboli che la contraddistinguono: la palma del martirio ed un piattino su cui sono deposti gli occhi di lucia. a ricoprire il simulacro parecchi gioielli ed ex voto. la festa in onore della patrona culmina nei tredici giorni precedenti il 13 dicembre con la \"tredicina\" (una tradizione che vede i fedeli alzarsi alle 5 del mattino per andare in chiesa a recitare una particolare preghiera e sentire la messa dell'aurora) e che vede l'apice massimo nei giorni 8, 12, 13 e 14 dicembre, prima con le cantate dei giovani cantanti dei vari quartieri del paese e poi la tradizionale \"spaccata dei carri\" la notte del 12 dicembre, seguita dalla notte di veglia e dall'uscita trionfale del simulacro e delle reliquie della santa intorno alle 11 del mattino del 13 dicembre, salutata dalle migliaia di fedeli. i carri di santa lucia sono delle grandi costruzioni meccaniche che racchiudono elaborate scenografie, presentati uno alla volta, chiusi, in piazza duomo e si aprono lentamente (la \"spaccata\"), svelando il contenuto in un tripudio di luci, dipinti e personaggi viventi in un crescendo spettacolare in attesa dell'ultima scena del carro, l'apoteosi di santa lucia, che pu\u00f2 raggiungere l'altezza di quindici metri. la \"spaccata\" di ciascun carro \u00e8 accompagnata dall'esibizione dei \"cantanti\" che lodano lucia.\n\n\n==== a palermo ====\na palermo il 13 dicembre si commemora la fine della carestia del 1646 quando, secondo la leggenda, proprio il giorno di s. lucia, arriv\u00f2 in porto un bastimento carico di cereali. da allora, per commemorare questo miracolo attribuito alla santa, in questo giorno i palermitani non mangiano alimenti prodotti con farina di cereali (principalmente pane e pasta), bens\u00ec con cereali interi o con altre farine. in questa occasione si preparano quindi le classiche arancine, la cucc\u00eca (grano con crema di latte, ricotta e gocce di cioccolato), e le panelle salate e dolci. secondo alcuni autori, si tratta di un uso derivante dal ciceone anticamente consumato in onore di demetra.\n\n\n==== a castelbuono (pa) ====\na castelbuono, sulle madonie, la santa \u00e8 festeggiata due volte l'anno; l'ultima domenica di settembre ricorre la festa di santa lucia di campagna, che si svolge in una chiesetta fuori paese ed \u00e8 consuetudine preparare sin dalla sera prima la tradizionale cucc\u00eca (\"zuppa\" di cereali) che sar\u00e0 poi benedetta e distribuita a tutti i presenti; questa festa nacque dopo il ritrovamento del quadro sottoterra e la successiva edificazione della chiesa ad opera dello stesso contadino che lo ritrov\u00f2. ancora oggi il quadro si ritiene miracoloso. il 13 dicembre, invece, \u00e8 la congregazione a festeggiare la santa nella chiesa del rosario. anche in questa occasione si distribuisce la cuccia e la gente usa non mangiare cibi a base di farina per tutta la giornata, sostituendoli con le arancine e le panelle.\n\n\n==== a ribera (ag) e a valguarnera caropepe (en) ====\nanche a ribera e a valguarnera caropepe esiste l'usanza di produrre e di consumare la cucc\u00eca nel giorno di santa lucia.\n\n\n==== a savoca (me) ====\nil culto di santa lucia venne introdotto a savoca nel xv secolo, ad opera dei frati domenicani che, nel 1456 accanto al loro convento, eressero una monumentale chiesa (oggi scomparsa) dedicata alla vergine e martire siracusana. la ricorrenza liturgica cade il 13 dicembre di ogni anno e in questa data si svolgono solenni celebrazioni liturgiche precedute, gi\u00e0 dal xv secolo e fino a qualche decennio addietro, da una importante fiera. a causa del freddo e umido clima del mese di dicembre, la festa patronale si svolge la seconda domenica di agosto di ogni anno. \nla caratteristica rappresentazione del martirio rientra a pieno titolo nelle pi\u00f9 importanti manifestazioni della cultura siciliana; ha origine tardo medievale (anche se con modifiche apportate nel seicento) ed \u00e8 organizzata, a cura della confraternita di santa lucia (fondata nel xvi secolo), seguendo ancora un antico rituale codificato poi nello statuto del 1831. santa lucia \u00e8 impersonata da una bambina savocese vestita di bianco che viene portata a spalla da un uomo e tiene fra le mani una palma d'argento, simbolo del martirio. attorno alla bambina, che impersona lucia, molti personaggi che cercano di tentarla. primo fra tutti il diavolo, chiamato \"virs\u00e8riu\" impersonato da un uomo vestito interamente di rosso, che indossa un'antica e spaventosa maschera di legno (risalente al xvi secolo) e che brandisce un forcone. la bambina ha una grossa corda legata alla vita e questa corda viene tirata da altri figuranti, vestiti da soldati romani, tradizionalmente chiamati \"giudei\"; infine all'altro capo della corda sono legati due buoi.\ncompito della lucia \u00e8 compiere tre volte il giro del paese, accompagnata da tutti questi personaggi, e rimanere immobile di fronte alle tentazioni. alla fine del percorso la processione si ferma nella piazza principale del paese, la bambina ha vinto tutte le tentazioni, il diavolo e i giudei sconfitti si disperdono per le viuzze del borgo inseguiti, di corsa, dai buoi che vengono liberati; la bambina scende dalle spalle dell'uomo che la trasportava e si inchina dinanzi al popolo, il bene ha vinto sul male. a questo punto nel paese hanno inizio i festeggiamenti che si concludono con la solenne processione di un simulacro argenteo di santa lucia risalente al 1666.\n\n\n==== a crotone ====\nsin dai tempi antichi, nella sola cittadina di crotone vi \u00e8 una particolare tradizione: costruire in ogni quartiere principale della citt\u00e0 delle \"piramidi\" di legno alte anche 15-20 metri alla cui erezione partecipano tutti, bambini e adulti. tradizione vuole che al vertice di tali torri si collochi una bambola o una croce. subito dopo il tramonto, intorno alle ore 19.00 si assiste alla vrusciatura (ossia l'accensione) di tali torri con grande spettacolo e meraviglia di piccoli e grandi. una commissione \u00e8 generalmente presente per premiare la torre pi\u00f9 alta e ben fatta. nel 2002 si \u00e8 raggiunto un record: 21 torri accese contemporaneamente. questo antico rito festeggia l\u2019evocazione della luce e sarebbe una reminiscenza dei culti dedicati alla dea romana lucina e quindi originariamente ad hera.\n\n\n==== a motta santa lucia (cz) ====\na motta santa lucia, nel catanzarese, si festeggia la santa patrona il 12 dicembre con l'accensione della tradizionale \"focara\" (fal\u00f2 che simboleggia il fuoco nel quale si tent\u00f2 di bruciare viva la santa durante la persecuzione di diocleziano a siracusa); il giorno successivo, 13 dicembre, si svolgono i festeggiamenti religiosi. nei pressi del fal\u00f2 si consumano patate arrosto, caldarroste, vino e \"grispelle\" (ciambelline fritte ottenute da un composto di patate lessate, farina, acqua, lievito e sale).\n\n\n==== a paola (cs) ====\na paola, nel tirreno cosentino, in occasione dei festeggiamenti \u00e8 tradizione fare e mangiare la cucc\u00eca, lavorata in maniera molto simile a quella siciliana. nella sila e dintorni, invece, la cucc\u00eca viene preparata in versione salata, in cui c'\u00e8 addirittura l'aggiunta di carne di capra e di maiale.\n\n\n==== a vico equense (na) ====\na vico equense, precisamente nella frazione montana di massaquano, nel pomeriggio del 12 dicembre avviene tradizionalmente il lancio delle nocciole, le quali simboleggiano le pupille degli occhi della santa della vista. un'altra tradizione vicana \u00e8 quella di andare nella cappella dedicata alla santa siracusana con una bottiglia d'olio utilizzata come baratto al posto del denaro, ricevendo in cambio una immaginetta e un sacchetto di nocciole benedetti, per l'accensione della lampada perennemente accesa al fine di ricordare che santa lucia non fa mai mancare la luce.\n\n\n==== a napoli ====\na napoli, nel borgo marinaro di santa lucia (al quale fa riferimento la celebre canzone napoletana santa lucia) i festeggiamenti cominciano dal sabato precedente il 13, con una processione che porta il busto argenteo della martire, risultante dalla fusione di diversi ex voto, dal mare fino alla chiesa di santa lucia. all'alba del 13 dicembre, lungo l'itinerario verso la chiesa di santa lucia viene collocata una batteria di fuochi che precede la processione dei fedeli, i quali recano candele o bengala a simboleggiare la luce della martire che pervade il buio della notte.\n\n\n==== a giano vetusto (ce) ====\nin questo paese dei monti trebulani, santa lucia \u00e8 molto venerata (tanto che esiste una chiesa a lei dedicata nella frazione di fontanella) e si festeggia la seconda domenica di settembre, festeggiamenti che non sono solo religiosi ma anche popolari. originariamente si trattava di rappresentazioni teatrali che raccontavano la vita della santa siracusana, ed esibizioni canore di artisti locali, oggi invece il programma religioso e sacro della festa \u00e8 accompagnato da spettacoli musicali di cantanti e musicisti professionisti. \n\n\n==== a segni (rm) ====\nanche a segni, sui monti lepini, si festeggia santa lucia il 13 dicembre, in cui oltre alla festa si svolge anche la relativa fiera.\n\n\n==== a rocca di cambio (aq) ====\nla devozione delle popolazioni dell'altopiano delle rocche alla santa protettrice della vista, patrona di rocca di cambio, si fa risalire al xiii secolo; i festeggiamenti in onore della santa, che richiamano fedeli da tutta la marsica, hanno luogo durante l'ultimo fine settimana di giugno, anzich\u00e9 nella tradizionale data del 13 dicembre. lo spostamento della festa al periodo estivo, deciso fin dal 1794, fu una diretta conseguenza dell'estrema rigidit\u00e0 climatica della zona e delle oggettive difficolt\u00e0 che s'incontravano nello svolgimento della processione lungo l'impervio viottolo, solitamente innevato e ghiacciato, che in meno di due chilometri congiungeva l'abitato di rocca di cambio con la chiesa di santa lucia. durante questi tre giorni di festa la chiesa viene riaperta ai fedeli e in essa vengono celebrate le messe, sia tradizionali che salmodiate, officiate in numero adeguato da consentire la partecipazione ai tanti fedeli accorsi. in paese la festa si protrae per tre giorni con spettacoli pirotecnici, canti folcloristici e sfilate nei tipici costumi abruzzesi.\n\n\n==== a siena ====\nnella citt\u00e0 del palio anche il culto di santa lucia si lega alle 17 contrade in cui \u00e8 suddiviso il centro cittadino. ogni anno il 13 dicembre, nei pressi della chiesa di santa lucia e lungo tutto il prospiciente pian dei mantellini, si sviluppa la \"fiera di santa lucia\" dove, oltre a frutta secca e dolciumi (croccante, \"addormentasuocere\", brigidini di lamporecchio, zucchero filato), \u00e8 possibile acquistare addobbi natalizi, oggettistica prodotta dalle associazioni di volontariato cittadine, e soprattutto le campane di ceramica prodotte in varie dimensioni dagli artigiani della citt\u00e0, dipinte appunto coi colori delle contrade. si ritiene che il suono della \"campanina\" sia da guida per i senesi, specialmente per i bambini, nel buio della notte che in molti ritengono la pi\u00f9 lunga dell'anno, rifacendosi al proverbio \"santa lucia, il giorno pi\u00f9 corto che ci sia\". nella chiesa sopra citata si svolgono a ciclo continuo le sante messe fin dal mattino (delle quali una \u00e8 solennemente presieduta dall'arcivescovo), e, negli intervalli tra di esse, le persone possono mettersi in coda per ricevere da alcuni sacerdoti la benedizione degli occhi. nella canonica attigua invece si pu\u00f2, dietro un'offerta in denaro, ricevere dai volontari membri della compagnia laicale dei santi lucia e niccol\u00f2 (ivi avente sede) il tradizionale \"panino benedetto\", che viene in special modo portato ad anziani e ammalati impossibilitati a muoversi.\n\n\n==== nell'italia settentrionale ====\n\nin alcune regioni dell'italia settentrionale, particolarmente in lombardia (nelle province di brescia, bergamo, cremona, lodi, mantova, pavia e sondrio), nel trentino occidentale (trento e provincia), nel friuli (provincia di udine), in piemonte (provincia di novara), in emilia (province di piacenza, parma, reggio emilia e modena) e in veneto (provincia di verona e altre province), esiste una tradizione legata ai \"doni di santa lucia\", figura omologa dei vari san nicola, babbo natale, ges\u00f9 bambino, befana e altri che, durante i secoli, hanno sostituito l'antico culto degli avi nell'immaginario infantile.\nla tradizione dei regali viene fatta risalire al xiv secolo, da quando i nobili veneziani, nel giorno dedicato alla santa, facevano doni ai bambini. \u00e8 per\u00f2 attestato che a brescia \u00e8 festeggiata dal 1438, quando si portarono doni sul sagrato di san pietro de dom per celebrare la resistenza all'assedio del piccinino, di cui il principale attacco fu bloccato proprio il 13 dicembre. una leggenda di verona vuole invece che intorno al xiii secolo, in citt\u00e0, in particolare tra i bimbi, era scoppiata una terribile ed incurabile epidemia di \u201cmale agli occhi\u201d. la popolazione decise allora di chiedere la grazia a santa lucia, con un pellegrinaggio a piedi scalzi e senza mantello, fino alla chiesa di sant'agnese, dedicata anche alla martire siracusana, posta dove oggi c'\u00e8 la sede del comune, palazzo barbieri gi\u00e0 gran guardia nuova. il freddo spaventava i bambini che non avevano nessuna intenzione di partecipare al pellegrinaggio. allora i genitori promisero loro che, se avessero ubbidito, la santa avrebbe fatto trovare, al loro ritorno, tanti doni. i bambini accettarono ed iniziarono il pellegrinaggio; poco tempo dopo l'epidemia si esaur\u00ec.\nsecondo l'usanza comune a tutte le suddette province, i bimbi scrivono una lettera alla santa, elencando i regali che vorrebbero ricevere e dichiarando di meritarseli, essendo stati bravi e obbedienti durante l'anno. per accrescere l'attesa dei bimbi, in alcune localit\u00e0 \u00e8 uso che i ragazzi pi\u00f9 grandi, nelle sere precedenti, percorrano le strade suonando un campanello da messa e richiamando i piccoli al loro dovere di andare subito a letto, ad evitare che la santa li veda e li accechi, gettando cenere nei loro occhi. allo scopo di ringraziare la santa le famiglie sono solite lasciare del cibo; solitamente delle arance, dei biscotti, caff\u00e8, mezzo bicchiere di vino rosso e del fieno, oppure farina gialla e sale o fieno, per l'asino che trasporta i doni. il mattino del 13 dicembre, al loro risveglio, i bimbi troveranno il piatto vuoto del cibo consumato dalla santa, ed al suo posto caramelle, dolciumi ed i doni desiderati, talvolta nascosti per casa, dispensati totalmente o parzialmente a secondo il comportamento tenuto. i bambini che sono stati cattivi troveranno solo carbone.\na savona, forl\u00ec e savignano sul rubicone (fc), invece, la festa di santa lucia d\u00e0 luogo a una fiera nel centro cittadino dedicata in primo luogo a torroni, croccanti, altri dolciumi e giocattoli: qui, infatti, la tradizione dei doni di santa lucia assume una veste particolare, che riguarda non tanto i bambini quanto le ragazze, a cui soprattutto, in questa occasione, si regala del torrone.\n\n\n===== a bologna =====\ndiversa \u00e8 la tradizione di bologna, dove si svolge un'antica festa che appartiene alla memoria storica cittadina, un evento che da generazioni affianca le famiglie nella preparazione al natale.\n\nle origini della manifestazione si fanno risalire alla fine del xvi secolo, quando a seguito della donazione di una reliquia di santa lucia da parte di papa gregorio xiii alla diocesi di bologna, sul sagrato della chiesa dedicata alla santa (fondata dai padri gesuiti in via castiglione), iniziarono a fiorire attivit\u00e0 legate al commercio di icone religiose, in periodi prossimi alle funzioni dedicate alla santa patrona del luogo. gi\u00e0 allora venditori ambulanti, attrezzati con ceste, gerle o banchetti, proponevano a devoti e passanti incisioni, preghiere e ritratti di santi.\ndurante il periodo della controriforma tali attivit\u00e0 evolvettero proponendo non solo icone su carta, ma sculture di santi, rappresentazioni sacre, nativit\u00e0 realizzate con nuovi materiali quali terracotta, gesso e cartapesta. grazie a questi artisti e venditori, presepi e sacre rappresentazioni iniziarono ad entrare nelle case dei bolognesi di ogni classe sociale. lo scioglimento dell'ordine dei gesuiti nel 1773 e la venuta di napoleone nel 1796, cui ebbero seguito incredibili sovvertimenti sociali, portarono alla temporanea sospensione della fiera. solo con il ripristino del governo della chiesa, dopo la caduta di napoleone, mercanti e ambulanti si riattivarono per individuare un nuovo luogo dove poter continuare l'attivit\u00e0 della fiera, che fu individuato sotto il portico della basilica di santa maria dei servi, ovvero la chiesa dove fu trasferita l'effigie votiva di santa lucia dopo la chiusura di quella di via castiglione.\n\n\n==== patronati ====\nsanta lucia \u00e8 patrona della citt\u00e0 e dell'arcidiocesi di siracusa e dell'arcidiocesi di messina-lipari-santa lucia del mela (assieme alla madonna della lettera, a san placido e a san bartolomeo); inoltre \u00e8 considerata patrona di numerose localit\u00e0 in italia e nel mondo; in particolare \u00e8 la santa patrona dei seguenti comuni italiani:\n\n\n=== culto in svezia ===\n\nin svezia, lucia \u00e8 molto venerata sia dalla chiesa cattolica che da quella luterana.\ni bambini preparano biscotti e dolciumi (tra questi, delle focaccine allo zafferano e all'uvetta chiamate lussekatter) a partire dal 12 dicembre. la mattina del 13, la figlia maggiore della famiglia si alza ancor prima dell'alba e si veste con un lungo abito bianco legato in vita da una cintura rossa; la testa \u00e8 ornata da una corona di foglie e da sette candele utili per vedere chiaramente nel buio. le sorelle, che indossano una camicia bianca, simboleggiano le stelle. i maschi indossano cappelli di paglia e portano lunghi bastoni decorati con stelline. la bambina vestita come santa lucia sveglia gli altri membri della famiglia e serve loro i biscotti cucinati il giorno precedente.\nnel paese scandinavo \u00e8 diffusa una tradizionale canzone di santa lucia (lucias\u00e5ngen), la quale non \u00e8 altro che la celebre \"santa lucia\" napoletana adattata con un testo in lingua svedese. in diverse citt\u00e0 alcune bambine sfilano vestite come santa lucia intonando il lucias\u00e5ngen di casa in casa.\nogni anno viene eletta la lucia di svezia che raggiunger\u00e0 la citt\u00e0 siciliana di siracusa per partecipare alla processione dell'ottava, in cui il simulacro di santa lucia viene ricondotto in duomo.\n\n\n=== nel resto del mondo ===\nsanta lucia viene festeggiata anche in altre nazioni: argentina (buenos aires nel barrio de la boca, mar del plata, e santa lucia de corrientes dove si svolge annualmente la festa nazionale), brasile (quiririm), saint lucia, india (diwali), croazia (specialmente in dalmazia ed in istria dove continuano a vivere le usanze della repubblica di venezia), austria, danimarca, far oer, islanda, finlandia, norvegia, repubblica ceca, slovacchia, ungheria, francia (tolosa), spagna, malta (santa lucija gozo).\n\n\n== geminidi: le stelle cadenti di santa lucia ==\nle geminidi sono uno sciame meteorico che si verifica annualmente a causa dell'asteroide 3200 phaethon. esse vengono spesso chiamate \u00able stelle di santa lucia\u00bb e sono associate al giorno in cui si celebra la santa patrona di siracusa perch\u00e9 il culmine del loro passaggio si verifica proprio il 13 dicembre. il 16 dicembre del 2017 l'asteroide phaethon \u00e8 passato vicino alla terra (ripasser\u00e0 nel 2093) e per questo motivo le geminidi, la notte del 13 dicembre di tale anno, sono divenute pi\u00f9 visibili rispetto agli anni precedenti.\n\n\n== nella cultura di massa ==\nsanta lucia \u00e8 un personaggio giocabile nel videogioco dante's inferno (ispirato all'inferno di dante), pi\u00f9 precisamente nel dlc \"i tormenti di santa lucia\". in questa versione \u00e8 raffigurata come un angelo, e il suo compito \u00e8 combattere varie schiere di dannati e di diavoli. pu\u00f2 anche essere affiancata dal protagonista dante, di cui deve valutare le capacit\u00e0 prima di concedergli di salire al purgatorio.\nla figura di santa lucia e le sue reliquie compaiono nella trama del film the nun ii del 2023.\n\n\n== iconografia ==\nper via della grande devozione nutrita nei confronti di lucia sin dai primi secoli, sono molte le pregevoli opere d'arte in italia ed europa che ritraggono la vergine subire il martirio o in ricche vesti e recante la palma e il piatto con gli occhi.\n\nnel suo soggiorno siciliano, il caravaggio fu incaricato di dipingere una tela d'altare realizzando cos\u00ec il seppellimento di santa lucia, attualmente locato presso il santuario di santa lucia al sepolcro a siracusa.\n\n\n== galleria d'immagini ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== bibliografia ==\nottavio garana capodieci, santa lucia nella tradizione, nella storia e nell'arte, siracusa 1958\ngiuseppe maino, santa lucia: vergine e martire siracusana, edizioni paoline, bari 1961\ngaspare cinque, santa lucia vergine e martire: studio storico, critico, apologetico, napoli 1963\nines belski lagazzi, santa lucia; prefazione del card. giovanni urbani, venezia 1967\nren\u00e9 du mesnil de maricourt, lucia, edizioni paoline (originale del 1858) rivisto da ampelio crema nel 1982\nelena bergadano, lucia: vergine e martire di siracusa, edizioni paoline, cinisello balsamo 1989\ncosimo vincenzo morleo, il santuario di santa lucia in erchie, 1992\nbattilana rossana, santa lucia: 13 dicembre, benedettina editrice, parma 1996\nalfio caltabiano, santa luciuzza bedda patruna di carruntini, casa editrice ma.va. 2000\nsebastiano amenta, santa lucia. la tradizione popolare a siracusa e a carlentini, eurografica 2000.\ngiancarlo gozzi, santa lucia: 17 secoli di storia, culto, tradizioni. la martire siracusana rimane fonte di luce e grazia per chi la invoca, editoriale sometti, mantova 2002\npasquale magnano, lucia di siracusa, edizioni asca, siracusa 2004.\nmariarita sgarlata, la catacomba di santa lucia e l'oratorio dei quaranta martiri, siracusa 2006.\nbenito aprile, i manifesti dei festeggiamenti di santa lucia in italia, siracusa 2005\nbenito aprile, i manifesti dei festeggiamenti di santa lucia nel mondo, siracusa 2010 e 2011\ndiego gimondi e salvatore greco,santa lucia. tradizioni brembane e siracusane, ferrari editore (clusone, bergamo) 2005\nsigebert von gembloux: acta sanctae luciae, ed. tino licht, heidelberg 2008.\n\n\n== voci correlate ==\nsantuario di santa lucia al sepolcro\nsantuario di lucia\nsiracusa\nmartirio (cristianesimo)\nsanta lucia (pietro rizzo)\nsant'agata\n\n\n== altri progetti ==\n\n wikiquote contiene citazioni di o su santa lucia\n wikimedia commons contiene immagini o altri file su santa lucia\n\n\n== collegamenti esterni ==\n\n luc\u00eca, su sapere.it, de agostini. \n(en) st. lucy, su enciclopedia britannica, encyclop\u00e6dia britannica, inc. \n santa lucia, su enciclopediadelledonne.it, enciclopedia delle donne. \n santa lucia, su beweb, conferenza episcopale italiana. \n(en) santa lucia, in catholic encyclopedia, robert appleton company. \n santa lucia, su santi, beati e testimoni, santiebeati.it. \n tempio votivo in bergamo, su santaluciabg.it. url consultato il 22 aprile 2020 (archiviato dall'url originale il 14 gennaio 2020).\n sebastiano rizza, \"la santa di siracusa\" in pdf (pdf), su digilander.libero.it. url consultato il 30 aprile 2012 (archiviato dall'url originale il 2 gennaio 2014).\n sebastiano rizza, \"il 'laccio' di s. lucia: un nodo da sciogliere\" (tradizione lucana) in pdf (pdf), su digilander.libero.it.\n santa lucia - vergine e martire siracusana (pdf), su digilander.libero.it.\n cara santa lucia..., su carasantalucia.it. url consultato il 12 dicembre 2012 (archiviato dall'url originale il 9 dicembre 2013).\n copia archiviata, su imslp.org. url consultato il 4 maggio 2019 (archiviato dall'url originale il 19 maggio 2018)."