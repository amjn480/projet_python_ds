"jul \u00e4r en huvudsakligen kristen h\u00f6gtid som firas \u00e5rligen till minne av jesu f\u00f6delse. vilket datum denna intr\u00e4ffade \u00e4r inte k\u00e4nt, men firande sker framf\u00f6rallt den 25 december (juldagen) av miljarder m\u00e4nniskor \u00f6ver hela v\u00e4rlden. h\u00f6gtiden f\u00f6rbereds genom firandet av advent och firas fr\u00e5n jesu f\u00f6delse p\u00e5 julnatten fram till trettondedag jul, som firas till minne av att de vise m\u00e4nnen kom fram till betlehem.julh\u00f6gtiden har karakt\u00e4r av familjeh\u00f6gtid f\u00f6r de flesta m\u00e4nniskor i kristna l\u00e4nder, men det f\u00f6rekommer ocks\u00e5 att ensamma bjuds till hemmen. julfirandet \u00e4r i dag en blandning av religi\u00f6sa och sekul\u00e4ra traditioner och skiljer sig mycket runt om i v\u00e4rlden. m\u00e5nga firar jul med f\u00e5, eller inga, religi\u00f6sa inslag. tidpunkten f\u00f6r julfirandet har f\u00f6rkristna anor d\u00e5 man inom flera f\u00f6rkristna kulturer firat vintersolst\u00e5ndet, och ordet jul \u00e4r forngermanskt och f\u00f6rknippat med oden eller \"julir\" alternativt \"julfar\", men idag finns mycket liten kunskap om det f\u00f6rkristna julfirandet och mycket f\u00e5 av de f\u00f6rkristna traditionerna har bevarats.\n\n\n== etymologi ==\nordet jul \u00e4r ett nordiskt ord med dunkelt ursprung. det finns inte bara i urnordiskan utan ocks\u00e5 i gotiskan.    \nordet skulle kunna vara av germanskt ursprung, och sannolikt var d\u00e5 den urgermanska formen jehwla. ordets ursprungliga betydelse \u00e4r omstridd, men den kan ha betytt \"fest\" eller \"h\u00f6gtid\". genom att j\u00e4mf\u00f6ra olika spr\u00e5k har man rekonstruerat att det urgermanska ordet var jehwla. ordet l\u00e5nades tidigt in i finskan, \"juhla\" betyder d\u00e4r \"h\u00f6gtid\". senare har finskan l\u00e5nat in ordet en g\u00e5ng till, \"joulu\" med betydelsen \"jul\". uppenbarligen fanns h\u00e4r redan en stor fest, sannolikt i samband med midvintersolst\u00e5ndet, som kallades jul.det \u00e4ldsta bel\u00e4gget f\u00f6r ordet jul kommer fr\u00e5n ett fragment codex ambrosianus a av den gotiska kalendern som skrevs n\u00e5gon g\u00e5ng p\u00e5 500- eller 600-talet e.kr. fragmentet beskriver slutet p\u00e5 oktober och b\u00f6rjan p\u00e5 november. m\u00e5naden november \u00e4r \u00f6verskriven med \"naubaimbair: fruma jiuleis\" vilket kan tolkas som \"november: f\u00f6rsta julm\u00e5naden\" eller \"november: m\u00e5naden f\u00f6re jul\". omkring 730 e.kr. skrev beda venerabilis att anglosaxarnas kalender har m\u00e5naden \"geola\" eller \"giuli\" som kan motsvara december eller december och januari.\nefter kristendomens inf\u00f6rande anv\u00e4nde germanerna samma ord f\u00f6r firandet av jesu f\u00f6delse som man anv\u00e4nt p\u00e5 det f\u00f6rkristna firandet. p\u00e5 1000-talet i england och 1100-talet i tyskland b\u00f6rjade man dock kalla det kristna firandet f\u00f6r \"cristes m\u00e6sse\" (kristi m\u00e4ssa) som blivit \"christmas\", respektive \"w\u00eehe nah\" (vigda natten) som blivit \"weihnachten\". i de nordiska l\u00e4nderna beh\u00f6ll man ordet \"jul\".\n\n\n== historia ==\njulen har genom historien firats av olika orsaker och d\u00e4rtill f\u00f6rknippats med olika seder. julen har \u00e4ven \u00e4ldre, f\u00f6rkristna anor, n\u00e5gra av dessa \u00e4r den romerska religionens saturnalia och germanska kulturers f\u00f6rkristna julfirande. i samband med nordens kristnande kristianiserades det germanska julfirandet, det vill s\u00e4ga kristna traditioner inf\u00f6rdes i julfirandet och julfirandet flyttades till den 24-25 december, i enlighet med den romersk-katolska kyrkans tradition. dock beh\u00f6lls namnet jul f\u00f6r den nya h\u00f6gtiden. i heimskringla av snorre sturlasson ben\u00e4mns h\u00e5kon den gode som den som kristnade norge och ersatte det germanska julfirandet med det kristna. han stiftade enligt sagalitteraturen \u00e4ven en lag att vid tiden f\u00f6r det nya julfirandet skulle alla dricka \u00f6l och forts\u00e4tta firandet s\u00e5 l\u00e4nge \u00f6len r\u00e4ckte eller betala b\u00f6ter.\n\n\n=== h\u00f6gtider som firats kring vintersolst\u00e5ndet ===\nvid slutet av \u00e5ret firades inom m\u00e5nga kulturer/religioner en h\u00f6gtid f\u00f6r att vinna gudarnas v\u00e4lvilja inf\u00f6r det kommande \u00e5rets sk\u00f6rdes\u00e4song.\n\n\n==== den persiska guden mitras f\u00f6delsedag ====\ni antikens persien dyrkades solguden mithra vid sidan om h\u00f6gguden ahura mazda. genom kulturella kontakter spreds i slutet av f\u00f6rsta \u00e5rhundradet en kraftigt bearbetad mithrasdyrkan till romarriket, d\u00e4r gudsgestalten fick namnet mithras. tv\u00e4rt emot vad som ofta p\u00e5st\u00e5s, firade mithras-anh\u00e4ngare i romarriket inte mitras f\u00f6delsedag vid vintersolst\u00e5ndet, men d\u00e4remot firade det romerska kejsard\u00f6met i allm\u00e4nhet den obesegrade solens dag n\u00e5gra dagar senare, 25/12, fr.o.m. \u00e5r 274 e.kr. romerska mithrasanh\u00e4ngare t\u00e4nkte sig solguden som mithras v\u00e4n och f\u00f6ljeslagare, och de avbildas p\u00e5 antika reliefer bredvid varandra. i dagens iran firas mitras f\u00f6delsedag, mehregan, den 2 oktober, men skall inte f\u00f6rv\u00e4xlas med den iranska midvinterfesten shab-e yalda (21 december). i samband med kristendomens spridning i rom kan romerska traditioner ha influerat tidsbest\u00e4mmelsen f\u00f6r firandet av jesus f\u00f6delse.\n\n\n==== saturnaliefesten ====\ni antikens rom h\u00f6lls i december en fest till guden saturnus \u00e4ra, saturnaliefesten (latin saturnalia). d\u00e5 bytte slavar och herrar roller, man gav varandra presenter och en uppsluppen st\u00e4mning r\u00e5dde.\n\n\n==== dies natalis solis invicti ====\nsol invictus, latin f\u00f6r \"den obesegrade solen\", var en romersk religion relaterad till solguden elagabalus sol invictus.\ndet finns ocks\u00e5 bel\u00e4gg f\u00f6r att det i rom firades en festival den 25 december som kallades dies natalis solis invicti, \"den obesegrade solens f\u00f6delsedag\", till sol invictus \u00e4ra. enligt professor steven hijmans finns det dock inget bel\u00e4gg f\u00f6r att detta firande f\u00f6reg\u00e5r det kristna julfirandet, \u00e4ven om firandet av vintersolst\u00e5ndet p\u00e5 eller omkring den 25 december d\u00e4remot var v\u00e4letablerat i romarriket.\n\n\n=== den forngermanska och fornnordiska julen ===\n\nden f\u00f6rkristna julen var b\u00e5de en period och en religi\u00f6s h\u00f6gtid som firades av de historiska germanska folken under vintern. de tidigaste h\u00e4nvisningarna till julen \u00e4r genom germanska m\u00e5nadsnamn \u00e6rra j\u00e9ola (f\u00f6re jul) eller jiuli och \u00e6ftera j\u00e9ola (efter jul). forskare har associerat h\u00f6gtiden till guden oden, hans vilda jakt och den anglosaxiska modranicht (som intr\u00e4ffade p\u00e5 julafton).\njulens speciella gud var eventuellt j\u00f3lnir, som \u00e4r ett av odens m\u00e5nga namn.uttrycket \"dricka jul\" f\u00f6rekommer f\u00f6r f\u00f6rsta g\u00e5ngen i kv\u00e4det hrafnsm\u00e1l av torbj\u00f6rn hornklove fr\u00e5n omkring \u00e5r 900, d\u00e4r det i sj\u00e4tte strofen s\u00e4gs om den krigiske kung harald h\u00e5rfager att han ville \"dricka jul\" ute p\u00e5 havet.julfirandet var enligt snorre sturlasson ursprungligen ett blot (offerm\u00e5ltid) vid midvinter, det vill s\u00e4ga mitten av januari, i fornnordisk religion. den exakta tidpunkten f\u00f6r blotet \u00e4r omstridd.\n\n\n=== den kristna julen ===\njul kallas p\u00e5 nordiska spr\u00e5k samt finska och estniska \u00e4ven den h\u00f6gtid som kristna firar den 25 december till minne av jesu f\u00f6delse natten mellan 24 och 25 december.\nirenaeus (c. 130\u2013202) daterade att maria blev havande med jesus den 25 mars samma datum som jesu korsf\u00e4stelse enligt den romerska kalendern och att f\u00f6delsen intr\u00e4ffade nio m\u00e5nader efter, den 25 december. sextus julius africanus (c. 160\u2013c. 240) beskrev \u00e5r 221 att den 25 december, blivit det mest accepterade datumet bland kristna f\u00f6r firandet av jesu f\u00f6delse.att jesu f\u00f6delse omn omn\u00e4mns i lukasevangeliet, d\u00e5 det beskrivs som den sj\u00e4tte m\u00e5naden av elisabets graviditet med johannes d\u00f6pare vilket av bl.a. johannes chrysostomos beskrivs som datumet f\u00f6r beb\u00e5delsen. den exakta tidpunkten f\u00f6r jesu f\u00f6delse \u00e4r inte k\u00e4nd.\np\u00e5ven liberius fastst\u00e4llde datum f\u00f6r juldagen till den 25 december \u00e5r 354. enligt en gammal tolkning av 1 mos. skapades v\u00e4rlden vid v\u00e5rdagj\u00e4mningen. den 25 mars betraktades allts\u00e5 som marie beb\u00e5delsedag och kristi f\u00f6delse ber\u00e4knades till nio m\u00e5nader d\u00e4refter, 25 december. firandet av jesu f\u00f6delse ersatte f\u00f6retr\u00e4desvis det romerska firandet av solguden som h\u00f6lls vid midvintern, men \u00e4ven andra hedniska folk i v\u00e4sterl\u00e4nderna firade redan sina egna typer av h\u00f6gtider vid midvinter. \u00f6verg\u00e5ngen fr\u00e5n de gamla folkens traditioner och seder till kristendomen underl\u00e4ttades genom att midvinter redan var en h\u00f6gtid som inf\u00f6ll 9 m\u00e5nader efter v\u00e5rdagj\u00e4mningen vid tiden runt kristi f\u00f6delse. p\u00e5 300-talet hade dock vintersolst\u00e5ndet och v\u00e5rdagj\u00e4mningen flyttats tillbaks ca tre dygn p\u00e5 grund av brister i den julianska kalendern och kejsar konstantin flyttade d\u00e5 v\u00e5rdagj\u00e4mningen (men inte marie beb\u00e5delsedag) till den 21 mars. ljusets \u00e5terv\u00e4ndande till jorden efter midvinter har f\u00e5tt symbolisera det andliga tecknet f\u00f6r jesu f\u00f6delse. vintersolst\u00e5ndet infaller d\u00e4rf\u00f6r nuf\u00f6rtiden n\u00e5got tidigare p\u00e5 grund av denna \u00e4ndring i kalendern.\nden v\u00e4stkristna kyrkan var genom p\u00e5ven liberius beslut \u00e5r 354 f\u00f6rst med att fastst\u00e4lla juldagen till den 25 december (9 m\u00e5nader efter marie beb\u00e5delsedag) och samtliga l\u00e4nder i v\u00e4st har denna h\u00f6gtidsdag. inom den \u00f6stkristna kyrkan har trettondedag jul, epifania, ofta en starkare st\u00e4llning \u00e4n julen. denna dag firas d\u00e4r till minne av jesu dop eller hans f\u00f6delse. eftersom den kristna julens f\u00f6rsta helgdag \u00e4r den 25 december, inleds helgen klockan 18 kv\u00e4llen innan, d\u00e4rav namnet julafton.\n\n\n==== julen i kyrko\u00e5ret ====\nh\u00e4r beskrivs kyrko\u00e5ret i v\u00e4stkyrkan. \u00f6stkyrkans kyrko\u00e5r \u00e4r liknande.\nkyrko\u00e5ret best\u00e5r av tv\u00e5 stora cykler - p\u00e5skcykeln och julcykeln - samt en rad enskilda helgdagar. varje cykel best\u00e5r av en f\u00f6rberedelsetid, en festperiod och en efterfirningstid. julcykelns f\u00f6rberedelsetid kallas advent och efterfirningstiden kallas i katolska kyrkan tiden under \u00e5ret, och i svenska kyrkan trettondedagstiden eftersom den f\u00f6ljer efter trettondedagen.\nk\u00e4llor: \n\n\n==== viktiga dagar som r\u00e4knas till julen ====\n\n\n==== viktiga dagar med koppling till jul ====\n\n\n==== mindre viktiga kyrkliga dagar med koppling till julen ====\ndet finns ocks\u00e5 kyrkligt sett mindre viktiga dagar som f\u00e5tt en stor folklig betydelse.\n\nsankt nikolaos av myra firas den 6 december. han \u00e4r ett mycket popul\u00e4rt helgon b\u00e5de i \u00f6st och v\u00e4st och firas i m\u00e5nga l\u00e4nder denna dag. en tydlig koppling till julen \u00e4r hans generositet. p\u00e5 engelska heter han santa claus och har i popul\u00e4rkulturen kommit att ta gestalten av julklappsutdelare. han \u00e4r ocks\u00e5 delvis f\u00f6rebild f\u00f6r v\u00e5r nordiska jultomte.\nsankta lucia firas den 13 december. i sverige har ett luciafirande med svaga kopplingar till helgonet v\u00e4xt fram. det svenska luciafirandet \u00e4r en ljusfest som snarast har koppling till vintersolst\u00e5ndet.\n\n\n=== nyreligi\u00f6sa r\u00f6relser ===\ni det nyhedniska \"keltiska\" \u00e5rshjulet fr\u00e5n 1950-talet firar man vintersolst\u00e5ndet 20-22 december vilket, sedan 1970-talet, heter \"yule\".\n\n\n== skillnader n\u00e4r p\u00e5 dygnet julen infaller ==\ntraditionellt skiftar det kristna dygnet motsvarande dagens sekul\u00e4ra kalender kl 18, och s\u00e5 ocks\u00e5 i svenska kyrkan, dvs helgm\u00e5lsringningen som ringer in s\u00f6ndagen sker kl 18 p\u00e5 l\u00f6rdagen i den sekul\u00e4ra gregorianska tidr\u00e4kningen och s\u00f6ndagen i kyrkan slutar kl 18 p\u00e5 den sekul\u00e4ra s\u00f6ndagen. \ninneb\u00f6rden \u00e4r att i svenska kyrkan startar juldagen med julafton kl 18 den 24 december fram till annandagen kl 18 den 25 december som p\u00e5g\u00e5r till kl 18 den 26 december. dvs man firar inte julafton dagen f\u00f6re juldagen utan juldagens inledning p\u00e5 kv\u00e4llen den sekul\u00e4ra 24 december. d\u00e4remot finns det kyrkor i olika l\u00e4nder som inf\u00f6rt det sekul\u00e4ra dygnet och firar allts\u00e5 juldagen efter kl 00 den 25 december. \nsamtliga svenska kyrkans helger b\u00f6rjar kl 18 och slutar kl 18 och s\u00e5 ocks\u00e5 julen, ny\u00e5r, p\u00e5sken, pingsten, midsommar och s\u00f6ndagen. \nd\u00e4rf\u00f6r kommer tomten p\u00e5 kv\u00e4llen den 24 december i sverige medan i andra l\u00e4nder f\u00f6rst efter midnatt.\n\n\n=== bakgrund ===\nsk\u00e4let att dygnet skiftade kl 18 \u00e4r att bibelns f\u00f6rsta mosebokens skapelseber\u00e4ttelse anger \"och det blev afton och det blev morgon, den f\u00f6rsta dagen.\" (1 mos 1:5), \u00e4r att det \u00e4r tiden f\u00f6r solnedg\u00e5ngen, dvs kl 18 den 1 september d\u00e5 gud skapade v\u00e4rlden och den f\u00f6rsta dygnet inleddes. varp\u00e5 samtliga f\u00f6ljande dygn logiskt ocks\u00e5 b\u00f6rjar kl 18, s\u00e5 ocks\u00e5 juldagen m\u00e5nga tusen \u00e5r senare. \nutg\u00e5ngpunkten f\u00f6r den judiska och kristna tidr\u00e4kningen utg\u00e5r fr\u00e5n den judiska kalenderns epok, som motsvarar det ber\u00e4knade datumet f\u00f6r v\u00e4rldens skapelse, se om anno mundi. \n\nden hebreiska kalendern livryat haolam har sedan medeltiden baserats p\u00e5 rabbinska ber\u00e4kningar av skapelse\u00e5ret fr\u00e5n den hebreiska masoretiska texten (tanakh) i bibeln, motsvarar solnedg\u00e5ngen p\u00e5 den julianska bak\u00e5tinterpolerade kalenderdatumet 6 oktober 3761 f.kr. samtliga judiska helger inleds vid solnedg\u00e5ngen.\nde tidiga kristna kalendrarna och den bysantinska kalendern etos kosmou, som anv\u00e4ndes tidigare i bysantinska imperiet, i m\u00e5nga kristna ortodoxa l\u00e4nder och i \u00f6stligt ortodoxa kyrkan baserades p\u00e5 bibelns septuaginta text. den kalendern liknar i stort den julianska kalendern men firar ny\u00e5r 1 september och \u00e5rsr\u00e4kningen anno mundi utg\u00e5r fr\u00e5n v\u00e4rldens skapelse enligt moseb\u00f6ckerna kl 18 (solens nedg\u00e5ng) den 1 september 5509 f.kr. (d\u00e4r v\u00e4stlig kristendom antog den latinska bibel\u00f6vers\u00e4ttningen vulgata \u00e4r snarare enig med den hebreiska masoretiska texten och utg\u00e5r fr\u00e5n v\u00e4rldens skapelse enligt moseb\u00f6ckerna den 1 september 3761 f.kr. men ocks\u00e5 den utg\u00e5r ifr\u00e5n kl 18 som med h\u00e4nvisning till solens nedg\u00e5ng i september, som starten f\u00f6r det f\u00f6rsta dygnet.)p\u00e5 senare tid har kyrkor i olika l\u00e4nder \u00e4ndrat kyrkodygnet att vara detsamma som i den sekul\u00e4ra allm\u00e4nna gregorianska kalenderns dygnsdefinition med start fr\u00e5n kl 00 och inte fr\u00e5n kl 18.\n\n\n== jultraditioner ==\n\n\n=== julgran ===\n\njulgranen \u00e4r en tradition som delvis har sitt ursprung i tyskland p\u00e5 1500-talet men som i norden kanske har f\u00f6rkristna anor, i sin snarlika f\u00f6reg\u00e5ngare julst\u00e5ngen. under 1600- och 1700-talet f\u00f6rs\u00e5gs granen med ljus. n\u00e4r granen kl\u00e4s \u00e4r olika i olika l\u00e4nder. exempelvis sker detta i england i b\u00f6rjan av december. att kl\u00e4 granen inneb\u00e4r att man dekorerar den. dekorationerna varierar fr\u00e5n plats till plats och f\u00e4rgas ofta ocks\u00e5 av familjens egen tradition. i de flesta granar s\u00e4tts dock ljus, f\u00f6rr stearinljus, numera vanligen elektriska. f\u00e4rgade glas- eller plastkulor \u00e4r vanliga.\n\n\n=== julklapp ===\n\ntill jul delas det ut inslagna g\u00e5vor som kallas julklapp. i norden, tyskland, polen och \u00f6sterrike \u00f6ppnas julklapparna p\u00e5 julafton, medan de i m\u00e5nga andra l\u00e4nder \u00f6ppnas p\u00e5 juldagen. julklapparna kan delas ut av en jultomte och/eller l\u00e4ggas under julgranen innan de \u00f6ppnas.\n\n\n=== julmat ===\n\nn\u00e4stan alla st\u00f6rre traditioner har sin specifika mat, s\u00e5 \u00e4ven julen. julmat serveras \u00f6ver hela julhelgen, d\u00e4r varje dag kan ha sin lokala eller regionala tradition. maten varierar mycket mellan olika l\u00e4nder, i polen och delar av tyskland \u00e4ter man karp, i nord och sydamerika \u00e4ts kalkon och i sverige \u00e4ts julskinka och lutfisk.\n\n\n=== julmusik ===\n\ni juletider \u00e4r musik och s\u00e5ng starkt inriktade p\u00e5 jultema. julskivor spelas in av s\u00e5v\u00e4l barnk\u00f6rer, kyrkok\u00f6rer och skolk\u00f6rer som artister och grupper inom pop, rock, country och dansband.\n\n\n=== julpynt ===\n\ntill julen dekoreras hus och hem, men \u00e4ven stadens gator och torg, och inte minst varuhus med specifikt pynt som julgran, adventsljusstakar, adventsstj\u00e4rnor, prydnadstomtar, julbockar, julgardiner, ljusslingor, glitter och julkrubba. precis som med alla traditioner s\u00e5 skiljer sig julpyntet \u00e5t beroende p\u00e5 plats och tid och det g\u00e5r olika moden i pyntet.\n\n\n=== jultomten ===\n\njultomten \u00e4r en fiktiv figur som kommer med julklappar i juletid. han avbildas ofta som en \u00f6verviktig \u00e4ldre man med r\u00f6d luva och l\u00e5ngt vitt sk\u00e4gg. dagens jultomte \u00e4r ett konglomerat av traditionella ber\u00e4ttelser, mytiska figurer, verkliga personer, samtida ber\u00e4ttelser och reklam. under olika perioder och p\u00e5 olika platser har jultomten framst\u00e4llts p\u00e5 olika s\u00e4tt och haft olika karakt\u00e4rsdrag. \u00e4n idag skiljer sig uppfattningen om jultomten p\u00e5 olika platser beroende p\u00e5 vilka traditionella f\u00f6rest\u00e4llningar som dominerar, men det sker en homogenisering genom att vissa bilder och personlighetsdrag reproduceras globalt av exempelvis multinationella f\u00f6retag som coca-cola och disney.\n\n\n== nationella traditioner ==\n\n\n=== finland ===\n\ni finland firas allm\u00e4nt lilla jul l\u00f6rdagen f\u00f6re f\u00f6rsta advent. dagen har dock ingen officiell status. en viktig tradition i finland \u00e4r att julfrid utlyses. denna tradition kan med s\u00e4kerhet sp\u00e5ras \u00e4nda tillbaka till 1300-talet d\u00e5 \u00e5terkommande perioder av fred utlysta av den katolska kyrkan var en tradition vitt spridd \u00f6ver v\u00e4steuropa (treuga dei) men som bland de sekul\u00e4ra och protestantiska staterna idag bara lever kvar i finland som en stark tradition. enligt traditionen b\u00f6rjade julfreden p\u00e5 tomasm\u00e4ss och varade till tjugondedag jul, brott som begicks under denna tid straffades med dubbelt straff. idag f\u00f6rkunnas julfreden p\u00e5 julafton d\u00e5 domkyrkans klocka slagit tolv, av stadssekreteraren p\u00e5 balkongen i brinkala hus vid gamla stortorget i \u00e5bo. texten som l\u00e4ses upp \u00e4r bevarad som en muntlig tradition fr\u00e5n 1600-talet och l\u00e4ses b\u00e5de p\u00e5 finska och svenska. ytterligare en viktig tradition \u00e4r julbastubad, s.k. \"joulusauna\". till skillnad fr\u00e5n vanligt bastubad, som oftast sker p\u00e5 kv\u00e4llstid, sker julbastubad p\u00e5 dagtid.\n\n\n=== kina ===\n\ni kina firas officiellt ingen jul (undantag \u00e4r hongkong och macau), det kan firas av de trogna kristna i skymundan. p\u00e5 senare \u00e5r har \u00e4ven kineser som \u00e4r sekul\u00e4ra eller tillh\u00f6r en annan trosuppfattning \u00e4n kristendomen b\u00f6rjat uppm\u00e4rksamma julen, detta g\u00e4ller framf\u00f6rallt ungdomar och m\u00e4nniskor i yngre medel\u00e5ldern bosatta i de stora st\u00e4derna l\u00e4ngs kusten. julen har blivit en \"modern\" och \"internationell\" helg f\u00f6r de unga som de kan skapa egna nya traditioner kring.\njulfirandets genombrott st\u00f6ter dock p\u00e5 hinder, mest genom konkurrensen fr\u00e5n det kinesiska ny\u00e5ret (infaller i slutet av januari eller b\u00f6rjan av februari), som \u00e4r den h\u00f6gtid som mest liknar den v\u00e4sterl\u00e4ndska julen, dels genom pyntningen, dels genom att man d\u00e5 har ledigt och familjerna samlas igen. regimen i peking har inte heller genom \u00e5ren sett p\u00e5 firandet av v\u00e4sterl\u00e4ndska eller religi\u00f6sa h\u00f6gtider med blida \u00f6gon.\n\n\n=== mexiko ===\n\njulh\u00f6gtiden i mexiko (marat\u00f3n guadalupe reyes) omfattar perioden fr\u00e5n den 12 december till den 6 januari.\n\n12 december v\u00e5r fru av guadalupe\n16 december - 24 december las posadas\n24 december firas nochebuena tillsammans med den sista posadan. det \u00e4r familjens dag som b\u00f6rjar med den sista posadan och slutar med en stor middag. efter middagen ger de vuxna varandra presenter. dagen avslutas med en midnattsm\u00e4ssa.\n25 december kristi f\u00f6delse; det \u00e4r nu barnen f\u00e5r sina julklappar under granen. det \u00e4r en ny sed (sedan cirka femtio \u00e5r tillbaka), tidigare fick de klappar p\u00e5 sankt nikolaus dag den 6 december.\n28 december de oskyldiga barnen i betlehem\n31 december ny\u00e5rsafton\n1 januari ny\u00e5rsdagen\n6 januari heliga tre konungars dag d\u00e5 man \u00e4ter rosc\u00f3n de reyes.k\u00e4lla:\n\n\n=== sverige ===\n\ntraditionellt firas den svenska julh\u00f6gtiden med b\u00f6rjan den 24 december (julafton), f\u00f6ljt av juldagen, annandag jul, mellandagarna, ny\u00e5rshelgen (d\u00e4r ny\u00e5rsfirandet normalt inte r\u00e4knas som en del av julfirandet, \u00e4ven om ny\u00e5r infaller under juletid och ny\u00e5rsdagen \u00e4r en helgdag som firas till minne av jesu  omsk\u00e4relse) och trettondagen, och avslutas den 13 januari (tjugondag knut) d\u00e5 \"julen dansas ut\". i norden \u00f6verl\u00e4mnas julklappar under julafton till minne av de tre vise m\u00e4nnens presenter - fram till 1800-talet gavs dessa av julbocken - n\u00e5got som i andra delar av den kristna v\u00e4rlden sker vid andra tidpunkter. det finns en stark tradition att ge g\u00e5vor till beh\u00f6vande under jul. i kristendomen \u00e4r p\u00e5sken den viktigaste h\u00f6gtiden sett ur teologisk synvinkel, men i bland annat norden \u00e4r advent och jul \u00e5rets viktigaste familjeh\u00f6gtid, och ocks\u00e5 den tidpunkt p\u00e5 \u00e5ret d\u00e5 flest bes\u00f6ker olika kyrkor.\njulfirandet i sverige har inslag fr\u00e5n asatro och kristendom samt nordiska och germanska traditioner fr\u00e5n vikingatiden och fram\u00e5t. i och med sveriges kristnande kring mitten av 1000-talet b\u00f6rjade de kristna och asatroende traditionerna att blandas. de flesta nutida traditionerna h\u00e4rstammar fr\u00e5n 1800-talets nationalromantik och 1900-talets amerikanska inflytande.i sverige p\u00e5g\u00e5r den kristna julen fr\u00e5n julaftons kv\u00e4ll, 24 december, till tjugondedag knut den 13 januari. (\"tjugonde dag knut dansas julen ut\".) enligt kristen synvinkel \u00e4r den viktigaste tiden den fram till trettondagen, 6 januari, men julen p\u00e5g\u00e5r enligt kyrko\u00e5ret egentligen till och med kyndelsm\u00e4ssodagen, 2 februari, ursprungligen, men svenska kyrkan har flyttat det till n\u00e4rmast liggande s\u00f6ndag.\n\ni det sekul\u00e4ra svenska utg\u00f6r adventstiden en slags upptakt inf\u00f6r julen, och julfirandet kulminerar sedan under julafton. i kalendern \u00e4r julhelgen avslutad med mellandagarna. i det svenska julfirandet ing\u00e5r en m\u00e4ngd f\u00f6reteelser. kring mitten av 1700-talet d\u00f6k de f\u00f6rsta kl\u00e4dda granarna upp i sverige. p\u00e5 1800-talet blev det allt vanligare med julgran i de borgerliga hemmen och man b\u00f6rjade importera tyska julgransprydnader. idag kl\u00e4s granen oftast dagarna f\u00f6re julafton. i ersta diakonianstalt i stockholm b\u00f6rjade man 1870 att varje s\u00f6ndag i advent t\u00e4nda sju ljus i en gran. 1920-1930 ersattes adventsgranen med adventsljusstaken som har fyra ljus. denna svenska tradition har sedan spridit sig runt om i v\u00e4rlden fr\u00e4mst genom m\u00f6belf\u00f6retaget ikea. julen \u00e4r f\u00f6rknippad med lucia, julklappar, pepparkaksbak och julmat, och man brukar st\u00e4da, st\u00f6pa ljus, stoppa korv, koka kn\u00e4ck och annat julgodis, ta fram julprydnader och kl\u00e4 en gran. p\u00e5 senare \u00e5r har man i sverige inf\u00f6rt traditionen fr\u00e5n katolska l\u00e4nder att fira midnattsm\u00e4ssa under natten mellan julafton och juldagen.\njulklappar b\u00f6rjade delas ut p\u00e5 1600-talet. traditionen bj\u00f6d att givaren sm\u00f6g fram till mottagarens d\u00f6rr som man ljudligt klappade p\u00e5, sl\u00e4ngde in g\u00e5van genom d\u00f6rren f\u00f6r att sedan springa d\u00e4rifr\u00e5n - vilket \u00e4r ursprunget till ordet \"julklapp\". p\u00e5 1700-talet b\u00f6rjade man rimma till paketen vilket \u00e4r en tradition h\u00e4mtad fr\u00e5n antikens rom. under 1700-talet utbredde sig traditionen att det var julbocken som delade ut klapparna. julbocken var helgonet sankt nikolaus f\u00f6ljeslagare. firandet av s:t nikolaus hade f\u00f6rsvunnit i samband med reformationen men julbocken levde vidare som julsymbol. under 1800-talet blev pepparkakor och gl\u00f6gg en del av den svenska jultraditionen och f\u00e4rgen r\u00f6d blev viktig. kring slutet av 1800-talet b\u00f6rjade jenny nystr\u00f6m ge ut kort med en ny typ av tomtar och svenskarna b\u00f6rjade skicka julkort. kring mitten av 1900-talet b\u00f6rjade speciella julfrim\u00e4rken att ges ut. vid slutet av 1800-talet p\u00e5b\u00f6rjades ocks\u00e5 den sammanblandning av s:t nikolaus, julbocken och den svenska g\u00e5rdstomten som kom att bli jultomten vilken tog \u00f6ver julklappsutdelningen.\nunder 1900-talet har f\u00f6rst radio och sedan tv f\u00e5tt en betydande roll f\u00f6r julfirandet. 1932 lanserades den f\u00f6rsta adventskalendern i papp och samma \u00e5r lanserades den f\u00f6rsta elektriska adventsljusstaken. 1960 s\u00e4ndes kalle anka och hans v\u00e4nner f\u00f6r f\u00f6rsta g\u00e5ngen p\u00e5 julafton vilket sedan blivit en tradition klockan 15 varje julafton. samma \u00e5r slog julstj\u00e4rnan igenom som julblomma. senare har \u00e4ven sagan om karl-bertil jonssons julafton blivit en tradition p\u00e5 tv. 1961 s\u00e4ndes den f\u00f6rsta julkalendern p\u00e5 tv och det f\u00f6rekommer \u00e4ven en i radion.\nandra traditioner \u00e4r julskyltningen som startar med skylts\u00f6ndagen, som nuf\u00f6rtiden oftast ligger redan sista helgen i november, annonskampanjer, julmusik, julmat med bland annat risgrynsgr\u00f6t, julskinka, julkorv, v\u00f6rtbr\u00f6d, julbord, lussekatter, n\u00f6tter, julmust och jul\u00f6l, jultidningar och julst\u00e4dning. efter julhelgen f\u00f6ljer mellandagsrean, som vanligtvis tar slut n\u00e5gon g\u00e5ng i januari.\njul \u00e4r i sverige en familjeh\u00f6gtid. jultiden har som en f\u00f6ljd av det blivit en pina f\u00f6r somliga m\u00e4nniskor som \u00e4r ensamst\u00e5ende eller marginaliserade. m\u00e5nga m\u00e4nniskor k\u00e4nner ocks\u00e5 stress och oro f\u00f6r att julen ska bli misslyckad, n\u00e5got som bland annat karikerats som \"det farliga kommer\" i tv-julkalendern jul i mumindalen fr\u00e5n 1973 efter tove janssons b\u00f6cker. i mindre orter \u00e4r de flesta restaurangerna st\u00e4ngda under julhelgen, \u00e4ven p\u00e5 julafton, trots att det inte \u00e4r en r\u00f6d dag. julen \u00e4r ocks\u00e5 en tid d\u00e5 m\u00e5nga m\u00e4nniskor \u00e4gnar sig \u00e5t v\u00e4lg\u00f6renhet. flera ideella organisationer engagerar sig extra under julen och erbjuder ensamma, heml\u00f6sa och socialt utslagna julst\u00e4mning genom att anordna julbord med sk\u00e4nkta livsmedel, kanske \u00e5tf\u00f6ljt av underh\u00e5llning.\n\n\n== liknande festligheter ==\njulfirande eller liknande fanns redan bland flera \u00e4ldre folk. n\u00e5gra s\u00e5dana fester \u00e4r judarnas \"chanukka\" (tempelinvigningsfest), grekernas \"chronia\" och romarnas \"saturnalia\". nutidens firande baseras p\u00e5 kombinationer av dessa festligheter. till exempel h\u00e4rr\u00f6r traditionen att ge julklappar fr\u00e5n romarnas saturnalia och att t\u00e4nda ljus fr\u00e5n nordbornas jul, s\u00e5v\u00e4l som den judiska chanukka. m\u00f6rkret \u00e4r f\u00f6rmodligen upphovet till den nutida skandinaviska traditionen att placera ljusstakar med en rad av ljus (fyra, eller fler) i f\u00f6nstret under december.\njehovas vittnen tar avst\u00e5nd fr\u00e5n allt julfirande, liksom fr\u00e5n f\u00f6delsedagsfirande, p\u00e5 grund av att det inom r\u00f6relsen uppfattas ha hedniskt ursprung.\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\n\n\n== referenser ==\n\n\n=== noter ===\n\n\n=== k\u00e4llor ===\njul i nordisk familjebok (andra upplagan, 1910)\nv\u00e4stmanlands l\u00e4ns tidning (2007) v\u00e4gen till den \"svenska\" julen, 24 december 2007\n\n\n== externa l\u00e4nkar ==\n wikimedia commons har media som r\u00f6r jul.\nnordiska juls\u00e5nger (arkiverad)\njul i sverige (arkiverad)\nmithra, julen och den persiska kalendern\nallt om julen och julfirande\njulklapparnas historia"