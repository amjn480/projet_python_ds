"rum\u00e4nien (rum\u00e4nska: rom\u00e2nia) \u00e4r en republik i \u00f6steuropa. landet gr\u00e4nsar i norr mot ukraina, i \u00f6ster till moldavien och svarta havet, i s\u00f6der till bulgarien, l\u00e4ngs med floden donau, och i v\u00e4ster mot ungern och serbien. rum\u00e4niens befolkning utgjorde 20 121 641 personer vid folkr\u00e4kningen 2011.rum\u00e4niens moderna historia har pr\u00e4glats av det kommunistiska styret sedan 1947. efter en period av sv\u00e5rt f\u00f6rtryck under den kommunistiske diktatorn nicolae ceau\u0219escu fr\u00e5n 1965 till 1989 blev landet en demokratisk republik. rum\u00e4nien \u00e4r medlem av milit\u00e4ralliansen nato sedan 29 mars 2004 och europeiska unionen sedan 1 januari 2007.\n\n\n== historia ==\n\ni det som \u00e4r det nuvarande rum\u00e4niens territorium har m\u00e5nga folkslag bott genom tiderna, slaver, avarer och  hunner. mellan \u00e5ren 106 och 271 e.kr. var en stor del av omr\u00e5det en del av romarriket, under namnet dacia. ett arv fr\u00e5n denna tid \u00e4r det rum\u00e4nska spr\u00e5ket som liksom de \u00f6vriga romanska spr\u00e5ken h\u00e4rstammar ifr\u00e5n romarnas spr\u00e5k latin. efter detta blev landet hem f\u00f6r diverse folkvandringsstammar, \u00e4ven fr\u00e5n v\u00e4steuropa. under medeltiden bildades tv\u00e5 rum\u00e4nska stater: moldova och valakiet, medan det mesta av transsylvanien var ungerskt sedan 900-talet (och \u00e4nda till 1919).\n\nunder slutet av 1300-talet och en bit in p\u00e5 1400-talet ingick hela \u00f6stra rum\u00e4nien i polen-litauen. tidigare ocks\u00e5, som slavisk stat \u00e5ren 1054\u20131132, fast d\u00e5 i kievriket.\n\nfr\u00e5n 1500-talet blev moldova och valakiet vasaller inom det osmanska riket. de f\u00f6renades till rom\u00e2nia (rum\u00e4nien) 1862. landet fick sin sj\u00e4lvst\u00e4ndighet 1878. trots ett misslyckat inhopp i f\u00f6rsta v\u00e4rldskriget befann sig landet p\u00e5 segrarnas sida efter kriget och f\u00f6renades med transsylvanien.\n\n\n=== andra v\u00e4rldskriget ===\nrum\u00e4nien intr\u00e4dde i andra v\u00e4rldskriget som en neutral stat, n\u00e4r tyskarna ockuperade polen beviljade rum\u00e4nien asyl och skydd f\u00f6r polska regeringsmedlemmar. i enighet med molotov\u2013ribbentrop-pakten mellan sovjetunionen och nazityskland skulle rum\u00e4nska bessarabien inf\u00f6rlivas med sovjetunionen.\nf\u00e4ltmarskalk ion antonescu hade tvingat rum\u00e4niens kung carol ii att abdikera. antonescu utn\u00e4mnde sig sj\u00e4lv till conduc\u0103tor, rum\u00e4niens diktator, och rum\u00e4nien ingick allians med hitlers tyskland. antonescu skrev under tremaktspakten den 23 november 1940. efter f\u00f6rlusterna mot sovjet 1943 v\u00e4nde opinionen i landet mot antonescu och sommaren 1944 avsattes han i en statskupp och f\u00e4ngslades. den nya regimen f\u00f6rklarade krig mot tyskland och sovjetunionen intog rum\u00e4nien den 23 augusti 1944. en prosovjetisk regering tillsattes den 6 mars 1945, d\u00e5 rum\u00e4nien kontrollerades av r\u00f6da arm\u00e9n.\n\n\n=== rum\u00e4nien efter 1945 ===\nefter andra v\u00e4rldskrigets slut befann sig r\u00f6da arm\u00e9n i rum\u00e4nien. r\u00f6da arm\u00e9n \u00e5terupplivade det tidigare f\u00f6rbjudna kommunistpartiet i landet. under de tidiga \u00e5ren utnyttjades rum\u00e4niens resurser av sovrom-avtalen; det var nybildade sovjetisk-rum\u00e4nska f\u00f6retag som underl\u00e4ttade frakt av rum\u00e4nska varor till sovjetunionen till l\u00e5ga priser. kommunisterna avskaffade monarkin och utropade en kommunistisk enpartistat under ledning av gheorghe gheorghiu-dej.\n1965 kom nicolae ceau\u0219escu till makten och distanserade officiellt rum\u00e4nien fr\u00e5n den sovjetiska maktsf\u00e4ren med en egen utrikespolitik. han p\u00e5b\u00f6rjade ett samarbete med renault f\u00f6r personbilar under namnet dacia och \u00e4ven passagerarflygplanstillverkning p\u00e5 licens av bac 1-11. 1967 var rum\u00e4nien den f\u00f6rsta staten i \u00f6stblocket, efter sovjetunionen, som \u00e5terupptog diplomatiska relationer med v\u00e4sttyskland (se hallsteindoktrinen).\nrum\u00e4nien blev inget undantag f\u00f6r \u00f6stblockets s\u00f6nderfall i slutet av 1980-talet. den totalit\u00e4ra diktaturen f\u00f6ll under den rum\u00e4nska revolutionen 1989. efter en hastig och omtvistad r\u00e4tteg\u00e5ng avr\u00e4ttades ceau\u0219escu och hans hustru elena ceau\u0219escu p\u00e5 juldagen samma \u00e5r. nationella befrielsefrontens ledare, ion iliescu, blev den f\u00f6rste demokratiskt valde presidenten. nicolae ceau\u0219escu hade bland annat s\u00e5lt all mat fr\u00e5n jordbruket f\u00f6r att verka utbetalningar p\u00e5 andra h\u00e5ll. de som fick sv\u00e4lta f\u00f6r hans handlingar var lokalbefolkningen medan han sj\u00e4lv levde i lyx.\njordbruket privatiserades efter ceau\u0219escus fall och befolkningen kunde nu tillverka mat f\u00f6r sitt eget intresse och inte \u00e5t staten som tidigare varit fallet. efter en process som inleddes med ans\u00f6kan om associationsavtal i november 1992 med sikte p\u00e5 medlemskap 2004, fick till slut rum\u00e4nien, tillsammans med bulgarien, den 25 april 2005 ett anslutningsf\u00f6rdrag och blev fullv\u00e4rdig medlem i europeiska unionen den 1 januari 2007.\n\n\n== geografi ==\nrum\u00e4nien har en kuststr\u00e4cka mot svarta havet och genom landets mitt g\u00e5r \u00f6stra och s\u00f6dra karpaterna, som str\u00e4cker sig i en vid b\u00e5ge fr\u00e5n norr till syd\u00f6st och sedan v\u00e4sterut. landet \u00e4r bel\u00e4get i sk\u00e4rningen mellan centraleuropa (transsylvanien, banatet och maramure\u0219), balkan (valakiet och dobrogea), och \u00f6steuropa (moldova och bukovina). f\u00f6renta nationerna klassificerar rum\u00e4nien som ett \u00f6steuropeiskt land geografiskt.en stor del av rum\u00e4niens gr\u00e4ns mot serbien och bulgarien utg\u00f6rs av floden donau. donau g\u00e5r sedan ihop med prut, som utg\u00f6r gr\u00e4ns mot moldavien. donau flyter ut i svarta havet i donaudeltat. d\u00e5 m\u00e5nga av rum\u00e4niens gr\u00e4nser best\u00e5r av floder, och eftersom donaudeltat st\u00e4ndigt expanderar mot havet, ungef\u00e4r 2\u20135 meter \u00e5rligen, har rum\u00e4niens landyta f\u00f6r\u00e4ndrats under de senaste \u00e5rtiondena. landets yta har \u00f6kat fr\u00e5n omkring 237 500 km\u00b2 1969 till 238 391 km\u00b2 2005.\nrum\u00e4nien har ett relativt varierande landskap, med 34 % berg, 33 % kuperat och 33 % l\u00e5gland. karpaterna dominerar mellersta rum\u00e4nien, och omger transsylvanska plat\u00e5n. 14 toppar n\u00e5r h\u00f6jder \u00f6ver 2 000 m \u00f6.h., det h\u00f6gsta n\u00e5r 2 544 meter \u00f6ver havet. i s\u00f6dra delen av landet \u00f6verg\u00e5r karpaterna i ett backigt landskap. rum\u00e4nien har stora temperaturv\u00e4xlingar. h\u00f6gsta temperatur, 44,5 grader celsius \u00e4r uppm\u00e4tt den 10 augusti 1951 i ion sion. l\u00e4gsta temperatur, \u221238,5 grader celsius \u00e4r uppm\u00e4tt i bod den 24 januari 1942. landet har m\u00e5ttlig nederb\u00f6rd med \u00e4ven sn\u00f6fall p\u00e5 vintern.\n\n\n== politik ==\nrum\u00e4nien \u00e4r en demokratisk republik med ett semipresidentiellt system. den lagstiftande makten innehas av parlamentets tv\u00e5 kammare, senat (senaten), med 140 medlemmar varav 18 representanter f\u00f6r de etniska minoriteterna, och camera deputa\u021bilor (deputeradekammaren), med 345 medlemmar. medlemmarna i varje kammare v\u00e4ljs vart fj\u00e4rde \u00e5r.\nlandets president v\u00e4ljs i direkta val vart femte \u00e5r (sedan 2004, tidigare vart fj\u00e4rde \u00e5r). presidenten utser en premi\u00e4rminister, som leder regeringen. \u00f6vriga regeringsmedlemmar utses i sin tur av premi\u00e4rministern och utn\u00e4mns av presidenten. regeringen \u00e4r underst\u00e4lld parlamentets godk\u00e4nnande. konstitutionen godk\u00e4ndes i en folkomr\u00f6stning den 8 december 1991 och bygger p\u00e5 den femte franska republikens dito. i oktober 2003 godk\u00e4ndes omfattande \u00e4ndringar f\u00f6r att anpassa den till eu-lagstiftningen. i och med valen 2008 har rum\u00e4nien en liberal regering.\n\nse \u00e4ven: anslutningsf\u00f6rdraget 2005\n\n\n=== parlamentsvalet 2008 och regeringskrisen 2009 ===\nvalet i rum\u00e4nien 2008 ledde till ett j\u00e4mnt valresultat och en koalitionsregering mellan socialdemokraterna och liberaldemokraterna. valdeltagandet var det l\u00e4gsta sedan kommunistregimens fall.finanskrisen 2008 tvingade rum\u00e4nien att f\u00f6rhandla om l\u00e5n, p\u00e5 omkring 20 miljarder euro, med v\u00e4rldsbanken, internationella valutafonden och eu. dessas ekonomisk-politiska krav satte regeringssammanh\u00e5llningen p\u00e5 h\u00e5rda prov och i b\u00f6rjan av oktober 2009 sprack koalitionen och socialdemokraterna l\u00e4mnade regeringen. statsminister emil boc och hans liberaldemokratiska minoritetsregering f\u00e4lldes n\u00e5gon vecka senare i en misstroendeomr\u00f6stning. liberaldemokraterna fick stanna kvar p\u00e5 sin post.\n\n\n=== valet 2012 ===\nett tidigare block h\u00f6geralliansen uppl\u00f6stes i januari 2011 best\u00e5ende av bland annat nationalliberaldemokraterna, och de konservativa valde sedan att f\u00f6rhandla med socialdemokraterna och bilda ett nytt block tillsammans med dem. den 5 februari 2011 gick socialdemokraterna, nationalliberaldemokraterna och de konservativa samman i ett block kallat social- liberala unionen.\ni \"sista sekund\" gick tre borgerliga partier ihop som ett eget block. liberaldemokraterna, nationella kristna bondepartiet och liberalkonservativa partiet \"civic force\". men de hann inte komma in i valr\u00f6relsen ordentligt och fick 16,7 procent av r\u00f6sterna. det valresultatet uppl\u00f6ste blocket den 10 december 2012. den socialliberala unionen fick 60 procent av r\u00f6sterna. crin antonescu, ledare f\u00f6r nationalliberaldemokraterna, ersatte traian b\u0103sescu som statschef sedan 6 juli 2012. ledaren f\u00f6r de konservativa i socialliberala unionen \u00e4r ocks\u00e5 jordbruksminister. victor ponta ledare f\u00f6r socialdemokraterna var landets premi\u00e4rminister mellan maj 2012 och november 2015.\nett ensamt politiskt v\u00e4nsterparti samlade p\u00e5 sig 14,63 procent av r\u00f6sterna i valet. inte l\u00e5ngt ifr\u00e5n vad de tre borgerliga partierna fick tillsammans med sina 16,7 procent. enligt folkr\u00e4kningen var det 16 269 839 r\u00f6stber\u00e4ttigande (\u00f6ver 18 \u00e5r) och antalet r\u00f6stande var 7 666 169, vilket ger ett uppskattat valdeltagande p\u00e5 47,11 procent.\n\n\n=== presidentvalet 2014 ===\nklaus iohannis, borgm\u00e4stare i sibiu sedan 2004 och ledare av det nationalliberala partiet, segrade i 2014 \u00e5rs presidentval. vid andra valomg\u00e5ngen tippade man p\u00e5 socialdemokraternas victor ponta. f\u00e5 f\u00f6rv\u00e4ntade sig att en politiker tillh\u00f6rande etnisk minoritet som dessutom \u00e4r protestant i ett land d\u00e4r dessutom \u00f6ver 80 procent av befolkningen tillh\u00f6r den rum\u00e4nsk-ortodoxa kyrkan skulle kunna ta hem det h\u00e4r. n\u00e4r r\u00f6sterna r\u00e4knats var glappet med tio procentenheter mellan kandidaterna: 55,5 procent f\u00f6r iohannis mot 45,5 procent f\u00f6r ponta.president klaus iohannis valdes l\u00e4tt om till en ny mandatperiod i november 2019.\n\n\n=== administrativ indelning ===\nhuvudartikel: rum\u00e4niens l\u00e4nrepubliken rum\u00e4niens territorium \u00e4r indelat i 41 l\u00e4n (jude\u021be) som i sin tur \u00e4r vidare indelade i (stor)st\u00e4der (municipii), st\u00e4der (ora\u015fe) och (lands)kommuner (comune). det finns f\u00f6r n\u00e4rvarande 320 st\u00e4der (varav 103 med den h\u00f6gre statusen municipiu) och 2 854 kommuner. l\u00e4nen leds vart och ett av en landsh\u00f6vding som utses av regeringen. huvudstaden bukarest tillh\u00f6r inget l\u00e4n utan utg\u00f6r ist\u00e4llet en separat enhet med likv\u00e4rdig administrativ status som l\u00e4nen.\n\n\u00b9de flesta administrativa funktioner f\u00f6r l\u00e4net ilfov styrs fr\u00e5n bukarest, men vissa myndigheter \u00e4r utplacerade i st\u00e4derna buftea och otopeni.\n\n\n== ekonomi ==\n\n\u00f6verg\u00e5ngen fr\u00e5n planekonomi till marknadsekonomi och ekonomiska reformer gjorde att ekonomin kom i gungning. \u00e5r 1991 hade 50 procent av jordbruket privatiserats. d\u00e5 jugoslaviska krigen utbr\u00f6t gick en viktig handelspartner d\u00e4rmed f\u00f6rlorad. \u00e5r 1997 i samband med regeringsbytet antogs 100 nya lagar och f\u00f6retag fick r\u00e4tt att k\u00f6pa mark i rum\u00e4nien, detta hade aldrig tidigare varit m\u00f6jligt. \u00e5r 2000 tj\u00e4nade rum\u00e4nerna i genomsnitt inte mer \u00e4n 900 kronor i m\u00e5naden.\nav 2700 statligt \u00e4gda f\u00f6retag (varav 263 industrier) privatiserades h\u00e4lften \u00e5r 1997. den kraftiga privatiseringen gjorde att landet fick f\u00f6rdubblad arbetsl\u00f6shet till bara \u00e5r 1999 och v\u00e5ldsamma demonstrationer i bukarest 1999 med flera tusen skadade och gripna. men sedan dess har arbetsl\u00f6sheten sjunkit och regeringen som tog \u00f6ver 1997 hade r\u00f6stats bort redan \u00e5r 2000 och \u00e5r 2008 var arbetsl\u00f6sheten endast 3\u20134 % (\u00e4mnet behandlas i rum\u00e4niens ekonomi). \u00e5r 2005 genomf\u00f6rdes skattes\u00e4nkningar i landet. banden mellan imf och rum\u00e4nien \u00e4r starka.\nbukarest \u00e4r rum\u00e4niens finansiella centrum med en rad huvudkontor f\u00f6r banker och andra storf\u00f6retag. bland annat har dacia, faur och petrom sina huvudkontor i staden. banker med s\u00e4te i staden \u00e4r bland andra brd \u2013 groupe soci\u00e9t\u00e9 g\u00e9n\u00e9rale och raiffeisen romania.\n\n\n=== milj\u00f6 och naturtillg\u00e5ngar ===\nrum\u00e4nien har stora naturtillg\u00e5ngar som: petroleum, naturgas, stenkol, brunkol, bly, zink, koppar, j\u00e4rn, uran, guld, bauxit, vattenkraft, silver, salt och skog. de vanligaste importvarorna \u00e4r maskiner, mineraler, br\u00e4nsle, textilvaror, livsmedel och kemiska produkter. de vanligaste exportvarorna \u00e4r textilier, maskiner, metallvaror och mineraler. antalet sysselsatta inom n\u00e4ringsgrenarna \u00e4r 29 % inom jord-skogsbruk, 43 % inom industri- byggnadsverk och 28 % inom tj\u00e4nster-service. 1990 bildades ett milj\u00f6departement som bara ska syssla med viktiga milj\u00f6fr\u00e5gor genom att ta fram strategier f\u00f6r milj\u00f6skydd och \u00e5terst\u00e4lla den ekologiska j\u00e4mvikten.\n\n\n=== industri ===\nbiltillverkaren dacia licenstillverkade fr\u00e5n 1968 renaults personbilsmodell renault 8 och senare renault 12. de senaste \u00e5ren har det f\u00e5tt ny fart genom st\u00f6d fr\u00e5n renault. en ny modell, logan, har lanserats f\u00f6r den \u00f6steuropeiska marknaden, men s\u00e4ljer bra \u00e4ven p\u00e5 andra, f\u00f6r dacia, nya marknader och f\u00f6retagets export har m\u00e5ngdubblats.\nrum\u00e4nien har en betydande olje- och gasindustrin med stora bolag i petrom och rompetrol.\n\n\n=== arbetsmarknad ===\narbetsl\u00f6sheten i rum\u00e4nien har varit relativt l\u00e5g och pendlat mellan fem och sju procent under senaste decenniet och den har varit l\u00e5g i rum\u00e4nien ur ett internationellt perspektiv om man j\u00e4mf\u00f6r med andra \u00f6ststater s\u00e5som polen d\u00e4r arbetsl\u00f6sheten varit upp\u00e5t 15 procent.\nefter revolutionen bildades tusentals lokala fackf\u00f6reningar, vilka efter hand slutit sig samman i federationer som organiserat studenter, pension\u00e4rer och arbetsl\u00f6sa. det var os\u00e4kert om pensionssystemet skulle reformeras i samband med l\u00e5nen fr\u00e5n imf. systemet har emellertid skapat problem f\u00f6r en del samh\u00e4llsgrupper i landet.\npension\u00e4rer hade i genomsnitt en pension p\u00e5 190 euro \u00e5r 2010 (motsvarande 1 650 kr). den genomsnittliga pensions\u00e5ldern \u00e5r 2000 var 52 \u00e5r f\u00f6r kvinnor och 57 f\u00f6r m\u00e4n, den liberala majoriteten i rum\u00e4nien liksom eu:s arbetsmarknadspolitik har sedan 2007 stegvis sett till att m\u00e4nniskor \u00e4r i arbeten l\u00e4ngre och l\u00e4ngre tid och i januari 2015 blir kravet f\u00f6r pension (undantag f\u00f6rtidspension) minst 60 \u00e5r f\u00f6r kvinnor och 65 f\u00f6r m\u00e4n. pensionssystemet hade i b\u00f6rjan av 2000-talet stora skulder.rum\u00e4nien har en platt skatt p\u00e5 16 procent p\u00e5 f\u00f6rv\u00e4rvsinkomst. bolagsskatten \u00e4r ocks\u00e5 16 procent vilket g\u00f6r rum\u00e4nien till ett attraktivt land f\u00f6r utl\u00e4ndska investerare och egenf\u00f6retagare. det har varit ett av liberalernas m\u00e5l att med l\u00e5g bolagsskatt locka f\u00f6retag att flytta till rum\u00e4nien, l\u00e5ta f\u00f6retag v\u00e4xa och skapa fler jobb. trots att arbetsgivaravgiften i rum\u00e4nien \u00e4r 45 procent s\u00e5 \u00e4r arbetsl\u00f6sheten inte extremt h\u00f6g, \u00e5r 2012 var den 7 procent men arbetsl\u00f6sheten var \u00e5r 2008 endast 3,5 procent.\ni rum\u00e4nien \u00e4r bidragen l\u00e5ga, arbetsl\u00f6sa f\u00e5r 75% av rsi, reference social indicator, som 2017 fastst\u00e4lldes till 500 ron, allts\u00e5 375 ron/m\u00e5nad samt ett till\u00e4gg p\u00e5 3-10% av bruttol\u00f6nen beroende p\u00e5 antalet arbetade \u00e5r, om man arbetat mer \u00e4n 3 \u00e5r.  en person som exempelvis har tj\u00e4nat 3000 ron brutto p\u00e5 sitt arbete under 5 \u00e5r f\u00e5r 375 ron + 90 ron (3% av 3000 ron) i bidrag under 1 \u00e5r.\n\n\n=== kommunikationer och turism ===\nrum\u00e4niens j\u00e4rnv\u00e4gar omfattar 22 250 km, av dessa \u00e4r drygt 8 585 km elektriska. en dryg tredjedel av persontransporter sker via j\u00e4rnv\u00e4g.\nomkring 81 713 km \u00e4r v\u00e4gar.cirka 545 km var motorv\u00e4g, men under 2010-talet ska 289 km av nya motorv\u00e4gar byggas i landet efter att enorma satsningar p\u00e5 infrastrukturen gjorts.\nfloden donau \u00e4r en viktig vattenv\u00e4g. 1984 invigdes en 64 km l\u00e5ng kanal som f\u00f6rbinder donau med svarta havet och f\u00f6rkortar vattenv\u00e4gen med 400 km. byggprojektet \u00e4r en enorm satsning i rum\u00e4nien och de senaste \u00e5ren har det varit en byggboom i landet. de viktigaste hamnst\u00e4derna \u00e4r galati och braila. flygplatsen otopeni utanf\u00f6r bukarest \u00e4r landets st\u00f6rsta. det statliga flygbolaget tarom har s\u00e5v\u00e4l utrikes- som inrikestrafik. rum\u00e4niens telekommunikationer \u00e4r l\u00e5ga. vid 1990 fanns 2,3 miljoner telefoner, under 00-talet har denna siffra mer \u00e4n f\u00f6rdubblats. det har l\u00e4nge skett en uppbyggnad av telefonn\u00e4tet i samprojekt med tyska siemens och franska alcatel.\n\u00e5r 2000 var antalet internetanv\u00e4ndare i rum\u00e4nien ca 600 000 till 2012 hade det \u00f6kat till 9,6 miljoner.rum\u00e4nien har stora f\u00f6ruts\u00e4ttningar f\u00f6r turism. lockar g\u00f6r bland annat naturen och nationalparker i karpaterna, medeltidsst\u00e4der, slott i transsylvanien, donaudeltat, sandstr\u00e4nderna l\u00e4ngs svarta havet och landets s\u00e4rpr\u00e4glade kulturer.\nvintersportturismen i karpaterna har visat goda resultat. bristen p\u00e5 god hotellstandard kvarst\u00e5r trots att rum\u00e4nska hotell s\u00e5ldes ut till privat\u00e4gare vid millennieskiftet. en stor del av turisterna kommer fr\u00e5n grannl\u00e4nderna, s\u00e4rskilt fr\u00e5n moldavien och bulgarien d\u00e5 rum\u00e4nien \u00e4r ett billigt resm\u00e5l.\nvid svarta havskusten \u00e4r mamaia en v\u00e4lk\u00e4nd turistort.\n\n\n== demografi ==\n\n den 4 juli 2013 sl\u00e4pptes slutresultaten efter utredning sedan oktober 2011 rum\u00e4niens befolkning var 20 121 641 av vilka 385 729 befann sig utomlands (mindre \u00e4n 12 m\u00e5nader) varav minst 1 407 i sverige.\nmyndigheterna i rum\u00e4nien kunde konstatera att rum\u00e4niens befolkning minskat med minst 1 559 333 personer mellan 2002 och 2011 och att emigrationen stod f\u00f6r n\u00e4stan 77 % av minskningen.det prelimin\u00e4ra resultatet indikerade en befolkning p\u00e5 19 043 767 m\u00e4nniskor vilket senare reviderades. en artikel pekar p\u00e5 brister i organisationen av folkr\u00e4kningen och 10 % i en poll uppgav att de ej tog del av folkr\u00e4kningen d\u00e4rf\u00f6r att ingen uppr\u00e4knare bes\u00f6kte dem eller att de inte var hemma n\u00e4r deras hem blev bes\u00f6kt. spekulationer spred sig om att personernas pin-kod skulle missbrukas f\u00f6r olagliga \u00e4ndam\u00e5l och m\u00e5nga rum\u00e4ner v\u00e4grade uppge sin pin-kod. enligt ins talesman var det inte obligatoriskt att uppge sin pin-kod. dock hade n\u00e5gon h\u00f6gt uppsatt av misstag sagt att pin-koden var obligatorisk. folkr\u00e4kningens personal (uppr\u00e4knare) var d\u00e5ligt tr\u00e4nade och visste inte hur man skulle fylla i formul\u00e4ren.ins uppt\u00e4ckte att cirka 1,1 miljoner m\u00e4nniskor ej ingick i 2011 \u00e5rs folkr\u00e4kning, dvs. hade missats av folkr\u00e4kningens personal, men man hittade de flesta av dem med hj\u00e4lp av administrativa k\u00e4llor som var databaser fr\u00e5n 7 offentliga institutioner, varf\u00f6r slutresultaten visar en \u00f6kning av befolkningen j\u00e4mf\u00f6rt med det prelimin\u00e4ra resultatet.antalet personer som varit borta under en l\u00e4ngre tid (mer \u00e4n 12 m\u00e5nader) och ej ingick i befolkningen var 727 540, varav minst 2 460 i sverige.majoritetsbefolkningen rum\u00e4nerna utg\u00f6r 88,6 procent av landets befolkning. den st\u00f6rsta minoriteten \u00e4r ungrare. det finns enligt officiell statistik runt 1,2 miljoner rum\u00e4nska medborgare med ungerskt ursprung, vilka fr\u00e4mst bor i transsylvanien.\nen ukrainsk minoritet finns i rum\u00e4nien (som enligt uppgift fr\u00e5n 1999 bestod av 300 000 personer) och befolkar huvudsakligen samh\u00e4llen som ligger i norra rum\u00e4nien. dock v\u00e4ljer flesta ukrainare i rum\u00e4nien att sj\u00e4lva kalla sig f\u00f6r \"rum\u00e4ner\" i folkr\u00e4kningarna.\nenligt folkr\u00e4kningen 2011 omfattade ukrainarna 50 920 personer som finns i norra rum\u00e4nien.\nn\u00e4stan 800 000 rum\u00e4nska medborgare med tyskt ursprung var bosatta i rum\u00e4nien \u00e5r 1939, en siffra som har sjunkit till 36 042 kvarvarande \u00e5r 2011. n\u00e4r rum\u00e4nien ockuperades av sovjetunionen deporterades tyskar fr\u00e5n rum\u00e4nien till tyskland.\nde ca 350 000 csango som \u00e4r romersk-katolska registreras ofta inte som ungrare i folkr\u00e4kningarna, trots att 62 000 av dem talar ungerska. efter f\u00f6rsta v\u00e4rldskriget f\u00f6rdrevs ca 350 000 ungrare fr\u00e5n transsylvanien. ytterligare 100 000 ungrare f\u00f6rdrevs fr\u00e5n framf\u00f6r allt t\u00e2rgu mure\u0219, platsen f\u00f6r det beryktade \"svarta mars\" i mars 1990, d\u00e5 det initierades etniska kravaller mellan ungerska minoritetsbefolkningen och tillresta rum\u00e4nska extremister. i t\u00e2rgu mure\u0219 och p\u00e5 andra platser i transsylvanien har de olika minoriteternas proportioner medvetet manipulerats genom tv\u00e5ngsinflyttning av moldaviska rum\u00e4ner, samt en brutal religi\u00f6s och spr\u00e5klig assimileringspolitik f\u00f6r andra nationaliteter.\nromerna \u00e4r en annan betydande minoritet, i folkr\u00e4kningen 2011 steg antalet registrerade romer till 621 573.\nvissa romer v\u00e4ljer att kalla sig sj\u00e4lva rum\u00e4ner eller ungrare. \u00f6vriga inkluderar mindre grupper folk med ursprung fr\u00e5n grannl\u00e4nderna, exempelvis en grupp p\u00e5 runt tusentalet polacker i suceava.\netniska minoriteter f\u00e5r anv\u00e4nda sina modersm\u00e5l i undervisningen, och har tillg\u00e5ng till information p\u00e5 sina modersm\u00e5l fr\u00e5n myndigheter i st\u00e4der d\u00e4r de utg\u00f6r mer \u00e4n 20 procent av befolkningen. i st\u00e4der d\u00e4r minoritetsbefolkningen utg\u00f6r mer \u00e4n 30 procent av befolkningen kan lokala r\u00e5dsm\u00f6ten h\u00e5llas p\u00e5 minoritetsspr\u00e5ket, ifall \u00f6vers\u00e4ttning till rum\u00e4nska kan erh\u00e5llas, och officiella protokoll f\u00f6rs p\u00e5 rum\u00e4nska.\nfolkr\u00e4kningar har genomf\u00f6rts f\u00f6ljande \u00e5r i landet: 1866, 1887, 1899, 1912, 1930, 1941, 1948, 1956, 1966, 1977, 1992, 2002 och 2011.\nvid folkr\u00e4kningen 1992 var rum\u00e4niens befolkning 22 760 449 men man hade ett resultat p\u00e5 22 800 000 personer ett kort tag (reviderades) p\u00e5 grund av polacker i nord\u00f6stra delen som senare inte skulle inkluderas, befolkningen 1992 med resultatsiffra 22 760 499 var som st\u00f6rst n\u00e5gonsin men sedan dess befolkningen stegvis minskat och vid den senaste folkr\u00e4kningen 2011 var rum\u00e4niens befolkning som sagt 20 121 641 personer.\n\n\n=== befolkning 1941\u20132011 ===\n\n\n=== spr\u00e5k ===\nlandets officiella spr\u00e5k \u00e4r rum\u00e4nska (ett romanskt spr\u00e5k i den indoeuropeiska spr\u00e5kfamiljen). rum\u00e4nska \u00e4r n\u00e4rbesl\u00e4ktat med italienska, franska, spanska, portugisiska och katalanska. runt 30 miljoner personer i v\u00e4rlden talar rum\u00e4nska, fr\u00e4mst i rum\u00e4nien och moldavien. minoritetsspr\u00e5ken erk\u00e4nns inte som officiella spr\u00e5k i den rum\u00e4nska f\u00f6rfattningen.\nen relativt stor ungersk minoritet i transsylvanien talar b\u00e5de ungerska och rum\u00e4nska, och fram till 1990-talet fanns det ett visst antal karpattyskar, men de flesta av dem l\u00e4mnade landet i och med kommunismens fall.\n\n\n=== religion ===\nreligioner (statistik fr\u00e5n 2009):\n\nrum\u00e4nsk-ortodoxa \u2013 86,8 %\nprotestanter \u2013 7,5 % (ungrare, szekler-ungrare, saxare-tyskar)\nromersk-katolska \u2013 4,7 % (ungrare, tyskar), d\u00e4rj\u00e4mte en grekisk-katolsk minoritet (rum\u00e4ner)\npingstv\u00e4nner \u2013 1,5 %\nuniater \u2013 0,9 %\nde flesta rum\u00e4ner \u00e4r medlemmar i den rum\u00e4nsk-ortodoxa kyrkan, som \u00e4r en kyrka inom den \u00f6stortodoxa kristendomen. katolicism och protestantism \u00e4r ocks\u00e5 representerad, men fr\u00e4mst i omr\u00e5den som \u00e4r befolkade av mer v\u00e4stinfluerade inv\u00e5nare, s\u00e5som transsylvanien som fram till 1920 var ockuperat av ungern. de flesta ungrare \u00e4r protestanter, och i majoritet bland protestanterna i rum\u00e4nien. ett litet f\u00e5tal saxare \u00e4r lutheraner. n\u00e4stan alla reformerta (kalvinister) \u00e4r ungrare. s\u00e5 gott som alla unitarianer \u00e4r ungrare. protestanter och romerska katoliker \u00e4r av icke-rum\u00e4nskt ursprung, vilka allts\u00e5 kan uppg\u00e5 till ca 12,2 procent av befolkningen. de cirka 260 000 romersk-katolska i moldavien, s\u00e5 kallade cs\u00e1ng\u00f3, \u00e4r ungrare eller av ungerskt ursprung. antalet protestanter, romerska katoliker och judar har kraftigt minskat p\u00e5 grund av f\u00f6rf\u00f6ljelser sedan de b\u00e5da v\u00e4rldskrigen och den d\u00e4rp\u00e5 f\u00f6ljande kommunistdiktaturen.\ni dobrogea, en region l\u00e4ngs med svarta havets strand, finns en liten muslimsk minoritet best\u00e5ende av turkar och tatarer. detta \u00e4r en rest sedan osmanska rikets regeringstid respektive migration fr\u00e5n krim.\n\n\n=== sociala f\u00f6rh\u00e5llanden ===\nceau\u0219escus ambition att \u00f6ka befolkningen genom att f\u00f6rbjuda aborter och g\u00f6ra preventivmedel illegala f\u00f6r att p\u00e5 s\u00e5 s\u00e4tt trygga tillg\u00e5ngen till arbetskraft orsakade stora problem f\u00f6r de unga i landet. m\u00e5nga nyf\u00f6dda, handikappade barn och romer kunde inte komma ut i samh\u00e4llet ordentligt. uppemot 100 000 barn mellan 0 och 18 \u00e5r hamnade p\u00e5 1980-talet p\u00e5 institutioner vilka saknade m\u00f6jlighet till utbildning och intellektuell stimulans. m\u00e5nga led av n\u00e4ringsbrist och gavs d\u00e4rf\u00f6r blodtransfusioner. den spridning av hiv-viruset som d\u00e4rmed skedde h\u00f6lls som en statshemlighet. under 1990-talet \u00e4ndrades inte omh\u00e4ndertagandesystemet och infl\u00f6det till barnhemmen fortsatte och 50 000 barn adopterades internationellt.\n\u00e5r 2001 mottog rum\u00e4nien klagom\u00e5l fr\u00e5n eu, som ans\u00e5g att adoptionerna urartat till handel med barn. \u00e5r 2004 tr\u00e4dde en lag i kraft som stoppar adoptionerna. mellan 2002 och 2006 reformerade regeringen omh\u00e4ndertagandesystemet. f\u00f6r\u00e4ndringarna gjorde det m\u00f6jligt f\u00f6r lokala myndigheter att st\u00e4nga barnhem och ge barn m\u00f6jlighet till l\u00e4mpligare placering i mindre boenden och nya familjer. m\u00e5nga barn, s\u00e4rskilt romer, saknar identitetshandlingar och m\u00e5nga f\u00f6r\u00e4ldral\u00f6sa barn och handikappade \u00e4r utest\u00e4ngda fr\u00e5n sjukv\u00e5rdssystemet.antalet unga i institutioner eller i skydd av staten har kraftigt minskat. \u00e5r 2000 gjordes sjukhus, barnsjukhus och internatskolor om till barnhem vilket gav en kraftig \u00f6kning i statistiken: 57 181. \u00e5r 2006 var denna siffra nere p\u00e5 ca 28 000 och idag \u00e4r siffrorna \u00e4nnu l\u00e4gre. de \u00e4r dock fortfarande h\u00f6ga f\u00f6r att vara i europa.\nsverige har varit v\u00e4ldigt tydligt med att det \u00e4r rum\u00e4niens ansvar att se till att alla medborgare f\u00e5r en bra f\u00f6rs\u00f6rjning i sitt hemland. enligt en artikel \u00e4r  \"rum\u00e4niens behandling av den romska minoriteten \u00e4r ett svek mot de grundl\u00e4ggande v\u00e4rden som eu bygger p\u00e5\" enligt lotta edholm fr\u00e5n folkpartiet (numera liberalerna) har den rum\u00e4nska regeringen en plikt att se till att alla medborgare f\u00e5r g\u00e5 i skolan, f\u00e5r bo i m\u00e4nniskov\u00e4rdiga bost\u00e4der och har vettiga framtidsutsikter.europaparlamentarikern cecilia wikstr\u00f6m fr\u00e5n liberalerna har f\u00f6reslagit att rum\u00e4niens eu-bidrag och r\u00f6str\u00e4tt i europeiska unionens r\u00e5d (eu:s ministerr\u00e5d) borde dras in om romerna i landet inte f\u00e5r det b\u00e4ttre. cecilia wikstr\u00f6m menar att om man \u00e4r med i eu f\u00e5r man sk\u00f6ta sig. enligt folkr\u00e4kningen utg\u00f6r romerna \u00f6ver 600 000 personer, av landets 20 miljoner inv\u00e5nare.\n\n\n=== levnadsstandard ===\nunder det tredje kvartalet 2011 var den totala m\u00e5natliga genomsnittliga inkomsten 558 euro per hush\u00e5ll (cirka 5 000 kr). skillnaden mellan t\u00e4tort och landsbygd \u00e4r dock stor. inkomsten \u00e4r 36 procent h\u00f6gre i st\u00e4der \u00e4n p\u00e5 landsbygden (2009). omkring 10 procent av befolkningen uppskattas leva under fattigdomsgr\u00e4nsen (2010). av dessa lever 90 procent p\u00e5 landsbygden.\nh\u00e4lften av befolkningen lever i \"materiell fattigdom\", vilket \u00e4r ett m\u00e5tt som inte m\u00e4ter inkomsten utan vilka resurser och tillg\u00e5ngar man har. det \u00e4r den h\u00f6gsta fattigdomssiffran i eu, vid sidan av bulgarien. tillg\u00e5ngen till bost\u00e4der var tidigare d\u00e5lig, men har f\u00f6rb\u00e4ttrats. det \u00e4r mycket dyrt att hyra och k\u00f6pa bost\u00e4der, s\u00e4rskilt i bukarest. i samband med att hyresl\u00e4genheter g\u00f6rs om till bostadsr\u00e4tter har priserna \u00f6kat.\nkvaliteten p\u00e5 bost\u00e4derna varierar och m\u00e5nga familjer \u00e4r tr\u00e5ngbodda. m\u00e5nga bost\u00e4der, s\u00e4rskilt p\u00e5 landsbygden, har problem med vattentillf\u00f6rsel, el och uppv\u00e4rmning. det \u00e4r vanligt med elavbrott till och med i huvudstaden.under 2010-talet har levnadsstandarden \u00f6kat snabbt. rum\u00e4nien hade 2016, tillsammans med polen, den starkaste tillv\u00e4xten i eu, 6%. 2017 var den genomsnittliga nettoinkomsten 515\u20ac i m\u00e5naden.\n\n\n=== utbildning ===\nden rum\u00e4nska skolan \u00e4r obligatorisk i 8 \u00e5r. barnen har \u00e4ven m\u00f6jlighet att ing\u00e5 i en frivillig f\u00f6rskola i tidig \u00e5lder 3\u20136 \u00e5r. efter grundskolan kan eleverna frivilligt avl\u00e4gga intr\u00e4desprov till gymnasiet, som har ett utbud av praktiska och teoretiska linjer. det finns \u00f6ver 40 h\u00f6gre l\u00e4ros\u00e4ten, d\u00e4ribland fem universitet och fem tekniska h\u00f6gskolor. undervisningen \u00e4r avgiftsfri och \u00e4r en het politisk satsning \u00e4ven p\u00e5 universitetet. landets minoriteter har m\u00f6jlighet att f\u00e5 undervisningen p\u00e5 respektive modersm\u00e5l. sedan 1989 har utbildningsv\u00e4sendet reformerats. men det har g\u00e5tt tr\u00f6gt och standarden p\u00e5 utbildningen varierar stort i olika delar av landet; utbildningen har b\u00e4ttre standard i st\u00e4derna j\u00e4mf\u00f6rt med landsbygden d\u00e4r kvaliteten kan vara mycket l\u00e5g. rum\u00e4nien deltar fullt i eu:s utbildningsprogram. \u00e5r 2016 presenterade rum\u00e4niens utbildningsdepartement statistik som visade att 42 % av de 15-\u00e5riga eleverna \u00e4r funktionella analfabeter och landet rankades \u00e5r 2009 p\u00e5 49:e plats av 65 l\u00e4nder, endast f\u00f6re albanien bland de europeiska l\u00e4nderna i studien.\n\n\n== massmedia ==\nrum\u00e4nien har sedan 2008 en socialdemokratisk och liberal koalitionsregering. det r\u00e5der full yttrandefrihet i rum\u00e4nien idag, men f\u00f6re 1989 r\u00e5dde ingen yttrandefrihet alls. d\u00e5 fanns bara en tv-kanal som s\u00e4nde patriotiska program mellan kl. 20 och 22, skrivmaskiner var f\u00f6rbjudna, om man kritiserade regimen riskerade man att hamna i f\u00e4ngelse, och s\u00e4kerhetstj\u00e4nsten securitate avlyssnade medborgarna.[k\u00e4lla beh\u00f6vs] efter revolutionen grundades ett flertal nya tidningar, men pressen drabbades under 1990-talet av pappersbrist och prish\u00f6jningar. det finns \u00e4ven frist\u00e5ende tv-stationer och massor av frist\u00e5ende radiostationer. i st\u00e4derna \u00e4r medieutbudet rikt medan det p\u00e5 landsbygden i vissa fall \u00e4r begr\u00e4nsat p\u00e5 grund av radiokommunikationsst\u00f6rningar och elavbrott. minoriteterna i landet har \u00e4ven sina egna tidningar.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n wikinews har nyheter relaterade till rum\u00e4nien.\n\n wikimedia commons har media som r\u00f6r rum\u00e4nien."