"geografiska koordinater (eller greenwichtopogeografi) kan anges med flera olika metoder.\n\n\n== sf\u00e4riska koordinater ==\njorden \u00e4r egentligen inte en perfekt sf\u00e4r utan mera lik en l\u00e4tt tillplattad rotationsellipsoid: ekvatorsdiametern \u00e4r cirka 43 kilometer st\u00f6rre \u00e4n poldiametern (cirka 12 757 kilometer mot cirka 12 714 kilometer). jordens yta \u00e4r ganska flack i f\u00f6rh\u00e5llande till dess radie. toppen av v\u00e4rldens h\u00f6gsta berg mount everest ligger cirka nio kilometer \u00f6ver havsytan. om man skulle f\u00f6rminska jorden till en boll med diametern en meter, skulle skillnaden mellan ekvators- och poldiametrarna vara 3,3 millimeter och h\u00f6jden av mount everest skulle vara 0,7 millimeter. jorden kan allts\u00e5 i praktiken oftast betraktas som en sf\u00e4r.\nf\u00f6r att beskriva en position p\u00e5 den sf\u00e4riska jordytan anv\u00e4nds tv\u00e5 vinklar i jordens mittpunkt. dessa vinklar m\u00e4ts konventionellt i grader, minuter och sekunder. beroende p\u00e5 den \u00f6nskade noggrannheten och i olika sammanhang f\u00f6rekommer ocks\u00e5 decimala delningar.\n\nlatitud eller bredd, f\u00f6rkortat lat. eller \u03c6 (fi), \u00e4r vinkeln som m\u00e4ts utmed ortens meridian fr\u00e5n ekvatorn \u00e5t nord- eller sydpolen. vinkeln mot nordpolen r\u00e4knas som positiv, medan vinkeln mot sydpolen r\u00e4knas som negativ. norra respektive s\u00f6dra polcirkeln ligger till exempel p\u00e5 n 66,6\u00b0 (+66,6\u00b0) respektive s 66,6\u00b0 (-66,6\u00b0), d\u00e4r n och s betecknar norra respektive s\u00f6dra halvklotet.\nlongitud eller l\u00e4ngd, f\u00f6rkortat lon. eller \u03bb (lambda), \u00e4r vinkeln som m\u00e4ts utmed ortens parallell fr\u00e5n 0\u00b0-meridianen \u00e5t \u00f6st eller v\u00e4st till h\u00f6gst 180\u00b0, den s\u00e5 kallade 180\u00b0-meridianen. vinklar \u00f6sterut fr\u00e5n nollmeridianen \u00e4r definierade som positiva, medan vinklar v\u00e4sterut \u00e4r negativa. liksom f\u00f6r latitud skrivs riktningen f\u00f6retr\u00e4desvis med v\u00e4derstreck i st\u00e4llet f\u00f6r tecken: e gg,g\u00b0 (+gg,g\u00b0) respektive w gg,g\u00b0 (\u2212gg,g\u00b0). longituderna bildar storcirklar runt jorden.man anv\u00e4nder ofta de engelska initialerna p\u00e5 v\u00e4derstrecken: n f\u00f6r nord, e f\u00f6r \u00f6st, s f\u00f6r syd och w f\u00f6r v\u00e4st (north, east, south respektive west).\nekvatorn \u00e4r den naturliga referensen f\u00f6r latituderna, men den \u00e4r den enda av latituderna som utg\u00f6r en storcirkel. ju l\u00e4ngre bort fr\u00e5n ekvatorn desto kortare blir varje latidudcirkel, vid polerna \u00e4r l\u00e4ngden av latituderna +90 respektive -90 lika med noll. (nord- och sydpolen \u00e4r endast en solit\u00e4r punkt).\ntv\u00e5 andra latituder \u00e4r ocks\u00e5 av betydelse: v\u00e4ndkretsarna, den norra (kr\u00e4ftans v\u00e4ndkrets) ligger p\u00e5 latitud +23,5 och den s\u00f6dra (stenbockens v\u00e4ndkrets) p\u00e5 latitud -23,5. solen st\u00e5r i zenit under sommarsolst\u00e5ndet vid norra v\u00e4ndkretsen och under vintersolst\u00e5ndet vid s\u00f6dra v\u00e4ndkretsen. vid ekvatorn st\u00e5r solen i zenit under v\u00e5rdagj\u00e4mningen och h\u00f6stdagj\u00e4mningen.\nnaturlig referens f\u00f6r numrering av longituderna var l\u00e4nge f\u00f6rem\u00e5l f\u00f6r debatt och inte internationellt standardiserade. richelieu h\u00e4vdade att referensen borde l\u00e4ggas vid \u201dgamla v\u00e4rldens \u00e4nde\u201d vilken man p\u00e5 1600-talet ans\u00e5g ligga p\u00e5 den v\u00e4stligaste av kanarie\u00f6arna, ferro p\u00e5 franska eller el hierro p\u00e5 spanska. f\u00f6r fransm\u00e4n k\u00e4ndes det emellertid naturligare att ha landets huvudstad, paris, som referens f\u00f6r landets kartor. meridianen f\u00f6r paris definierades d\u00e4rf\u00f6r att ligga 20 grader \u00f6ster om ferro. enligt senare m\u00e4tningar har man funnit det noggrannare v\u00e4rdet 20\u00b023\u203209\u2033 \u00f6ster om ferro f\u00f6r paris, n\u00e4rmare best\u00e4mt f\u00f6r l\u00e4get av astronomiska observatoriet i paris. p\u00e5 den internationella meridiankonferensen \u00e5r 1884 i washington r\u00f6stade 22 av 25 nationer f\u00f6r meridianen genom greenwich n\u00e4ra london som nollmeridian, vilket sedan dess har blivit allm\u00e4nt accepterat som internationell standard.\n\n\n=== referenssystem ===\nhistoriskt best\u00e4mde man nationella referenspunkter med astronomiska metoder, som gav en noggrannhet p\u00e5 bara n\u00e5gra hundra meter. utg\u00e5ende fr\u00e5n dessa referenspunkter definierades sedan nationella latitud\u2013longitud-n\u00e4t genom geodesi. dessa nationella n\u00e4t identifierades med hj\u00e4lp av ett geodetiskt datum. p\u00e5 grund av den begr\u00e4nsade noggrannheten av ursprungskoordinaterna passar dessa nationella n\u00e4t inte ihop vid gr\u00e4nserna. f\u00f6rst med tillkomsten av globala m\u00e4tmetoder som gps-teknik kunde man definiera ett globalt geodetiskt datum, wgs84, som anv\u00e4nds alltmer i st\u00e4llet f\u00f6r nationella datum.\n\n\n=== vinkeltimmar och distansminuter ===\njorden snurrar ett varv (360 grader) runt sin axel per dygn, och p\u00e5 en timme utg\u00f6r denna rotation 360 \u2215 24 = 15\u00b0. i vissa situationer kan det vara bekv\u00e4mt att ta fasta p\u00e5 detta och kalla longitudblock om 15 grader f\u00f6r (vinkel)timmar. i astronomiska sammanhang \u00e4r det vanligt att ange rektascensionsvinklar i timmar med den internationella beteckningen f\u00f6r timme som h (av franska heure).\nekvatorn \u00e4r omkring 40 000 kilometer l\u00e5ng. ett helt varv uttryckt i longitudminuter blir 40 000 \u2215 (360 \u2219 60) \u2248 1,852 kilometer. en str\u00e4cka s\u00e5 l\u00e5ng kallas 1 distansminut, \u00e4ven kallad sj\u00f6mil eftersom detta m\u00e5tt \u00e4r vanligt i sj\u00f6fartssammanhang. f\u00f6r att undvika sammanblandning med longitudminuter betecknade \u2032, betecknar man distansminuten med m, p\u00e5 engelska nm (nautical mile).\ndistansminuten \u00e4r inte l\u00e5st till str\u00e4ckor utefter ekvatorn, utan dessa 1 852 meter kan l\u00e4ggas ut var som helst p\u00e5 jorden och i vilken riktning som helst. en distansminut \u00e4r numera definierad att vara exakt 1 852 meter, vilket inte motsvarar exakt en longitudminut l\u00e4ngs ekvatorn, och inte heller exakt en latitudminut l\u00e4ngs en meridian.\n\n\n=== notation ===\ndet finns flera vanligt f\u00f6rekommande s\u00e4tt att skriva latitud\u2013longitud-koordinater. exemplen visar globens position i olika format:\n\n59\u00b017\u203237\u2033n, 18\u00b04\u203259\u2033e (dms degrees:minutes:seconds)\n59d17m37s, 18d04m59s (om systemet inte till\u00e5ter \u00b0-symbolen)\n59\u00b017.62, 18\u00b04.98 (dm degrees:decimal minutes)\n59.293611\u00b0, 18.083056\u00b0 (dd decimal degrees, vanligtvis med 4\u20136 decimaler)\n59\u00b017\u203237\u2033n, o18\u00b04\u203259\u2033 (\u00e4ldre svensk form)\n591737,0+0180459,0/ (iso 6709)\n\n\n=== iso 6709 ===\nden internationella standarden iso 6709 anger hur en position ska representeras i sammanhang med utbyte av framf\u00f6r allt digital data. positionen kan \u00e4ven inkludera h\u00f6jd \u00f6ver havet. den hela koordinatangivningen skrivs ihop utan mellanrum och avslutas med /. \u00f6stlig longitud betecknas med +, v\u00e4stlig med \u2212. h\u00f6jd \u00f6ver havet anges i meter (eller i fot om s\u00e5 anges i medf\u00f6ljande dokumentation), med + f\u00f6r positiv och \u2212 f\u00f6r negativ h\u00f6jd.\n\ngrader och decimalgrader: +59,29+018,08/\nlatitud: \u00b1dd,dd (+59,29)\nlongitud: \u00b1ddd,dd (+018,08)\ngrader, minuter och decimalminuter: +5917,62+01804,98/\nlatitud: \u00b1ddmm,mmm (+5917,62)\nlongitud: \u00b1dddmm,mmm (+01804,98)\ngrader, minuter, sekunder och decimalsekunder: 591737,0+0180459,0/\nlatitud: \u00b1ddmmss,sss (+591737,0)\nlongitud: \u00b1dddmmss,sss (+0180459,0)\n\n\n=== georef ===\nett koordinatsystem som \u00e4r baserat p\u00e5 sf\u00e4riska koordinater \u00e4r georef som \u00e4r indelat i rutor som anknyter till jordens meridianer och paralleller. georef bygger inte p\u00e5 n\u00e5gra kartprojektioner. f\u00f6rsta ordningens rutor (storrutor) \u00e4r 15 g\u00e5nger 15 grader. varje storruta indelas i sm\u00e5rutor p\u00e5 1 g\u00e5nger 1 grad, men d\u00e5 georef f\u00f6ljer meridianer och paralleller blir rutorna inte kvadratiska. ytan av en ruta \u00e4r st\u00f6rst vid ekvatorn, men blir mindre och mindre ju n\u00e4rmare polen rutan ligger. sista rutan framme vid polen har degenererat till en cirkelsektor. liksom i utm identifieras rutorna med bokstavskombinationer.\n\n\n== plana r\u00e4tvinkliga koordinatsystem ==\np\u00e5 tryckta kartor anv\u00e4nds oftast r\u00e4tvinkliga n\u00e4t som baseras p\u00e5 nationella eller internationella referenspunkter.\n\n\n=== rt90 ===\n\nrt 90, \u00e4ven kallat rikets n\u00e4t, rikets triangeln\u00e4t eller rikets koordinatsystem var det vanligaste koordinatsystemet f\u00f6r svenska kartor fram till 2007 d\u00e5 lantm\u00e4teriet b\u00f6rjade ers\u00e4tta det med sweref 99 tm i sina kartor.\n\n\n=== sweref 99 tm ===\n\nsweref 99 tm \u00e4r baserat p\u00e5 det geodetiska referenssystemet sweref 99 och samma kartprojektion som anv\u00e4nds f\u00f6r utm zon 33 men \u00e4r utvidgad till hela sveriges bredd. fr\u00e5n 2007 b\u00f6rjade sweref 99 tm ers\u00e4tta rt90 i lantm\u00e4teriets produkter.\n\n\n=== utm ===\n\nf\u00f6r internationellt bruk kan man ange koordinater i utm-systemet.\n\n\n== praktiska problem vid kartanv\u00e4ndning ==\np\u00e5 kartor \u00e4r ofta ett eller flera koordinatsystem inlagt i kartbilden i form av ett rutn\u00e4t. ibland kompletteras detta med antydningar till ett eller flera andra koordinatsystem marginalen s\u00e5 att de vid behov kan ritas ut, och ibland \u00e4ven med kryss i kartbilden.\neftersom det inte \u00e4r m\u00f6jligt att helt r\u00e4tt avbilda en sf\u00e4r p\u00e5 en plan yta och p\u00e5 grund av definitionerna p\u00e5 de olika koordinatsystemens projektioner kan \u00f6verensst\u00e4mmelsen mellan kartbildens rutn\u00e4t och antydningarna i marginalen inte vara exakt. inom ett mindre omr\u00e5de, som ett kartblad i stor skala, \u00e4r avvikelserna dock sm\u00e5. problemen uppst\u00e5r om man f\u00f6rs\u00f6ker klistra ihop angr\u00e4nsande kartblad f\u00f6r att t\u00e4cka ett st\u00f6rre omr\u00e5de.\ntill detta kommer att papper krymper och sv\u00e4ller d\u00e5 luftfuktigheten varierar. om tv\u00e5 olika kartblad \u00e4r tryckta vid olika tillf\u00e4llen med olika luftfuktighet i tryckeriet, blir det extra f\u00f6rskjutningar i skarvarna n\u00e4r dessa kartblad acklimatiserats till samma luftfuktighet. till r\u00e5ga p\u00e5 allt krymper och sv\u00e4ller papper olika p\u00e5 l\u00e4ngden och bredden p\u00e5 grund av fiberriktningen. detta kan vara kritiskt d\u00e5 kompassriktning ska tas ut f\u00f6r en str\u00e4cka, som g\u00e5r \u00f6ver en kartbladsskarv. s\u00e4rskilt bekymmersamt blir det om str\u00e4ckan g\u00e5r n\u00e4ra ett h\u00f6rn, d\u00e5 hela tre kartblad kan vara ber\u00f6rda. detta har stor betydelse exempelvis d\u00e5 terr\u00e4ngprofiler f\u00f6r radiol\u00e4nkplanering ska uppg\u00f6ras, eller vid uttagning av skjutelement f\u00f6r artilleri.\n\n\n== se \u00e4ven ==\nastronomiska koordinater\ngalaktiskt koordinatsystem\ngeodetisk linje\nkartprojektion\nkordafel\nloxodromnavigering\nmeridiankonvergens\npolh\u00f6jd\nstorcirkel\n\n\n== referenser ==\n\n\n=== fotnoter ===\n\n\n=== k\u00e4llor ===\n\n\n== externa l\u00e4nkar ==\n wikimedia commons har media som r\u00f6r geografiska koordinatsystem."