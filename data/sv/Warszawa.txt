"warszawa \u00e4r polens huvudstad och den st\u00f6rsta staden i landet, med 1,7 miljoner inv\u00e5nare i sj\u00e4lva staden och cirka 3,2 miljoner inv\u00e5nare i storstadsomr\u00e5det (obszar metropolitalny warszawy) inklusive f\u00f6rorter. i sverige f\u00f6re andra v\u00e4rldskriget kallades staden warschau ibland med stavningen warsau. historiskt i svenskan har ocks\u00e5 varsjava anv\u00e4nts.\ngenom staden rinner floden wis\u0142a. warszawa \u00e4r polens huvudstad sedan 1596, d\u00e5 kungafamiljen flyttade dit fr\u00e5n krak\u00f3w. p\u00e5 grund av sitt utsatta l\u00e4ge mellan stormakter har staden drabbats h\u00e5rt av krig genom \u00e5rhundradena, i synnerhet under andra v\u00e4rldskriget d\u00e5 staden i stort sett totalf\u00f6rst\u00f6rdes. warszawa \u00e4r residensstad i vojvodskapet mazowsze (masovien).\n\n\n== historia ==\nnamnet warszawa kan h\u00e4rledas ur kortformen av det slaviska mansnamnet warcis\u0142aw, det vill s\u00e4ga wars. formen \"warszawa\" betyder n\u00e4rmast wars' plats eller mark. de tidiga varianterna av namnet var warszowa och warszewa. enligt \u00f6verl\u00e5telsehandlingar fr\u00e5n 1300-talet kan man dra slutsatsen att namnet kommer av riddaren wars av klanen rawa som \u00e4gde flera av byarna p\u00e5 trakten. enligt folklegenden kommer dock namnet av en fiskare vid namn wars och flodsirenen sawa som gifte sig och skapade sig ett hem vid floden wislas strand. sirenen \u00e5terfinns idag i stadens stadsvapen.\n\n\n=== tidig historia ===\nden tidigaste bebyggelsen i warszawa var en rad fornborgar och byar som v\u00e4xte upp p\u00e5 \u00f6mse sidor om floden wisla mellan 800- och 1100-talet. de \u00e4ldsta k\u00e4nda namnen \u00e4r fornborgen stare brodno (idag en av europas st\u00f6rsta kyrkog\u00e5rdar) och jazdow (idag ett gammalt barockpalats som fungerar som konstmuseum.). orten var en viktig handelsknut och omlastningsplats f\u00f6r flera handelsleder och de olika fornborgarna och byarna v\u00e4xte ihop till en enhet under adelsklanen rawa. under 1200-talet h\u00e4rjas och plundras den blomstrande orten flera g\u00e5nger av beridna litauer ute p\u00e5 plundringst\u00e5g.\nnamnet warszawa n\u00e4mns f\u00f6rsta g\u00e5ngen i k\u00e4llor mellan 1281 och 1321. \u00e5r 1334 erh\u00f6ll den magdeburgiska stadsr\u00e4ttigheter. d\u00e4refter var den huvudstad i det sj\u00e4lvst\u00e4ndiga hertigd\u00f6met masovien. 1350 och 1380 fick staden sin f\u00f6rsta respektive andra ringmur. warszawa blev \u00e5r 1526 \u00e5ter en del av polen n\u00e4r masovien inkorporerades med moderlandet. p\u00e5 grund av att staden l\u00e5g mitt emellan krak\u00f3w och vilnius i det polsk-litauiska samv\u00e4ldet best\u00e4mdes det att staden 1596 skulle ta \u00f6ver rollen som huvudstad i det polsk-litauiska samv\u00e4ldet. kungen som genomf\u00f6rde denna flytt var den svenskpolske kungen sigismund. han flyttade hela \u00e4mbetet fr\u00e5n den tidigare huvudstaden krak\u00f3w vilket till idag har lett till en stor rivalitet mellan warszawa och krak\u00f3w. staden drabbades h\u00e5rt av svenska krig under 1600- och 1700-talen och svenskarna er\u00f6vrade staden flera g\u00e5nger.\n\n\n=== 1800-talet ===\nstaden er\u00f6vrades p\u00e5 nytt \u00e5r 1795 av preussen n\u00e4r polen-litauen annekterades helt av preussen, \u00f6sterrike-ungern och av ryssland. staden blev huvuds\u00e4te i den nya preussiska provinsen \"nya \u00f6stpreussen\". \u00e5r 1807 befriades staden av napoleon i:s soldater. napoleon, som var allierad med polackerna, skapade storhertigd\u00f6met warszawa. n\u00e4r napoleon hade besegrats best\u00e4mde man sig 1815 vid wienkongressen att skapa \"kungad\u00f6met polen\" som helt enkelt var en satellitstat \u00e5t ryssland. efter upprepade kr\u00e4nkningar av den polska konstitutionen utbr\u00f6t 1830 i november en revolt mot ryssarna. denna slutade 1831 med f\u00f6rlust f\u00f6r revolution\u00e4rerna och kungad\u00f6mets makt inom ryssland reducerades.\n\n\n=== sj\u00e4lvst\u00e4ndighet ===\n1918 blev staden huvudstad f\u00f6r det sj\u00e4lvst\u00e4ndiga polen. staden upplevde en period av v\u00e4lst\u00e5nd under b\u00f6rjan av 1900-talet och hade moderna sp\u00e5rvagnar och gatubelysning. 1920 stod ett stort avg\u00f6rande slag om warszawa under det polsk-ryska kriget. slaget har kallats \"undret vid wis\u0142a\" eftersom en underl\u00e4gsen och otr\u00e4nad polsk arm\u00e9 tack vare en flankningsman\u00f6ver av den ledande bef\u00e4lhavaren lyckades sl\u00e5 tillbaka ryssarna och d\u00e4refter v\u00e4nde krigslyckan till polackernas f\u00f6rdel.\n\n\n=== andra v\u00e4rldskriget ===\nwarszawa var en av andra v\u00e4rldskrigets mest drabbade st\u00e4der. motst\u00e5ndsr\u00f6relsen hade sitt huvudkvarter i warszawa och staden var mycket sv\u00e5rbeh\u00e4rskad f\u00f6r tyskarna under hela kriget. v\u00e5ren 1943 st\u00e4nger och f\u00f6rst\u00f6r tyskarna warszawas getto, ett stort antal kvarter som muromg\u00e4rdats av nazisterna och gjorts till en omlastningsplats f\u00f6r judar p\u00e5 v\u00e4g till f\u00f6rintelsel\u00e4gren. praktiskt taget alla warszawas judar utpl\u00e5nades d\u00e4rvid.\nett \u00e5r senare, den 1 augusti 1944, utbr\u00f6t warszawaupproret, n\u00e4r den polska motst\u00e5ndsr\u00f6relsen reste sig till \u00f6ppen kamp mot nazisterna d\u00e5 den r\u00f6da arm\u00e9n n\u00e4rmade sig huvudstaden fr\u00e5n \u00f6ster. josef stalin v\u00e4grade dock av politiska sk\u00e4l att bist\u00e5 staden. han fruktade att en intakt polsk motst\u00e5ndsr\u00f6relse skulle f\u00f6rsv\u00e5ra ett sovjetiskt makt\u00f6vertagande i polen, varf\u00f6r han beordrade r\u00f6da arm\u00e9n halt strax \u00f6ster om warszawa. nazisterna kunde d\u00e4rf\u00f6r i 63 dagar ost\u00f6rt sl\u00e5 ned upproret, som r\u00e4knas till ett av andra v\u00e4rldskrigets st\u00f6rsta slag[k\u00e4lla beh\u00f6vs] och av tyskarna kallades f\u00f6r \"polska stalingrad\". n\u00e4rmare 250 000 civila d\u00f6dades under striderna. de \u00f6verlevande f\u00f6rdrevs eller s\u00e4ndes till koncentrationsl\u00e4ger. befolkningen krympte till 150 000, mot cirka 1,5 miljoner f\u00f6re kriget.\nst\u00f6rre delen av warszawas byggnader f\u00f6rst\u00f6rdes helt under upproret, men i veckor efter\u00e5t spr\u00e4ngde speciella tyska f\u00f6rst\u00f6relsef\u00f6rband de \u00e5terst\u00e5ende delarna av staden som h\u00e4mnd. 90% av warszawa blev p\u00e5 s\u00e5 s\u00e4tt helt f\u00f6rst\u00f6rt och man funderade efter\u00e5t p\u00e5 om det var l\u00f6nsamt att bygga upp staden igen. skadorna ber\u00e4knas ha kostat 45 miljarder dollar och man \u00f6verv\u00e4gde att flytta huvudstaden till \u0142\u00f3d\u017a ist\u00e4llet.\n\n\n=== kommunismen ===\nefter kriget fanns knappt n\u00e5gra gamla historiska byggnader kvar, hela den gamla stadsdelen var raserad inklusive det gamla slottet. polackerna valde konsekvent att \u00e5teruppbygga stadens \u00e4ldsta delar enligt traditionella metoder med en del hj\u00e4lp fr\u00e5n utlandet. gamla staden \u00e5teruppbyggdes snabbt medan gamla slottets \u00e5teruppbyggnad dr\u00f6jde fram till 1970-talet.\nstora delar av staden \u00e5teruppbyggdes med nya typer av byggnader. kommunisttiden som p\u00e5gick under 1945-1989 var skiftande och d\u00e4rf\u00f6r ocks\u00e5 den byggnadspolitik som f\u00f6rdes. under dess f\u00f6rsta tio\u00e5rsperiod var det den socialistiskt realistiska stilen som dominerade, en stil som f\u00f6respr\u00e5kades av sovjetdiktatorn stalin. efter stalins d\u00f6d skedde en brytpunkt och den socialistiskt realistiska stilen f\u00f6rkastades. i polen och warszawa b\u00f6rjade man \u00e5terg\u00e5 till modernismen som hade varit vanlig f\u00f6re kriget men nu i en ny form. m\u00e5nga av dessa projekt fick i realiteten f\u00f6renklas f\u00f6r att h\u00e5lla nere kostnaderna. det enorma centralt bel\u00e4gna bostadsomr\u00e5det za \u017celazn\u0105 bram\u0105 \u00e4r ett typexempel som uppf\u00f6rdes 1965-1972 efter inspiration av le corbusier och hans id\u00e9er om bostadshus som maskiner bor i.[k\u00e4lla beh\u00f6vs] m\u00e5nga bostadsomr\u00e5den byggdes f\u00f6r att m\u00f6ta den enorma bostadsbristen s\u00e5 snabbt som m\u00f6jligt och d\u00e5 blev kvalit\u00e9n lidande. under kommunismens senaste decennier bestod nybyggena av enorma l\u00e4genhetskomplex av billiga prefabrikat.\nav de folk som bodde i warszawa efter andra v\u00e4rldskriget s\u00e5 hade f\u00e5 bott d\u00e4r innan, n\u00e4stan alla var inflyttade fr\u00e5n landet i hopp om arbete.\n\n\n=== nutid ===\nefter kommunismens fall har warszawa f\u00f6r\u00e4ndrats p\u00e5tagligt. polens ekonomiska reformer har gjort att warszawa har blivit en viktig stad f\u00f6r f\u00f6retag som vill styra sin verksamhet i landet framf\u00f6rallt d\u00e4rifr\u00e5n. warszawas roll som politiskt och ekonomiskt centrum i ett ekonomisk v\u00e4xande polen har lett till en stor expansion i huvudstaden. m\u00e4ngder av nya kontorshus, hotell, gallerior och bostadsomr\u00e5den har byggts runt om i stan. nybyggnationen sker ofta p\u00e5 ett s\u00e4tt som inte varit planerat av myndigheter, utan byggherrar bygger d\u00e4r det \u00e4r mest f\u00f6rdelaktigt f\u00f6r dem. ett undantag till detta \u00e4r stadsdelen miasteczko wilan\u00f3w som planlagts i t\u00e4tt sammanh\u00e5llna stadskvarter. warszawa har fortfarande en hel del centralt bel\u00e4gna tomter som \u00e4r obebyggda efter andra v\u00e4rldskrigets terrorbombningar. kommunisttidens s\u00e4regna ekonomi och dess abrupta slut har \u00e4ven l\u00e4mnat m\u00e5nga nedg\u00e5ngna industriomr\u00e5den efter sig. i synnerhet i stadsdelen wola \u00e4r kontrasterna stora med \u00f6de tomter, industrilokaler och moderna kontorshus och skyskrapor sida vid sida.\ngamla gr\u00e5a hus renoveras och m\u00e5las om. vissa renoveringar h\u00e5ller h\u00f6g kvalitet medan andra f\u00e5r kritik f\u00f6r att f\u00f6rst\u00f6ra husens ursprungliga arkitektur. detta g\u00e4ller i synnerhet en del modernistisk arkitektur som allt oftare lyfts fram som v\u00e4rdefull i ett warszawa d\u00e4r mycket historisk arkitektur har g\u00e5tt f\u00f6rlorad. warszawa har under demokratins och marknadsekonomins int\u00e5g blivit mer diversifierad och kontrastrik, allt mer kritik har dock riktats mot att staden har f\u00f6r mycket p\u00e5tr\u00e4ngande reklam l\u00e4ngs v\u00e4gar och p\u00e5 byggnader.[k\u00e4lla beh\u00f6vs]i och med polens intr\u00e4de i europeiska unionen upplever warszawa idag en ekonomisk h\u00f6gkonjunktur som staden aldrig sk\u00e5dat f\u00f6rut. stora satsningar har gjorts p\u00e5 kulturens omr\u00e5de genom byggandet av flera p\u00e5kostade museer d\u00e4ribland ett nytt chopinmuseum, warszawaupprorets museum och museet f\u00f6r polska judars historia. inf\u00f6r fotbolls-em 2012 byggdes \u00e4ven en helt ny nationalstadion f\u00f6r fotboll. 1995 \u00f6ppnades warszawas tunnelbana som hade varit planerad att byggas redan 1938. warszawa h\u00e5ller p\u00e5 senare \u00e5r att utvecklas till ett ekonomiskt centrum med betydelse utanf\u00f6r polens gr\u00e4nser s\u00e4rskilt f\u00f6r stora delar av central- och \u00f6steuropa.\n\n\n== geografi och stadsbild ==\nfloden wis\u0142a anses av m\u00e5nga inv\u00e5nare i warszawa utg\u00f6ra en gr\u00e4ns mellan tv\u00e5 helt olika delar av staden. den v\u00e4stra delen av staden d\u00e4r stadens centrum ligger och som \u00e4r hemvist f\u00f6r de viktigaste myndigheterna och finansiella institutionerna anses vara den finare delen. denna del av staden har m\u00e5nga v\u00e4lm\u00e5ende stadsdelar som \u017coliborz, gamla mokot\u00f3w och ochota.\nstadens \u00f6stra del har en st\u00f6rre andel inv\u00e5nare som har det s\u00e4mre st\u00e4llt. den gamla stadsdelen praga som har karakt\u00e4ren som \u00f6stra sidans centrum blev inte lika f\u00f6rst\u00f6rd under andra v\u00e4rldskriget som resten av staden och best\u00e5r idag av m\u00e5nga gamla stenhus. dessa \u00e4r ofta mycket nedg\u00e5ngna och denna gamla del bebos av m\u00e5nga resurssvaga inv\u00e5nare. warszawas \u00f6stra del pr\u00e4glas ocks\u00e5 av m\u00e5nga gamla industriomr\u00e5den. denna mix av gammal bebyggelse och gamla industrifastigheter har gjort att denna del av staden allt mer lyfts fram som ett omr\u00e5de f\u00f6r konstn\u00e4rer och andra kreativa m\u00e4nniskor att h\u00e5lla till i. warszawas utveckling inte minst med utbyggnaden av tunnelbanan till den \u00f6stra sidan tros bidra till en allt snabbare gentrifiering av denna del av staden. m\u00e5nga av inv\u00e5narna befarar att de ska tr\u00e4ngas ut h\u00e4rifr\u00e5n n\u00e4r denna process fortskrider. utvecklingen har bl.a. j\u00e4mf\u00f6rts med den f\u00f6r\u00e4ndring som skett i stadsdelen prenzlauer berg i berlin.efter andra v\u00e4rldskriget har polen satsat p\u00e5 att \u00e5teruppbygga staden. warszawas slott har \u00e5terst\u00e4llts till sitt forna skick, och s\u00e5 \u00e4ven stare miasto (gamla staden) som blivit upptagen p\u00e5 unescos v\u00e4rldsarvslista. sankt johannes \u00e4rkekatedral ing\u00e5r i detta v\u00e4rldsarv.\n\nen dominerande byggnad i warszawa \u00e4r fortfarande det sovjetiskt byggda kulturpalatset, en magnifik, om \u00e4n fortfarande n\u00e5got kontroversiell, byggnad som sk\u00e4nktes till det polska folket av stalin (ironiskt nog var det polackerna som bekostade den). vissa anser att byggnaden symboliserar sovjetiskt f\u00f6rtryck men de allra flesta anser idag att kulturpalatset \u00e4r ett k\u00e4rt landm\u00e4rke i staden och \u00e5r 2007 blev byggnaden k-m\u00e4rkt. den \u00e4r byggd i en neoklassisk stil och inneh\u00e5ller bland annat biografer, teatrar, olika kulturella aktiviteter samt en utsiktsplats.\n\n\n== klimat ==\nuppm\u00e4tta normala temperaturer och -nederb\u00f6rd i warszawa:\n\n\n== kommunikationer ==\n\n\n=== kollektivtrafik ===\n\n\n==== buss ====\nwarszawas centralstation utg\u00f6r en naturlig knutpunkt f\u00f6r stor del av busstrafiken. det \u00e4r den viktigaste bytespunkten d\u00e5 man kan ta sig till alla stadens h\u00f6rn d\u00e4rifr\u00e5n. warszawa har drygt 260 busslinjer varav cirka 40 trafikeras under natten. periodvis tillkommer fler linjer, exempel p\u00e5 s\u00e5dan \u00e4r under allhelgonahelgen d\u00e5 busslinjer till stora kyrkog\u00e5rdar tas i bruk. totalt anv\u00e4nds n\u00e4stan 2 000 bussar i warszawas stadstrafik. bussarna \u00e4r m\u00e5lade i stadsf\u00e4rgerna, r\u00f6d och gul. \n\n\n==== sp\u00e5rvagn ====\nden f\u00f6rsta sp\u00e5rvagnslinjen var av typen h\u00e4stsp\u00e5rvagn och togs i bruk den 11 december 1866. den f\u00f6rsta elektriska sp\u00e5rvagnen \u00e5kte ut i linjetrafik den 26 mars 1908. sp\u00e5rvagnsn\u00e4tet byggdes ut med m\u00e5nga linjer under mellankrigstiden men stora delar av den f\u00f6rst\u00f6rdes under andra v\u00e4rldskriget. idag har warszawa 26 sp\u00e5rvagnslinjer med \u00f6ver 500 sp\u00e5rvagnar.\n\n\n==== tunnelbana ====\nwarszawas tunnelbana (polska: metro warszawskie) \u00e4r tunnelbanesystemet i warszawa. n\u00e4r den \u00f6ppnade 1995 blev den polens f\u00f6rsta tunnelbana, och warszawa \u00e4r fortfarande den enda stad i polen med tunnelbana. f\u00f6r tillf\u00e4llet finns det 2 tunnelbanelinjer. den f\u00f6rsta tunnelbanelinjen, m1 har 21 stationer. den p\u00e5b\u00f6rjades bygga 1951, men planer p\u00e5 en tunnelbana i warszawa fanns redan 1925, men p\u00e5 grund av 30-tals krisen och andra v\u00e4rldskriget p\u00e5b\u00f6rjades aldrig bygget. 1995 \u00f6ppnades m1, men linjen har f\u00f6rl\u00e4ngts under \u00e5ren. m2 \u00e4r warszawas nya tunnelbanelinje som kan ta passageraren mellan stadens v\u00e4stra och \u00f6stra del under floden wis\u0142a. m2 \u00f6ppnades den 8 mars 2015 men \u00e4r inte helt f\u00e4rdigbyggd. linjen planeras att f\u00f6rl\u00e4ngas med 13 stationer, och har idag 7 stationer i funktion. drygt 568 000 passagerare anv\u00e4nder tunnelbanan varje dag.\n\n\n=== v\u00e4gar ===\nv\u00e4garna i warszawa h\u00e5ller p\u00e5 att byggas om och byggas ut d\u00e5 v\u00e4gn\u00e4tet h\u00e5ller p\u00e5 att f\u00f6rb\u00e4ttras. d\u00e4rf\u00f6r \u00e4r en del st\u00f6rre v\u00e4gar idag mycket moderna. fr\u00e5n warszawa g\u00e5r den viktiga motorv\u00e4gen a2 som g\u00e5r till \u0142\u00f3d\u017a, pozna\u0144 och berlin. denna motorv\u00e4g kommer dessutom f\u00f6rl\u00e4ngas \u00e4ven \u00f6ster om warszawa.\n\n\n=== j\u00e4rnv\u00e4gar ===\nfr\u00e5n warszawa n\u00e5r j\u00e4rnv\u00e4gsn\u00e4tet ut \u00f6ver i stort sett hela polen. st\u00e4der som t.ex. \u0142\u00f3d\u017a, pozna\u0144, krak\u00f3w eller wroc\u0142aw kan n\u00e5s fr\u00e5n warszawa. internationella t\u00e5g g\u00e5r till bland annat berlin och prag.\n\n\n=== flygplatser ===\nwarszawa ombes\u00f6rjs av tv\u00e5 internationella flygplatser. den st\u00f6rsta \u00e4r fr\u00e9d\u00e9ric chopin-flygplatsen (waw) med tv\u00e5 terminaler. \u00e5r 2012 \u00f6ppnade warszawaomr\u00e5dets andra internationella flygplats modlin mazovia airport f\u00f6r passagerartrafik. flygplatsen har byggts p\u00e5 ett gammalt milit\u00e4rflygf\u00e4lt vid staden nowy dw\u00f3r mazowiecki 35 km fr\u00e5n warszawas centrum och riktar sig fr\u00e4mst till l\u00e5gprisflygbolag.\n\n\n== ber\u00f6mda warszawabor ==\n\n\n== v\u00e4norter ==\nlista \u00f6ver warszawas v\u00e4norter\n\n\n== se \u00e4ven ==\nhertigd\u00f6met warszawa\nupproret i warszawas getto\nwarszawaupproret\nwarszawas getto\npolen under andra v\u00e4rldskriget\nwarszawapakten\npresidentpalatset i warszawa\n\n\n== referenser ==\n\n\n== vidare l\u00e4sning ==\nbrodin kjeller, eva (2008). \u201dwarszawa siktar mot toppen\u201d. res (nr. 8):  sid. 31-33. \n\n\n== externa l\u00e4nkar ==\n\n wikimedia commons har media som r\u00f6r warszawa.\n svenskspr\u00e5kiga wikivoyage om warszawa\nwarszawas officiella sida"