"napoleon \u00e8 un film del 2023 diretto da ridley scott.\nil film narra le vicende di napoleone bonaparte, dalla sua rapida ascesa al potere fino alla sua caduta, passando per la storia d'amore con la moglie giuseppina e le battaglie politiche e militari, gestite con tattiche e strategie visionarie e vincenti.\n\n\n== trama ==\nnel 1793, durante la rivoluzione francese, il giovane ufficiale dell'esercito napoleone bonaparte assiste mentre maria antonietta viene mandata alla ghigliottina. pi\u00f9 tardi quell'anno, il leader rivoluzionario paul barras affida a napoleone il comando dell'assedio di tolone; egli conquista con successo la citt\u00e0 respingendo le navi britanniche con l'artiglieria.\ndopo la caduta di maximilien robespierre e la fine del regime del terrore, i leader francesi, inclusi napoleone, cercano di ripristinare la stabilit\u00e0. ancora una volta, utilizzando l'artiglieria, napoleone reprime l'insurrezione realista del 13 vendemmiaio nel 1795.\nnapoleone corteggia l'aristocratica vedova giuseppina di beauharnais e i due alla fine si sposano. nonostante la loro vita erotica vigorosa, non hanno figli. in egitto, napoleone vince di nuovo alla battaglia delle piramidi nel 1798, ma torna di corsa a casa quando sente che giuseppina ha avuto un flirt con il soldato hippolyte charles. il direttorio lo critica per aver abbandonato le sue truppe, ma lui li condanna per la loro scarsa leadership della francia e, come parte di un trio, li rovescia in un colpo di stato diventando primo console.\nnapoleone viene incoronato imperatore dei francesi dal papa nel 1804, durante il quale audacemente si mette la corona da solo. il ministro degli esteri talleyrand propone agli austriaci un'alleanza, ma questi respingono l'idea.\nun anno dopo, napoleone sconfigge gli austriaci e i russi nella battaglia di austerlitz, costringendoli a ritirarsi su laghi ghiacciati prima di bombardarli e affogarli. in seguito invita a bere del vino l'imperatore austriaco francesco ii e lo zar russo alessandro i, ma quest'ultimo si rifiuta dicendo a francesco che, poich\u00e9 napoleone non ha completamente distrutto i loro eserciti, si aspetta che francesco sia grato.\nla madre di napoleone fa in modo che una sua amante resti incinta di lui, dimostrando che giuseppina \u00e8 sterile. nel 1810, la ripudia pubblicamente, schiaffeggiandola quando lei rifiuta di leggere la sua parte del decreto, ma i due rimangono in buoni rapporti e continuano a scambiarsi lettere. napoleone sposa maria luisa d'austria, che un anno dopo d\u00e0 alla luce un figlio.\nnel 1812, napoleone invade la russia dopo che alessandro ha violato un trattato di pace con la francia. nonostante una resistenza guerrigliera sanguinosa e pesanti perdite francesi, prevale nella battaglia di borodino, ma trova mosca vuota e successivamente incendiata. napoleone si ritira durante l'inverno in francia, avendo perso circa mezzo milione di uomini. nel 1814, la sesta coalizione costringe napoleone all'abdicazione ed \u00e8 esiliato all'elba.\nnel 1815, sentendo che giuseppina \u00e8 malata, napoleone scappa dall'isola e torna al potere in francia. lei, costretta alla reclusione al castello di malmaison - dove lo zar la visita, come napoleone vede sui giornali - muore prima che lui arrivi. il re luigi xviii manda il quinto reggimento per fermare napoleone, ma lui li conquista convincendoli a unirsi a lui.\nnella battaglia di waterloo nel giugno dello stesso anno, napoleone, avendo raccolto pi\u00f9 truppe, affronta l'esercito del duca di wellington. le cariche della cavalleria francese sono respinte dai quadrati di fanteria britannica e un napoleone disperato esorta i suoi soldati rimasti ad avanzare; questo attacco, per\u00f2, viene decimato dalle linee riformate della fanteria nemica. le forze del maresciallo prussiano bl\u00fccher arrivano a rinforzare wellington e i francesi vengono sconfitti. mentre napoleone si ritira, saluta wellington.\nnapoleone \u00e8 esiliato, questa volta sull'isola di sant'elena, e presenta ai suoi ascoltatori una versione della storia in cui ha sempre ragione. muore nel 1821, mentre sente giuseppina chiamarlo di nuovo a incontrarla. l'epilogo mostra che circa 3 milioni di persone sono morte nelle sue guerre.\n\n\n== produzione ==\n\nil 14 ottobre 2020, giorno della fine delle riprese di the last duel, ridley scott annuncia il suo film successivo, kitbag, che lo vedr\u00e0 ricoprire il ruolo di regista e produttore, su una sceneggiatura di david scarpa, gi\u00e0 sceneggiatore del film di scott tutti i soldi del mondo, con joaquin phoenix nei panni di napoleone bonaparte. nel gennaio 2021, il progetto \u00e8 passato da 20th century studios ad apple studios.la produzione \u00e8 iniziata nel febbraio 2022. stando alle parole di ridley scott, il film avrebbe contenuto sei grandi sequenze di battaglie principali.\n\n\n=== casting ===\nin un primo momento, per il ruolo di giuseppina di beauharnais era stata scelta l'attrice jodie comer, che aveva gi\u00e0 lavorato con ridley scott in the last duel. \u00e8 entrata in trattative per la parte nel marzo 2021, confermando il casting a settembre. nel novembre 2021, youssef kerkour \u00e8 entrato a far parte del cast. il 4 gennaio 2022, jodie comer ha abbandonato il film e vanessa kirby \u00e8 stata scelta come sua sostituta il giorno stesso. a febbraio, anche tahar rahim si aggiunge al cast.\n\n\n=== riprese ===\nle riprese del film sono iniziate nel febbraio 2022 e si sono svolte principalmente in inghilterra; tra le varie location, vi sono la cattedrale di lincoln, usata come cattedrale di notre-dame, stowe house, blenheim palace, west wycombe park, petworth house e boughton house. nel maggio 2022, le riprese si sono spostate a malta, dove il forte ricasoli \u00e8 stato usato per girare le scene dell'assedio di tolone, la prima vittoria di napoleone.\n\n\n=== titolo ===\ninizialmente, il titolo del film doveva essere kitbag, che deriva da un aforisma coniato dallo stesso napoleone a proposito della giberna di un soldato; durante le riprese venne usato il titolo di lavorazione marengo, in riferimento alla battaglia di marengo che napoleone ha combattuto il 14 giugno 1800. il 18 gennaio 2022, il produttore kevin j. walsh ha dichiarato che il film era stato definitivamente intitolato napoleon.\n\n\n== promozione ==\n\nil primo trailer del film \u00e8 stato diffuso, insieme al poster, il 10 luglio 2023.\n\n\n== distribuzione ==\nil film \u00e8 stato distribuito nelle sale cinematografiche statunitensi a partire dal 22 novembre 2023 per poi essere distribuito su apple tv+, mentre in italia dal 23 novembre dello stesso anno.\n\n\n== accoglienza ==\n\n\n=== incassi ===\nil film ha incassato 57800027 $ in nord america e 131562527 $ nel resto del mondo, per un totale di 189362554 $, di cui 7599984 \u20ac in italia, con 1017521 biglietti venduti, \u00e8 il quinto incasso stagionale e decimo dell'anno.\n\n\n=== critica ===\nsull'aggregatore rotten tomatoes il film riceve il 58% delle recensioni professionali positive con un voto medio di 6,2 su 10 basato su 312 critiche, mentre su metacritic ottiene un punteggio di 64 su 100 basato su 62 critiche.\n\n\n== riconoscimenti ==\n2024 - critics' choice awardscandidatura ai migliori costumi a janty yates e david crossman\n2024 - satellite awardcandidatura alla migliore fotografia a dariusz wolski\ncandidatura al miglior suono\ncandidatura ai migliori effetti visivi\ncandidatura alla migliore scenografia a arthur max\ncandidatura ai migliori costumi a david crossman e janty yates\n\n\n== director's cut ==\nnell'ottobre 2023, ridley scott ha annunciato che sar\u00e0 distribuita su apple tv+ una versione director's cut della durata di oltre 4 ore.\n\n\n== inesattezze storiche ==\nla pellicola \u00e8 stata criticata da numerosi storici per le inesattezze proposte dal regista, tanto che l'esperto di storia militare di sky news, andrew roberts, ha ironizzato sull'accuratezza di \"soli 38 minuti sulle due ore e 38 di durata\".per il regista scott, il film non \u00e8 da considerarsi biografico, ma una storia tra epica e melodramma, in cui voleva dare la sua \"interpretazione del personaggio e di un lungo momento sociale e politico\". a chi ha analizzato il suo film come un ritratto da manuale storico, scott ha risposto di aver piuttosto \"cercato l'essenza, le emozioni, le svolte umane e politiche\" di napoleone, non limitandosi alla \"cronologia dei fatti\", ma andando alle \"radici dei rapporti personali dei personaggi\", come del resto fa anche nei suoi altri film.\n\n\n=== ghigliottina della regina maria antonietta ===\nall'interno della pellicola viene presentato il momento storico della ghigliottina di maria antonietta. essa viene presentata come un'orgogliosa donna vestita di nero e con capelli scompigliati e che, con portamento fiero, non mostr\u00f2 debolezza alcuna innanzi alla folla che la insultava e denigrava. la scena \u00e8 oggetto di critiche in quanto \u00e8 noto che alla regina di francia furono rasati i capelli e che ella venne fatta vestire di bianco, il colore obbligatorio per le regine vedove di francia. inoltre, l\u2019accademica francese estelle paranque ha messo in dubbio la fortezza d'animo della regina asserendo che \u00abridley scott ha reso la regina un po\u2019 impavida ed esuberante, e in quell\u2019occasione onestamente non lo era. ha cercato di rimanere dignitosa alla fine, ma non credo che sia stata cos\u00ec audace\u00bb. infine, la presenza di napoleone \u00e8 certamente irreale in quanto la vedova capeto (nome col quale era nota la regina all'indomani della morte del marito) venne uccisa il d\u00ec 16 ottobre 1793, periodo in cui napoleone era impegnato nell'assedio di tolone.\n\n\n=== battaglia delle piramidi ===\nla pellicola mostra una scena sulla battaglia delle piramidi nella quale, secondo la reinterpretazione del regista, le truppe napoleoniche avrebbero aperto il fuoco sulle piramidi. lo storico inglese dan snow ha commentato la scena asserendo: \u00abvediamo questo cannone da 12 libbre sparare alla massima elevazione. pu\u00f2 colpire la cima delle piramidi da dove si trovano i soldati? ne dubito fortemente. e poi napoleone non ha mai sparato alle piramidi e la battaglia delle piramidi non \u00e8 stata combattuta alla base delle piramidi\u00bb; a quanto asserito dallo storico va inoltre aggiunto che napoleone inser\u00ec fra le fila della sua spedizione in egitto anche una folta commissione scientifica ed artistica per studiare la terra che stava per conquistare, una volont\u00e0 di studio che esclude una apertura del fuoco contro un bene culturale di importanza cos\u00ec significativa.\n\n\n=== differenza d'et\u00e0 fra napoleone e giuseppina ===\nnumerosi storici hanno espresso critiche anche nei confronti della scelta degli attori. vanessa kirby (giuseppina) risulta infatti avere 14 anni in meno di joaquin phoenix (napoleone), mentre nella realt\u00e0 storica giuseppina aveva ben 6 anni in pi\u00f9 rispetto all'imperatore dei francesi. \n\n\n=== \"\u00e8 venuto dal nulla. ha conquistato tutto\" ===\nle anteprime della pellicola riportano spesso la frase \"\u00e8 venuto dal nulla. ha conquistato tutto\", anche questa una inesattezza storica. napoleone era infatti figlio della famiglia buonaparte, un nobile casato corso di origini toscane. fu proprio questa sua aristocraticit\u00e0 a permettere a napoleone di studiare nell'accademia militare ed a dare poi la possibilit\u00e0 al futuro generale di scalare i vertici del potere. risulta altres\u00ec inesatto il secondo periodo del motto prima citato, poich\u00e9 napoleone non ha \"conquistato tutto\" (ha ad esempio perso in russia e non ha mai toccato suolo britannico) ed ha anzi perduto ogni sua conquista.\n\n\n=== la guida di napoleone in battaglia e le sue doti di cavaliere ===\nall'interno della pellicola napoleone viene mostrato mentre si lancia all'assalto alla testa delle sue truppe. seppur questa rappresentazione risultasse gradita alla propaganda napoleonica del tempo, gli storici concordano nell'asserire che napoleone rimaneva in realt\u00e0 nelle retrovie a guidare la battaglia con indicazioni tattiche e che solo raramente egli combatteva in prima persona. risulta inoltre che, diversamente da quanto mostrato nella pellicola, napoleone non fosse in realt\u00e0 un buon cavaliere; infatti, napoleone non termin\u00f2 mai gli studi militari e cavalcava razze di cavalli pi\u00f9 piccoli (quali i barbi e gli arabi) poich\u00e9 poteva montarli senza bisogno d'assistenza.\n\n\n=== il lago ghiacciato nella scena sulla battaglia dei tre imperatori ===\nnella scena inerente alla nota battaglia dei tre imperatori, il regista rivisita il successo militare di napoleone. in particolare, nella pellicola viene mostrato che gli eserciti della russia e dell'austria sarebbero annegati in un enorme lago ricoperto da una lastra di ghiaccio che essi stavano cavalcando e che i cannoni napoleonici avrebbero distrutto sparando dall'altura precedentemente conquistata. anche tale rappresentazione risulta essere un falso storico in quanto il lago mostrato nella pellicola era in realt\u00e0 un insieme di stagni e le truppe antinapoleoniche vennero sconfitte in quanto prese alla sprovvista dalla fanteria francese lanciata all'assalto in salita.\n\n\n=== divorzio tra l'imperatrice e l'imperatore ===\nnella pellicola vengono mostrate ben due inesattezze circa tale evento. anzitutto, giuseppina era terrorizzata dall'idea di perdere il suo titolo nobiliare e risulta dunque assai improbabile che sia stata lei a proporre il divorzio (come \u00e8 invece mostrato nella pellicola). inoltre, lo schiaffo che si vede nella scena della lettura degli atti di divorzio risulta essere un'aggiunta non prevista ideata sul momento dai due attori.\n\n\n=== incontro tra napoleone ed il duca di wellington a plymouth ===\nl'incontro tra napoleone ed il duca di wellington avvenuto, secondo la pellicola, a plymouth all'indomani della disfatta di waterloo risulta non essere mai realmente avvenuto. il momento di maggiore vicinanza fisica tra i due soggetti fu infatti sul campo di battaglia che decret\u00f2 la disfatta dell'imperatore dei francesi e, soprattutto, napoleone non mise mai piede sul suolo britannico.\n\n\n== note ==\n\n\n== collegamenti esterni ==\n\n(en) sito ufficiale, su napoleon.movie. \n napoleon, su mymovies.it, mo-net srl. \n napoleon, su movieplayer.it, netaddiction s.r.l.. \n napoleon, su filmtv.it, arnoldo mondadori editore. \n napoleon, su il mondo dei doppiatori, antoniogenna.net. \n napoleon, su comingsoon.it, anicaflash. \n(en) napoleon, su imdb, imdb.com. \n(en) napoleon, su allmovie, all media network. \n(en) napoleon, su rotten tomatoes, fandango media, llc. \n(en, es) napoleon, su filmaffinity. \n(en) napoleon, su metacritic, red ventures. \n(en) napoleon, su box office mojo, imdb.com."