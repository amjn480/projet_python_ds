"ishockey, ibland bara kallad hockey, \u00e4r en lagsport som spelas p\u00e5 is. i m\u00e5nga l\u00e4nder \u00e4r det i huvudsak eller uteslutande fr\u00e5ga om inomhusspel p\u00e5 isrink \u2013 medan det i indien, kirgizistan, mongoliet, nordkorea och nordmakedonien \u00f6verv\u00e4gande anv\u00e4nds utomhusbanor. (i pakistan, som inte \u00e4r medlem av iihf, spelades i december 2018 den f\u00f6rsta matchen, vilket skedde utomhus.) under anv\u00e4ndning av skridskor och klubba av tr\u00e4, l\u00e4tt kompositmaterial, glasfiber eller aluminium skall en puck (vulkaniserad gummitrissa) placeras i motst\u00e5ndarnas m\u00e5lbur. ishockey kallas ofta bara hockey, vilket dock ibland kan f\u00f6rv\u00e4xlas med den andra hockeysporten som i sverige \u00e4r ben\u00e4mnd landhockey. ishockey tillh\u00f6r ocks\u00e5 kategorin bollsport, och likt m\u00e5nga andra lagsporter g\u00e5r spelet ut p\u00e5 att g\u00f6ra flest m\u00e5l. i regel spelas varje professionell ishockeymatch i 60 effektiva spelminuter, uppdelat i tre perioder.\nden moderna ishockeyn anses ha uppkommit i slutet p\u00e5 1800-talet, och har sedermera f\u00e5tt en v\u00e4rldst\u00e4ckande roll (mest popul\u00e4rt i norra och centrala europa, nordamerika och norra/nordv\u00e4stra asien, d\u00e4r vissa l\u00e4nder har ishockey som nationalsport) med bland annat \u00e5rliga internationella m\u00e4sterskap och har alltid ing\u00e5tt i vinter-os. den nordamerikanska klubblagsligan nhl rankas som v\u00e4rldens h\u00f6gsta, dit m\u00e5nga l\u00e4nders fr\u00e4msta ishockeyspelare v\u00e4rvas. sveriges h\u00f6gsta \u00e4r shl (tidigare ben\u00e4mnd elitserien), vilken \u00e5r 2016 rankades som trea i v\u00e4rlden.\n\n\n== historia ==\n\nursprunget till sporten \u00e4r omtvistat men ishockeyn \u00e4r troligen influerad av flera sporter och aktiviteter anpassade till vinterklimat. det finns tecken som tyder p\u00e5 att det f\u00f6rekom en sport liknande ishockey i nederl\u00e4nderna under 1500-talet. det s\u00e4gs \u00e4ven att franska f\u00e5raherdar v\u00e4nde sina herdestavar och spelade med improviserad boll. dock anses den moderna formen av ishockey h\u00e4rstamma fr\u00e5n slutet p\u00e5 1800-talet d\u00e5 engelska soldater i kanada med influenser fr\u00e5n urinv\u00e5narnas sporter anpassade landhockeyn till vinterklimatet d\u00e4r, och den f\u00f6rsta lokala matchen spelades 1875 d\u00e5 ocks\u00e5 ishockey f\u00f6r f\u00f6rsta g\u00e5ngen ut\u00f6vades inomhus.till europa kom ishockeyn i b\u00f6rjan p\u00e5 1900-talet d\u00e5 ishockey och bandy ibland s\u00e5gs som tv\u00e5 varianter av samma sport. 1908 bildades ett internationellt ishockeyf\u00f6rbund, som fr\u00e5n b\u00f6rjan ocks\u00e5 hanterade bandy. ishockey fick olympisk status 1920, vilket gjorde att den i st\u00f6rre delen av europa snart konkurrerade ut bandyn.\n\n\n=== sverige ===\n\nishockeyn gjorde (internationell) debut i sverige genom os i antwerpen 1920, d\u00e4r ishockey ingick som debuterande gren. i sverige hade det sedan 1890-talet spelats n\u00e5got som kallades \"hockey\" men som i sj\u00e4lva verket var bandy (det ryska ordet f\u00f6r bandy \u00e4r \u0445\u043e\u043a\u043a\u0435\u0439 \u0441 \u043c\u044f\u0447\u043e\u043c, \"chockej s mjatjom\", ordagrant \"bollhockey\"). 1955 passerades just bandyn som svensk publiksport av ishockeyn.sedan 1970-talet r\u00e4knas ishockey som en av sveriges nationalsporter. fotboll \u00e4r \u00e4nnu st\u00f6rst bland nationalsporter; 2008 kom ishockey f\u00f6r herrar p\u00e5 fj\u00e4rde plats, medan ishockey f\u00f6r damer kom p\u00e5 tionde plats.\n\n\n== ishockeyns regelb\u00f6cker ==\nreglerna finns dokumenterade i: \n\nsvenska ishockeyf\u00f6rbundets spelregler f\u00f6r ishockey 2023-2024, anv\u00e4nds inom sverige.\ninternationella ishockeyf\u00f6rbundets iihf official rulebook 2023/24, anv\u00e4nds vid landskamper.nhl har en egen regelbok, som skiljer sig n\u00e5got fr\u00e5n de ovan n\u00e4mnda.\n\n\n== spelf\u00e4lt ==\n\nspelf\u00e4ltet inom iihf \u00e4r 60 meter l\u00e5ngt och 30 meter brett (rinkarna i nhl \u00e4r ist\u00e4llet n\u00e4rmare 61 meter l\u00e5nga och 26 meter breda). h\u00f6rnen \u00e4r avrundade i en radie av 8,5 meter. runt spelf\u00e4ltet g\u00e5r en sarg som \u00e4r mellan 110 och 125 cm h\u00f6g. sargen l\u00e4ngs b\u00e5da kortsidorna (\u00e4ven kallat kortsarg, eller \"rundel\") \u00e4r bef\u00e4st med plexiglas ovanp\u00e5. ovanf\u00f6r plexiglasrutorna finns skyddsn\u00e4t som, liksom glaset, \u00e4r till f\u00f6r att minimera risken f\u00f6r \u00e5sk\u00e5darna vid kortsidorna att bli tr\u00e4ffade av puckar fr\u00e5n planen.i l\u00e4ngden delas spelf\u00e4ltet med fem parallella linjer i olika avsnitt. med tv\u00e5 bl\u00e5 linjer tv\u00e4rs \u00f6ver f\u00e4ltet delas det i tre avsnitt (zoner), sedan 2014 \u00e4r de tv\u00e5 ytterzonerna st\u00f6rst (tidigare var samtliga tre av samma storlek). tv\u00e4rs \u00f6ver spelf\u00e4ltets mitt finns en r\u00f6d linje och mitt p\u00e5 den \u00e4r spelf\u00e4ltets centrum, mittpunkten. runt mittpunkten finns mittcirkeln, som har en radie p\u00e5 4,5 meter.m\u00e5len har var sin r\u00f6d m\u00e5llinje som \u00e4r bel\u00e4gen 4 meter fr\u00e5n spelf\u00e4ltets kortsidor. m\u00e5llinjen f\u00f6rl\u00e4ngs p\u00e5 b\u00e4gge sidor om m\u00e5let ut till sargen i vad som kallas icinglinjen eller den \"f\u00f6rl\u00e4ngda m\u00e5llinjen\". till skillnad fr\u00e5n flera andra lagsporter anv\u00e4nds spelf\u00e4ltet bakom m\u00e5len som en del av spelplanen. arean precis bakom m\u00e5let i form av ett likbent parallelltrapets kallas f\u00f6r \"restriktionsomr\u00e5de\". inom detta omr\u00e5de f\u00e5r m\u00e5lvakten hantera pucken och spela den vidare. skulle m\u00e5lvakten ta kontroll \u00f6ver en puck bakom icinglinjen men utanf\u00f6r restriktionsomr\u00e5det renderar det i en utvisning p\u00e5 2 minuter.i n\u00e4rheten av varje m\u00e5l finns tv\u00e5 cirklar som, liksom mittcirkeln, \u00e4r 9 meter i diameter och anv\u00e4nds f\u00f6r tekningar efter spelstopp.m\u00e5lburarna \u00e4r 122 centimeter h\u00f6ga och 183 centimeter breda (insidan av ramen). framf\u00f6r varje m\u00e5lbur och m\u00e5llinje finns ett markerat m\u00e5lomr\u00e5de i bl\u00e5 f\u00e4rg \u2013 en area som best\u00e5r av en kombination av en rektangel och en del av en cirkel \u2013 med en bredd av 253 cm (inklusive linjernas bredd).framf\u00f6r sekretariatet finns domaromr\u00e5det, en halvcirkel med 6 meters diameter. en spelare f\u00e5r inte vistas d\u00e4r medan domarna f\u00f6r en diskussion eller ska rapportera n\u00e5got, det renderar i s\u00e5 fall i 2 minuters utvisning.\n\n\n== klimat i ishallar och arenor ==\nse \u00e4ven: ishall och arenaf\u00f6r att isen skall vara h\u00e5llbar, och dessutom som b\u00e4st anpassa glidet till b\u00e5de puck och skridskor, b\u00f6r temperaturen i ishallar och arenor vara konstant mellan +8 och +10 \u00b0c (aldrig varmare \u00e4n s\u00e5, men enstaka grader l\u00e4gre brukar g\u00e5) vilket regleras med hj\u00e4lp av b\u00e5de kylanl\u00e4ggning och \u00f6verskottsv\u00e4rme. det blir \u00e4ven allt vanligare numera att avfuktning installeras i ishallar/arenor, vilket ger en torr och h\u00e4lsosam luft fri fr\u00e5n exempelvis kondens och m\u00f6gel.\n\n\n== matchtid ==\nen ishockeymatch spelas normalt i 60 minuter uppdelat p\u00e5 tre perioder om 20 minuter. i ishockey till\u00e4mpas effektiv matchtid, vilket inneb\u00e4r att matchklockan stoppas vid varje spelstopp, s\u00e5 tiden mellan matchens b\u00f6rjan och slut \u00e4r betydligt l\u00e4ngre \u2013 till skillnad mot exempelvis fotboll eller bandy d\u00e4r 90 (tv\u00e5 g\u00e5nger 45) minuter spelas utan att klockan stannar f\u00f6r spelstopp.\nmatchklockan har i diverse nationer och turneringar r\u00e4knat antingen upp eller ned; i nordamerika har tiden alltid r\u00e4knats ned (20:00\u20130:00), medan det f\u00f6r exempelvis svensk del har varit klassiskt med upp\u00e5t (0:00\u201320:00) \u2013 men inf\u00f6r s\u00e4songen 2016/2017 kom en nedr\u00e4knande matchklocka att \u00e5terinf\u00f6ras i shl (f\u00f6r f\u00f6rsta g\u00e5ngen sedan 2003).\n\n\n=== periodpauser och reklamavbrott ===\nmellan varje period h\u00e5lls en 18 minuter l\u00e5ng paus \u2013 fr\u00e4mst f\u00f6r att isen skall spolas, med en ismaskin. vardera lag, b\u00e5de spelare och ledare, f\u00e5r under tiden vara i sitt omkl\u00e4dningsrum och vila \u2013 samt har tillf\u00e4lle att f\u00f6ra taktikprat. \u00e4ven domarna har ett eget vilrum. efter pauserna skall sidbyte ske. i f\u00f6rsta och tredje perioden (och en eventuell kort f\u00f6rl\u00e4ngning) har lagen den planhalva med f\u00f6rsvarszonen n\u00e4rmast de egna spelarb\u00e5sen. vid korta f\u00f6rl\u00e4ngningar (5/10 minuter) g\u00f6rs ingen spolning av isen mellan tredje perioden och \u00f6vertidsspelet, och d\u00e4rmed ingen paus.\ni landskampsturneringar och vissa ligor sker tre korta (vanligen omkring en minut, i nhl tv\u00e5 minuter) reklamavbrott per period (vid f\u00f6rsta avbl\u00e5sning efter 6, 10 och 14 spelade minuter) \u2013 s\u00e5 kallade powerbreak eller commercial break \u2013 i avtal med de kommersiella tv-kanalerna. i elitserien/shl inf\u00f6rdes reklamavbrott s\u00e4songen 2010/2011 och i hockeyallsvenskan fr\u00e5n 2011/2012, dock endast ett avbrott per period (vid f\u00f6rsta avbl\u00e5sning efter 10 spelade minuter/period). reklamavbrott f\u00e5r dock inte ske vid avbl\u00e5sning f\u00f6r m\u00e5l eller icing. under s\u00e5dant avbrott passar funktion\u00e4rer p\u00e5 att skyffla bort sn\u00f6 fr\u00e5n isen, medan spelarna f\u00e5r f\u00f6rdelen att vila sig litet och lagen kan dessutom utnyttja avbrottet som en extra time out.\n\n\n=== time out ===\ni varje match har de tv\u00e5 lagen varsin 30 sekunder l\u00e5nga time out att utnyttja vid behov, n\u00e4r som helst under matchen i ett spelstopp (sedan 2019 dock ej till\u00e5tet p\u00e5 svensk elitniv\u00e5 f\u00f6r ett lag som slagit icing), f\u00f6r att kunna samla truppen om lagets spel inte alls fungerar planenligt \u2013 annars vanligast f\u00f6r ett lag i m\u00e5lm\u00e4ssigt underl\u00e4ge vid slutet av matchen som g\u00e5r igenom hur laget ska f\u00f6rs\u00f6ka kvittera (och om/n\u00e4r dess m\u00e5lvakt skall plockas ut i utbyte mot en extra utespelare). vid en tidig time out i matchen \u00e4r det vanligt \u00e4r att coacherna \u00e4ndrar i laguppst\u00e4llningen, genom att vissa spelare f\u00e5r byta femma, och eventuellt byter m\u00e5lvakt.\n\n\n=== \u00f6vertidsspel ===\nvid oavgjort resultat efter ordinarie speltid (60 spelminuter) blir det vanligtvis f\u00f6rl\u00e4ngning/\u00f6vertid (\u00e4ven kallat sudden death respektive overtime, f\u00f6rkortat sd respektive ot). reglerna f\u00f6r f\u00f6rl\u00e4ngning och eventuella p\u00e5f\u00f6ljande straffslag varierar fr\u00e5n land till land, och mellan turneringar.\nunder seriespelet i b\u00e5de shl och hockeyallsvenskan p\u00e5g\u00e5r f\u00f6rl\u00e4ngningarna i max fem spelminuter. detta spelas fyra mot fyra utespelare (men vid ny\u00e5r 2014/2015 inf\u00f6rdes spel tre mot tre i shl), och vid fortsatt oavgjort f\u00f6ljer avg\u00f6rande i straffl\u00e4ggning (g\u00e4ller b\u00e5de allsvenskan och shl fr\u00e5n s\u00e4songen 2010/2011, tidigare enbart allsvenskan).\ni shl:s slutspel p\u00e5g\u00e5r f\u00f6rl\u00e4ngningarna (i 20-minutersperioder) i obegr\u00e4nsad speltid tills ett avg\u00f6rande m\u00e5lskytte sker (mellan varje \u00f6vertidsperiod \u00e4r det normalt 15 eller 18 minuters periodpaus), och spelas fem mot fem utespelare. den l\u00e4ngsta slutspelsmatch som spelats var den f\u00f6rsta matchen i semifinalserien mellan f\u00e4rjestads bk och leksands if s\u00e4songen 1996/1997. f\u00f6rst efter 19:16 i tredje f\u00f6rl\u00e4ngningsperioden avgjorde andreas karlsson f\u00f6r leksand.f\u00f6r slutspelsmatcher i exempelvis ishockey-vm, junior-vm och os f\u00e5r f\u00f6rl\u00e4ngning p\u00e5g\u00e5 i max 10 (i final 20) spelminuter. \u00e4r det fortsatt oavgjort d\u00e4refter blir det ocks\u00e5 h\u00e4r straffl\u00e4ggning.\n\n\n== lag, spelare och utrustning ==\nett lag har, under match, max 22 spelare \u2013 20 utespelare och tv\u00e5 m\u00e5lvakter. (en fullst\u00e4ndig klubblagstrupp brukar normalt inkludera mellan 25 och 30 spelare, och i landslagstrupper vid st\u00f6rre v\u00e4rldsm\u00e4sterskap till\u00e5ts h\u00f6gst 25 spelare, totalt.) under spelet f\u00e5r maximalt sex spelare fr\u00e5n varje lag vara p\u00e5 isen; vanligtvis \u00e4r det fem utespelare och en m\u00e5lvakt. under s\u00e4rskilda situationer kan m\u00e5lvakten ers\u00e4ttas med en utespelare, exempelvis vid underl\u00e4ge i slutet av matchen eller vid avvaktande utvisning. \nspelarbyte \u00e4r till\u00e5tet b\u00e5de vid spelstopp (f\u00f6rutom hos det lag som just slagit icing) och under p\u00e5g\u00e5ende spel. vanligtvis byts en utespelare efter 45 till 120 sekunder. hemmalag har r\u00e4tt att placera sin uppst\u00e4llning efter bortalaget vid nedsl\u00e4pp eller avbl\u00e5sning (f\u00f6r att f\u00e5 f\u00f6rdelen att se vilka spelare laget ska st\u00e4lla upp med s\u00e5 de kan v\u00e4lja matchningen av motst\u00e5ndarnas uppst\u00e4llning).\ni varje lag utses en lagkapten, och tv\u00e5 assisterande kaptener. f\u00f6rsta assisterande blir lagkapten om den ursprungliga lagkaptenen inte n\u00e4rvarar p\u00e5 planen (p\u00e5 grund av matchstraff, skada, etcetera), och den andra n\u00e4r f\u00f6rsta assisterande ej n\u00e4rvarar, och s\u00e5 vidare. de b\u00e4r ett \"c\" (captain) eller \"k\" respektive ett \"a\" (alternate) eller \"r\" synligt p\u00e5 br\u00f6stet. lagkaptenen \u00e4r den enda spelaren som har r\u00e4tt till diskussion med matchens huvuddomare om domslut; \u00f6vriga spelare d\u00e4remot riskerar ett personligt utvisningsstraff som f\u00f6ljd. \nvarje spelare har skyddsbekl\u00e4dnad som best\u00e5r av benskydd, byxor, suspensoar, axelskydd, armb\u00e5gsskydd, handskar och hj\u00e4lm samt skydd f\u00f6r hals, struphuvud, mun och t\u00e4nder. m\u00e5lvakter har dessutom en s\u00e4rskild utrustning som best\u00e5r av \"ansiktsmask\" (tidigare hj\u00e4lm) med galler, st\u00f6rre benskydd, en handske med f\u00f6rst\u00e4rkning f\u00f6r den hand som h\u00e5ller klubban (d\u00e4rav namnet \"klubbhandske\", ibland \u00e4ven kallad \"st\u00f6t\") och en \"plockhandske\" f\u00f6r att plocka (f\u00e5nga pucken i luften) eller blockera (l\u00e4gga handsken \u00f6ver pucken s\u00e5 den skyddas). vidare har alla spelare skridskor och klubba; m\u00e5lvaktsklubban \u00e4r breddad n\u00e5gra decimeter upp \u00f6ver skaftet samt nertill bredare och d\u00e4r \u00e4ven l\u00e4ngre \u00e4n utespelarnas.\n\n\n=== spelartyper, roller och uppgifter ===\n\nsom i m\u00e5nga andra lagsporter delas spelarna in i roller/positioner, och d\u00e4refter uppgifter f\u00f6r var och en spelartyp, f\u00f6r att ett lag ska vara organiserat och samarbeta.\nde fem utespelarna p\u00e5 planen \u00e4r vanligtvis tv\u00e5 backar, tv\u00e5 forwardar samt en center. det har dock i sverige under n\u00e5gra decennier varierat fr\u00e4mst mellan positionerna 2-2-1, 2-1-2 och 1-3-1. tillsammans bildar de en s\u00e5 kallad femma, och varje lag har max fyra femmor p\u00e5 laguppst\u00e4llningen. de spelare som \u00e4r med i \"f\u00f6rstafemman\" (den fr\u00e4msta) \u00e4r de som presenteras inf\u00f6r publiken f\u00f6re matchstart, i en s\u00e5 kallad lineup (eller starting lineup).\nn\u00e4r laget skall vara extra offensivt, till exempel om laget ligger under m\u00e5lm\u00e4ssigt n\u00e4r det b\u00f6rjar n\u00e4rma sig slutet av matchen, kan laget d\u00e5 v\u00e4lja att spela med endast en back per femma (i st\u00e4llet f\u00f6r tv\u00e5) \u2013 och ist\u00e4llet s\u00e4tta in en extra forward eller center.\n\nback \u2013 i varje femma finns normalt en h\u00f6gerback och en v\u00e4nsterback. backarna skall vara placerade l\u00e4ngst bak i femman, och fr\u00e4mst koncentrera sig p\u00e5 f\u00f6rsvarsspelet. i f\u00f6rsvarszonen g\u00e4ller huvudsakligen att f\u00e5 pucken ut ur zonen, eller organisera ett anfall vid \u00e5terer\u00f6vrad puck. de defensiva backarna skall ocks\u00e5 markera varsin motst\u00e5ndarforward, och h\u00e5lla m\u00e5lomr\u00e5det fritt fr\u00e5n anfallsmotst\u00e5ndare. i anfallszonen st\u00e5r backarna oftast placerade vid bl\u00e5linjen. n\u00e4r de f\u00e5r pucken skall de antingen skjuta p\u00e5 m\u00e5l (\"backskott\"), eller vid behov passa pucken till medspelare, samt hindra motst\u00e5ndarlaget fr\u00e5n att kontra. det finns \u00e4ven offensiva backroller, d\u00e5 dessa backar matchas vid spel i numer\u00e4rt \u00f6verl\u00e4ge (det vill s\u00e4ga d\u00e5 motst\u00e5ndaren har n\u00e5gon form av utvisning).forward \u2013 i varje femma finns det normalt en h\u00f6ger- och en v\u00e4nsterforward. forwardar skall befinna sig l\u00e4ngst fram i femman, och f\u00f6r det mesta koncentrera sig p\u00e5 anfallsspel. om de tre forwardar som spelar tillsammans i huvudsak har defensiva uppgifter kallas de f\u00f6r en \"checking line\". en \"ytterforward\" i ishockey \u00e4r en forward som \u00e4r placerad till h\u00f6ger eller v\u00e4nster om centern. i anfallszonen skall lagets forwardar placera sig framf\u00f6r anfallsm\u00e5let och antingen skymma sikten f\u00f6r motst\u00e5ndarm\u00e5lvakten, styra pucken efter backskott, eller ta vara p\u00e5 eventuella m\u00e5lvakts- eller sargreturer. i f\u00f6rsvarszonen skall forwardar s\u00e4tta press p\u00e5 motst\u00e5ndarbackarna f\u00f6r att hindra dem fr\u00e5n att skjuta mot m\u00e5l, eller t\u00e4cka backskott \u2013 genom att sl\u00e4nga/l\u00e4gga sig mitt framf\u00f6r avfyrat backskott, s\u00e5 pucken ist\u00e4llet tr\u00e4ffar f\u00f6rsvarande forward, som d\u00e4rmed hindrar pucken fr\u00e5n att komma mot f\u00f6rsvarande lags m\u00e5l.center \u2013 \u00e4r en typ av forward men skall, bortsett fr\u00e5n typiska forwardar, vara placerad centralt i femman (och d\u00e5 helst mitt mellan sina forwardar och backar) och har till uppgift att styra sin femmas spel. normalt finns en center per femma, och bildar tillsammans med sin femmas standardforwardar en s\u00e5 kallad kedja. i f\u00f6rsvarszonen har centrar i stort sett samma uppgifter som standardforwardar och n\u00e4r det egna laget vinner pucken i f\u00f6rsvarszonen skall pucken f\u00e5s ut ur zonen, vidare till n\u00e5gon (fr\u00e4mst centern) som \"avlastar\" (tar \u00f6ver innehavet av pucken f\u00f6r vidaretransport) l\u00e4ngs sargen eller centralt i banan, s\u00e5 denna kan passera mittzonen och vidare in i anfallzonen. i anfallszonen skall centern, f\u00f6rutom att sj\u00e4lv ta vara p\u00e5 m\u00e5lchanser, styra det anfallande lagets passningsspel \u2013 genom att antingen s\u00f6ka passningar till forwardar (som \u00e4r placerade i n\u00e4rheten av motst\u00e5ndarm\u00e5let), eller spela upp pucken till backarna (som \u00e4r placerade vid bl\u00e5linjen) som d\u00e4refter kan skjuta mot m\u00e5lkassen. det \u00e4r fr\u00e4mst centrar som utf\u00f6r tekningar.m\u00e5lvakt \u2013 varje lag har tv\u00e5 m\u00e5lvakter; f\u00f6rsta- och andram\u00e5lvakten. f\u00f6rstam\u00e5lvakten f\u00e5r vid normala spelf\u00f6rh\u00e5llanden vara ute p\u00e5 planen hela matchen, medan andram\u00e5lvakten d\u00e5 f\u00e5r sitta som avbytare. om f\u00f6rstam\u00e5lvakten till exempel sl\u00e4ppt in f\u00f6r m\u00e5nga m\u00e5l under p\u00e5g\u00e5ende match kan m\u00e5lvakten sj\u00e4lv, eller annars lagledaren, v\u00e4lja att byta till andram\u00e5lvakten. detsamma g\u00e4ller om f\u00f6rstam\u00e5lvakten blir skadad eller blir utvisad p\u00e5 matchstraff. m\u00e5lvakten har som uppgift att hindra pucken fr\u00e5n att hamna i det egna m\u00e5let \u2013 utrustad med en stor plockhandske, specialformad klubba och betydligt fler kroppsskydd \u00e4n utespelarnas.vissa spelare (s\u00e4rskilt forwardar) har samtidigt en speciell roll i sitt lag att genom sin egen personlighet exempelvis vara lite temperamentsfull och gruffa, provocera motst\u00e5ndare eller vara den som tar p\u00e5 sig grovjobbet framf\u00f6r motst\u00e5ndarm\u00e5let f\u00f6r att i huvudsak skymma sikten f\u00f6r motst\u00e5ndarm\u00e5lvakten.\n\n\n== domare ==\n\ntill d\u00f6mande av ishockeymatcher finns b\u00e5de huvuddomare och linjedomare. samtliga b\u00e4r svarta byxor, svart hj\u00e4lm samt en svartvit-randig tr\u00f6ja, och huvuddomarna har ett orangef\u00e4rgat band p\u00e5 sina armar.\ni nhl och shl d\u00f6ms matcherna numera av tv\u00e5 huvuddomare och tv\u00e5 linjedomare. i shl testades detta (det s\u00e5 kallade \"fyra-domarsystemet\") f\u00f6rst i december 2007, och blev sedermera etablerat. l\u00e4ngre ner i seriesystemet, b\u00e5de i sverige och utomlands, finns enbart en huvuddomare p\u00e5 isen (tillsammans med linjedomarna).\n\n\n=== m\u00e5ldomare ===\nn\u00e4r os\u00e4kerhet vid m\u00e5lsituation uppst\u00e5r, som \u00e4r t\u00e4mligen ofta, finns det s\u00e5 kallade m\u00e5l-/videodomarsystemet till hj\u00e4lp i h\u00f6gre ligor och m\u00e4sterskap som huvudmatchdomaren kontaktar via en slags telefon (med stora h\u00f6rlurar) eller kommunikationsradio. i kontrollrummet videogranskar m\u00e5ldomarna, p\u00e5 repriser fr\u00e5n alla kameravinklar fr\u00e5n arenans kameror, huruvida m\u00e5l skall d\u00f6mas eller ej.\nom det vid m\u00e5lskyttet till exempel varit en spark (otill\u00e5ten \"sparkr\u00f6relse\"), \"h\u00f6g klubba\", offside i m\u00e5lg\u00e5rden, \"handtr\u00e4ff\", m\u00e5lvakten f\u00e5tt otill\u00e5tna klubbslag mot plock-/blockeringshandsken eller tacklas skall m\u00e5let d\u00f6mas bort. ibland kan det vara sv\u00e5rt \u00e4ven f\u00f6r m\u00e5ldomarna att se om pucken \u00f6verhuvudtaget varit inne i m\u00e5l \u2013 exempelvis d\u00e5 pucken hamnar precis p\u00e5 eller vid m\u00e5llinjen (hela pucken skall vara innanf\u00f6r m\u00e5llinjen f\u00f6r tilld\u00f6mande av m\u00e5l), eller om pucken hamnar under liggande m\u00e5lvakt eller en liggande spelare, och om inte ens m\u00e5ldomarna kan se pucken skall inget m\u00e5l tilld\u00f6mas. videogranskning kan \u00e4ven f\u00f6rekomma vid kontroll om pucken hamnat i m\u00e5l innan slutsignalen (\"hesa fredrik\") ljuder.\nibland f\u00f6rekommer situationer om spelet ej bl\u00e5ses av efter n\u00e5got domaren eller spelare misst\u00e4nker eventuellt m\u00e5l (exempelvis vid sv\u00e5rsynlig ramtr\u00e4ff eller dylikt), kan domaren v\u00e4lja att f\u00f6r s\u00e4kerhets skull kontakta videogranskningen, efter n\u00e4rmaste avbl\u00e5sning. om det skulle visa sig ha varit m\u00e5l brukar matchklockan f\u00e5 backas tillbaka till d\u00e5 m\u00e5let intr\u00e4ffade.\nn\u00e4r m\u00e5l tilld\u00f6ms skall huvuddomaren bl\u00e5sa och peka med sin arm och hand mot mittcirkeln n\u00e4r han/hon kommer ut fr\u00e5n telefonb\u00e5set, och tekning utf\u00f6ras p\u00e5 mittpunkten. vid bortd\u00f6mning visar huvuddomaren en s\u00e5 kallad washout \u2013 genom att str\u00e4cka sina armar rakt \u00e5t vardera armars sida i br\u00f6sth\u00f6jd \u2013 och spelet forts\u00e4tts med tekning utefter vilken tillf\u00e4llighet den avvaktande avbl\u00e5sningen skedde.\nvideodomaren kan \u00e4ven kontaktas om matchklockan strular s\u00e5 den ej stannar vid avbl\u00e5sning, f\u00f6r att vid ovisshet av matchdomarna kunna backa tillbaks den till r\u00e4tt tid precis p\u00e5 sekunden \u2013 eftersom enstaka sekunder i ishockey ofta kan vara matchavg\u00f6rande. \n\n\n=== situationsrum/\"war room\" ===\ni sverige (shl och hockeyallsvenskan) fanns kontrollrum i varje arena, innan det s\u00e5 kallade \"situationsrummet\" inf\u00f6rdes i shl 2014 (efter flera \u00e5rs diskussioner om detta). detta \u00e4r p\u00e5 s\u00e5 vis sveriges svar p\u00e5 nordamerikas war room (g\u00e4llande nhl och ahl) som finns i toronto, dit alla aktuella situationer skickas f\u00f6r granskning.\n\n\n== vanliga speldetaljer och avbl\u00e5sningsmoment ==\nf\u00f6ljande sekvenser och avbl\u00e5sningar \u00e4r sedvanligt ing\u00e5ende i ishockey:\n\ntekning, alternativt nedsl\u00e4pp \u2013 vid periodstarterna och efter varje spelstopp/avbl\u00e5sning g\u00f6rs en tekning mellan tv\u00e5 spelare i varsitt lag p\u00e5 en av tekningspunkterna. efter avbl\u00e5sning har bortalaget fem sekunder p\u00e5 sig att byta spelare, f\u00f6rutsatt att spelarbyte \u00e4r till\u00e5tet enligt reglerna. n\u00e4r dessa fem sekunder har g\u00e5tt h\u00f6jer huvuddomaren sin arm och hemmalaget har d\u00e5 \u00e5tta sekunder p\u00e5 sig att fullf\u00f6lja sitt byte varefter den domare som ska utf\u00f6ra nedsl\u00e4ppet bl\u00e5ser i sin pipa och pucken ska normalt sl\u00e4ppas inom fem sekunder fr\u00e5n signalen. de tv\u00e5 spelarna som ska utf\u00f6ra tekningen st\u00e4ller sig i riktning mot var och ens offensiva m\u00e5lbur med sin klubba p\u00e5 isen mot varandra i det vita f\u00e4lt som finns i tekningspunkten (medspelarna placerar sig bredvid och bakom sin tekare). domaren (huvuddomaren i b\u00f6rjan av period och linjedomare efter \u00f6vriga spelstopp) sl\u00e4pper ned pucken och spelarna f\u00f6rs\u00f6ker spela pucken till sitt lag. nedsl\u00e4ppet ska normalt ske n\u00e4rmast den tekningscirkel/punkt som den senaste passningen slogs, skottet avlossades eller pucken passerade f\u00f6re avbl\u00e5sningen. om en av tekarna f\u00f6re nedsl\u00e4ppet ej st\u00e4ller upp r\u00e4tt, om vederb\u00f6randes skridskor placeras fel inom tekningspunktens streckade omr\u00e5de eller n\u00e5gon av dennes medspelare inte placerar sig r\u00e4tt blir denna tekare varnad. om samma lag felar ytterligare en g\u00e5ng i samma tekningstillf\u00e4lle utd\u00f6ms ett lagstraff. (vid alla nedsl\u00e4ppstillf\u00e4llen utom p\u00e5 mittlinjen har f\u00f6rsvarande tekare alltid f\u00f6retr\u00e4de att s\u00e4tta klubbladet i isen f\u00f6rst, och om det blir tv\u00e4rt om byts anfallande tekare ut mot en annan.) ifall tekaren utf\u00f6r n\u00e5gon felaktighet vid sj\u00e4lva nedsl\u00e4ppet (exempelvis sparkar med sig pucken med sina skridskor) till sitt lags f\u00f6rdel skall tekningen g\u00f6ras om, d\u00e5 samma spelare f\u00e5r en andra chans.icing \u2013 om en spelare skjuter pucken fr\u00e5n egen planhalva och passerar den f\u00f6rl\u00e4ngda m\u00e5llinjen i anfallszonen stoppas spelet f\u00f6r icing, d\u00e4refter f\u00f6ljer ett nedsl\u00e4pp (tekning) i felande lags f\u00f6rsvarszon. vid spel i numer\u00e4rt underl\u00e4ge (box play) \u00e4r icingregeln helt upph\u00e4vd. det finns tre typer av icing; automatisk icing, touch-icing och hybrid-icing. automatisk icing inneb\u00e4r att spelet bl\u00e5ses av n\u00e4r pucken passerar den f\u00f6rl\u00e4ngda m\u00e5llinjen. touch-icing inneb\u00e4r att spelet bl\u00e5ses av n\u00e4r f\u00f6rsvarande lags spelare \u00e4r f\u00f6rst att r\u00f6ra pucken. hybrid-icing inneb\u00e4r att linjedomaren ska g\u00f6ra en bed\u00f6mning om f\u00f6rsvarande eller anfallande spelare har st\u00f6rst chans att n\u00e5 pucken n\u00e4r spelarna, som jagar efter pucken, passerar tekningscirkeln inne i ytterzonen f\u00f6r att sedan bl\u00e5sa av spelet n\u00e4r spelarna passerar tekningspunkten om den f\u00f6rsvarande spelaren anses ha st\u00f6rst chans att n\u00e5 pucken. automatisk icing anv\u00e4nds i huvudsak i ungdomshockey och hybrid-icing i seniorishockey. hybrid-icingen inf\u00f6rdes 2014 i b\u00e5de svensk och internationell ishockey f\u00f6r att s\u00e4nka skaderisken som finns n\u00e4r spelare k\u00e4mpar om att n\u00e5 pucken vid touch-icing. i nhl och ahl \u00e4r den s\u00e5 kallade touch-icingen mest anv\u00e4nd som till\u00e4mpats n\u00e4r pucken sl\u00e5s fr\u00e5n egen f\u00f6rsvarszon, och passerar den f\u00f6rl\u00e4ngda m\u00e5llinjen i anfallszonen \u2013 och en motst\u00e5ndarspelare m\u00e5ste d\u00e4refter nudda pucken, annars fortsatt spel om n\u00e5gon i det egna laget hinner f\u00f6rst att ta pucken.  2007 inf\u00f6rdes regeln att det lag som sl\u00e5r icing inte f\u00e5r byta in nya spelare p\u00e5 planen vid den aktuella icingavbl\u00e5sningen. vid felaktig icingavbl\u00e5sning skall efterf\u00f6ljande tekning ske vid mittpunkten. nhl var f\u00f6rst med att inf\u00f6ra icingregeln i sig, p\u00e5 1930-talet, f\u00f6r att f\u00f6rhindra f\u00f6rsvarande lag fr\u00e5n att sl\u00e5 ifr\u00e5n sig pucken hur som helst (och ungef\u00e4r samtidigt tillkom ocks\u00e5 offside-regeln).offside \u2013 vid varje anfall m\u00e5ste pucken vara f\u00f6rst \u00f6ver den bl\u00e5 linjen innan n\u00e5gon anfallsspelare f\u00e5r \u00e5ka \u00f6ver bl\u00e5linjen in i anfallszonen. en spelare anses vara i mittzon s\u00e5 l\u00e4nge en skridsko \u00e4r antingen p\u00e5 isen eller i luftrummet \u00f6ver isen i mittzon. n\u00e4r pucken hamnar utanf\u00f6r anfallszonen medan anfallsspelare befinner sig innanf\u00f6r m\u00e5ste samtliga anfallsspelare \u00e5ka ut ur zonen innan laget kan f\u00f6ra in pucken igen och anfalla p\u00e5 nytt. en spelare som backar in med pucken och s\u00e5ledes kommer f\u00f6re pucken in i anfallszon, skall till\u00e5tas s\u00e5 l\u00e4nge spelaren har full kontroll \u00f6ver pucken innan spelaren korsar linjen. om en f\u00f6rsvarande spelare \u00e5ker med eller passar pucken in i sin f\u00f6rsvarszon, medan en anfallande spelare befinner sig i offsideposition, skall ingen offside d\u00f6mas. vid avbl\u00e5sning visar linjedomaren tecknet f\u00f6r offside genom att peka med en arm ut\u00f6ver bl\u00e5linjen. (tidigare fanns s\u00e5 kallad red line offside, som innebar att en spelare f\u00f6rbi den r\u00f6da linjen inte fick ta emot en passning spelad fr\u00e5n den egna f\u00f6rsvarszonen.)offside i m\u00e5lg\u00e5rden alternativt anfallsspelare i m\u00e5lg\u00e5rden \u2013 n\u00e4r en anfallsspelare kommit inom m\u00e5lg\u00e5rdens yta innan pucken g\u00f6r det, och st\u00f6r motst\u00e5ndarm\u00e5lvakten.\n\n\n=== spelhj\u00e4lp med h\u00e4nderna ===\npucken skall i regel spelas med klubban. att spela pucken med klubban h\u00f6gre \u00e4n axelh\u00f6jd \u00e4r inte till\u00e5tet (vid m\u00e5lchans bed\u00f6ms klubbladet j\u00e4mf\u00f6rt med m\u00e5lribban). ist\u00e4llet \u00e4r det i m\u00e5nga fall till\u00e5tet att stoppa pucken med handen, n\u00e4r pucken lobbas eller passas h\u00f6gt, men d\u00e5 m\u00e5ste spelaren i fr\u00e5ga omedelbart sl\u00e4ppa ned den precis intill sig \u2013 annars skall domaren bl\u00e5sa av f\u00f6r \"felaktig handstoppning\" (sedan 2011/2012 \u00e4r detta en utvisningsf\u00f6rseelse).\nspelare som befinner sig i sin egen f\u00f6rsvarszon f\u00e5r dock passa pucken till en medspelare med handen. om detta ist\u00e4llet utf\u00f6rs i mitt- eller anfallszon ska domaren bl\u00e5sa av f\u00f6r s\u00e5 kallad (otill\u00e5ten) \"handpassning\".\n\n\n=== n\u00e4rkampsspel ===\ndet fysiska spelet \u2013 n\u00e4rkampsspelet \u2013 med (till\u00e5tna) tacklingar, knuffar, slag och ryck har en mycket viktig del i ishockeyn. oftast sker n\u00e4rkamperna framf\u00f6r m\u00e5lkassarna och l\u00e4ngs sargen (fr\u00e4mst sargh\u00f6rnen) d\u00e4r spelarna gr\u00e4ver och rycker, b\u00e5de med klubba och skridskor, f\u00f6r att f\u00f6rs\u00f6ka vinna pucken.\nhuvudsyfte med n\u00e4rkampsspel \u00e4r att s\u00e4nka motst\u00e5ndarens teknikverkningsgrad (efter flera tillslag tappar den tacklade spelaren f\u00f6rm\u00e5ga att utf\u00f6ra r\u00f6relse lika exakt som vederb\u00f6rande kunde innan), s\u00e4nka moral och via dessa tv\u00e5 element p\u00e5verka motst\u00e5ndarens valkvalitet av passningsalternativ och dylikt.tackling inneb\u00e4r att trycka/knuffa till motst\u00e5ndaren (axel mot axel) mot sargen eller p\u00e5 \u00f6ppen is, s\u00e5 att denna tappar balans och \u00e5khastighet. det \u00e4r inte till\u00e5tet att tackla eller hindra en motst\u00e5ndare som inte r\u00e4knas som puckf\u00f6rare, i s\u00e5 fall skall domaren vanligen visa ut spelaren f\u00f6r \"interference\".\ndet \u00e4r ocks\u00e5 v\u00e4rdefullt att s\u00e4tta in h\u00e5rda tacklingar, vilka g\u00f6r att motst\u00e5ndaren snabbt blir fysiskt tr\u00f6tt (musklerna f\u00e5r mycket stryk i en s\u00e5dan sm\u00e4ll), och spelare som blir h\u00e5rt tacklade v\u00e4ljer oftast att \u00e5ka av planen in i avbytarb\u00e5set och \u00e5terh\u00e4mta sig en stund. tacklingars h\u00e5rdhet/kraft spelar ingen roll, regelm\u00e4ssigt, s\u00e5 l\u00e4nge tacklingarna utf\u00f6rs axel mot axel. om spelaren d\u00e4remot tacklar motst\u00e5ndaren i ryggen, med armb\u00e5gen eller s\u00e5 motst\u00e5ndaren far in i sargen med huvudet f\u00f6re r\u00e4knas som v\u00e5rdsl\u00f6sa och farliga tacklingar, och kan inneb\u00e4ra sv\u00e5ra skador p\u00e5 motst\u00e5ndaren. om en tacklad spelare skadats kan den ansvariga spelaren f\u00f6r h\u00e4ndelsen st\u00e4ngas av, i vissa fall en l\u00e4ngre tid.\nskillnaden mellan n\u00e4rkamp och tackling avg\u00f6rs av vinkel i vilken kroppskontakt mellan spelarna har uppkommit. vinkeln r\u00e4knas i f\u00f6rh\u00e5llande till \u00e5kriktning av spelaren som blir tacklad.\n\nn\u00e4rkamp \u2013 n\u00e4r anfallet kommer i samma \u00e5kriktning fr\u00e5n 0 till 90 grader.\ntackling \u2013 n\u00e4r anfallet kommer fr\u00e5n m\u00f6tande riktningen 90 + grader.\n\n\n== ishockeyns utvisningssystem ==\nvid utf\u00f6rande av spelf\u00f6rst\u00f6rande moment enligt ishockeyns regelsystem \u00e5drar sig vederb\u00f6rande spelare s\u00e5 kallade utvisningsstraff. straffen \u00e4r indelade i f\u00f6ljande kategorier och tid som skall avtj\u00e4nas i s\u00e5 kallat utvisningsb\u00e5s.\n\n\n=== f\u00f6rseelser som leder till utvisningsstraff ===\ndetta \u00e4r en lista \u00f6ver f\u00f6rseelser som enligt ishockeyns regelverk skall resultera i utvisningsstraff:\nabuse of officials and unsportsmanlike conduct by team official \u2013 att en ledare beter sig ol\u00e4mpligt och st\u00f6rande f\u00f6r spelet.\nboarding \u2013 att v\u00e5rdsl\u00f6st tackla en motst\u00e5ndarspelare vid sargen eller s\u00e5 att vederb\u00f6rande hamnar i sargen f\u00f6r h\u00e5rt.\nbroken stick \u2013 att spela med trasig klubba.\nbutt-ending \u2013 att sl\u00e5 eller f\u00f6rs\u00f6ka sl\u00e5 en motspelare med \u00f6vre delen av klubbskaftet.\ncharging \u2013 att utf\u00f6ra en h\u00e5rd och v\u00e5rdsl\u00f6s tackling, efter att exempelvis ha \"laddat\" med att ta f\u00f6r m\u00e5nga skridskosk\u00e4r.\nchecking from behind \u2013 att tackla en motspelare i ryggen eller n\u00e5gon annanstans p\u00e5 dennas baksida av kroppen.\nchecking to the head or neck area (huvudtackling) \u2013 att tackla mot huvudet, halsen eller nacken p\u00e5 en motst\u00e5ndarspelare, eller orsaka att vederb\u00f6randes huvud trycks mot skyddsglaset p\u00e5 sargen. (huvudtacklingar \u00e4r k\u00e4nda att orsaka hj\u00e4rnskakning hos den tacklade spelaren.)\nclipping \u2013 att tackla en motspelare mot, eller under, kn\u00e4h\u00f6jd.\ncross-checking \u2013 att tackla eller h\u00e5rt knuffa en motspelare med klubbskaftet.\ndelaying the game (f\u00f6rdr\u00f6jelse av spel) \u2013 att avsiktligt f\u00f6rdr\u00f6ja spelet \u2013 till exempel att avsiktligt flytta m\u00e5lburen, skjuta eller kasta pucken \u00f6ver sargen fr\u00e5n egen zon (se puck-out). kan som lagstraff \u00e4ven utdelas vid felaktiga byten.\ndiving (filmning) \u2013 att sl\u00e4nga eller \"l\u00e4gga\" sig n\u00e4r en motspelare \u00e4r n\u00e4ra, eller vidr\u00f6r, f\u00f6r att f\u00f6rs\u00f6ka lura domaren att d\u00f6ma utvisning f\u00f6r motst\u00e5ndaren.\nelbowing (armb\u00e5gstackling) \u2013 att tackla en motspelare med sitt armb\u00e5gsskydd.\nexcessive roughness \u2013 att spela \u00f6verdrivet h\u00e5rt.\nface off \u2013 en nyutbytt tekare som vid samma tekning/nedsl\u00e4pp utf\u00f6r felaktig tekning.\nfalling on the puck by players \u2013 att en spelare medvetet l\u00e4gger sig p\u00e5 pucken.\nfighting \u2013 att utf\u00f6ra slagsm\u00e5l med handskarna p\u00e5 (2+2 minuter) eller med handskar kastade (5+20 minuter). (i exempelvis sverige ger detta automatiskt matchstraff, medan det i nordamerika vanligen endast blir femminutersutvisningar.)\nhandling the puck with the hands (felaktig handstoppning) \u2013 att ta fast pucken med h\u00e4nderna. (inf\u00f6rdes som utvisningsf\u00f6rseelse 2011. f\u00f6re detta skedde enbart avbl\u00e5sning med tekning flyttad till n\u00e4rmast bakre tekningscirkel.)\nhead-butting \u2013 att skalla eller f\u00f6rs\u00f6k till att skalle en motspelare.\nhigh sticking (h\u00f6g klubba) \u2013 att orsaka att klubbladet tr\u00e4ffar en motst\u00e5ndares ansikte.\nholding (fasth\u00e5llning) \u2013 att h\u00e5lla fast en motspelare.\nholding the stick (fasth\u00e5llning av klubba) \u2013 att h\u00e5lla fast en motspelares klubba.\nhooking (hakning) \u2013 att haka en motspelare med klubban.\ninterference \u2013 att tackla eller osjyst hindra motspelare som inte har pucken. under denna kategori faller \u00e4ven att sl\u00e5 klubban ur h\u00e4nderna p\u00e5 en motspelare eller att hindra en motspelare som tappat sin klubba, fr\u00e5n att plocka upp den.\ninterference with spectators \u2013 att som spelare br\u00e5ka med n\u00e5gon i publiken.\nillegal or dangerous equipment \u2013 att ha, och/eller spela med, felaktig eller farlig utrustning. (denna regel stoppar \u00e4ven en utespelare fr\u00e5n att anv\u00e4nda m\u00e5lvaktens klubba, men en m\u00e5lvakt till\u00e5ts anv\u00e4nda en utespelares. om en spelares klubba g\u00e5r av m\u00e5ste han/hon dumpa den p\u00e5 isen omg\u00e5ende, och f\u00e5r exempelvis inte dumpa den \u00f6ver sargen, och linjem\u00e4n tar reda p\u00e5 trasorna vid n\u00e4stkommande avbl\u00e5sning. om en spelare tappar sin hj\u00e4lm m\u00e5ste han/hon direkt \u00e5ka till sitt spelarb\u00e5s.)\nkicking \u2013 att sparka eller f\u00f6rs\u00f6ka sparka en motspelare.\nkneeing (kn\u00e4tackling) \u2013 att tackla en motspelare med kn\u00e4t. (detta kan ofta orsaka kn\u00e4- och korsbandsskada hos den tacklade spelaren.)\nlate hit \u2013 att tackla en motspelare som sl\u00e4ppt kontrollen \u00f6ver pucken.\nplayers leaving the penalty or players bench \u2013 att spelaren hoppar in p\u00e5 isen n\u00e4r spelaren inte \u00e4r till\u00e5ten att g\u00f6ra det.\nplayers leaving the benches during an alterication \u2013 att spelaren l\u00e4mnar b\u00e4nken och hoppar in p\u00e5 isen d\u00e5 ett slagsm\u00e5l eller br\u00e5k p\u00e5g\u00e5r.\npuck-out (puck \u00f6ver sarg) \u2013 att skjuta eller lyfta ut pucken fr\u00e5n rinken, utan att pucken nuddar en annan spelare eller klubba. (denna regel g\u00e4ller numera endast i f\u00f6rsvarszon. vid sj\u00e4lva regelns f\u00f6rsta inf\u00f6rande, 2006, g\u00e4llde detta \u00f6ver hela planen.) pucken m\u00e5ste dock komma \u00f6ver plexiglaset, och/eller upp p\u00e5 l\u00e4ktaren. regeln g\u00e4ller ej om pucken hamnar i spelarb\u00e5sen. f\u00f6rseelsen klassas annars till \"delaying the game\".\nroughing \u2013 att utf\u00f6ra  mindre slagsm\u00e5l/gruff med handskarna p\u00e5. (2 minuter)\nslashing \u2013 att spelaren, med sin klubba, sl\u00e5r en motspelare eller sl\u00e5r s\u00f6nder motst\u00e5ndarens klubba.\nslew footing \u2013 att med skridskorna f\u00e4lla/sparka undan benen p\u00e5 en motspelare, bakifr\u00e5n. (inf\u00f6rd 2014, som resulterar i matchstraff.)\nspearing \u2013 att sl\u00e5 eller f\u00f6rs\u00f6ka sl\u00e5 en motspelare med klubbladet, med en typisk spjutr\u00f6relse.\nthrowing equipment \u2013 att kasta klubban eller annat f\u00f6rem\u00e5l p\u00e5 isen.\ntoo many players on the ice (f\u00f6r m\u00e5nga spelare p\u00e5 isen) \u2013 att ett lag har f\u00f6r m\u00e5nga spelare p\u00e5 isen \u00e4n det till\u00e5tna. (kan ofta h\u00e4nda genom att ett lag eller en spelare missbed\u00f6mer eller g\u00f6r felr\u00e4kningar vid spelarbyten. rubriceringen blir \"lagstraff\".)\ntripping (f\u00e4llning) \u2013 att, med klubban, f\u00e4lla en motst\u00e5ndarspelare genom slag eller hakning, p\u00e5 vederb\u00f6randes skridsko.\nunsportsmanlike conduct (osportsligt upptr\u00e4dande) \u2013 att exempelvis gn\u00e4lla h\u00e5rt p\u00e5 domare, n\u00e5gon annan p\u00e5 eller vid sidan av isen, eller bete sig ol\u00e4mpligt p\u00e5 annat vis.women bodychecking \u2013 att tackla en motst\u00e5ndarspelare i ishockey f\u00f6r damer.\n\n\n=== powerplay (pp), boxplay (bp) samt \u00f6vriga f\u00f6ljder av utvisning ===\nhuvudartiklar: powerplay och boxplayom spelaren beg\u00e5r en spelf\u00f6rst\u00f6rande f\u00f6rseelse blir vederb\u00f6rande utvisad, f\u00e5r d\u00e5 kliva av planen och s\u00e4tta sig i utvisningsb\u00e5set. b\u00e5set \u00e4r placerat vid planens mitt bakom sargen och plexiglas, mitt emot spelarb\u00e5sen (p\u00e5 andra sidan planen). lagen har ocks\u00e5 varsitt utvisningb\u00e5s. utvsisningsb\u00e5sen finns normalt bredvid rinkarnas sekretariat/speakerb\u00e5s, placerade p\u00e5 var sin sida om detta. dessa punkter beskriver utvisningarnas f\u00f6ljder:\ndet vanligaste utvisningsstraffet \u00e4r tv\u00e5 minuter, n\u00e4r det utf\u00f6rs lindriga spelf\u00f6rst\u00f6relser \u2013 exempelvis \"hooking\", \"interference\", \"cross-checking\", \"holding\", \"puck-out\" eller \"tripping\". n\u00e4r en spelare f\u00f6r det ena laget sitter utvisad tv\u00e5 minuter f\u00e5r det laget spela av den tiden i s\u00e5 kallat boxplay (numer\u00e4rt underl\u00e4ge, spel fyra mot fem). motst\u00e5ndarlaget f\u00e5r d\u00e4rmed spela i dess motsats, s\u00e5 kallat powerplay (numer\u00e4rt \u00f6verl\u00e4ge). om laget i powerplay lyckas g\u00f6ra m\u00e5l under denna tid h\u00e4vs utvisningstiden i samma moment som m\u00e5let tillkommer, spelaren f\u00e5r komma ut och delta i spel igen, och laget i boxplay blir \u00e5ter fulltaligt p\u00e5 isen (d\u00e4rmed \u00e5ter spel fem mot fem). emellan\u00e5t h\u00e4nder att ett och samma lag f\u00e5r tv\u00e5 spelare utvisade (dock s\u00e4llan samtidigt, normalt \u00e4r att en spelare blir utvisad och under f\u00f6ljande spel drar en till lagkamrat p\u00e5 sig en utvisning) \u2013 som d\u00e4rmed f\u00f6ljs av spel tre mot fem. om laget i powerplay g\u00f6r m\u00e5l under den tiden f\u00e5r f\u00f6rst endast den ena (f\u00f6rsta) utvisade spelaren komma ut i spel igen, medan den andra f\u00e5r sitta kvar sin utvisningtid. d\u00e5 p\u00e5g\u00e5r fortfarande power-/boxplay, men i spel fem mot fyra. i vissa fall uppst\u00e5r tillf\u00e4llen med spel fyra mot tre, och s\u00e5 vidare. minimumgr\u00e4nsen antal spelare p\u00e5 planen f\u00f6r vardera lag \u00e4r tre utespelare plus m\u00e5lvakten. ibland h\u00e4nder det \u00e4ven att ett lag f\u00e5r ytterligare en spelare utvisad, trots spel tre mot fem, men i dessa l\u00e4gen b\u00f6rjar inte utvisningstiden r\u00e4knas ner f\u00f6r vederb\u00f6rande f\u00f6rr\u00e4n den f\u00f6rsta utvisade spelaren kommer ut igen \u2013 d\u00e4rmed tvingas den tredje utvisade spelaren sitta i b\u00e5set n\u00e5got f\u00f6rl\u00e4ngt, och spelet tre mot fem fortg\u00e5r tills den andra utvisade spelaren kommer ut (eller m\u00e5lskytte).andra vanliga utvisnings- och spelsystem \u00e4r n\u00e4r det blir utvisningar samtidigt f\u00f6r spelare fr\u00e5n vardera lag, som f\u00f6ljs av spel fyra mot fyra. om spelarna dock \u00e5ker ut f\u00f6r exempelvis \"roughing\" kvittas utvisningarna, och lagen blir kvar i det grundliga spelet \u2013 det vill s\u00e4ga fem mot fem (och spelarna f\u00e5r komma in p\u00e5 planen igen vid f\u00f6rsta avbl\u00e5sning efter att utvisningstiden g\u00e5tt ut).om spelare beg\u00e5r lite gr\u00f6vre f\u00f6rseelser, som exempelvis \"high-sticking\" (ifall motst\u00e5ndarspelaren d\u00e5 sl\u00e5s blodig), eller beg\u00e5r dubbla tv\u00e5minuters-f\u00f6rseelser utvisas den skyldige 2+2 minuter vilket f\u00f6ljs av spel i power-/boxplay i totalt fyra minuter. blir det m\u00e5l f\u00f6r laget i powerplay, inom de f\u00f6rsta tv\u00e5 minuterna, flyttas den \u00e5terst\u00e5ende tiden ned till endast tv\u00e5 minuter \u2013 och spelas d\u00e4refter som vanlig utvisning, max tv\u00e5 minuter.utvisningstid kan \u00e4ven delas ut i 2+10 minuter \u2013 vilket sker om spelare beg\u00e5r en enkel f\u00f6rseelse (v\u00e4rd tv\u00e5 minuter) men ut\u00f6ver det till exempel utf\u00f6r n\u00e5gon form av s\u00e5 kallat osportsligt upptr\u00e4dande. den skyldige f\u00e5r d\u00e5 sitta utvisad totalt 12 minuter; tv\u00e5 f\u00f6r sj\u00e4lva utvisningen (vilket sitts av en annan, valfri, medspelare) och d\u00e4refter 10 f\u00f6r sin s\u00e5 kallade misconduct (vilket bara \u00e4r ett personligt straff, som inte drabbar sitt lag med f\u00e4rre spelare p\u00e5 isen). efterf\u00f6ljande spel blir ett vanligt power-/boxplay i max tv\u00e5 minuter.vissa f\u00f6rseelser kan dessv\u00e4rre orsaka sv\u00e5ra skador p\u00e5 motspelaren \u2013 framf\u00f6r allt genom h\u00e5rda otill\u00e5tna tacklingar eller i \u00f6vrigt v\u00e5rdsl\u00f6st och farligt spel \u2013 exempelvis f\u00f6rseeler som \"kneeing\", \"charging\", \"checking to the head\" eller \"checking from behind\". den skyldige blir vid detta utvisad oftast 5+20 min \u2013 det vill s\u00e4ga fem minuter plus automatiskt matchstraff (game misconduct). efterf\u00f6ljande spel blir i dessa fall fem minuter oavbrutet power-/boxplay (det vill s\u00e4ga spelformen forts\u00e4tter tiden ut, \u00e4ven om det blir m\u00e5l f\u00f6r det flermannade laget). dessutom blir den skyldige utvisad, personligt, resten av matchen. straffet bokf\u00f6rs som totalt 25 minuter f\u00f6r spelaren. om motspelaren skadas allvarligt (till exempel kraftig hj\u00e4rnskakning eller kn\u00e4skada), riskerar den skyldige att bli avst\u00e4ngd en eller flera n\u00e4stkommande matcher.om m\u00e5lvakten i ett lag f\u00e5r en tv\u00e5minutersutvisning, f\u00e5r en utespelare sitta av dennes strafftid. personlig tiominutersutvisning p\u00e5 m\u00e5lvakten beh\u00f6ver ingen sitta av. om m\u00e5lvakten d\u00e4remot f\u00e5r matchstraff f\u00e5r denne l\u00e4mna rinken och dess lag tvingas byta m\u00e5lvakt.om n\u00e5gon av lagets coacher (tr\u00e4nare/ledare) exempelvis s\u00e4ger n\u00e5got ol\u00e4mpligt till domare, eller beter sig i \u00f6vrigt osportsligt, straffas densamme med matchstraff. huvuddomaren visar d\u00e5 tr\u00e4naren ut ur spelarb\u00e5set, och tr\u00e4naren f\u00e5r g\u00e5 upp p\u00e5 l\u00e4ktaren och ej delta f\u00f6r resten av matchen.samtliga utvisningsstraff upp till 10 minuter m\u00e4ts i effektiv speltid, det vill s\u00e4ga tiden d\u00e5 klockan inte \u00e4r stoppad. (20-minutersdomar d\u00e4remot g\u00e4ller minst vad som \u00e5terst\u00e5r av aktuell match \u2013 oavsett om det \u00e4r i b\u00f6rjan, mitten eller slutet av matchen.)\n\n\n== straffslag ==\nett straffslag inom ishockey utf\u00f6rs genom att endast m\u00e5lvakten och straffl\u00e4ggaren (valfri, tillg\u00e4nglig, spelare) \u00e4r p\u00e5 isen. pucken ligger p\u00e5 mittpunkten och n\u00e4r domaren bl\u00e5ser ig\u00e5ng tar spelaren sats, tar pucken och \u00e5ker dribblande fram mot motst\u00e5ndarm\u00e5let \u2013 och f\u00f6rs\u00f6ker g\u00f6ra m\u00e5l. det \u00e4r ej till\u00e5tet att g\u00f6ra m\u00e5l p\u00e5 returer, \u00e5ka runt m\u00e5let eller v\u00e4nda om och \u00e5ka tillbaka.\n\n\n=== under p\u00e5g\u00e5ende spel ===\nstraffslag i ishockey skall d\u00f6mas vid p\u00e5g\u00e5ende spel om:\n\nen spelare kommer helt fri mot motst\u00e5ndarens m\u00e5l men hindras otill\u00e5tet bakifr\u00e5n av motst\u00e5ndarspelare i mittzon eller anfallszon, och d\u00e4rmed g\u00e5r miste om en potentiell m\u00e5lchans.\nen f\u00f6rsvarsspelare avsiktligt kastar sin klubba mot pucken i egen f\u00f6rsvarszon.\nen f\u00f6rsvarsspelare blockerar pucken, med handen, i egen m\u00e5lg\u00e5rd.om f\u00f6rseelse sker som normalt skall inneb\u00e4ra straffslag, medan det f\u00f6rsvarande lagets m\u00e5lbur st\u00e5r tom efter att dess m\u00e5lvakt \u00e4r utplockad, tilld\u00f6ms det anfallande laget m\u00e5l direkt.\nefter misslyckat straffslag inom periodspel skall tekning utf\u00f6ras i anfallszon och spelet forts\u00e4tta som vanligt. efter m\u00e5lskytte utf\u00f6rs tekning p\u00e5 mittlinjen, liksom efter ett vanligt spelm\u00e5l. under straffl\u00e4ggning startas ej speltidsklockan.\n\n\n=== vid oavgjort resultat ===\ni de flesta liga-/grundseriematcher avg\u00f6rs matcher p\u00e5 straffslag vid oavgjort resultat, efter b\u00e5de ordinarie speltid (60 minuter) och eventuell f\u00f6rl\u00e4ngning (5 minuter, f\u00f6rutom slutspelsmatcher i stora v\u00e4rldsturneringar \u2013 d\u00e4r f\u00f6rl\u00e4ngningar \u00e4r 10, och ibland 20, minuter). mellan f\u00f6rl\u00e4ngning och straffl\u00e4ggning blir normalt n\u00e5gra minuters paus f\u00f6r isspolning l\u00e4ngs planens mitt, f\u00f6r att underl\u00e4tta straffl\u00e4ggarna.\nlagen b\u00f6rjar med tre straffslag var. vid fortsatt oavgjort resultat efter detta f\u00e5r lagen ett straffslag var, och forts\u00e4tta s\u00e5 tills matchen \u00e4r avgjord.\nvid slutspel i st\u00f6rre m\u00e4sterskap l\u00e4ggs fem straffslag var.\n\n\n== spel under avvaktande domslut ==\neftersom det \u00e4nd\u00e5 blir ett stort antal avbl\u00e5sningar, spel- och tidsstopp, under en ishockeymatch g\u00f6rs i m\u00e5nga fall avvaktande domar \u2013 fr\u00e4mst vid utvisningar, offsides och straffslag. vid avvaktande utvisning eller straffslag h\u00f6jer huvuddomaren sin ena arm rakt upp i luften och g\u00f6r sin visselpipa beredd. vid avvaktande offside g\u00f6r n\u00e4rmsta linjedomare det, men \u00e4ven hojtar till spelarna att en offsidesituation skett s\u00e5 spelarna l\u00e4ttare ska kunna uppm\u00e4rksamma det och spelet ej beh\u00f6va bl\u00e5sas av.\n\nvid avvaktande utvisning och/eller straffslag forts\u00e4tter spelet s\u00e5 l\u00e4nge det inte felande laget har kontroll \u00f6ver pucken. om det laget lyckas g\u00f6ra m\u00e5l (vilket \u00e4r den fr\u00e4msta anledningen med avvaktningssystemet) h\u00e4vs den avvaktade utvisningen, och laget tilld\u00f6ms m\u00e5let ist\u00e4llet. annars p\u00e5g\u00e5r spelet fram tills det andra laget f\u00e5r tag i pucken, eller om pucken hamnar utanf\u00f6r rinken. under avvaktningen f\u00e5r laget som har f\u00f6rdelen av pucken plocka ut sin m\u00e5lvakt, och s\u00e4tta in en extra utespelare. (i innebandy anv\u00e4nds ett liknande system.)\nvid avvaktande offside har det anfallande laget f\u00e5tt spelare in\u00e5kta i anfallszonen f\u00f6re pucken, men motst\u00e5ndarlaget har pucken. offsideavvaktningen h\u00e4vs n\u00e4r samtliga anfallsspelare, eller pucken, kommit ut ur zonen.\n\n\n== vanliga ishockeytermer ==\n\nvanliga och klassiska uttryck inom ishockey som l\u00e4r k\u00e4nnas genom exempelvis tidningar, tv och radio \u2013 fr\u00e5n tr\u00e4nare, spelare, kommentatorer och reportrar. vissa av termerna f\u00f6rekommer generellt i flera bollsporter.\n\n50/50-puck/l\u00e4ge \u2013 l\u00e4ge d\u00e4r en eller fler spelare fr\u00e5n b\u00e5da lagen har lika stor m\u00f6jlighet att ta pucken i en vanlig spelsituation \u2013 fr\u00e4mst vid n\u00e4rkamp, m\u00e5lchans eller retur.\nandra- puck/l\u00e4ge \u2013 ett annat ord f\u00f6r samtliga former av retur (inklusive fr\u00e5n sargen).\navslut \u2013 alla typer av skott och nedl\u00e4gg mot m\u00e5l.\nbackchecking \u2013 att jobba tillbaka i f\u00f6rsvaret f\u00f6r att \u00e5terer\u00f6vra pucken under kontring av motst\u00e5ndarlaget.\nblindpassning \u2013 spelaren sl\u00e5r/l\u00e4gger en passning p\u00e5 m\u00e5f\u00e5 (chanspassning) utan att se sig f\u00f6r. blindpassningar kan gynna, men \u00e4ven st\u00e4lla till det f\u00f6r, det egna laget.\nburskydd \u2013 att f\u00f6rsvarande spelare, som har pucken, \u00e5ker och st\u00e4ller/placerar sig bakom egen m\u00e5lbur och avvaktar eller lugnar ner spelet innan laget anfaller p\u00e5 nytt. burskydd \u00e4r vanligt vid genomf\u00f6rande av spelaravbyte i sitt lag, n\u00e4r spel p\u00e5g\u00e5r utan att ha bl\u00e5sts av.\ncross-passning \u2013 passning i sidled som korsar planens kortsida.\ndirektskott \u2013 spelaren avlossar ett skott direkt p\u00e5 erh\u00e5llen passning, det vill s\u00e4ga utan att f\u00f6rst stoppa pucken.\ndjupt i zon \u2013 att dumpa pucken l\u00e4ngst in i anfallszonen, l\u00e4ngsmed kortsargen, och antingen hinna f\u00f6rst p\u00e5 pucken (f\u00f6re motst\u00e5ndare) i anfall eller f\u00e5 tillr\u00e4ckligt med tid f\u00f6r ett flygande spelarbyte.\nfladderpuck eller h\u00f6stl\u00f6v \u2013 vid skott eller inl\u00e4gg mot m\u00e5l d\u00e5 pucken ovan isen \"fladdrar\" eller spinner. uppst\u00e5r oftast vid halv- eller feltr\u00e4ff.\nforechecking \u2013 att i anfallszon stressa motst\u00e5ndarlagets backar (eller alternativa f\u00f6rsvarsspelare) att sl\u00e5 misslyckade passningar, och det anfallande laget s\u00e5ledes kan \u00e5terer\u00f6vra pucken.\nfril\u00e4ge \u2013 kontring eller liknande d\u00e4r en anfallsspelare kommer helt fri mot motst\u00e5ndarm\u00e5let och/eller m\u00e5lvakten.\ngruff/gurgel/kurr \u2013 l\u00e4ttare br\u00e5k d\u00e4r minst tv\u00e5 motst\u00e5ndsspelare puffar, sl\u00e5r och knuffar lite l\u00e4tt med varandra. lite st\u00f6rre gruff kan ofta leda till utvisning f\u00f6r roughing.\nhandledsskott och dragskott \u2013 vid handledsskott rycker/sn\u00e4rtar spelaren till med sina handleder eller armar, och pucken \"trycks\" iv\u00e4g, medan dragskott \u00e4r en l\u00e4ngre och mer j\u00e4mn r\u00f6relse utan sn\u00e4rt.\nhopslag \u2013 n\u00e4r en f\u00f6rsvarsspelare, med klubban, t\u00e4cker en motst\u00e5ndaranfallsspelares skott och/eller att klubborna krockar med varandra. normalt i dessa fall flyger pucken ut fr\u00e5n rinken, men kan \u00e4ven bli m\u00e5lstyrning.\nistid \u2013 en statistikenhet som inneb\u00e4r hur l\u00e5ng speltid, i minuter och sekunder, spelarna totalt varit p\u00e5 planen under aktuell match.\nkalabalik \u2013 situation n\u00e4r det \u00e4r m\u00e5nga spelare och mycket struligt/r\u00f6rigt framf\u00f6r eller intill m\u00e5let, d\u00e4r spelarna har kamp om pucken n\u00e4r den ligger fri utan att ha blockerats.\nklapp-klapp \u2013 vid anfall (fr\u00e4mst i anfallszonen) d\u00e4r flera anfallsspelare passar pucken snabbt till och fr\u00e5n varandra, i ett tempo som f\u00f6rsvarsspelarna i motst\u00e5ndarlaget inte alls h\u00e4nger med. detta f\u00f6rknippas ofta historiskt med d\u00e5 sovjetunionen hade anatolij tarasov som tr\u00e4nare p\u00e5 1960-talet och spelade med p\u00e5 f\u00f6rhand in\u00f6vade passningsm\u00f6ster.\nkontring \u2013 snabb spelv\u00e4ndning (omst\u00e4llning fr\u00e5n f\u00f6rsvar till anfall). kontringstyperna n\u00e4mns i olika numer\u00e4ra l\u00e4gen s\u00e5som \"tv\u00e5-mot-ett-l\u00e4ge\", \"tv\u00e5-mot-tv\u00e5-l\u00e4ge\", \"tre-mot-tv\u00e5-l\u00e4ge\" eller \"tv\u00e5-mot-tre-l\u00e4ge\", och s\u00e5 vidare. siffrorna anger i sin ordning antalet anfallsspelare mot antal f\u00f6rsvarsspelare som ing\u00e5r i aktuellt kontringsl\u00e4ge.\nlobb eller chipp \u2013 att avlossa ett avsiktligt h\u00f6gt skott, passning, nedl\u00e4gg eller utrensning. \u00e4r f\u00f6r det mesta t\u00e4mligen l\u00f6sa skott.\nmyra \u2013 ett l\u00f6st skott eller inl\u00e4gg mot m\u00e5l, pucken l\u00e4ngs isen.\nprojektil \u2013 riktigt h\u00e5rt skott, fr\u00e4mst avsett mot m\u00e5l.\nraggarhockey eller hawaii \u2013 hafsigt spel fram och tillbaka p\u00e5 planen, utan n\u00e5gon struktur, med taktikl\u00f6sa chansspelningar- och passningar. (\"hawaii\" som s\u00e5dant sportuttryck baserar p\u00e5 vajande palmer p\u00e5 de klassiskt v\u00e4rldspopul\u00e4ra turist\u00f6arna hawaii.)\nretur \u2013 andrachans, exempelvis om m\u00e5lvakten r\u00e4ddar ett f\u00f6rsta skott men pucken studsar direkt ut till samma eller annan anfallsspelare.\nr\u00e4ddning \u2013 varje g\u00e5ng m\u00e5lvakt (och i vissa fall f\u00f6rsvarande utespelare) hindrar pucken fr\u00e5n att hamna i m\u00e5l.\nsargretur och sargstuds \u2013 n\u00e4r avslut eller \u00f6vriga skott tar i sargen, eller plexiglaset, och studsar tillbaka relativt centralt in i banan \u2013 hamnar normalt framf\u00f6r m\u00e5l. n\u00e4r dessa \u00e4r avsiktliga kallas studsarna \"sargreturer\", och \"sargstudsar\" vid oavsiktligt.\nskottlinje \u2013 avlossat skotts f\u00e4rdriktning, och n\u00e4r en f\u00f6rsvarande spelare befinner sig i skottlinjen hindrar vederb\u00f6rande pucken fr\u00e5n att komma till m\u00e5lburen. n\u00e4r pucken spelas runt i zonen av det anfallande laget brukar motst\u00e5ndarlagets f\u00f6rsvarspositionsspel p\u00e5 s\u00e5 vis kunna basera p\u00e5 linjerna i en cirkelsektor, i den moderna ishockeyn.\nsk\u00e4r/skridskosk\u00e4r \u2013 skridsko\u00e5kningens motsvarighet till kliv/steg vid acceleration och framkomst.\nslagskott \u2013 skott genom att spelaren h\u00f6jer sin klubba, och d\u00e4refter sl\u00e5r den mot pucken.\nslottet \u2013 n\u00e4rmaste ytan rakt framf\u00f6r m\u00e5lg\u00e5rden i vardera ytterzon.\nspelare upp p\u00e5 l\u00e4ktaren \u2013 en spelare som blir ordentligt lurad/bortfintad av motst\u00e5ndaren uttrycks klassiskt att (\u00f6verdrivet) \"hamna uppe p\u00e5 l\u00e4ktaren\". att lura/finta bort fler \u00e4n en spelare kallas annars ofta \"uppsnurrning\".\nstudspuck \u2013 eftersom pucken \u00e4r en trissa (och ej rund som en boll) kan den l\u00e4tt studsa till, som vid mer sv\u00e5rkontrollerad hantering ofta kallas \"studspuck\".\nstyrning \u2013 n\u00e4r pucken \u00e4ndrar riktning vid skott eller passning. (d\u00e5 pucken skjuts h\u00f6gt \u00e4r den klassiskt avsiktliga styrningsvarianten att rycka till klubban lite, uppifr\u00e5n och ner\u00e5t. n\u00e4r pucken skjuts eller l\u00e4ggs in mot m\u00e5l, medan det \u00e4r mycket \"trafik\" framf\u00f6r m\u00e5let, kan pucken d\u00e5 tr\u00e4ffa vad eller vem som helst \u2013 och eventuellt styras in.)\nstyrspel \u2013 en typ av f\u00f6rsvarsspel som inneb\u00e4r att t\u00e4cka mittzonen och i princip \"v\u00e4nta\" p\u00e5 slarv av motst\u00e5ndarspelare f\u00f6r att \u00e5terer\u00f6vra pucken. (detta har i den moderna ishockeyn varit omdiskuterat sett till publikunderh\u00e5llning n\u00e4r denna typ av spel, till skillnad mot fore-/backchecking, s\u00e4nker speltempot avsev\u00e4rt.)\ntennis eller volley \u2013 spelaren tr\u00e4ffar pucken h\u00f6gre \u00f6ver isen p\u00e5 retur.\ntouch \u2013 n\u00e4r en spelare avlossar en puck som nuddar, eller styr p\u00e5, en annan spelare eller dess klubba \u2013 fr\u00e4mst vid skott, nedl\u00e4gg eller rensning. om touch sker vid exempelvis grundf\u00f6rseelse till icing eller utvisningen puck-out skall ingen av f\u00f6rseelserna verkst\u00e4llas.\ntrafik \u2013 n\u00e4r anfallsspelare placerar sig framf\u00f6r motst\u00e5ndarm\u00e5let f\u00f6r att skymma m\u00e5lvakten eller styra pucken.\n\n\n=== uttryck f\u00f6r (individuella) prestationer ===\nlilla gubben-dragning \u2013 en spelare fintar f\u00f6rbi f\u00f6rsvarande motst\u00e5ndare genom att dra pucken med klubban mot sig, och pucken glider antingen f\u00f6rbi eller \"tunnlar\" motst\u00e5ndaren.\nk\u00f6ksv\u00e4gen \u2013 spelaren driver pucken runt anfallsm\u00e5let, p\u00e5 baksidan om m\u00e5lburen, och eventuellt trycker/petar in pucken p\u00e5 andra sidan.\nsm\u00f6rpassning/macka \u2013 spelaren sl\u00e5r en prickad passning till en medspelare, och m\u00e5lchans d\u00e4rmed skapas.\nsolo-prestation \u2013 spelaren i fr\u00e5ga dribblar och fintar \u00f6ver en stor del av banan, och eventuellt \u00e4ven kommer till avslut.\ntunnel \u2013 spelaren dribblar och f\u00e5r igenom pucken mellan benen p\u00e5 motst\u00e5ndaren, och eventuellt kommer vidare.\nvallning \u2013 spelaren kommer runt en motst\u00e5ndare genom att valla pucken via sargen (och ibland m\u00e5lburen). pucken sl\u00e5s d\u00e5 i sargen alldeles framf\u00f6r motst\u00e5ndaren, och sedan kommer pucken ut och f\u00f6rbi alldeles bakom motst\u00e5ndaren. emellan\u00e5t h\u00e4nder det att en anfallsspelare vallar pucken direkt in i m\u00e5l via motst\u00e5ndarnas m\u00e5lvakts eller utespelares benskydd/skridskor om anfallsspelaren d\u00e5 befinner sig bakom eller bredvid m\u00e5let.\nzorro-dragning \u2013 spelaren tar upp pucken med sin klubbspets och har pucken liggande p\u00e5 klubbladet, och f\u00f6r pucken i luften. oftast g\u00f6r spelarna detta bakom sitt anfallsm\u00e5l, och f\u00f6rs\u00f6ker tr\u00e4da pucken i m\u00e5l bakifr\u00e5n. m\u00e5lskytte p\u00e5 detta s\u00e4tt kallas \"zorro-m\u00e5l\".\n\n\n=== uttryck f\u00f6r misstag ===\ngratisl\u00e4gen \u2013 laget \"bjuds\" p\u00e5 m\u00e5lchanser utan att beh\u00f6va arbeta specifikt f\u00f6r det, d\u00e5 motst\u00e5ndarna exempelvis \u00e4r okoncentrerade eller slarvar/sjabblar i \u00f6vrigt.\nindianare/indianpassning \u2013 grovt felpass, alternativt \"idiotpass\"; spelaren i fr\u00e5ga r\u00e5kar sl\u00e5/passa pucken rakt p\u00e5 en motst\u00e5ndare, eller motst\u00e5ndares klubblad, som d\u00e4refter f\u00e5r en fri eller \u00f6ppnande yta f\u00f6r avslut eller kontring. risken f\u00f6r indianare \u00e4r som st\u00f6rst n\u00e4r spelaren l\u00e4gger ett blindpass mitt i banan, eller en crosspassning, medan motspelare finns i n\u00e4rheten. (enligt s\u00e4gen uppkom uttrycket \"indianare\" genom en fels\u00e4gning av \"epa\" johansson under vm 1955 i v\u00e4sttyskland. f\u00f6re detta kallades s\u00e5dana felpassningar \"in-i-banare\".)\nkladd eller dr\u00e4ll \u2013 n\u00e4r spelaren som puckf\u00f6rare agerar nonchalant f\u00f6r sig och sitt lag; genom att exempelvis g\u00f6ra on\u00f6diga och f\u00f6r m\u00e5nga dragningar, \"glida\" p\u00e5 skridskorna ist\u00e4llet f\u00f6r att trycka p\u00e5 f\u00f6r fullt, eller ta sv\u00e5ra v\u00e4gar att f\u00f6ra pucken in i anfallszon och komma till avslut.\nsj\u00e4lvm\u00e5l \u2013 n\u00e4r sj\u00e4lvm\u00e5l f\u00f6rekommer inom ishockey \u00e4r det oftast n\u00e4r pucken styrs in i eget m\u00e5l via en skridsko, klubba eller kroppsdel p\u00e5 egen spelare efter att motst\u00e5ndarlagets spelare avlossat skott. till skillnad fr\u00e5n i exempelvis fotboll registreras dock sj\u00e4lvm\u00e5l i ishockey alltid p\u00e5 den sista anfallande spelaren som r\u00f6rde pucken.\n\n\n== individuell statistik ==\ni ishockey f\u00f6rs ofta statistik \u00f6ver enskilda spelares insatser. i s\u00e5dant syfte brukar den spelare som sist r\u00f6r pucken innan den passerar m\u00e5llinjen registreras som m\u00e5lg\u00f6rare/m\u00e5lskytt och den eller de (vanligtvis h\u00f6gst tv\u00e5) spelare som senast r\u00f6rt pucken dessf\u00f6rinnan registreras f\u00f6r m\u00e5lg\u00f6rande pass, s\u00e5 kallat assist. m\u00e5l och assist r\u00e4knas ihop som po\u00e4ng i s\u00e5 kallade po\u00e4ngligor. po\u00e4ngen kan presenteras p\u00e5 formen x+y, d\u00e4r x \u00e4r antalet m\u00e5l och y \u00e4r antalet assist. \nstatistik p\u00e5 spelarniv\u00e5 f\u00f6rs ofta ocks\u00e5 \u00f6ver till exempelvis utvisningsminuter och speltid, samt m\u00e5lvakters r\u00e4ddningsprocent.\n\n\n== ungdomsishockey ==\ni den svenska ungdomsishockeyn \u00e4r matchtiden oftast 40 (tv\u00e5 g\u00e5nger 20) minuter, med en 2 till 4 minuter l\u00e5ng halvtidspaus. ungdomsishockeyn b\u00f6rjar efter bj\u00f6rnligan d\u00e4r u-10 \u00e4r den yngsta serien, och liksom i flera olika bollsporter spelas ofta i s\u00e5 kallat poolspel (som kortfattat inneb\u00e4r att s\u00e4tta lekfullhet f\u00f6re t\u00e4vlingsinstinkt). kroppstacklingar (bodychecking) \u00e4r otill\u00e5tna upp till u-12 (lokala avvikelser f\u00f6rekommer) och bestraffas med korta utvisningsstraff, antingen en eller tv\u00e5 minuter, beroende p\u00e5 matchtiden; n\u00e4r matchtiden \u00e4r tv\u00e5 g\u00e5nger 15 minuter \u00e4r s\u00e5dant straff tidsbest\u00e4mt till en minut, och tv\u00e5 minuter vid matchtiden tv\u00e5 g\u00e5nger 20 minuter. \nspeltiden i turneringen tv-pucken \u00e4r tv\u00e5 g\u00e5nger 20 minuter.\nflickor kan spela med pojkar i ungdomslagen. det finns \u00e4ven ungdomslag f\u00f6r enbart flickor med seriespel; flickor a f\u00f6r u-11 till u13 och flickor b f\u00f6r u-9 till u-11. \u00e5ldersdispenser \u00e4r vanligt inom flickhockey f\u00f6r att f\u00e5 ihop lag.\n\n\n=== knatteishockey ===\nknatteishockey b\u00f6rjar i skridsko- och hockeyskola med fokusering p\u00e5 skridsko\u00e5kning, puck- och klubbteknik med lekfyllda inslag.\n\"bj\u00f6rnligan\" \u2013 ishockey f\u00f6r de minsta kallas den generella knatteishockeyn. matcherna spelas i de b\u00e5da ytterzonerna, medan mittzonen anv\u00e4nds som avbytarb\u00e4nk. speltiden \u00e4r ofta tv\u00e5 g\u00e5nger 12 minuter (men det stora undantaget rullande matchtid \u2013 inga tidsstopp). matchledare, ist\u00e4llet f\u00f6r domare, d\u00f6mer matcherna inom bj\u00f6rnligan.\n\n\n== ishockey f\u00f6r damer ==\nden st\u00f6rsta skillnaden f\u00f6r ishockeyreglerna mellan m\u00e4n och kvinnor \u00e4r att tacklingar mot f\u00e4rdriktningen inte till\u00e5ts inom damishockey under landskamper. denna regel\u00e4ndring tillkom efter v\u00e4rldsm\u00e4sterskapet 1990, eftersom det kan bli stora skador p\u00e5 spelarna p\u00e5 grund av den stora skillnaden i kroppsbyggnad mellan ut\u00f6vare fr\u00e5n olika l\u00e4nder; detta mycket beroende p\u00e5 att \u00e5ldern p\u00e5 spelarna kan variera mycket mer i damishockey \u00e4n f\u00f6r herrar.\nett av de \u00e4ldsta fotografierna p\u00e5 damer som spelar ishockey togs vid rideau hall i kanada kring 1890.ishockey f\u00f6r damer inf\u00f6rdes p\u00e5 det olympiska programmet i nagano 1998. ishockey \u00e4r en av de snabbast v\u00e4xande sporterna f\u00f6r kvinnor i v\u00e4rlden. antalet ut\u00f6vare fyrdubblades fr\u00e5n mitten av 1990-talet och de tio efterf\u00f6ljande \u00e5ren. i nordamerika finns bland andra western women's hockey league och canadian women's hockey league, och \u00e5ren 1999\u20132007 fanns \u00e4ven national women's hockey league. \u00e4ven i europa finns ett stort antal serier, i sverige spelas riksserien sedan 2008. \ndet har sedan 1990 anordnats tio v\u00e4rldsm\u00e4sterskap inom damishockeyn, i form av v\u00e4rldsm\u00e4sterskapet i ishockey f\u00f6r damer (iihf world women championships).\n\n\n== special hockey ==\nspecial hockey \u00e4r ishockey f\u00f6r spelare med funktionsneds\u00e4ttningar, s\u00e5 som klassisk autism och dylikt. detta spelas p\u00e5 samma s\u00e4tt som vanlig ishockey. tacklingar \u00e4r inte till\u00e5tet d\u00e5 spelarna kan vara i varienade storlek, \u00e5lder och kunskapsniv\u00e5. i europa \u00e4r sporten liten med enbart ett f\u00e5tal lag, i nordamerika \u00e4r det d\u00e4remot mycket popul\u00e4rt och varje \u00e5r h\u00e5lls en stor internationell turnering. spelare delas in i tre klasser; a, b och c, efter kunskapsniv\u00e5. vid matcher synkas lagen s\u00e5 att femmor med spelare p\u00e5 samma niv\u00e5 m\u00f6ter varandra.\n\n\n== internationella m\u00e4sterskap ==\nishockey har funnits p\u00e5 det olympiska programmet sedan 1920 (os i antwerpen). iihf har arrangerat officiella v\u00e4rldsm\u00e4sterskap sedan 1920. de europeiska landslagen brukar satsa h\u00e5rt f\u00f6r att vinna dessa turneringar, medan nhl inte brukar g\u00f6ra n\u00e5got liga-uppeh\u00e5ll f\u00f6r dem. fram till 1976 fick bara amat\u00f6rer spela i v\u00e4rldsm\u00e4sterskapet. sovjetunionen hade f\u00f6rdel av detta d\u00e5 deras spelare p\u00e5 papperet var amat\u00f6rer; de var anst\u00e4llda av milit\u00e4ren. p\u00e5 grund av denna brist skapades 1996 en world cup i ishockey, som arrangeras i samarbete mellan iihf och nhl och spelas innan den nordamerikanska ligas\u00e4songen startar. i os-ishockey f\u00f6r herrar kan, sedan 1998, alla nhl-spelare delta eftersom nhl-serien g\u00f6r uppeh\u00e5ll under os. ishockey-vm spelas i en separat turnering sedan 1972, i maj, och tre kronor blev 2006 f\u00f6rst i v\u00e4rlden att lyckats vinna b\u00e5da guldmedaljerna vid os och vm samma \u00e5r.\ndamernas v\u00e4rldsm\u00e4sterskap i ishockey har avgjorts sedan 1990, totalt tio m\u00e4sterskap. sedan 1998 har damishockey ing\u00e5tt i os. os-finalen 2006 spelades mellan kanada och damkronorna, vilken var den f\u00f6rsta finalen f\u00f6r damer i vm- eller os-sammanhang som inte avgjordes mellan kanada och usa.\neuropam\u00e4sterskap f\u00f6r landslag i ishockey har spelats sedan 1910 f\u00f6r herrar och sedan 1989 f\u00f6r damer. numera nedlagt s\u00e5v\u00e4l i b\u00e5da k\u00f6nens seniorklasser som p\u00e5 juniorsidorna. mellan \u00e5ren 1910 till 1927, 1929 och 1932 spelades herrturneringen som en sj\u00e4lvst\u00e4ndig turnering. annars ingick europam\u00e4sterskap i vm och/eller os i ishockey.\ndagens motsvarighet till landslags-em \u00e4r den \u00e5rliga landslagsserien euro hockey tour, som funnits sedan s\u00e4songen 1996/1997 och deltas av sverige (tre kronor), finland, ryssland och tjeckien. serien best\u00e5r av fyra helgturneringar varje s\u00e4song, tre matcher per turnering, d\u00e4r samtliga nationer har en hemmaturnering var. normal uppdelning f\u00f6r turneringstiden \u00e4r tjeckiens hemmaturnering i september (flyttas annars fram till april), finlands i november, rysslands i december och sveriges i februari (flyttas till april vid os-\u00e5r).\ni europa finns ocks\u00e5 m\u00e4sterskap f\u00f6r ishockeyklubbar, d\u00e4r en av de \u00e4ldsta \u00e4r spengler cup som h\u00e5lls i schweiziska vintersportorten davos. m\u00e4starlagen fr\u00e5n europas sex b\u00e4sta ishockeynationer spelar mot varandra i iihf european champions cup, och denna turnerings f\u00f6rsta upplaga spelades i januari 2005 i sankt petersburg. european champions cup \u00e4r en efterf\u00f6ljare till european hockey league som spelades mellan 1996 och 2004. (innan dess hade liknande m\u00e4sterskap arrangerats varje \u00e5r sedan 1965.) n\u00e4sta klubblagsturnering blev european trophy, som spelades p\u00e5 f\u00f6rs\u00e4song mellan 2006 och 2013. 2014 grundades champions hockey league, med ett likadant seriesystem som den stora fotbollsligan uefa champions league.\ni asiatiska vinterspelen spelas ishockey sedan 1986 f\u00f6r herrar och 1996 f\u00f6r damer. ledande nationer \u00e4r kazakstan, kina, japan och sydkorea.\n\n\n== spelare i trippelguldklubben ==\nf\u00f6ljande spelare har vunnit os-guld, vm-guld och stanley cup (tv\u00e5 angivna \u00e5rtal inneb\u00e4r dem som lyckats upprepa detta):\nkanadensiske mike babcock \u00e4r sedan 2010 ensam tr\u00e4nare med denna merit.\n\n\n== registrerade spelare per land ==\nishockey \u00e4r mest popul\u00e4rt i nordamerika och europa. det h\u00e4r \u00e4r en lista \u00f6ver l\u00e4nderna med flest antal registrerade ishockeyspelare 2018. listan omfattar b\u00e5de herrar, damer och juniorer.\n\n\n== se \u00e4ven ==\niihf:s v\u00e4rldsrankinglista\nishockeyl\u00e5t\nhockeykv\u00e4ll\nlista \u00f6ver ishockeyligor\nlista \u00f6ver ishockeyspel\nu18-v\u00e4rldsm\u00e4sterskapet i ishockey f\u00f6r herrar\nu18-v\u00e4rldsm\u00e4sterskapet i ishockey f\u00f6r damer\nrinkbandy\n\n\n== referenser ==\n\n\n=== noter ===\n\n\n== externa l\u00e4nkar ==\n\n wikimedia commons har media som r\u00f6r ishockey.\nsvenska ishockeyf\u00f6rbundets webbplats\nnhl:s webbplats\nomhockey.se"