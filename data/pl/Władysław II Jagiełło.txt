"w\u0142adys\u0142aw ii jagie\u0142\u0142o (lit. jogaila, ur. ok. 1362 lub ok. 1352, zm. 1 czerwca 1434 w gr\u00f3dku) \u2013 wielki ksi\u0105\u017c\u0119 litewski i ksi\u0105\u017c\u0119 witebski w latach 1377\u20131381 i 1382\u20131401, iure uxoris kr\u00f3l polski, najwy\u017cszy ksi\u0105\u017c\u0119 litewski 1401\u20131434. syn wielkiego ksi\u0119cia olgierda i jego drugiej \u017cony julianny, c\u00f3rki ksi\u0119cia twerskiego aleksandra, wnuk giedymina. ojciec kr\u00f3l\u00f3w kazimierza iv i w\u0142adys\u0142awa iii. za\u0142o\u017cyciel dynastii jagiellon\u00f3w.\nby\u0142 najd\u0142u\u017cej panuj\u0105cym polskim monarch\u0105. obj\u0105\u0142 tron wielkoksi\u0105\u017c\u0119cy w wilnie po \u015bmierci ojca w 1377. pocz\u0105tkowo wspierany przez swego stryja kiejstuta, p\u00f3\u017aniej popad\u0142 z nim w konflikt i pozbawi\u0142 wszelkiej w\u0142adzy. w 1385 zawar\u0142 z koron\u0105 kr\u00f3lestwa polskiego uni\u0119 w krewie, zobowi\u0105zuj\u0105c si\u0119 do przyj\u0119cia chrztu i chrystianizacji litwy oraz po\u015blubienia kr\u00f3lowej polskiej jadwigi w zamian za tron polski, kt\u00f3ry obj\u0105\u0142 rok p\u00f3\u017aniej. w 1401 odda\u0142 w\u0142adz\u0119 na litwie swojemu stryjecznemu bratu, ksi\u0119ciu witoldowi, zachowuj\u0105c tytu\u0142 najwy\u017cszego ksi\u0119cia litwy (supremus dux lituaniae).\nprowadzi\u0142 wielk\u0105 wojn\u0119 z zakonem krzy\u017cackim (1409\u20131411) i dowodzi\u0142 zwyci\u0119skimi wojskami polsko-litewskimi w bitwie pod grunwaldem. pokojami toru\u0144skim i melne\u0144skim uregulowa\u0142 stosunki polski i litwy z krzy\u017cakami. nie przyj\u0105\u0142 zaproponowanego mu przez husyt\u00f3w tronu czeskiego. za cen\u0119 licznych przywilej\u00f3w szlacheckich wywalczy\u0142 sukcesj\u0119 tronu polskiego dla syna w\u0142adys\u0142awa.\n\n\n== wczesne lata ==\nkwestia daty urodzenia jagie\u0142\u0142y pozostaje sporna. jeszcze do 1990 roku uznawano, \u017ce urodzi\u0142 si\u0119 on oko\u0142o roku 1352 i taka data funkcjonowa\u0142a w obiegu naukowym. w\u00f3wczas by\u0142by on drugim dzieckiem ze zwi\u0105zku ksi\u0119cia litewskiego olgierda i ksi\u0119\u017cniczki twerskiej julianny. po 1990 po pr\u00f3bie rewizji wieku jagie\u0142\u0142y zaistnia\u0142a data oko\u0142o roku 1362 (zakres lat 1362\u20131363 lub 1358\u20131363), a tym samym opowiedziano si\u0119 za tym, \u017ce jagie\u0142\u0142o by\u0142 sz\u00f3stym (w kolejno\u015bci) lub \u00f3smym dzieckiem pary wielkoksi\u0105\u017c\u0119cej. za pierwotnie ustalon\u0105 dat\u0105 urodzin (oko\u0142o 1352) jagie\u0142\u0142y nadal opowiadaj\u0105 si\u0119 niekt\u00f3rzy badacze. z dwunastu syn\u00f3w to w\u0142a\u015bnie jagielle olgierd chcia\u0142 zapewni\u0107 nast\u0119pstwo po sobie.\ndziedziczone przez jagie\u0142\u0142\u0119 pa\u0144stwo litewskie by\u0142o zaludnione przez oko\u0142o 2 miliony mieszka\u0144c\u00f3w i obejmowa\u0142o obszar oko\u0142o 900 tys. km\u00b2, z czego zaledwie 10% stanowi\u0142a litwa w\u0142a\u015bciwa, pozosta\u0142\u0105 za\u015b cz\u0119\u015b\u0107 \u2013 ziemie ruskie. spo\u0142ecze\u0144stwo litewskie by\u0142o rozwarstwione na cztery stany: bojarstwo, mieszcza\u0144stwo, niezale\u017cne feudalnie od bojarstwa w\u0142o\u015bcia\u0144stwo oraz czelad\u017a niewoln\u0105, sk\u0142adaj\u0105c\u0105 si\u0119 z je\u0144c\u00f3w wojennych. mieszcza\u0144stwo nie stanowi\u0142o na litwie wielkiej si\u0142y, jako \u017ce istnia\u0142o tam niewiele rozwini\u0119tych o\u015brodk\u00f3w miejskich.\n\n\n== przej\u0119cie w\u0142adzy na litwie ==\n\n\n=== pocz\u0105tek panowania ===\npa\u0144stwo litewskie w chwili obj\u0119cia w\u0142adzy przez jagie\u0142\u0142\u0119 by\u0142o administracyjnie zorganizowane na wz\u00f3r ruskich ksi\u0119stw, z podzia\u0142em na okr\u0119gi grodowe zarz\u0105dzane przez namiestnik\u00f3w. patrymonialn\u0105 w\u0142adz\u0119 dziedziczn\u0105 sprawowali wielcy ksi\u0105\u017c\u0119ta z rodu giedyminowicz\u00f3w; w chwili narodzin jagie\u0142\u0142y dwuw\u0142adz\u0119 sprawowali olgierd i kiejstut. w\u015br\u00f3d litwin\u00f3w dominowa\u0142y wierzenia pierwotne, powi\u0105zane z kultem si\u0142 przyrody. pa\u0144stwo litewskie prowadzi\u0142o nieustanne wojny z ksi\u0119stwami ruskimi, polsk\u0105 oraz zakonem krzy\u017cackim. po \u015bmierci olgierda w maju 1377 roku jagie\u0142\u0142o zosta\u0142 mianowany wielkim ksi\u0119ciem litewskim. znalaz\u0142 si\u0119 pod opiek\u0105 kiejstuta, kt\u00f3ry uzna\u0142 jego zwierzchnictwo i wspomaga\u0142 w sprawowaniu i utrzymywaniu w\u0142adzy. korzystaj\u0105c bowiem z zamieszania powsta\u0142ego po \u015bmierci olgierda, w 1377 roku na litw\u0119 (be\u0142z, che\u0142m, horod\u0142o) najecha\u0142a wyprawa polsko-w\u0119gierska pod przyw\u00f3dztwem ludwika andegawe\u0144skiego w odwecie za maj\u0105cy miejsce rok wcze\u015bniej najazd kiejstuta i lubarta. litw\u0119 n\u0119ka\u0107 zacz\u0119\u0142o r\u00f3wnie\u017c pa\u0144stwo krzy\u017cackie. zim\u0105 1377/1378 roku przeciwko jagielle wyst\u0105pi\u0142 jego starszy przyrodni brat andrzej garbaty, kt\u00f3ry zbieg\u0142 do moskwy i \u015bci\u0105gn\u0105\u0142 najazd na litw\u0119 wielkiego ksi\u0119cia moskiewskiego dymitra do\u0144skiego. za to jagie\u0142\u0142o usun\u0105\u0142 andrzeja z tronu po\u0142ockiego. w celu za\u0142agodzenia sytuacji jagie\u0142\u0142o zawar\u0142 rozejm najpierw z w\u0119grami, a p\u00f3\u017aniej z zakonem w 1379 roku.\n\n\n=== litewska wojna domowa ===\njagie\u0142\u0142o stopniowo odsuwa\u0142 si\u0119 od swego stryja, korzystaj\u0105c z doradztwa brata skirgie\u0142\u0142y i d\u0105\u017c\u0105c do prowadzenia niezale\u017cnej polityki. w maju 1380 roku zawar\u0142 z zakonem tajny traktat w dawidyszkach wymierzony w kiejstuta, na mocy kt\u00f3rego zobowi\u0105za\u0142 si\u0119 nie wspiera\u0107 kiejstuta w przypadku najazd\u00f3w krzy\u017cackich na zarz\u0105dzane przez tego\u017c posiad\u0142o\u015bci trockie. dla przeciwwagi wobec coraz gro\u017aniejszej moskwy zawar\u0142 r\u00f3wnie\u017c sojusz z chanem z\u0142otej ordy mamajem. wsp\u00f3lna wyprawa przeciwko dymitrowi do\u0144skiemu zako\u0144czy\u0142a si\u0119 jednak kl\u0119sk\u0105 tatar\u00f3w w bitwie na kulikowym polu (wojska jagie\u0142\u0142y nie wzi\u0119\u0142y udzia\u0142u w bitwie). na domiar z\u0142ego kiejstut, zaniepokojony zakulisowymi rozmowami jagie\u0142\u0142y z zakonem, w pa\u017adzierniku 1381 roku zaj\u0105\u0142 wilno, obali\u0142 w\u0142adz\u0119 jagie\u0142\u0142y i wzi\u0105\u0142 go wraz z jego matk\u0105 i bra\u0107mi do niewoli. za cen\u0119 uzyskania wolno\u015bci jagie\u0142\u0142o mia\u0142 zrzec si\u0119 praw do litewskiego tronu na rzecz kiejstuta i jego syna witolda.\ngdy na pocz\u0105tku 1382 roku kiejstut wyruszy\u0142 na wypraw\u0119 przeciwko zakonowi i najecha\u0142 prusy, jagie\u0142\u0142o nam\u00f3wi\u0142 mieszczan wilna do buntu i zaj\u0119cia miasta. prowadzili oni bowiem interesy z ryg\u0105, kt\u00f3re mog\u0142y uk\u0142ada\u0107 si\u0119 tylko w trakcie pokoju z zakonem. jagie\u0142\u0142o odzyska\u0142 w\u0142adz\u0119 i kontrol\u0119 nad sytuacj\u0105 w pa\u0144stwie. w lipcu zawar\u0142 pok\u00f3j z krzy\u017cakami, a w sierpniu pod pozorem ugody pojma\u0142 kiejstuta oraz witolda. stryj zosta\u0142 uwi\u0119ziony w wie\u017cy zamku w krewie, gdzie wkr\u00f3tce potem zmar\u0142. witoldowi uda\u0142o si\u0119 jednak zbiec z niewoli, po czym wyruszy\u0142 on na ziemie zakonu i poprosi\u0142 marsza\u0142ka konrada wallenroda o interwencj\u0119. mimo gro\u017aby kolejnej wojny domowej sytuacja zacz\u0119\u0142a obraca\u0107 si\u0119 na korzy\u015b\u0107 jagie\u0142\u0142y; zmar\u0142 ludwik andegawe\u0144ski, kt\u00f3rego zwierzchnictwo litwini odrzucili, a moskwa zosta\u0142a rozgromiona przez sprzymierzonego chana tochtamysza. 1 listopada 1382 roku wielki ksi\u0105\u017c\u0119 litewski zawar\u0142 rozejm z krzy\u017cakami, ofiarowuj\u0105c im wi\u0119ksz\u0105 cz\u0119\u015b\u0107 spornej \u017cmudzi, potrzebnej zakonowi do po\u0142\u0105czenia swego terytorium z inflantami.\nzakon jednak nadal wywiera\u0142 presj\u0119 na poga\u0144sk\u0105 litw\u0119, tote\u017c w 1383 roku jagie\u0142\u0142o doprowadzi\u0142 do uk\u0142adu z dymitrem do\u0144skim. zabezpieczywszy wschodnie po\u0142acie kraju, jagie\u0142\u0142o m\u00f3g\u0142 skoncentrowa\u0107 si\u0119 na sprawie krzy\u017cackiej. w lipcu wybuch\u0142a wojna z zakonem, przed kt\u00f3r\u0105 jeszcze wielki ksi\u0105\u017c\u0119 dokona\u0142 zwrotu we wrogich dot\u0105d relacjach z polsk\u0105, przyznaj\u0105c przywileje handlowe mieszczanom lubelskim. wojna dla witolda mia\u0142a niekorzystny przebieg; si\u0142y krzy\u017cackie d\u0105\u017c\u0105ce do intronizacji syna kiejstuta na tronie litewskim zosta\u0142y rozbite przez jagie\u0142\u0142\u0119. witold zdecydowa\u0142 si\u0119 wi\u0119c stan\u0105\u0107 po stronie jagie\u0142\u0142y i prowadzi\u0107 wojn\u0119 z sojuszniczym dot\u0105d zakonem.\n\n\n== jagie\u0142\u0142o kr\u00f3lem polski ==\n\n\n=== sojusz z polsk\u0105 i chrzest ===\nnadal dostrzegaj\u0105c zagro\u017cenie ze strony zakonu krzy\u017cackiego, jagie\u0142\u0142o zacz\u0105\u0142 poszukiwa\u0107 kolejnego sojusznika w walce z nim. znalaz\u0142 go w kr\u00f3lestwie polskim, na kt\u00f3rego tronie w pa\u017adzierniku 1384 roku zasiad\u0142a jadwiga andegawe\u0144ska, c\u00f3rka ludwika. szlachta polska by\u0142a zaniepokojona faktem jej zar\u0119czenia z wilhelmem habsburgiem, gdy\u017c nie poszukiwano sojusznika w prokrzy\u017cackim obozie habsburskim, a znaczniejsze korzy\u015bci dla korony mog\u0142o przynie\u015b\u0107 ma\u0142\u017ce\u0144stwo jadwigi z kr\u00f3lem poganinem. stosunki polsko-litewskie zacz\u0119\u0142y si\u0119 ociepla\u0107. 14 sierpnia 1385 roku jagie\u0142\u0142o wystawi\u0142 akt krewski, w kt\u00f3rym zobowi\u0105za\u0142 si\u0119 do zawarcia unii personalnej mi\u0119dzy koron\u0105 a litw\u0105, po\u015blubienia jadwigi i chrystianizacji litwy. 2 lutego 1386 roku w lublinie na jednym z pierwszych sejm\u00f3w walnych jagie\u0142\u0142o zosta\u0142 wybrany kr\u00f3lem polski. 15 lutego 1386 roku jagie\u0142\u0142o uroczy\u015bcie przyj\u0105\u0142 chrzest oraz imi\u0119 w\u0142adys\u0142aw. wyb\u00f3r imienia nie by\u0142 przypadkowy. \u015bw. w\u0142adys\u0142aw by\u0142 kr\u00f3lem w\u0119gierskim w xi wieku, szczeg\u00f3lnie czczonym na andegawe\u0144skich w\u0119grzech, a tak\u017ce przez kujawskich piast\u00f3w i poprzednik\u00f3w jagie\u0142\u0142y na tronie polskim \u2013 w\u0142adys\u0142awa \u0142okietka i kazimierza wielkiego.\nw dawnej literaturze utrzymywano, \u017ce ojcem chrzestnym jagie\u0142\u0142y by\u0142 w\u0142adys\u0142aw opolczyk. tez\u0119 tak\u0105 zaproponowa\u0142 niemiecki historyk jacob caro, opieraj\u0105c si\u0119 na zbie\u017cno\u015bci imion. jednak analiza archiwali\u00f3w dowodzi, \u017ce ksi\u0105\u017c\u0119 opolski dwa dni po chrzcie przebywa\u0142 w oddalonych o 90 kilometr\u00f3w od wawelu wo\u017anikach, gdzie podpisa\u0142 dwa nadania. musia\u0142by zatem opu\u015bci\u0107 \u015blub swojego chrze\u015bniaka, co wydaje si\u0119 ma\u0142o prawdopodobne. matk\u0105 chrzestn\u0105 zosta\u0142a najprawdopodobniej jadwiga pilecka. planowany na ojca chrzestnego by\u0142 wielki mistrz zakonu krzy\u017cackiego konrad z\u00f6llner von rotenstein, kt\u00f3ry jednak z\u0142o\u017con\u0105 propozycj\u0119 odrzuci\u0142. trzy dni p\u00f3\u017aniej jagie\u0142\u0142o o\u017ceni\u0142 si\u0119 z jadwig\u0105, a 4 marca zosta\u0142 koronowany na kr\u00f3la polski. unia personalna dawa\u0142a korzy\u015bci obu pa\u0144stwom; polska mia\u0142a u\u0142atwion\u0105 ekspansj\u0119 handlow\u0105 na wsch\u00f3d, litwa za\u015b zyska\u0142a ochron\u0119 przed najazdem krzy\u017cackim. w roku 1387 w\u0142adys\u0142aw jagie\u0142\u0142o ufundowa\u0142 w wilnie katedr\u0119 pw. \u015bw. stanis\u0142awa i \u015bw. w\u0142adys\u0142awa.\n\n\n=== pierwsze problemy ===\nwyznaczonym nowemu kr\u00f3lowi przez szlacht\u0119 polsk\u0105 priorytetem w polityce zagranicznej polski by\u0142o odzyskanie rusi halickiej, odebranej koronie przez ludwika andegawe\u0144skiego. w 1387 roku jadwiga zaj\u0119\u0142a owo terytorium, natomiast w\u0142adys\u0142aw jagie\u0142\u0142o przyj\u0105\u0142 ho\u0142d od hospodara mo\u0142dawskiego piotra i. w tym samym roku, odpar\u0142szy dzi\u0119ki skirgielle najazd \u015bwiatos\u0142awa iv smole\u0144skiego, w\u0142adys\u0142aw publicznie oznajmi\u0142 bojarom decyzj\u0119 o chrystianizacji litwy; utworzone zosta\u0142o biskupstwo w wilnie, a bojarzy 22 lutego 1387 roku przyj\u0119li chrzest. o wiele wi\u0119kszy op\u00f3r wobec nowej katolickiej wiary stawia\u0142 lud litewski, wobec kt\u00f3rego jagie\u0142\u0142o post\u0119powa\u0142 bezwzgl\u0119dnie; kaza\u0142 burzy\u0107 \u015bwi\u0105tynie poga\u0144skie i niszczy\u0107 wizerunki b\u00f3stw. jednocze\u015bnie pos\u0142usznym bojarom wielki ksi\u0105\u017c\u0119 nada\u0142 przywilej przyznaj\u0105cy im pe\u0142ne prawa i swobody, a ster rz\u0105d\u00f3w na litwie przej\u0105\u0142 skirgie\u0142\u0142o.\npo odparciu kolejnych najazd\u00f3w krzy\u017cackich w latach 1388\u20131390, jagie\u0142\u0142o przej\u015bciowo rozszerzy\u0142 swe wp\u0142ywy na republiki: nowogrodzk\u0105 oraz pskowsk\u0105. jednak ponowny konflikt z witoldem, kt\u00f3ry wybuch\u0142 w 1389 roku, spowodowa\u0142 wybuch kolejnej wojny domowej. witold bowiem ponownie wspar\u0142 krzy\u017cak\u00f3w, d\u0105\u017c\u0105c do zdobycia tronu litewskiego. ostatecznie 4 sierpnia 1392 roku w ostrowiu zawarta zosta\u0142a ugoda, na mocy kt\u00f3rej witold otrzyma\u0142 do\u017cywotni tytu\u0142 namiestnika pa\u0144stwa litewskiego, przy zachowaniu unii polsko-litewskiej.\nw 1390 roku w pyzdrach z\u0142o\u017cy\u0142 mu ho\u0142d lenny ksi\u0105\u017c\u0119 warcis\u0142aw vii.\nnadal przeciwko koronie i litwie knu\u0142y zaniepokojone zaistnia\u0142\u0105 sytuacj\u0105 \u015brodowiska prokrzy\u017cackie. ura\u017cony z powodu utraty rusi halickiej zygmunt luksemburczyk, \u00f3wczesny w\u0142adca w\u0119gier, zaoferowa\u0142 krzy\u017cakom kupno nowej marchii; jednocze\u015bnie ksi\u0105\u017c\u0119 w\u0142adys\u0142aw opolczyk zamierza\u0142 sprzeda\u0107 zakonowi nale\u017c\u0105c\u0105 do niego ziemi\u0119 dobrzy\u0144sk\u0105. jagie\u0142\u0142o zdecydowa\u0142 si\u0119 podj\u0105\u0107 kroki maj\u0105ce na celu polityczn\u0105 izolacj\u0119 ksi\u0119cia. popar\u0142 kr\u00f3la niemieckiego wac\u0142awa iv w sporze z zakonem dotycz\u0105cym arcybiskupstwa ryskiego. w maju 1391 roku w\u0142adys\u0142aw opolczyk zastawi\u0142 krzy\u017cakom zamek w z\u0142otorii co doprowadzi\u0142o do konfliktu z jagie\u0142\u0142\u0105. w zwi\u0105zku z tym w 1391 roku krystyn z ostrowa zaj\u0105\u0142 ziemi\u0119 gniewkowsk\u0105, a nast\u0119pnie ca\u0142\u0105 ziemi\u0119 dobrzy\u0144sk\u0105 z dobrzyniem i rypinem, opr\u00f3cz zamku w bobrownikach. wojska kr\u00f3lewskie pod wodz\u0105 spytka z melsztyna w sierpniu i wrze\u015bniu zdoby\u0142y zamki w olsztynie, krzepicach, brze\u017anicy, wieluniu i do pa\u017adziernika zaj\u0119\u0142y wszystkie ziemie opolczyka w ziemi wielu\u0144skiej, sieradzkiej i krakowskiej, z wyj\u0105tkiem zamk\u00f3w w boles\u0142awcu i ostrzeszowie. w lipcu 1392 r. w\u0142adys\u0142aw opolczyk zastawi\u0142 krzy\u017cakom swoje prawa do ziemi dobrzy\u0144skiej, co w styczniu 1393 roku doprowadzi\u0142o do kolejnej wojny jagie\u0142\u0142y z opolczykiem, kt\u00f3ry straci\u0142 zamek w ostrzeszowie oraz poparcie bratank\u00f3w: jana kropid\u0142y, boles\u0142awa iv i bernarda, kt\u00f3rzy podpisali rozejm z jagie\u0142\u0142\u0105. kolejne wyprawy spytka z melsztyna i jana z t\u0119czyna spowodowa\u0142y, \u017ce opolczyk w kwietniu 1394 roku podpisa\u0142 rozejm, kt\u00f3ry zawiesi\u0142 starcia do lipca 1396, gdy wojska kr\u00f3lewskie podj\u0119\u0142y ofensyw\u0119 i zdoby\u0142y strzelce opolskie, gorz\u00f3w \u015bl\u0105ski, olesno, lubliniec i posiad\u0142o\u015bci opolczyka na kujawach. w 1395 roku jagie\u0142\u0142o zawar\u0142 traktat sojuszniczy z ksi\u0105\u017c\u0119tami pomorskimi \u015bwi\u0119toborem i i bogus\u0142awem viii. jadwiga z kolei zg\u0142osi\u0142a roszczenia do tronu w\u0119gierskiego po \u015bmierci \u017cony zygmunta, przez co by\u0142 on zmuszony do koncentracji swych si\u0142 na granicy z polsk\u0105. w 1397 roku jagie\u0142\u0142o podpisa\u0142 w starej wsi spiskiej na 16 lat traktat pokojowy z zygmuntem luksemburskim, kt\u00f3ry obj\u0105\u0142 te\u017c opolczyka. tymczasem jadwiga pertraktowa\u0142a z zakonem w sprawie zwrotu zastawionej przez ksi\u0119cia opolskiego ziemi dobrzy\u0144skiej, jednak zjazd w 1398 roku w toruniu zako\u0144czy\u0142 si\u0119 niepowodzeniem.\ntymczasem witold konsekwentnie d\u0105\u017cy\u0142 do separacji litwy zwi\u0105zanej uni\u0105 z koron\u0105. w pa\u017adzierniku 1398 roku zawar\u0142 z krzy\u017cakami pok\u00f3j na wyspie salin, oddaj\u0105c im we w\u0142adanie \u017cmud\u017a, sam za\u015b skoncentrowa\u0142 si\u0119 na ekspansji na wsch\u00f3d. zosta\u0142 jednak pokonany przez wojska mongolskie w 1399 roku w bitwie nad rzek\u0105 worskl\u0105. skomplikowan\u0105 sytuacj\u0119 zar\u00f3wno korony, jak i litwy pog\u0142\u0119bi\u0142a \u015bmier\u0107 jadwigi 17 lipca 1399 roku.\npozbawiony oparcia w jadwidze jagie\u0142\u0142o prowadzi\u0142 odt\u0105d samodzieln\u0105 polityk\u0119. 26 lipca 1400 roku ufundowa\u0142 odnowiony uniwersytet w krakowie, nazwany p\u00f3\u017aniej na jego cze\u015b\u0107 uniwersytetem jagiello\u0144skim. zim\u0105 1400 roku doprowadzi\u0142 do spotkania z witoldem, na kt\u00f3rym przyzna\u0142 mu do\u017cywotnio tytu\u0142 wielkiego ksi\u0119cia litewskiego; postanowienia te umocni\u0142 uk\u0142ad zawarty 11 marca 1401 roku w radomiu. po unii wile\u0144sko-radomskiej jagie\u0142\u0142o podpisa\u0142 w 1404 roku pok\u00f3j z zakonem w raci\u0105\u017cku, przyznaj\u0105cy polsce prawo do wykupienia ziemi dobrzy\u0144skiej.\n\n\n=== wielka wojna ===\npok\u00f3j w raci\u0105\u017cku stanowi\u0142 chwil\u0119 wytchnienia dla jagie\u0142\u0142y i witolda. wkr\u00f3tce po nim wybuch\u0142y jednak kolejne spory z zakonem. jagie\u0142\u0142o domaga\u0142 si\u0119 praw do nale\u017c\u0105cego do zakonu drezdenka, z kolei witold d\u0105\u017cy\u0142 do odzyskania \u017cmudzi. obaj w\u0142adcy w 1408 roku ustalili, \u017ce wywo\u0142aj\u0105 powstanie na \u017cmudzi i sprowokuj\u0105 zakon do wypowiedzenia wojny polsce i litwie. wybuch\u0142a zatem rewolta na spornym terenie. wiosn\u0105 1409 roku w odwecie si\u0142y zakonu przej\u0119\u0142y statki polskie ze zbo\u017cem dla litwy. w odpowiedzi witold wys\u0142a\u0142 swe wojska do \u017cmudzi, by wesprze\u0107 powsta\u0144c\u00f3w. poselstwu krzy\u017cackiemu, kt\u00f3re domaga\u0142o si\u0119 wyja\u015bnie\u0144 w tej sprawie, jagie\u0142\u0142o udzieli\u0142 wymijaj\u0105cej odpowiedzi. sprowokowany zakon og\u0142osi\u0142 wypowiedzenie wojny, co stawia\u0142o polsk\u0119 i litw\u0119 w pozycji prowadz\u0105cych wojn\u0119 obronn\u0105 (sprawiedliw\u0105).\nzakon energicznie podszed\u0142 do wielkiej wojny. jeszcze w 1409 roku zaj\u0119ta zosta\u0142a ziemia dobrzy\u0144ska. w celu pokonania polski i litwy krzy\u017cacy pod wodz\u0105 ulricha von jungingena zawarli sojusz z zygmuntem luksemburskim, na ich stron\u0119 przesz\u0142y r\u00f3wnie\u017c pa\u0144stwa pomorskie. wsparcia mieli te\u017c udzieli\u0107 krzy\u017cacy z inflanckiej ga\u0142\u0119zi zakonu, ale z powodu ich obaw przed atakiem ze strony nowogrodu i pskowa, posi\u0142ki z inflant nie dotar\u0142y. dzia\u0142ania wojenne ze strony polsko-litewskiej jagie\u0142\u0142o rozpocz\u0105\u0142 w pierwszej po\u0142owie 1410 roku; 30 czerwca przeprawi\u0142 swoje si\u0142y przez wis\u0142\u0119 na zbudowanym mo\u015bcie pod czerwi\u0144skiem. si\u0142y polsko-litewskie oraz krzy\u017cackie spotka\u0142y si\u0119 15 lipca 1410 roku pod grunwaldem. w wyniku wielkiej bitwy si\u0142y krzy\u017cackie zosta\u0142y rozgromione; \u015bmier\u0107 poni\u00f3s\u0142 ulrich von jungingen.\nzwyci\u0119stwo jednak nie zosta\u0142o wykorzystane. polskie si\u0142y bezskutecznie oblega\u0142y stolic\u0119 zakonu \u2013 malbork, a w ko\u0144cu by\u0142y zmuszone do podpisania z nim pokoju w toruniu.\n29 sierpnia 1410 roku z\u0142o\u017cy\u0142 w\u0142adys\u0142awowi jagielle ho\u0142d lenny ksi\u0105\u017c\u0119 bogus\u0142aw viii.\nna mocy pokoju toru\u0144skiego litwa odzyska\u0142a wprawdzie \u017cmud\u017a, ale tylko do ko\u0144ca \u017cywota jagie\u0142\u0142y i witolda. ziemia dobrzy\u0144ska powr\u00f3ci\u0142a do korony. nie uda\u0142o si\u0119 odzyska\u0107 pomorza gda\u0144skiego, kontrolowanego przez zakon od 1309 roku; w zamian za to krzy\u017cacy wyp\u0142acili wysok\u0105 kontrybucj\u0119. po raz pierwszy jednak zakon przegra\u0142 wojn\u0119 z polsk\u0105, a jego si\u0142a militarna zosta\u0142a z\u0142amana.\n\n\n=== polityka zagraniczna po wielkiej wojnie ===\nmimo podpisania pokoju mi\u0119dzy stron\u0105 polsko-litewsk\u0105 a krzy\u017cakami nadal trwa\u0142 sp\u00f3r z zakonem. jagie\u0142\u0142o pr\u00f3bowa\u0142 z\u0142ama\u0107 sojusz zygmunta luksemburczyka, wtedy ju\u017c kr\u00f3la niemieckiego, z zakonem krzy\u017cackim. efektem tego by\u0142o podpisanie 15 marca 1412 roku traktatu w lubowli. na jego mocy, za cen\u0119 podania w w\u0105tpliwo\u015b\u0107 praw korony do rusi halickiej i podola, jagie\u0142\u0142o zyska\u0142 zgod\u0119 zygmunta na uwzgl\u0119dnienie sporu z krzy\u017cakami w kr\u00f3lewskim s\u0105dzie polubownym; p\u00f3\u0142 roku p\u00f3\u017aniej kr\u00f3l niemiecki zastawi\u0142 polsce 13 miast spiskich w zamian za po\u017cyczk\u0119 udzielon\u0105 przez jagie\u0142\u0142\u0119. s\u0105d polubowny, rozpatruj\u0105cy sp\u00f3r polsko-krzy\u017cacki do 1414 roku, nie wyda\u0142 ostatecznie wyroku, co spowodowa\u0142o wybuch kr\u00f3tkotrwa\u0142ej wojny w 1414 roku, przerwanej na pro\u015bb\u0119 zygmunta. w mi\u0119dzyczasie jagie\u0142\u0142o zdecydowa\u0142 si\u0119 umocni\u0107 uni\u0119 polsko-litewsk\u0105. w 1413 roku zawarta zosta\u0142a unia w horodle. na jej mocy oba pa\u0144stwa prowadzi\u0142y wsp\u00f3ln\u0105 polityk\u0119 zagraniczn\u0105, bojarstwo zr\u00f3wnano w prawach ze szlacht\u0105 polsk\u0105, a administracj\u0119 litewsk\u0105 zorganizowano na wz\u00f3r polskiej.\npo niepowodzeniach s\u0105du polubownego jagie\u0142\u0142o poszukiwa\u0142 rozstrzygni\u0119cia sporu z zakonem krzy\u017cackim na soborze w konstancji, na kt\u00f3ry wys\u0142a\u0142 polsk\u0105 delegacj\u0119 z arcybiskupem gnie\u017anie\u0144skim miko\u0142ajem tr\u0105b\u0105 na czele. poruszona zosta\u0142a tam sprawa poga\u0144skiej \u017cmudzi, kt\u00f3rej chrystanizacja faktycznie rozpocz\u0119\u0142a si\u0119 dopiero po jej odzyskaniu przez litw\u0119. w obronie pogan pawe\u0142 w\u0142odkowic napisa\u0142 traktat o w\u0142adzy cesarza i papie\u017ca w stosunku do wiernych, w kt\u00f3rym broni\u0142 praw innowierc\u00f3w do zak\u0142adania w\u0142asnych pa\u0144stw i do obrony przez najazdami. sporu polsko-krzy\u017cackiego na soborze nie uda\u0142o si\u0119 rozstrzygn\u0105\u0107, ale paszkwil prokrzy\u017cacki jana falkenberga skierowany przeciwko polsce os\u0142abi\u0142 pozycj\u0119 zakonu na arenie mi\u0119dzynarodowej.\njagie\u0142\u0142o ponownie by\u0142 zmuszony uciec si\u0119 do s\u0105du zygmunta luksemburskiego, kt\u00f3ry w styczniu 1420 roku we wroc\u0142awiu wyda\u0142 wyrok niekorzystny dla polski i zatwierdzi\u0142 postanowienia pokoju w toruniu. kr\u00f3l polski podj\u0105\u0142 wi\u0119c dzia\u0142ania zmierzaj\u0105ce do prze\u0142amania izolacji politycznej polski na arenie mi\u0119dzynarodowej. w tym celu delegacja polska poprosi\u0142a papie\u017ca marcina v o rozstrzygni\u0119cie sporu polsko-krzy\u017cackiego. rokowania jednak nie pomog\u0142y i w 1422 roku znowu wybuch\u0142a wojna (tzw. wojna golubska), przerwana pokojem nad jeziorem melno. na jego mocy polska otrzyma\u0142a nieszaw\u0119, murzynowo i or\u0142owo, natomiast litwa definitywnie zachowa\u0142a \u017cmud\u017a. jagie\u0142\u0142o zawar\u0142 te\u017c w 1422 roku sojusz z margrabi\u0105 brandenburskim fryderykiem i hohenzollernem. rozwa\u017ca\u0142 r\u00f3wnie\u017c propozycj\u0119 obj\u0119cia tronu czeskiego ze strony walcz\u0105cych z zygmuntem husyt\u00f3w, kt\u00f3r\u0105 ostatecznie odrzuci\u0142. wys\u0142a\u0142 jednak przedstawiciela zygmunta korybutowicza do pragi, gdzie obj\u0105\u0142 on tymczasow\u0105 w\u0142adz\u0119. kr\u00f3l niemiecki by\u0142 zmuszony do ust\u0119pstw; podczas spotkania w kie\u017cmarku w 1423 roku zobowi\u0105za\u0142 si\u0119 nie wspiera\u0107 zakonu, natomiast jagie\u0142\u0142o mia\u0142 przesta\u0107 udziela\u0107 wsparcia husytom. wesp\u00f3\u0142 z obj\u0119ciem stanowiska biskupa krakowskiego przez proluksemburskiego zbigniewa ole\u015bnickiego wp\u0142yn\u0119\u0142o to na zwrot w stosunkach z zygmuntem luksemburskim.\n\n\n=== walka o utrzymanie dynastii ===\npierwsze trzy \u017cony w\u0142adcy nie urodzi\u0142y mu syna, kt\u00f3rego urodzi\u0142a mu dopiero czwarta \u017cona zofia holsza\u0144ska. gdy 31 pa\u017adziernika 1424 roku narodzi\u0142 si\u0119 pierworodny syn jagie\u0142\u0142y, w\u0142adys\u0142aw, polityka kr\u00f3la zosta\u0142a podporz\u0105dkowana staraniom o zapewnienie synowi sukcesji. w\u0142adys\u0142aw jagie\u0142\u0142o nie mia\u0142 dziedzicznych praw do tronu polski i zasiada\u0142 na tronie tylko dzi\u0119ki prawom sukcesyjnym swojej poprzedniej \u017cony jadwigi i mo\u017cnow\u0142adcy nie musieli przekaza\u0107 praw do tronu jego synowi. najpierw jagie\u0142\u0142o uzyska\u0142 na to zgod\u0119 miast, a nast\u0119pnie ust\u0105pi\u0142 przed \u017c\u0105daniami polskiej szlachty i w zamian za wyra\u017cenie przez ni\u0105 zgody na sukcesj\u0119 syna nada\u0142 jej liczne przywileje. w 1430 r. wyda\u0142 w jedlni przywilej, kt\u00f3ry nadawa\u0142 szlachcie nietykalno\u015b\u0107 osobist\u0105 (zasada neminem captivabimus nisi iure victum). gdy na zje\u017adzie w \u0142ucku w 1429 roku zygmunt luksemburski wysun\u0105\u0142 propozycj\u0119 koronacji witolda na kr\u00f3la, jagie\u0142\u0142o wspar\u0142 te plany, obawiaj\u0105c si\u0119 reakcji litwin\u00f3w. przeciwko koronacji witolda wyst\u0105pi\u0142a jednak szlachta polska oraz ole\u015bnicki. witold zmar\u0142 27 pa\u017adziernika 1430 roku, ostatecznie nie doczekawszy koronacji.\nna wielkiego ksi\u0119cia litewskiego jagie\u0142\u0142o wyznaczy\u0142 swego najm\u0142odszego brata \u015bwidrygie\u0142\u0142\u0119, co jednak wzbudzi\u0142o gwa\u0142town\u0105 reakcj\u0119 polskiej szlachty, gdy\u017c \u0142ama\u0142o to postanowienia unii w horodle. po \u015bmierci witolda \u015bwidrygie\u0142\u0142o opanowa\u0142 kilka warowni na litwie oraz  uwi\u0119zi\u0142 jagie\u0142\u0142\u0119 z dworem w trokach sk\u0142aniaj\u0105c go do ust\u0119pstwa co sankcjonowa\u0142a ugoda trocka z 30 listopada 1430 roku. korzystaj\u0105c z zamieszania wojska koronne zaj\u0119\u0142y w\u00f3wczas zachodnie podole z kamie\u0144cem na czele usuwaj\u0105c stamt\u0105d litewskiego starost\u0119. na dodatek \u015bwidrygie\u0142\u0142o zawar\u0142 przymierze z zakonem, wskutek czego dosz\u0142o do wyprawy jagie\u0142\u0142y przeciwko zbuntowanemu bratu w 1431 roku i kolejnej wojny z krzy\u017cakami.\nspraw\u0119 sukcesji w polsce i na litwie rozstrzygn\u0105\u0142 zjazd w sieradzu w 1432 roku. kr\u00f3l w\u00f3wczas zyska\u0142 od pan\u00f3w polskich \u2013 za cen\u0119 przywilej\u00f3w \u2013 zgod\u0119 na koronacj\u0119 w\u0142adys\u0142awa tu\u017c po w\u0142asnej \u015bmierci, a tak\u017ce uznana zosta\u0142a w\u0142adza \u015bwidrygie\u0142\u0142y na litwie. mimo to problematyczny wielki ksi\u0105\u017c\u0119 nie zerwa\u0142 sojuszu z krzy\u017cakami. w\u00f3wczas 1 wrze\u015bnia 1432 roku w zamachu stanu na litwie w\u0142adz\u0119 obj\u0105\u0142 zygmunt kiejstutowicz. 15 wrze\u015bnia poselstwo kr\u00f3lewskie spisa\u0142o uni\u0119 w grodnie, w kt\u00f3rej zabroni\u0142o wielkiemu ksi\u0119ciu dziedziczenia tronu litewskiego oraz wymusi\u0142o na nim zerwanie sojuszu z zakonem. jagielle nie uda\u0142o si\u0119 zapewni\u0107 dziedziczenia tronu swemu synowi, kt\u00f3ry mia\u0142 by\u0107 wybrany w ramach elekcji. kr\u00f3tkotrwa\u0142y sojusz z husytami w latach 1432\u20131434, kt\u00f3ry doprowadzi\u0142 do zawarcia z zakonem rozejmu w \u0142\u0119czycy, zosta\u0142 przerwany po bitwie pod lipanami, w wyniku kt\u00f3rej zygmunt luksemburski odzyska\u0142 w\u0142adz\u0119 w czechach.\n\n\n== \u015bmier\u0107 ==\njak donosi jan d\u0142ugosz, w drodze na ru\u015b kr\u00f3l zatrzyma\u0142 si\u0119 w medyce, gdzie przezi\u0119bi\u0142 si\u0119, s\u0142uchaj\u0105c \u015bpiewu s\u0142owik\u00f3w. w\u0142adys\u0142aw ii jagie\u0142\u0142o zmar\u0142 1 czerwca 1434 roku w gr\u00f3dku. jego zw\u0142oki zosta\u0142y przywiezione do krakowa 11 czerwca, gdzie z\u0142o\u017cono je do czasu pogrzebu w ko\u015bciele \u015bw. micha\u0142a. cia\u0142o pogrzebano na wawelu tydzie\u0144 p\u00f3\u017aniej; uroczysto\u015bci pogrzebowe poprowadzi\u0142 arcybiskup gnie\u017anie\u0144ski wojciech jastrz\u0119biec. serce kr\u00f3lewskie zosta\u0142o pochowane w ko\u015bciele franciszkan\u00f3w w gr\u00f3dku jagiello\u0144skim. po w\u0142adys\u0142awie ii jagielle kr\u00f3lem polski zosta\u0142 jego 10-letni syn w\u0142adys\u0142aw iii warne\u0144czyk.\n\n\n== \u017cony, dzieci, osobowo\u015b\u0107 w\u0142adcy ==\nw\u0142adys\u0142aw ii jagie\u0142\u0142o by\u0142 czterokrotnie \u017conaty. pierwsz\u0105 jego \u017con\u0105 zosta\u0142a 18 lutego 1386 roku jadwiga andegawe\u0144ska. jego jedyne dziecko w zwi\u0105zku z ni\u0105, el\u017cbieta bonifacja, zmar\u0142o 13 lipca 1399 roku po trzech tygodniach od narodzin; 17 lipca tego samego roku \u017cywota dokona\u0142a sama kr\u00f3lowa. dotychczas podstaw\u0105 rz\u0105d\u00f3w jagie\u0142\u0142y by\u0142o de iure ma\u0142\u017ce\u0144stwo z jadwig\u0105 jako kr\u00f3lem polski. w zwi\u0105zku z tym, po \u015bmierci jadwigi, jagie\u0142\u0142o by\u0142 niepewny swojej pozycji na tronie. jadwiga, przeczuwaj\u0105c swoj\u0105 \u015bmier\u0107, zaleci\u0142a jagielle, aby ten o\u017ceni\u0142 si\u0119 z ann\u0105 z celje, c\u00f3rk\u0105 hrabiego celje wilhelma, w polsce zwan\u0105 ann\u0105 cylejsk\u0105. anna by\u0142a wnuczk\u0105 kazimierza wielkiego, wi\u0119c jej pokrewie\u0144stwo z piastami zapewni\u0107 mia\u0142o kr\u00f3lowi utrzymanie tronu. anna cylejska by\u0142a wed\u0142ug poda\u0144 nieurodziwa, st\u0105d jagie\u0142\u0142o pocz\u0105tkowo by\u0142 do niej negatywnie nastawiony. do \u015blubu z ann\u0105 cylejsk\u0105 dosz\u0142o 29 stycznia 1402 r. anna zmar\u0142a w 1416 roku, jagie\u0142\u0142o mia\u0142 z ni\u0105 c\u00f3rk\u0119 jadwig\u0119. jan d\u0142ugosz owo ma\u0142\u017ce\u0144stwo uzna\u0142 za udane.\ndwa pierwsze ma\u0142\u017ce\u0144stwa jagie\u0142\u0142y by\u0142y zawarte z pobudek politycznych. po \u015bmierci anny kr\u00f3l po\u015blubi\u0142 2 maja 1417 roku w sanoku el\u017cbiet\u0119 granowsk\u0105, c\u00f3rk\u0119 ottona z pilczy, kt\u00f3r\u0105 tym razem sam sobie obra\u0142 jako \u017con\u0119. ma\u0142\u017ce\u0144stwo to wywo\u0142a\u0142o skandal, jako \u017ce jagie\u0142\u0142o poj\u0105\u0142 za \u017con\u0119 trzykrotn\u0105 wdow\u0119. zmar\u0142a ona w 1420 roku. w\u00f3wczas jagie\u0142\u0142o o\u017ceni\u0142 si\u0119 po raz czwarty \u2013 z zofi\u0105 holsza\u0144sk\u0105, c\u00f3rk\u0105 ksi\u0119cia andrzeja holsza\u0144skiego. z ma\u0142\u017ce\u0144stwa z ni\u0105 narodzili si\u0119 trzej synowie: w\u0142adys\u0142aw, kazimierz (zmar\u0142 rok po narodzeniu.) oraz kazimierz andrzej.\n\njagie\u0142\u0142o pod wzgl\u0119dem osobowo\u015bci by\u0142 r\u00f3\u017cnie oceniany przez wsp\u00f3\u0142czesnych. o ile mistrz miko\u0142aj koz\u0142owski ocenia\u0142 go jako osob\u0119 wstrzemi\u0119\u017aliw\u0105 i \u0142agodn\u0105, o tyle jan d\u0142ugosz przedstawia\u0142 go jako cz\u0142owieka ograniczonego, \u201eprostaka\u201d i \u201ebarbarzy\u0144c\u0119\u201d, krytykuj\u0105c r\u00f3wnie\u017c jego zami\u0142owanie do polowa\u0144; kronikarz docenia\u0142 jednak \u0142agodno\u015b\u0107 jagie\u0142\u0142y, skromno\u015b\u0107 jego ubioru i abstynencj\u0119. by\u0142 ostro\u017cny i roztropny w dzia\u0142aniu. posiada\u0142 wielk\u0105 trze\u017awo\u015b\u0107 umys\u0142u i niech\u0119\u0107 do zewn\u0119trznej pompy w\u0142adzy. by\u0142 m\u0105dry i rycerski. podawany jest tak\u017ce w w\u0105tpliwo\u015b\u0107 przekaz d\u0142ugosza o barbarzy\u0144stwie kr\u00f3la; na podstawie rachunk\u00f3w kr\u00f3lewskich wnosi si\u0119, \u017ce kr\u00f3l ubiera\u0142 si\u0119 i jada\u0142 zgodnie z \u00f3wczesn\u0105 mod\u0105. jagie\u0142\u0142o pi\u0142 jedynie wod\u0119 i cz\u0119sto za\u017cywa\u0142 gor\u0105cej \u0142a\u017ani.\n\n\n== bilans panowania ==\nw\u0142adys\u0142aw ii jagie\u0142\u0142o odziedziczy\u0142 trony polski i litwy znajduj\u0105ce si\u0119 w trudnej sytuacji politycznej. uda\u0142o mu si\u0119 jednak zho\u0142dowa\u0107 mo\u0142dawi\u0119, z\u0142ama\u0107 pot\u0119g\u0119 militarn\u0105 zakonu krzy\u017cackiego i zawrze\u0107 sojusz z wrog\u0105 dot\u0105d brandenburgi\u0105, kt\u00f3ry prze\u0142amywa\u0142 izolacj\u0119 polski na arenie mi\u0119dzynarodowej. nie sz\u0142o to wszak\u017ce z istotnymi nabytkami terytorialnymi; za panowania jagie\u0142\u0142y do korony przy\u0142\u0105czone zosta\u0142y ziemia dobrzy\u0144ska i kujawy, natomiast nie uda\u0142o si\u0119 zdoby\u0107 pomorza gda\u0144skiego. r\u00f3wnie\u017c litwa otrzyma\u0142a jedynie \u017cmud\u017a utracon\u0105 za spraw\u0105 witolda. mimo to pozostawione przez jagie\u0142\u0142\u0119 pa\u0144stwo polsko-litewskie by\u0142o wzgl\u0119dnie bezpieczne, a tak\u017ce stanowi\u0142o najpot\u0119\u017cniejsz\u0105 terytorialnie monarchi\u0119 europejsk\u0105. do zas\u0142ug jagie\u0142\u0142y nale\u017cy te\u017c umocnienie wi\u0119zi mi\u0119dzy polsk\u0105 i litw\u0105 i chrystianizacja litwy.\nobejmuj\u0105c tron polski, jagie\u0142\u0142o znalaz\u0142 si\u0119 w niekorzystnej sytuacji do sprawowania rz\u0105d\u00f3w, gdy\u017c nie posiada\u0142 w polsce oddanych doradc\u00f3w. sytuacja ta zmieni\u0142a si\u0119 jednak na jego korzy\u015b\u0107; w miar\u0119 panowania otoczy\u0142 si\u0119 takimi osobisto\u015bciami, jak miko\u0142aj tr\u0105ba, miko\u0142aj kurowski i wojciech jastrz\u0119biec. nadal wszak\u017ce znajdowa\u0142 grono przeciwnik\u00f3w wewn\u0119trznych, skupionych wok\u00f3\u0142 zbigniewa ole\u015bnickiego. wydatnie do os\u0142abienia w\u0142adzy jagie\u0142\u0142y jako kr\u00f3la polski przyczyni\u0142y si\u0119 przywileje nadawane szlachcie w celu utrzymania dynastii w polsce: piotrkowski (1388), czerwi\u0144ski (1422), brzeski (1425) oraz jedlne\u0144sko-krakowski (1430, 1433).\npanowaniu w\u0142adys\u0142awa jagie\u0142\u0142y towarzyszy\u0142 natomiast dynamiczny rozw\u00f3j demograficzny oraz gospodarczy polski. unia polsko-litewska doprowadzi\u0142a do wzmo\u017cenia wymiany gospodarczej mi\u0119dzy obojgiem pa\u0144stw. kr\u00f3l hojnie wspiera\u0142 dzia\u0142alno\u015b\u0107 misyjn\u0105 w polsce i na rusi, czym zyska\u0142 jako neofita sojusznika w ko\u015bciele katolickim. mimo \u017ce jagie\u0142\u0142o by\u0142 analfabet\u0105, przyczyni\u0142 si\u0119 do rozwoju kultury polskiej, odnawiaj\u0105c podupadaj\u0105cy uniwersytet w krakowie. w 1393 jagie\u0142\u0142o zdecydowa\u0142 si\u0119 przeprowadzi\u0107 reform\u0119 pieni\u0105dza, w wyniku kt\u00f3rej podj\u0119to emisj\u0119 srebrnej monety o warto\u015bci 3 denar\u00f3w (a wi\u0119c p\u00f3\u0142 grosza), zwanej \u201ekwartnikiem du\u017cym\u201d lub cz\u0119\u015bciej \u201ep\u00f3\u0142groszem\u201d.\n\n\n== genealogia ==\n\n\n== w\u0142adys\u0142aw jagie\u0142\u0142o w kulturze ==\n\n\n=== literatura popularna ===\nw\u0142adys\u0142aw jagie\u0142\u0142o sta\u0142 si\u0119 bohaterem powie\u015bci; dedykowano mu utwory artystyczne oraz dzie\u0142a sztuki:\n\nsemko (1882) \u2013 powie\u015b\u0107 historyczna autorstwa j\u00f3zefa ignacego kraszewskiego z cyklu dzieje polski, po\u015bwi\u0119cona doj\u015bciu jagie\u0142\u0142y do w\u0142adzy w kr\u00f3lestwie polskim\u2009.\nmatka kr\u00f3l\u00f3w (1883) \u2013 powie\u015b\u0107 kraszewskiego z cyklu dzieje polski, po\u015bwi\u0119cona czwartej \u017conie jagie\u0142\u0142y zofii holsza\u0144skiej\u2009.\nkrzy\u017cacy \u2013 powie\u015b\u0107 historyczna henryka sienkiewicza napisana w latach 1897\u20131900 i po\u015bwi\u0119cona wojnie polsko-krzy\u017cackiej.\ngdy jagie\u0142\u0142o szed\u0142 na niemce. powie\u015b\u0107 historyczna z xv wieku w\u0142odzimierza tr\u0105mpczy\u0144skiego.\nkr\u00f3lewskie sny - powie\u015b\u0107 j\u00f3zefa hena (1989) na podstawie w\u0142asnego scenariusza serialu telewizyjnego.\n\n\n=== film ===\nposta\u0107 w\u0142adys\u0142awa jagie\u0142\u0142y ukazano w produkcjach:\n\nkrzy\u017cacy \u2013 polski film historyczny w re\u017cyserii aleksandra forda z 1960 roku oparty na powie\u015bci henryka sienkiewicza o tym samym tytule, w kt\u00f3rym w posta\u0107 w\u0142adys\u0142awa jagie\u0142\u0142y wcieli\u0142 si\u0119 emil karewicz.\nkr\u00f3lewskie sny \u2013 o\u015bmioodcinkowy serial telewizyjny z 1988 roku w re\u017cyserii grzegorza warcho\u0142a i wed\u0142ug scenariusza j\u00f3zefa hena (kt\u00f3ry p\u00f3\u017aniej przerobi\u0142 go na powie\u015b\u0107) z udzia\u0142em gustawa holoubka, kt\u00f3ry zagra\u0142 kr\u00f3la w\u0142adys\u0142awa jagie\u0142\u0142\u0119.\nkorona kr\u00f3l\u00f3w \u2013 polska telenowela historyczna emitowana w latach 2018\u20132020. w trzecim sezonie w posta\u0107 w\u0142adys\u0142awa jagie\u0142\u0142y wcieli\u0142 si\u0119 ukrai\u0144ski aktor wasyl wasy\u0142yk, a jagie\u0142\u0142\u0119 w wieku dzieci\u0119cym zagra\u0142 bruno rajski.\nkorona kr\u00f3l\u00f3w. jagiellonowie \u2013 polska telenowela historyczna, kontynuacja poprzednich sezon\u00f3w korony kr\u00f3l\u00f3w, emitowana od stycznia 2023 roku. w posta\u0107 w\u0142adys\u0142awa jagie\u0142\u0142y wcieli\u0142 si\u0119 sebastian skocze\u0144, a jagie\u0142\u0142\u0119 w wieku dzieci\u0119cym zagra\u0142 franciszek kalinowski.\n\n\n== zobacz te\u017c ==\nneminem captivabimus nisi iure victum\npomnik grunwaldzki w nowym jorku\nkaplica tr\u00f3jcy \u015bwi\u0119tej w lublinie\nzakon smoka\nhanc tibi nimbiferam quondam pie sceptriger odam \u2013 epitafium grzegorza z sanoka napisane po \u015bmierci w\u0142adys\u0142awa jagie\u0142\u0142y\n500 z\u0142otych 1989 w\u0142adys\u0142aw ii jagie\u0142\u0142o\n\n\n== uwagi ==\n\n\n== przypisy ==\n\n\n== bibliografia ==\nurszula borkowska: dynastia jagiellon\u00f3w w polsce. warszawa: wydawnictwo naukowe pwn, 2011. isbn 978-83-01-16692-2. oclc 778073316.\njadwiga krzy\u017caniakowa, jerzy ochma\u0144ski: w\u0142adys\u0142aw ii jagie\u0142\u0142o. wroc\u0142aw\u2013warszawa\u2013krak\u00f3w\u2013gda\u0144sk\u2013\u0142\u00f3d\u017a: zak\u0142ad narodowy im. ossoli\u0144skich, 1990. isbn 83-04-03317-8.\njadwiga krzy\u017caniakowa, jerzy ochma\u0144ski: w\u0142adys\u0142aw ii jagie\u0142\u0142o. wyd. 2 uzup. wroc\u0142aw: zak\u0142ad narodowy im. ossoli\u0144skich, 2006. isbn 83-04-04778-0. oclc 77512040.\nstefan m. kuczy\u0144ski, wielka wojna z zakonem krzy\u017cackim w latach 1409\u20131411, warszawa 1960.\nkarol szajnocha: jadwiga i jagie\u0142\u0142o 1374-1413: opowiadanie historyczne. warszawa: pa\u0144stwowy instytut wydawniczy, 1969. oclc 2108921.\njerzy wyrozumski: historia polski do roku 1505. wyd. 11. warszawa: pa\u0144stwowe wydawnictwo naukowe, 1987. isbn 83-01-03732-6. oclc 835889510.\nj\u00f3zef ignacy kraszewski: semko. warszawa: ludowa sp\u00f3\u0142dzielnia wydawnicza, 1982.\nj\u00f3zef ignacy kraszewski: matka kr\u00f3l\u00f3w. warszawa: ludowa sp\u00f3\u0142dzielnia wydawnicza, 1957.\n\u0142ukasz michalski: \u015bredniowieczne posiad\u0142o\u015bci bork\u00f3w w ziemi s\u0142awie\u0144skiej i bia\u0142ogardzkiej w kontek\u015bcie udzia\u0142u rodu w \u017cyciu politycznym. w: historia i kultura ziemi s\u0142awie\u0144skiej. w\u0142odzimierz r\u0105czkowski, jan sroka (red.). t. iv: gmina malechowo. s\u0142awno: fundacja dziedzictwo, 2005. isbn 83-89178-85-0.\n\n\n== linki zewn\u0119trzne ==\nkolekcja po\u015bwi\u0119cona w\u0142adys\u0142awowi jagielle w bibliotece polona"