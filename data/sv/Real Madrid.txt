"real madrid [real ma\u00f0'ri\u00f0], egentligen real madrid cf (real madrid club de f\u00fatbol), \u00e4r en professionell fotbollsklubb i madrid i spanien, grundad 1902, som sedan 1929 spelar i den spanska h\u00f6gstadivisionen la liga. klubben har blivit k\u00e4nd f\u00f6r sitt helvita matchst\u00e4ll och kallas i spansk media ofta f\u00f6r los blancos (\"de vita\") eller los merengues (\"mar\u00e4ngerna\"). real madrids b-lag, real madrid castilla, spelar i segunda divisi\u00f3n. c-laget, tidigare k\u00e4nt som real madrid aficionados, spelar i tercera divisi\u00f3n. f\u00f6rutom fotboll har klubben \u00e4ven en basketsektion, real madrid baloncesto, grundad 1932, som ocks\u00e5 varit mycket framg\u00e5ngsrik.real madrid \u00e4r en klassisk storklubb som hade sin mest framg\u00e5ngsrika period under 1950-talet, d\u00e5 klubben vann europacupen fem \u00e5r i rad, 1956\u20131960. ett stort antal stj\u00e4rnor spelade d\u00e5 i laget, bland annat alfredo di st\u00e9fano och ferenc pusk\u00e1s. i laget ingick \u00e4ven den svenska landslagsspelaren agne simonsson, som hittills \u00e4r den enda svensk som spelat f\u00f6r real madrid. sedan 1947 spelar klubben sina hemmamatcher p\u00e5 den femstj\u00e4rniga santiago bernab\u00e9u med kapacitet f\u00f6r \u00f6ver 80 000 \u00e5sk\u00e5dare. tidigare spelade klubben p\u00e5 estadio chamart\u00edn.real madrid har tidvis haft stor dominans i la liga, men har ocks\u00e5 en stark rivalitet till barcelona, vilket grundar sig p\u00e5 historien \u2013 real madrid \u00e4r huvudstadsklubben och symbolen f\u00f6r den spanska centralmakten, medan barcelona varit motsatsen med sin starka katalanska identitet. \u00e4ven grannklubben atl\u00e9tico madrid anses vara en stor rival och m\u00f6tet mellan madridklubbarna varje \u00e5r kallas el derbi madrile\u00f1o.\nden senaste storhetsperioden inleddes 1998, d\u00e5 real madrid f\u00f6r f\u00f6rsta g\u00e5ngen sedan 1966 vann europacupen/champions league, vilket ocks\u00e5 \u00e5terupprepades 2000, 2002, 2014, 2016, 2017 (2017 blev klubben den f\u00f6rsta n\u00e5gonsin som vunnit titeln tv\u00e5 \u00e5r i rad) och 2018 samt 2022. efter millennieskiftet har internationella storstj\u00e4rnor som david beckham, zinedine zidane, lu\u00eds figo, ronaldo, roberto carlos, ra\u00fal, michael owen, robinho, arjen robben, wesley sneijder, ruud van nistelrooy, mesut \u00f6zil, kak\u00e1, xabi alonso, cristiano ronaldo, karim benzema och gareth bale spelat f\u00f6r klubben.\nsedan 2005 har real madrid oftast toppat listan \u00f6ver v\u00e4rldens rikaste fotbollsklubbar sett till \u00e5rlig oms\u00e4ttning (vilken 2014 uppgick till motsvarande 5,2 miljarder kronor).\n\n\n== organisation och supporterst\u00f6d ==\nlikt \u00e4rkerivalen barcelona och flera andra klubbar i spanska ligan \u00e4r real madrid medlems\u00e4gd och till skillnad fr\u00e5n flertalet klubbar i den engelska ligan premier league finns d\u00e4rmed ingen enskild \u00e4gare. klubbpresidenten utses av medlemmarna i val d\u00e4r alla myndiga medlemmar \u00e4r r\u00f6stber\u00e4ttigade. i valen f\u00f6rutses flera kandidater delta. i samband med valkampanjerna lockar ofta kandidaterna med valfl\u00e4sk i form av l\u00f6ften att v\u00e4rva en eller flera nya superstj\u00e4rnor. mandatperioden f\u00f6r presidenten \u00e4r fyra \u00e5r, men presidenten kan dock bli omvald igen av medlemmarna efter att de fyra \u00e5ren har g\u00e5tt.\nantalet klubbmedlemmar (socios) var \u00e5r 2008 cirka 85 000. f\u00f6rutom medlemmarna i klubben fanns ocks\u00e5 1 844 officiella supporterklubbar (penas) med \u00f6ver 200 000 medlemmar spridda \u00f6ver hela v\u00e4rlden. vid sidan av klubbmedlemmar och penamedlemmar ber\u00e4knades antalet fans/supportrar uppg\u00e5 till 228 miljoner personer, och real madrid anses d\u00e4rmed vara en av de allra popul\u00e4raste fotbollsklubbarna i v\u00e4rlden.1999 lanserade klubben en egen tv-kanal, real madrid tv (rmtv), som s\u00e4nder dygnet runt med f\u00f6rutom a-laget rapporter om b-laget och c-laget samt ungdomslagen (juvenil). kanalen s\u00e4nder b\u00e5de p\u00e5 spanska och engelska.\n\n\n== historia ==\n\n\n=== klubben under sina f\u00f6rsta tre decennier ===\nreal madrid grundades n\u00e4r fotbollen introducerades i madrid av professorer och studenter tillh\u00f6rande instituci\u00f3n libre de ense\u00f1anza, inkluderande flera akademiker fr\u00e5n oxfords universitet och universitetet i cambridge. dessa bildade football club sky 1897 och ur sky bildades tv\u00e5 nya klubbar 1900, new foot-ball de madrid och club espa\u00f1ol de madrid. ur den senare grundades madrid fc den 6 mars 1902. tre \u00e5r efter bildandet vann madrid fc sin f\u00f6rsta titel efter att ha besegrat athletic bilbao i den spanska cupfinalen. 1905 till 1908 vann madrid fyra cuptitlar i rad. klubben var med och bildade det spanska fotbollsf\u00f6rbundet, real federaci\u00f3n espa\u00f1ola de f\u00fatbol, den 4 januari 1909.till\u00e4gget real i klubbnamnet (vilket betyder \"kungliga\") beviljades av den fotbollsintresserade kungen alonso xiii 1920. proffsligan (primera divisi\u00f3n) inf\u00f6rdes 1929 och real har aldrig degraderats fr\u00e5n ligan, den f\u00f6rsta ligatiteln vann klubben 1932.\n\n\n=== real madrid under franco ===\ngeneralen francisco francos kupp mot den demokratiskt valda v\u00e4nsterregingen \u00e5r 1936 blev b\u00f6rjan till det spanska inb\u00f6rdeskriget som varade fram till 1939 och som slutade med att franco blev diktator i spanien. real madrid hade sedan l\u00e5ng tid tillbaka haft n\u00e4ra kontakter med b\u00e5de spaniens politiska etablissemang och monarkin, vilket fortsatte under francodiktaturen. francos id\u00e9 om en homogen stat som skulle styras ifr\u00e5n landets huvudstad och hans h\u00e5rda politik mot andra regioner som katalonien ledde till misstankar om att diktatorn favoriserade real madrid. misstankar som n\u00e4rdes av incidenter som t ex inf\u00f6r cupmatchen mot barcelona 1943 n\u00e4r flera barcaspelare efter\u00e5t ber\u00e4ttade att de inf\u00f6r matchen hade blivit hotade av b\u00e5de milit\u00e4ren och medlemmar i det styrande fascistpartiet - real vann matchen med 11-1, hittills (2021) den st\u00f6rsta vinsten i el cl\u00e1sicos historia. \u00f6verlag var madrid dock inte s\u00e4rskilt framg\u00e5ngsrika under francoregimens inledande period.real madrids mest framg\u00e5ngsrika period b\u00f6rjade 1943 n\u00e4r f.d. realspelaren santiago bernab\u00e9u blev ordf\u00f6rande. en av hans f\u00f6rsta \u00e5tg\u00e4rder var att s\u00e4tta ig\u00e5ng bygget av hemmaarenan santiago bernab\u00e9u med en kapacitet p\u00e5 125 000 \u00e5sk\u00e5dare. den invigdes 1947. enligt ryan kelly fr\u00e5n goal.com menade vissa att francoregimen spelade en viktig roll i att real madrid blev en framg\u00e5ngsrik klubb. \"de kungliga\" var v\u00e4ldigt popul\u00e4ra hos beslutsfattarna, utrikesministern fernando maria castiella uttryckte det med orden: \"[real madrid] \u00e4r den b\u00e4sta ambassad vi n\u00e5gonsin har haft\". klubbens framg\u00e5ngar erk\u00e4ndes officiellt av franco som \u00f6ppet st\u00f6ttade \"de kungliga\". alfredo di st\u00e9fano, klubbens mest ber\u00f6mda spelare genom tiderna, v\u00e4rvades 1953 efter en komplicerad dragkamp med \u00e4rkerivalen barcelona, vilket blev inledningen p\u00e5 klubbens storhetstid. enligt rykten hade francoregimen medverkat i att di st\u00e9fano hade valt real ist\u00e4llet f\u00f6r barcelona.i sin f\u00f6rsta match f\u00f6r real (mot barcelona) gjorde di stefano fyra m\u00e5l. tillsammans med argentinaren h\u00e9ctor rial, v\u00e4nsteryttern francisco gento, och f\u00f6rsvararna marcos marquitos samt juan zarraga hade real madrid ett lag som var sv\u00e5rt att sl\u00e5. som spanska m\u00e4stare 1955 fick laget delta i den nyformerade europacupen 1955/56 som de vann genom ett 4-3 i finalen mot stade de reims. med raymond kopa (som hade h\u00e4mtats fr\u00e5n reims efter europacuptiteln 1956) kunde real vinna titeln \u00e5nyo 1957 genom ett 2-0 mot fiorentina i finalmatchen. med defensivspelaren jos\u00e9 santamaria f\u00f6rs\u00f6kte madrid att stabilisera f\u00f6rsvaret och \u00e5terigen vann klubben titeln 1958, denna g\u00e5ng slogs milan med 2-1. sommaren 1958 ansl\u00f6t den ungerska anfallaren ferenc pusk\u00e1s som gjorde viktiga m\u00e5l p\u00e5 v\u00e4gen till finalen, men p\u00e5 grund av en skada kunde han bara se p\u00e5 n\u00e4r hans lagkamrater segrade i finalen 1959, \u00e5terigen mot reims. inf\u00f6r s\u00e4songen 1959/60 gick kopa tillbaka till reims och ersattes av den brasilianska yttern canario, luis del sol ersatte rial. de kungliga tog sig enkelt vidare i turneringen och m\u00f6tte s\u00e5 sm\u00e5ningom barcelona i semifinalen. h\u00e4r besegrades katalanerna med 3-1 och 3-1 efter tv\u00e5 m\u00e5l av di stefano och tv\u00e5 m\u00e5l av pusk\u00e1s. i finalen m\u00f6tte de det v\u00e4sttyska laget eintracht frankfurt som hade besegrat glasgow rangers i seminalen med 12-4. i finalen, som av m\u00e5nga anses vara historiens b\u00e4sta fotbollsmatch, bevittnade 130 000 \u00e5sk\u00e5dare p\u00e5 hampden park i glasgow hur frankfurt besegrades genom tre m\u00e5l av di stefano och fyra m\u00e5l av pusk\u00e1s, slutresultat: 7-3. madrid hade vunnit sin femte titel i rad.\nn\u00e4r klubben 1966 vann europacupen en sj\u00e4tte g\u00e5ng bestod startelvan enbart av spanskf\u00f6dda spelare i finalm\u00f6tet mot partizan belgrad som vanns med 2\u20131. denna trupp blev k\u00e4nd som \"ye-y\u00e9-laget\", som ocks\u00e5 kom tv\u00e5a i europacupen b\u00e5de 1962 och 1964. p\u00e5 nationell niv\u00e5 vann real fram till slutet av 60-talet fyra ligatitlar och en cuptitel.\n\n\n=== real madrid p\u00e5 1970- och 80-talet ===\nreal madrids dominans i spanien fortsatte ocks\u00e5 under 1970- och 1980-talen, men inte i europacupspelet; f\u00f6rst 1981 n\u00e5dde klubben \u00e5terigen final i europacupen, men f\u00f6ll d\u00e4r mot liverpool. i b\u00f6rjan av 1980-talet kom en ny upps\u00e4ttning av inhemska stj\u00e4rnspelare till klubben. den spanska sportjournalisten julio c\u00e9sar iglesias gav denna generation namnet la quinta del buitre, vilket h\u00e4rr\u00f6rde fr\u00e5n smeknamnet p\u00e5 en av kvintettens medlemmar, emilio butrague\u00f1o. de \u00f6vriga fyra medlemmarna var manuel sanch\u00eds, rafael mart\u00edn v\u00e1zquez, m\u00edchel och miguel pardeza. med la quinta del buitre (som blev en kvartett n\u00e4r pardeza l\u00e4mnade klubben f\u00f6r real zaragoza 1986) och spelare som \u00f3scar ruggeri, bernd schuster och hugo s\u00e1nchez kunde klubben vinna spanska ligan fem \u00e5r i rad 1986\u20131990 samt uefacupen 1985 och 1986.\n\n\n=== 1990\u2013talet och 2000-talets f\u00f6rsta decennium ===\nunder 1990-talets f\u00f6rsta halva f\u00f6ljde en nedg\u00e5ng f\u00f6r real madrid med tidvis stor dominans fr\u00e5n barcelona. 1996 uts\u00e5gs fabio capello till ny tr\u00e4nare av lorenzo sanz, som var capellos enda s\u00e4song i klubben men blev trots detta ligam\u00e4stare. med spelare som roberto carlos, predrag mijatovi\u0107, davor \u0161uker, clarence seedorf, ra\u00fal och fernando hierro i truppen lyckades real madrid sedan 1998 (under tr\u00e4naren jupp heynckes) vinna nyomgjorda champions league f\u00f6r f\u00f6rsta g\u00e5ngen p\u00e5 32 \u00e5r \u2013 genom att besegra juventus med 1\u20130 i finalen p\u00e5 amsterdam arena. tv\u00e5 \u00e5r senare upprepade klubben detta, efter vinst med 3\u20130 mot valencia p\u00e5 stade de france i paris.sommaren 2000 tilltr\u00e4dde den nya presidenten florentino p\u00e9rez, som var fast besluten att g\u00f6ra real madrid till v\u00e4rldens st\u00f6rsta och rikaste fotbollsklubb. under \u00e5ren som f\u00f6ljde v\u00e4rvade han bland andra fl\u00e1vio concei\u00e7\u00e3o, claude mak\u00e9l\u00e9l\u00e9 och santiago solari samt los gal\u00e1cticos \u2013 storstj\u00e4rnorna lu\u00eds figo, zinedine zidane (d\u00e5 en rekordtransfer), ronaldo (v\u00e4rldens d\u00e5 b\u00e4sta fotbollsspelare) och david beckham. samtidigt skulle egna talanger lotsas fram. principen d\u00f6ptes till zidanes y pavones \u2013 en mix av ink\u00f6pta storstj\u00e4rnor och egenproducerade spelare, exempelvis \u00e1lvaro mej\u00eda och antonio n\u00fa\u00f1ez. klubben vann ligan 2001 och 2003, och 2002 tog klubben sin nionde champions league-titel. i finalen besegrades bayer leverkusen med 2\u20131 p\u00e5 hampden park i glasgow.florentino p\u00e9rez, som b\u00f6rjade f\u00e5 allt mer kritik f\u00f6r att han t\u00e4nkte mer p\u00e5 ekonomin \u00e4n p\u00e5 sportslig framg\u00e5ng, tvingades avg\u00e5 vintern 2006. under sommaren valdes ram\u00f3n calder\u00f3n till ny president, vilkens f\u00f6rsta \u00e5tg\u00e4rder var att \u00e5teranst\u00e4lla fabio capello som tr\u00e4nare. som f\u00f6ljd vann klubben 2007 sin 30:e ligatitel, och d\u00e4ribland ocks\u00e5 sin f\u00f6rsta el cl\u00e1sico mot barcelona p\u00e5 flera \u00e5r. inf\u00f6r denna s\u00e4song var real madrid segertippade efter att ha v\u00e4rvat fabio cannavaro, emerson, ruud van nistelrooy, mahamadou diarra, jos\u00e9 antonio reyes (en bytesaff\u00e4r d\u00e4r j\u00falio baptista gick till arsenal), marcelo, gonzalo higua\u00edn samt fernando gago. efter s\u00e4songen flyttade david beckham till amerikanska los angeles galaxy, och roberto carlos till turkiska fenerbah\u00e7e. trots denna ligavinst valde styrelsen att entlediga capello fr\u00e5n jobbet som tr\u00e4nare, ett beslut som fick stark kritik fr\u00e5n s\u00e5v\u00e4l m\u00e5nga fans som expertis i spanien. efter mycket spekulationer anst\u00e4lldes i b\u00f6rjan av juli 2007 tysken bernd schuster, tidigare spelare f\u00f6r klubben, som tr\u00e4nare.\nreal madrid spenderade motsvarande \u00f6ver en miljard kronor p\u00e5 spelark\u00f6p inf\u00f6r s\u00e4songen 2007/08; christoph metzelder, pepe, gabriel heinze, jerzy dudek, arjen robben, wesley sneijder, royston drenthe och javier saviola. real madrid vann la liga \u00e5terigen, och d\u00e4ribland b\u00e5da m\u00f6tena i el cl\u00e1sico efter att ha vunnit sin grupp i champions league-gruppspelet f\u00f6rlorade man mot roma i \u00e5ttondelsfinalen. den 9 december fick dock schuster sparken, och den f\u00f6re detta tottenham-tr\u00e4naren juande ramos ersatte honom tillf\u00e4lligt.\nram\u00f3n calder\u00f3n avgick som klubbpresident mitt under s\u00e4songen 2008/09, och efter en ryktesrik valprocess kunde florentino p\u00e9rez tilltr\u00e4da som nygammal klubbpresident den 1 juni 2009. samma dag uts\u00e5g han chilenaren manuel pellegrini till ny tr\u00e4nare och spelaren zinedine zidane till sin r\u00e5dgivare, samt argentinaren jorge valdano (som b\u00e5de spelat och tr\u00e4nat klubben tidigare) till ny klubbdirekt\u00f6r och sportchef. ett par dagar innan tilltr\u00e4dandet sade p\u00e9rez p\u00e5 en presskonferens: \"vi vill skapa och arbetar emot ett spektakul\u00e4rt projekt, och det \u00e4r att g\u00f6ra real madrid till den b\u00e4sta klubben i europa igen. en klubb som real madrid m\u00e5ste ha n\u00e5gra av v\u00e4rldens b\u00e4sta spelare.\"den 4 juni 2009 v\u00e4rvades den brasilianska landslagsstj\u00e4rnan kak\u00e1, och n\u00e5gra dagar senare uppgav manchester united att de hade accepterat ett rekordbud fr\u00e5n real madrid p\u00e5 80 miljoner pund (960 miljoner kronor \u2013 det h\u00f6gsta budet n\u00e5gonsin f\u00f6r en idrottare) f\u00f6r cristiano ronaldo (som 2008 uts\u00e5gs till v\u00e4rldens b\u00e4sta fotbollsspelare av fifa), varefter ronaldo skrev p\u00e5 ett sex\u00e5rskontrakt. den 25 juni v\u00e4rvades ra\u00fal albiol f\u00f6r omkring 15 miljoner euro, och den 1 juli kom reals tredje stora sommarv\u00e4rvning i form av karim benzema i en \u00f6verg\u00e5ng som var v\u00e4rd motsvarande mellan 375 och 440 miljoner kronor. vidare kom \u00e1lvaro arbeloa att skriva p\u00e5 ett fem\u00e5rskontrakt med klubben, och xabi alonso v\u00e4rvades. de spelare som samtidigt l\u00e4mnade klubben f\u00f6r andra var gabriel heinze, m\u00edchel salgado, klaas-jan huntelaar, arjen robben och wesley sneijder. trots alla v\u00e4rvningar blev det ingen ny ligatitel, och f\u00f6r sj\u00e4tte \u00e5ret i rad \u00e5kte klubben ut i \u00e5ttondelsfinal i champions league, varefter pellegrini sparkades.\n\n\n=== 2010 och fram\u00e5t ===\n2010 lyckades florentino p\u00e9rez f\u00e5 jos\u00e9 mourinho som ny tr\u00e4nare f\u00f6r real madrid. d\u00e4refter v\u00e4rvades \u00e1ngel di mar\u00eda, pedro le\u00f3n, sami khedira, ricardo carvalho och mesut \u00f6zil. efter 24 \u00e5r i klubben och 15 \u00e5r i a-laget l\u00e4mnade guti real madrid, och n\u00e5gra dagar senare l\u00e4mnade ra\u00fal klubben efter 16 s\u00e4songer (med 323 m\u00e5l p\u00e5 741 matcher). klubbens enda titel denna s\u00e4song blev spanska cupen f\u00f6r f\u00f6rsta g\u00e5ngen sedan 1992/93, efter seger mot barcelona med 1\u20130. klubben n\u00e5dde semifinal i champions league, som br\u00f6t en negativ svit.\nf\u00f6rs\u00e4songsspelet inf\u00f6r 2011/12 bestod av tv\u00e5 el cl\u00e1sicon i finalen av spanska supercupen som barcelona slutligen vann, d\u00e4r en kapning av real madrids marcelo p\u00e5 barcelonas cesc f\u00e0bregas i slutminuterna av andra m\u00f6tet orsakade ett stort br\u00e5k mellan klubbarnas spelare och tr\u00e4nare. senare m\u00f6ttes de b\u00e5da i kvartsfinalen av copa del rey, som ocks\u00e5 den vanns av barcelona. la liga-s\u00e4songens andra el cl\u00e1sico skulle avg\u00f6ra ligatiteln, som den 21 april 2012 vanns av real madrid med 2\u20131 p\u00e5 camp nou, och klubben vann d\u00e4rmed sin 32:a ligatitel. man satte ocks\u00e5 nytt ligarekord med 100 po\u00e4ng.\ni b\u00f6rjan av s\u00e4songen 2012/13 fick real madrid revansch mot barcelona i cupfinalen, som slutade totalt 4\u20134, men avgjordes av bortam\u00e5lsregeln, och real madrid vann senare \u00e4ven copa del rey-semifinalen mot barcelona, men titeln gick d\u00e4refter till atletico madrid. f\u00f6r tredje \u00e5ret i rad \u00e5kte real madrid ut i semifinal av champions league. mourinho meddelade att han skulle l\u00e4mna klubben efter s\u00e4songens slut.\ntill s\u00e4songen 2013/14 anst\u00e4lldes italienaren carlo ancelotti som tr\u00e4nare, varefter klubben bland andra v\u00e4rvade gareth bale f\u00f6r motsvarande en miljard kronor, vilket slog cristiano ronaldos tidigare transferrekord. kak\u00e1, mesut \u00f6zil, raul albiol, gonzalo higuain och jose callejon s\u00e5ldes till andra klubbar. efter f\u00f6rlust i f\u00f6rsta el cl\u00e1sico-m\u00f6tet den 26 oktober lyckades real madrid h\u00e5lla en fyra m\u00e5nader l\u00e5ng svit om att inte f\u00f6rlora n\u00e5gon match. klubben tog sig till champions league-final i lissabon och st\u00e4lldes mot atl\u00e9tico madrid, som real vann efter f\u00f6rl\u00e4ngning, vilket blev klubbens fj\u00e4rde champions league-titel (och dess tionde g\u00e5ng som europam\u00e4stare).\n\nunder s\u00e4songen 2014/15 vann real madrid fyra av sex titlar, d\u00e4ribland klubblags-vm, men varken la liga eller champions league, vilket f\u00f6ljdes av att florentino p\u00e9rez avskedade tr\u00e4naren ancelotti. efter flera \u00e5r l\u00e4mnades klubben av sin meriterade landslagsm\u00e5lvakt iker casillas. klubben vann sedan champions league 2016, 2017 och 2018. ingen klubb hade tidigare vunnit champions league tv\u00e5 \u00e5r i rad. la liga tog man hem 2016/17 f\u00f6r f\u00f6rsta g\u00e5ngen p\u00e5 fem \u00e5r (33:e titeln). real vann \u00e4ven klubblags-vm 2016, 2017 samt 2018.\n\n\n== meriter ==\nreal madrid \u00e4r den mest framg\u00e5ngsrika fotbollsklubben n\u00e5gonsin, framr\u00f6stad till \"\u00e5rhundradets b\u00e4sta klubb\" av fifa. tyngst v\u00e4ger reals 14 titlar i europacupen/champions league, v\u00e4rldens st\u00f6rsta turnering f\u00f6r klubblag. italienska milan \u00e4r n\u00e4st b\u00e4st med sju segrar. totalt har real madrid varit i final 16 g\u00e5nger, \u00e4ven det rekord. real madrid har vunnit la liga hela 35 g\u00e5nger (rekord) och spanska cupen 20 g\u00e5nger. dessutom har klubben vunnit uefacupen tv\u00e5 g\u00e5nger. 1960 blev man f\u00f6r f\u00f6rsta g\u00e5ngen klubbv\u00e4rldsm\u00e4stare och \u00e4r b\u00e4st med sammanlagt sex titlar.\n\n\n== statistik och rekord ==\nra\u00fal \u00e4r den spelare som spelat flest matcher f\u00f6r real madrid \u2013 741 a-lagsmatcher mellan 1994 och 2010. m\u00e5lvakten iker casillas kommer p\u00e5 andra plats med 725 spelade matcher. \ncristiano ronaldo \u00e4r real madrids b\u00e4sta m\u00e5lg\u00f6rare genom tiderna med \u00f6ver 450 m\u00e5l. andra spelare som gjort \u00f6ver 200 m\u00e5l f\u00f6r real madrid \u00e4r karim benzema (341), ra\u00fal (323), alfredo di st\u00e9fano (308), carlos santillana (290), ferenc pusk\u00e1s (242) och hugo s\u00e1nchez (208). cristiano ronaldo innehar rekordet f\u00f6r flest gjorda ligam\u00e5l p\u00e5 en s\u00e4song (48 s\u00e4songen 2014/15). di st\u00e9fano var i flera \u00e5rtionden den som gjort flest m\u00e5l f\u00f6r klubben i europacupen (49 m\u00e5l p\u00e5 58 matcher). ra\u00fal slog detta rekord 2005, men numera \u00e4r det cristiano ronaldo som \u00e4r rekordinnehavare med 105 m\u00e5l i champions league (t.o.m. 2017/18). det snabbast gjorda m\u00e5let i klubbens historia (efter tolv sekunder) gjordes av chilenaren iv\u00e1n zamorano den 3 september 1994 i en ligamatch mot sevilla.real madrid har vunnit champions league 14 g\u00e5nger, vilket \u00e4r rekord. cristiano ronaldo \u00e4r alla tiders b\u00e4sta m\u00e5lg\u00f6rare i champions league, med 120 m\u00e5l i huvudturneringen (105 f\u00f6r real madrid). mellan 1956 och 1970 deltog real madrid i 15 europacuper i f\u00f6ljd, vilket \u00e4ven det \u00e4r rekord.\n\n\n== ekonomi ==\nunder 1900-talet byggdes en stor skuld upp under klubbpresidenterna ram\u00f3n mendoza och lorenzo sanz. 2000 var real madrid den mest skuldtyngda fotbollsklubben i v\u00e4rlden med skulder p\u00e5 270 miljoner euro (d\u00e5 drygt 2,5 miljarder kronor). 2001 s\u00e5lde klubben emellertid sin tr\u00e4ningsanl\u00e4ggning till madrids kommun f\u00f6r motsvarande cirka fyra miljarder kronor, d\u00e4r v\u00e4rdet i praktiken blev sett som ett rent bidrag. detta innebar att klubben direkt kunde betala av alla skulder, och hade en stor summa kvar till spelark\u00f6p. efter det steg int\u00e4kterna snabbt och s\u00e4songen 2004/05 \u00f6vertog klubben positionen fr\u00e5n manchester united som (m\u00e4tt efter oms\u00e4ttning) den rikaste fotbollsklubben i v\u00e4rlden, en position som klubben beh\u00e5llit sedan dess, och 2007 n\u00e5dde oms\u00e4ttningen ny rekordniv\u00e5 p\u00e5 351 miljoner euro (cirka 3,7 miljarder kronor). vidare omsatte real madrid omkring 480 miljoner euro (n\u00e4rmare 4,4 miljarder kronor) i int\u00e4kter s\u00e4songen 2010/11.f\u00f6r att ytterligare st\u00e4rka sin position som v\u00e4rldens st\u00f6rsta och rikaste klubb meddelade klubbpresidenten florentino p\u00e9rez v\u00e5ren 2012 att real madrid som f\u00f6rsta klubblaget i v\u00e4rlden t\u00e4nkt \u00f6ppna en egen n\u00f6jespark \u2013 real madrid resort island, en kombination av n\u00f6jespark, resortanl\u00e4ggning och fotbollsmuseum i f\u00f6renade arabemiraten. kostnaden f\u00f6r hela projektet ber\u00e4knades till en miljard dollar, med st\u00f6rsta finansiell del av investerare fr\u00e5n mellan\u00f6stern. 2013 v\u00e4rderade aff\u00e4rstidningen forbes real madrid till 3,3 miljarder dollar, h\u00f6gst av alla klubbar i v\u00e4rlden med en oms\u00e4ttning p\u00e5 650 miljoner dollar s\u00e4songen 2011/12.real madrid har ett rykte om att n\u00e4stan alltid lyckas v\u00e4rva de spelare som klubben absolut vill ha. xavier sala i mart\u00edn, som var ekonomiansvarig i rivalklubben barcelona, fr\u00e5gade sig tidigt hur real madrid \u2013 med skulder p\u00e5 cirka sex miljarder kronor \u2013 kunde k\u00f6pa spelare f\u00f6r dessa rekordbelopp. enligt tidningen el mundo tog real madrid tv\u00e5 l\u00e5n p\u00e5 sammanlagt 153 miljoner euro (motsvarande 1,6 miljarder kronor) f\u00f6r att ha r\u00e5d med sina stj\u00e4rnf\u00f6rv\u00e4rv.\n\n\n== rivalitet med fc barcelona ==\nmatcherna som spelas mellan de b\u00e5da lagen varje \u00e5r kallas el cl\u00e1sico och v\u00e4cker stor uppst\u00e5ndelse s\u00e5v\u00e4l inom media som bland fans. real madrid har genom \u00e5ren anklagats f\u00f6r att vara gynnade av den spanska regeringen eller det spanska fotbollsf\u00f6rbundet, anklagelser som klubben alltid har avvisat. rivaliteten med barcelona grundar sig p\u00e5 vad en del betraktar som politiska sp\u00e4nningar mellan kastilianer och katalaner \u2013 real madrid \u00e4r huvudstadsklubben och symbolen f\u00f6r den spanska staten, medan barcelona varit motsatsen med dess starka katalanska identitet. under senare \u00e5r har mots\u00e4ttningarna mellan de tv\u00e5 storklubbarna tonats ned, b\u00e5de i klubbarnas ledning och mellan spelarna. rivaliteten fansen emellan \u00e4r emellertid fortfarande intensiv och bland dem anses det i princip vara f\u00f6rr\u00e4deri att byta klubb till \u00e4rkerivalen. en av de spelare som tydligast f\u00e5tt erfara detta \u00e4r lu\u00eds figo, som, efter att ha g\u00e5tt till real madrid fr\u00e5n barcelona f\u00f6r motsvarande drygt 500 miljoner kronor 2000, m\u00f6ttes av konstanta burop och inkastade f\u00f6rem\u00e5l n\u00e4r real spelade mot barcelona p\u00e5 camp nou. kulmen kom i november 2002 n\u00e4r barcelona-fans kastade in ett grishuvud mot honom.\n\n\n== spelare ==\n\n\n=== spelartrupp ===\nspanska klubbar \u00e4r begr\u00e4nsade till att ha tre spelare utan eu-medborgarskap. f\u00f6ljande lista inneh\u00e5ller endast spelarens huvudsakliga nationalitet; flera icke-europeiska spelare i laget har dubbelt medborgarskap i ett eu-land. spelare fr\u00e5n avs-l\u00e4nderna \u2013 de l\u00e4nder i afrika, v\u00e4stindien och stillahavsomr\u00e5det som undertecknat cotonouavtalet \u2013 r\u00e4knas inte p\u00e5 samma s\u00e4tt.\n\n\n=== utl\u00e5nade spelare ===\n\n\n=== ber\u00f6mda (landslagsklassificerade) spelare som spelat/spelar i klubben ===\nse \u00e4ven kategori:spelare i real madrid.\n\n\n== referenser ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r real madrid.\nofficiell webbplats"