"bia\u0142oru\u015b, republika bia\u0142orusi (bia\u0142. \u0431\u0435\u043b\u0430\u0440\u0443\u0441\u044c, \u0440\u044d\u0441\u043f\u0443\u0431\u043b\u0456\u043a\u0430 \u0431\u0435\u043b\u0430\u0440\u0443\u0441\u044c, bielarus\u2019, respublika bielarus; ros. \u0431\u0435\u043b\u043e\u0440\u0443\u0441\u0441\u0438\u044f lub \u0431\u0435\u043b\u0430\u0440\u0443\u0441\u044c, \u0440\u0435\u0441\u043f\u0443\u0431\u043b\u0438\u043a\u0430 \u0431\u0435\u043b\u0430\u0440\u0443\u0441\u044c) \u2013 pa\u0144stwo w europie wschodniej. graniczy z polsk\u0105 (ze strony zachodniej), litw\u0105, \u0142otw\u0105 (na p\u00f3\u0142nocy), rosj\u0105 (na wschodzie) i ukrain\u0105 (na po\u0142udniu). w odr\u00f3\u017cnieniu od swoich s\u0105siad\u00f3w nie ma dost\u0119pu do morza. jest najwi\u0119kszym pod wzgl\u0119dem powierzchni pa\u0144stwem \u015br\u00f3dl\u0105dowym w europie.\n\nbia\u0142oruska srr by\u0142a cz\u0142onkiem za\u0142o\u017cycielem onz i cz\u0142onkiem 8 organizacji wyspecjalizowanych onz; obok rosyjskiej fsrr i ukrai\u0144skiej srr by\u0142a jedn\u0105 z trzech republik radzieckich b\u0119d\u0105cych podmiotem prawa mi\u0119dzynarodowego. w 1991 bia\u0142oru\u015b og\u0142osi\u0142a niepodleg\u0142o\u015b\u0107. jest cz\u0142onkiem organizacji regionalnych i subregionalnych, tj. wnp, eawg, zbir i obwe.\n\n\n== historia ==\nw ix wieku powsta\u0142y ksi\u0119stwa wschodnios\u0142owia\u0144skie m.in. ksi\u0119stwo po\u0142ockie, turowskie, pi\u0144skie i smole\u0144skie. w x wieku rozpocz\u0119\u0142a si\u0119 chrystianizacja s\u0142owian wschodnich, zako\u0144czona w xv\u2013xvi wieku. ludno\u015b\u0107 wschodnios\u0142owia\u0144ska m\u00f3wi\u0105ca j\u0119zykiem ruskim stanowi\u0142a wi\u0119kszo\u015b\u0107 w wielkim ksi\u0119stwie litewskim. na pa\u0144stwo ksi\u0119cia witolda sk\u0142ada\u0142a si\u0119 ru\u015b bia\u0142a i czarna, jak r\u00f3wnie\u017c cz\u0119\u015bciowo zaleska. j\u0119zyk ruski by\u0142 w okresie panowania giedyminowicz\u00f3w j\u0119zykiem pa\u0144stwowym, zanim wyparty zosta\u0142 przez j\u0119zyk polski (oficjalnie w 1696 roku).\nw roku 1579 w wyniku unii lubelskiej, po\u0142udniowe ziemie podleg\u0142e litwinom (ziemie ukrainne) przesz\u0142y pod panowanie korony kr\u00f3lestwa polskiego. w ten spos\u00f3b ukszta\u0142towa\u0142o si\u0119 terytorium wielkiego ksi\u0119stwa litewskiego, kt\u00f3re przetrwa\u0142o do rozbior\u00f3w, a kt\u00f3re obejmowa\u0142o wsp\u00f3\u0142czesn\u0105 bia\u0142oru\u015b i litw\u0119. w tym okresie ukszta\u0142towa\u0142a si\u0119 r\u00f3wnie\u017c odr\u0119bno\u015b\u0107 etniczna bia\u0142orusin\u00f3w i ukrai\u0144c\u00f3w oraz to\u017csamo\u015b\u0107 litwin\u00f3w w znaczeniu historycznym.\nw konsekwencji rozbior\u00f3w rzeczypospolitej (lata 1793\u20131795) tereny na kt\u00f3rych istnieje wsp\u00f3\u0142czesne pa\u0144stwo bia\u0142oru\u015b przesz\u0142y pod w\u0142adanie rosji. t\u0142umiono w\u00f3wczas wszelkie oznaki niezale\u017cno\u015bci rusin\u00f3w \u2013 zaczynaj\u0105c od j\u0119zyka, poprzez likwidacj\u0119 unii brzeskiej na terenach wcielonych do cesarstwa a\u017c po odbieranie maj\u0105tk\u00f3w szlachcie ruskiej.\nrusini wzi\u0119li udzia\u0142 w polskich powstaniach: listopadowym i styczniowym. g\u0142\u00f3wni dzia\u0142acze polityczni tacy jak konstanty kalinowski i zygmunt sierakowski opowiadali si\u0119 za wskrzeszeniem unii polsko-litewskiej. za dzia\u0142alno\u015b\u0107 patriotyczn\u0105 spotyka\u0142y ich represje ze strony car\u00f3w (m.in. zygmunt sierakowski zosta\u0142 powieszony w 1863, a konstanty kalinowski w 1864).\nkoniec xix wieku i pocz\u0105tek xx to okres, w kt\u00f3rym kszta\u0142tuje si\u0119 elita kulturalna i polityczna rozpowszechniaj\u0105ca ide\u0119 narodu bia\u0142oruskiego. w roku 1902 wac\u0142aw iwanowski powo\u0142uje bia\u0142orusk\u0105 parti\u0119 rewolucyjn\u0105, a rok p\u00f3\u017aniej bracia iwan i anton \u0142uckiewiczowie powo\u0142uj\u0105 bia\u0142orusk\u0105 rewolucyjn\u0105 hromad\u0119. pierwsza legalna gazeta bia\u0142oruska pod nazw\u0105 nasza dola wychodzi 1 wrze\u015bnia 1906 i jest nieoficjalnym pismem bsh.\n25 marca 1918 bia\u0142oru\u015b po raz pierwszy w historii (na kr\u00f3tko) og\u0142osi\u0142a niezale\u017cno\u015b\u0107 \u2013 na cz\u0119\u015bci terytorium bia\u0142orusi okupowanym w\u00f3wczas przez niemcy og\u0142oszono pa\u0144stwo bia\u0142oruskie pod nazw\u0105 bia\u0142oruska republika ludowa, kt\u00f3re zako\u0144czy\u0142o swoje istnienie po wycofaniu si\u0119 armii niemieckiej i proklamowaniu bia\u0142oruskiej socjalistycznej republiki radzieckiej w styczniu 1919 roku. miesi\u0105c p\u00f3\u017aniej, 27 lutego 1919 powo\u0142ana zosta\u0142a sowiecka litewsko-bia\u0142oruska republika rad, kt\u00f3ra upad\u0142a 1 wrze\u015bnia 1919 roku.\n23 lutego 1920 w rydze przedstawiciele polski oraz rz\u0105du na emigracji bia\u0142oruskiej republiki ludowej podpisali umow\u0119 o charakterze konwencji wojskowej m\u00f3wi\u0105cej o wsp\u00f3lnej walce z bolszewikami wojska polskiego i bia\u0142oruskiej armii narodowej (kt\u00f3r\u0105 dowodzi\u0142 gen. stanis\u0142aw bu\u0142ak-ba\u0142achowicz). 18 marca 1921 na mocy pokoju ryskiego tereny obecnej bia\u0142orusi podzielone zosta\u0142y mi\u0119dzy polsk\u0119 a rosj\u0119 radzieck\u0105. g\u0142\u00f3wnym o\u015brodkiem kulturalnym inteligencji bia\u0142oruskiej sta\u0142o si\u0119 wilno oraz w niewielkim stopniu bia\u0142ystok.\npo sowieckiej stronie kordonu dokonano reaktywacji bia\u0142oruskiej republiki radzieckiej (bsrr) pocz\u0105tkowo ograniczon\u0105 terytorialnie do mi\u0144ska i okolic. w 1924 i 1926 przeniesiono spod jurysdykcji rosyjskiej fsrr do bia\u0142oruskiej srr: po\u0142ock, witebsk, homel i mohylew.\nw wyniku agresji radzieckiej na polsk\u0119 17 wrze\u015bnia 1939 do bia\u0142oruskiej srr przy\u0142\u0105czono wschodni\u0105 cz\u0119\u015b\u0107 mazowsza, cz\u0119\u015b\u0107 podlasia, polesia i grodno. w latach 1941\u20131944 bia\u0142oru\u015b by\u0142a okupowana przez wojska niemieckie. w okresie ii wojny \u015bwiatowej kilka milion\u00f3w bia\u0142orusin\u00f3w walczy\u0142o w armii czerwonej (w tym ok. 400 tys. \u2013 w partyzantce); pr\u00f3by tworzenia struktur pa\u0144stwowych pod patronatem niemieckim nie znalaz\u0142y szerszego poparcia. niemcy wymordowali bardzo licznych na bia\u0142orusi \u017cyd\u00f3w, a tak\u017ce co najmniej 750 tys. bia\u0142oruskiej ludno\u015bci cywilnej. po zako\u0144czeniu wojny znaczna cz\u0119\u015b\u0107 polak\u00f3w zosta\u0142a wysiedlona w nowe granice polski. \u0142\u0105czne straty wojenne bia\u0142orusi nale\u017c\u0105 do najwi\u0119kszych w europie: 2,5 mln zabitych i zamordowanych (ok. 28% ludno\u015bci); kraj poni\u00f3s\u0142 tak\u017ce du\u017ce straty w maj\u0105tku narodowym. w 1945 ziemia bia\u0142ostocka powr\u00f3ci\u0142a do polski na mocy porozumienia z zsrr.\n\nzmiany terytorialne bsrr\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nw celu zr\u00f3wnowa\u017cenia si\u0142 pomi\u0119dzy pa\u0144stwami zachodnimi a blokiem wschodnim w onz bia\u0142oruska srr sta\u0142a si\u0119 pe\u0142noprawnym cz\u0142onkiem onz, obok rosyjskiej fsrr i ukrai\u0144skiej srr. sytuacja ta wynika\u0142a z faktu przyznania cz\u0142onkostwa w onz dominiom brytyjskim.\n26 kwietnia 1986 w ukrai\u0144skiej elektrowni atomowej w czarnobylu dosz\u0142o do jednej z najwi\u0119kszych na \u015bwiecie katastrof atomowych, w wyniku kt\u00f3rej zosta\u0142 powa\u017cnie ska\u017cony fragment bia\u0142orusi.\ndeklaracja suwerenno\u015bci zosta\u0142a uchwalona przez rad\u0119 najwy\u017csz\u0105 27 lipca 1990 roku. 8 grudnia 1991 zawarto uk\u0142ad bia\u0142owieski, kt\u00f3ry g\u0142osi\u0142, \u017ce zsrr jako podmiot prawa mi\u0119dzynarodowego i byt geopolityczny przesta\u0142 istnie\u0107, a na jego miejsce ju\u017c suwerenne kraje powo\u0142uj\u0105 wsp\u00f3lnot\u0119 niepodleg\u0142ych pa\u0144stw. uk\u0142ad podpisali ze strony bia\u0142orusi \u2013 stanis\u0142au szuszkiewicz, rosji \u2013 borys jelcyn i ukrainy \u2013 leonid krawczuk.\nsystem polityczny bia\u0142orusi po 1994 przerodzi\u0142 si\u0119 w republik\u0119 prezydenck\u0105, z wyra\u017anymi cechami pa\u0144stwa autorytarnego. prezydentem niezmiennie pozostaje alaksandr \u0142ukaszenka, kt\u00f3ry oskar\u017cany jest przez wielu obywateli i spo\u0142eczno\u015b\u0107 mi\u0119dzynarodow\u0105 o \u0142amanie praw cz\u0142owieka. przez lata adwokatem bia\u0142oruskich interes\u00f3w na arenie mi\u0119dzynarodowej pozostawa\u0142a rosja, jednak po 2000 roku stosunki bia\u0142orusko-rosyjskie wesz\u0142y w faz\u0119 regularnych napi\u0119\u0107 i konflikt\u00f3w, zw\u0142aszcza na gruncie dostaw rosyjskich no\u015bnik\u00f3w energii.\n\n\n=== terytorium ===\npierwsze wzmianki o ziemiach okre\u015blanych jako bia\u0142a ru\u015b pojawi\u0142y si\u0119 w \u015bredniowieczu, lecz nazw\u0119 t\u0119, w odniesieniu do terytorium, stosowano niekonsekwentnie. jan z czarnkowa okre\u015bli\u0142 tym mianem ksi\u0119stwo po\u0142ockie i takie same okre\u015blenia pojawiaj\u0105 si\u0119 w p\u00f3\u017aniejszych kronikach krzy\u017cackich. w rzeczypospolitej w xvi wieku t\u0105 nazw\u0105 okre\u015blano ziemie utracone na rzecz moskwy w wojnie w latach 1558\u20131570 (po\u0142ock z zamkiem turowla, cz\u0119\u015b\u0107 ziemi witebskiej z zamkami ozierzyszcze i u\u015bwiat), a od pocz\u0105tku xvii w. tak\u017ce wschodnie wojew\u00f3dztwa wielkiego ksi\u0119stwa litewskiego. wed\u0142ug leksykonu geograficznego hilariona karpi\u0144skiego z 1766 roku, bia\u0142oru\u015b pod wzgl\u0119dem geograficznym obejmowa\u0142a wojew\u00f3dztwo m\u015bcis\u0142awskie, smole\u0144skie i po\u0142ockie. w 1860 roku w encyklopedii powszechnej orgelbranda pod poj\u0119ciem bia\u0142oru\u015b wzmiankowano 5 wojew\u00f3dztw i rzeczypospolitej. opr\u00f3cz wymienionych wcze\u015bniej, by\u0142y to tak\u017ce wojew\u00f3dztwo witebskie oraz mi\u0144skie (bez powiatu rzeczyckiego i mozyrskiego). od pocz\u0105tku xx wieku terminem \u201ebia\u0142oru\u015b\u201d zacz\u0119to okre\u015bla\u0107 tak\u017ce, po\u0142o\u017cone na zach\u00f3d, tereny czarnej rusi, grodzie\u0144szczyzny oraz polesia.\n\n\n=== symbole historyczne z lat 1918\u20131995 ===\nilustracje poni\u017cej przedstawiaj\u0105 historyczne symbole bia\u0142orusi. god\u0142o bia\u0142oruskiej srr zawiera\u0142o typowe elementy zawarte w god\u0142ach republik radzieckich: w centralnym miejscu umieszczony by\u0142 sierp i m\u0142ot \u2013 symbol sojuszu robotniczo-ch\u0142opskiego oraz najwa\u017cniejszy element god\u0142a zwi\u0105zku radzieckiego, a tak\u017ce wschodz\u0105ce s\u0142o\u0144ce \u2013 maj\u0105ce wyra\u017ca\u0107 \u015bwit, pocz\u0105tek nowej ery w \u017cyciu kraju. wcze\u015bniej (1927\u20131950) u\u017cywano gode\u0142, kt\u00f3rych wygl\u0105d by\u0142 zbli\u017cony, ale z kilkoma r\u00f3\u017cnicami, m.in.: napis \u201eproletariusze wszystkich kraj\u00f3w, \u0142\u0105czcie si\u0119!\u201d umieszczony by\u0142 w czterech wersjach j\u0119zykowych: poza j\u0119zykiem bia\u0142oruskim i rosyjskim, tak\u017ce w jidysz oraz po polsku. na godle i fladze bia\u0142oruskiej srr opieraj\u0105 si\u0119 obecnie obowi\u0105zuj\u0105ce symbole kraju.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nbia\u0142o-czerwono-bia\u0142a flaga oraz herb pogo\u0144 (bia\u0142. \u043f\u0430\u0433\u043e\u043d\u044f) u\u017cywane by\u0142y przez bia\u0142orusk\u0105 republik\u0119 ludow\u0105 (1918\u20131919) oraz od momentu uzyskania niepodleg\u0142o\u015bci w 1991 do referendum w sprawie symboli narodowych w 1995. herb nawi\u0105zuje do historycznej pogoni wielkiego ksi\u0119stwa litewskiego, kt\u00f3re obejmowa\u0142o swoim terytorium m.in. dzisiejsz\u0105 bia\u0142oru\u015b. st\u0105d podobie\u0144stwo do pogoni \u2013 herbu litwy (lit. vytis).\n\n\n== geografia ==\nbia\u0142oru\u015b graniczy od zachodu z polsk\u0105, od p\u00f3\u0142nocy z litw\u0105 i \u0142otw\u0105, od wschodu z rosj\u0105 i od po\u0142udnia z ukrain\u0105. nie ma dost\u0119pu do morza.\n\nca\u0142kowita granica l\u0105dowa: 2986 km\nd\u0142ugo\u015b\u0107 granic z s\u0105siaduj\u0105cymi pa\u0144stwami: \u0142otwa 143 km, litwa 462 km, polska 418 km, rosja 990 km, ukraina 975 km\nnajwy\u017cszy punkt: g\u00f3ra dzier\u017cy\u0144ska (\u015bwi\u0119ta g\u00f3ra) 346 m n.p.m.\nnajni\u017cszy punkt: niemen 90 m n.p.m.najwi\u0119ksze miasta: mi\u0144sk (stolica) \u2013 ponad 1,9 mln mieszka\u0144c\u00f3w, homel, grodno, witebsk, mohylew, bobrujsk, brze\u015b\u0107 nad bugiem, baranowicze, borys\u00f3w, pi\u0144sk, orsza, nowopo\u0142ock, mozyrz, lida, mo\u0142odeczno.\nna bia\u0142orusi kryteria przyznania statusu miasta precyzuje zarz\u0105dzenie z 5 maja 1998 r. (\u0437\u0430\u043a\u043e\u043d \u0440\u0435\u0441\u043f\u0443\u0431\u043b\u0438\u043a\u0438 \u0431\u0435\u043b\u0430\u0440\u0443\u0441\u044c \u043e\u0442 5 \u043c\u0430\u044f 1998 \u0433. \u2116154-\u0437 \u00ab\u043e\u0431 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u043e-\u0442\u0435\u0440\u0440\u0438\u0442\u043e\u0440\u0438\u0430\u043b\u044c\u043d\u043e\u043c \u0434\u0435\u043b\u0435\u043d\u0438\u0438 \u0438 \u043f\u043e\u0440\u044f\u0434\u043a\u0435 \u0440\u0435\u0448\u0435\u043d\u0438\u044f \u0432\u043e\u043f\u0440\u043e\u0441\u043e\u0432 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u043e-\u0442\u0435\u0440\u0440\u0438\u0442\u043e\u0440\u0438\u0430\u043b\u044c\u043d\u043e\u0433\u043e \u0443\u0441\u0442\u0440\u043e\u0439\u0441\u0442\u0432\u0430 \u0440\u0435\u0441\u043f\u0443\u0431\u043b\u0438\u043a\u0438 \u0431\u0435\u043b\u0430\u0440\u0443\u0441\u044c\u00bb). miasta podzielone s\u0105 na kategorie:\n\nstolica \u2013 mi\u0144sk\nmiasta na prawach obwodu (\u0433\u043e\u0440\u043e\u0434\u0430 \u043e\u0431\u043b\u0430\u0441\u0442\u043d\u043e\u0433\u043e \u043f\u043e\u0434\u0447\u0438\u043d\u0435\u043d\u0438\u044f)\nmiasta na prawach rejonu (\u0433\u043e\u0440\u043e\u0434\u0430 \u0440\u0430\u0439\u043e\u043d\u043d\u043e\u0433\u043e \u043f\u043e\u0434\u0447\u0438\u043d\u0435\u043d\u0438\u044f).w 2008 status miasta mia\u0142o 112 miejscowo\u015bci.\nna podstawie zarz\u0105dzenia republiki bia\u0142orusi z 5 maja 1998 (\u0437\u0430\u043a\u043e\u043d \u0440\u0435\u0441\u043f\u0443\u0431\u043b\u0438\u043a\u0438 \u0431\u0435\u043b\u0430\u0440\u0443\u0441\u044c \u043e\u0442 5 \u043c\u0430\u044f 1998 \u0433. \u2116154-\u0437 \u00ab\u043e\u0431 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u043e-\u0442\u0435\u0440\u0440\u0438\u0442\u043e\u0440\u0438\u0430\u043b\u044c\u043d\u043e\u043c \u0434\u0435\u043b\u0435\u043d\u0438\u0438 \u0438 \u043f\u043e\u0440\u044f\u0434\u043a\u0435 \u0440\u0435\u0448\u0435\u043d\u0438\u044f \u0432\u043e\u043f\u0440\u043e\u0441\u043e\u0432 \u0430\u0434\u043c\u0438\u043d\u0438\u0441\u0442\u0440\u0430\u0442\u0438\u0432\u043d\u043e-\u0442\u0435\u0440\u0440\u0438\u0442\u043e\u0440\u0438\u0430\u043b\u044c\u043d\u043e\u0433\u043e \u0443\u0441\u0442\u0440\u043e\u0439\u0441\u0442\u0432\u0430 \u0440\u0435\u0441\u043f\u0443\u0431\u043b\u0438\u043a\u0438 \u0431\u0435\u043b\u0430\u0440\u0443\u0441\u044c\u00bb) na bia\u0142orusi do kategorii osiedli typu miejskiego zalicza si\u0119:\n\nosiedla miejskie (\u0433\u043e\u0440\u043e\u0434\u0441\u043a\u0438\u0435 \u043f\u043e\u0441\u0451\u043b\u043a\u0438) \u2013 powy\u017cej 2000 mieszka\u0144c\u00f3w, z dzia\u0142alno\u015bci\u0105 przemys\u0142ow\u0105 i komunaln\u0105, udogodnieniami kulturalno-socjalnymi, dzia\u0142alno\u015bci\u0105 handlow\u0105, obs\u0142ug\u0105 mieszka\u0144c\u00f3w;\nosiedla wypoczynkowe (\u043a\u0443\u0440\u043e\u0440\u0442\u043d\u044b\u0435 \u043f\u043e\u0441\u0451\u043b\u043a\u0438, nazywane te\u017c osiedlami kurortowymi) \u2013 nie mniej ni\u017c 2000 mieszka\u0144c\u00f3w, na terenie kt\u00f3rych znajduj\u0105 si\u0119 sanatoria, domy wypoczynkowe, pensjonaty, udogodnienia kulturalno-socjalne, dzia\u0142alno\u015b\u0107 handlowa, obs\u0142uga mieszka\u0144c\u00f3w;\nosiedla robocze (\u0440\u0430\u0431\u043e\u0447\u0438\u0435 \u043f\u043e\u0441\u0451\u043b\u043a\u0438, nazywane te\u017c osiedlami fabrycznymi) \u2013 nie mniej ni\u017c 500 mieszka\u0144c\u00f3w, po\u0142o\u017cone w obszarach dzia\u0142alno\u015bci przemys\u0142owej, elektrowniach, budowach, stacjach kolejowych i innych.na dzie\u0144 1 lutego 2008 status ten ma:\n\n87 osiedli miejskich\n7 osiedli roboczych\n1 osiedle wypoczynkowe.\n\n\n== demografia ==\nbia\u0142oru\u015b ma dwa oficjalne j\u0119zyki urz\u0119dowe \u2013 bia\u0142oruski i rosyjski. wed\u0142ug spis\u00f3w z 2009 i 2019 roku tak bia\u0142orusini, jak i mniejszo\u015bci narodowe w domu m\u00f3wi\u0105 najcz\u0119\u015bciej po rosyjsku. w 2009 z 9,5 mln populacji bia\u0142orusi tylko 2,2 mln m\u00f3wi w domu po bia\u0142orusku, natomiast po rosyjsku trzy razy wi\u0119cej \u2013 6,7 mln. w 2019 liczba pos\u0142uguj\u0105cych si\u0119 w domu j\u0119zykiem bia\u0142oruskim wzros\u0142a do 2,4 mln (przy jednoczesnym spadku populacji do 9,4 mln). polacy wed\u0142ug statystyk oficjalnych s\u0105 grup\u0105 etniczn\u0105 na bia\u0142orusi z najwy\u017cszym odsetkiem (46,0%) m\u00f3wi\u0105cych w domu po bia\u0142orusku.\n\nwed\u0142ug statystyk p\u00f3\u017aniejszych, z roku 2009, po polsku m\u00f3wi\u0142o w domu niespe\u0142na oko\u0142o 3,8 tys. spo\u015br\u00f3d 294 tys. polak\u00f3w. wed\u0142ug spisu z roku 2019 liczba ta spad\u0142a do 3 590 spo\u015br\u00f3d 287 693 polak\u00f3w.\nbia\u0142oru\u015b ma g\u0119sto\u015b\u0107 zaludnienia ok. 50 os\u00f3b na kilometr kwadratowy (127 mil na ha); 77.6% ca\u0142kowitej populacji jest skoncentrowane na obszarach miejskich. w mi\u0144sku, stolicy kraju i najwi\u0119kszym mie\u015bcie, mieszka 2 020,6 tys. os\u00f3b. w homlu mieszka 510,3 tys. os\u00f3b, a samo miasto jest drugim co do wielko\u015bci na bia\u0142orusi. inne du\u017ce miasta to witebsk (364,8 tys.), mohylew (357,1 tys.), grodno (356,9 tys.) i brze\u015b\u0107 (339,7 tys.).\npodobnie jak w wielu innych krajach europejskich, bia\u0142oru\u015b ma negatywny wska\u017anik wzrostu liczby ludno\u015bci i ujemny przyrost naturalny. w 2007 r. 69,7% populacji by\u0142o w wieku od 14 do 64; 16% by\u0142o poni\u017cej 14, 14,6% populacji jest w wieku 65 lat lub wi\u0119cej, \u015brednia wieku to 37.\n\n\n=== miasta ===\nnajludniejsze miasta bia\u0142orusi (powy\u017cej 100 tysi\u0119cy mieszka\u0144c\u00f3w w 2020):\n\n\n=== mniejszo\u015b\u0107 polska ===\nwed\u0142ug oficjalnych statystyk liczba polak\u00f3w na bia\u0142orusi szybko si\u0119 zmniejsza: spis narodowy z 1989 roku naliczy\u0142 418 tys. polak\u00f3w, spis z 1999 roku \u2013 396 tys., spis z 2009 roku 295 tys., spis z 2019 roku 288 tys.mniejszo\u015b\u0107 polska w poszczeg\u00f3lnych obwodach wed\u0142ug spisu z 2019:\n\nmiasto mi\u0144sk \u2013 19 397 (0,96%)\nbrzeski \u2013 14 893 (1,10%)\nwitebski \u2013 9 806 (0,86%)\nhomelski \u2013 2 572 (0,19%)\ngrodzie\u0144ski \u2013 223 119 (21,73%)\nmi\u0144ski \u2013 15 785 (1,07%)\nmohylewski \u2013 2 121 (0,21%)g\u0142\u00f3wnym skupiskiem polak\u00f3w na bia\u0142orusi jest obw\u00f3d grodzie\u0144ski, w kt\u00f3rym mieszka 78% bia\u0142oruskich polak\u00f3w. wielu polak\u00f3w mieszka w suwalszczy\u017anie sopo\u0107ki\u0144skiej.\n\n\n=== religie i wyznania ===\n\n\n==== 2010 ====\nstruktura religijna kraju w 2010 roku wed\u0142ug pew research center wygl\u0105da\u0142a nast\u0119puj\u0105co:\n\nprawos\u0142awie \u2013 61,5%,\nbrak religii \u2013 28,6%,\nkatolicyzm \u2013 8,7%,\nprotestantyzm \u2013 1,0%,\nislam \u2013 0,2%.\n\n\n==== 2012 ====\nstruktura religijna kraju wed\u0142ug bada\u0144 przeprowadzonych przez centrum informacyjno-analityczne przy administracji prezydenta republiki bia\u0142orusi w 2012 roku wskazywa\u0142a, \u017ce przynale\u017cno\u015b\u0107 do religii deklaruje 94,5%, w tym:\n\nprawos\u0142awie \u2013 83%,\nkatolicyzm \u2013 10%,\ninne wyznania \u2013 1,5%,\nbrak przynale\u017cno\u015bci do religii \u2013 5,5%.mimo wysokiego poziomu przynale\u017cno\u015bci wyznaniowej tylko 71,5% badanych wierzy w boga, dalsze 3% wierzy w \u201esi\u0142y nadprzyrodzone\u201d; 18% badanych nie mog\u0142o okre\u015bli\u0107 swojego stosunku do wiary, a 7,5% to niewierz\u0105cy.\nwi\u0119kszo\u015b\u0107 (60,5%) badanych obchodzi niekt\u00f3re \u015bwi\u0119ta religijne (w\u015br\u00f3d prawos\u0142awnych 65%, katolik\u00f3w \u2013 35%), 17% uczestniczy w niekt\u00f3rych obrz\u0119dach i przyst\u0119puje do sakrament\u00f3w (w\u015br\u00f3d prawos\u0142awnych 15%, katolik\u00f3w \u2013 36%), a 13% badanych podziela przekonania swojego wyznania, ale osobi\u015bcie nie bierze udzia\u0142\u00f3w w obrz\u0119dach i nie przyst\u0119puje do sakrament\u00f3w (w\u015br\u00f3d prawos\u0142awnych 13%, katolik\u00f3w \u2013 12%), regularnie bierze udzia\u0142 w nabo\u017ce\u0144stwach 4% (w\u015br\u00f3d prawos\u0142awnych 3%, katolik\u00f3w \u2013 10%), 3% uczestniczy we wszystkich obrz\u0119dach i przyst\u0119puje do sakrament\u00f3w 3% (w\u015br\u00f3d prawos\u0142awnych 3%, katolik\u00f3w \u2013 6%).\n\n\n==== 2020 ====\nstruktura religijna kraju w 2020 roku, wed\u0142ug the association of religion data archives, wskazywa\u0142a:\n\nprawos\u0142awie \u2013 59,8%,\nbrak religii \u2013 21,8%,\nkatolicyzm \u2013 10,6%,\nniestowarzyszeni chrze\u015bcijanie \u2013 4,5%\nprotestantyzm i niezale\u017cne ko\u015bcio\u0142y \u2013 3,1% (g\u0142\u00f3wnie zielono\u015bwi\u0105tkowcy),\nislam \u2013 0,26%,\njudaizm \u2013 0,1%.\n\n\n=== statystyki demograficzne ===\nbia\u0142oru\u015b posiada dodatnie saldo migracji.\n\n\n== polityka ==\nsystem polityczny na bia\u0142orusi jest autorytarny. w\u0142adzy \u0142ukaszenki i jego zwolennik\u00f3w przeciwstawiaj\u0105 si\u0119 organizacje opozycyjne. w\u015br\u00f3d organizacji opozycyjnych najsilniej dzia\u0142aj\u0105 bia\u0142oruski front ludowy oraz kampania spo\u0142eczna m\u00f3w prawd\u0119! inne opozycyjne wobec rz\u0105d\u00f3w \u0142ukaszenki si\u0142y to: karta'97, zjednoczona partia obywatelska, bia\u0142oruska socjaldemokratyczna partia (hramada), bia\u0142oruska socjaldemokratyczna hramada, bia\u0142oruska chrze\u015bcija\u0144ska demokracja, m\u0142ody front, bia\u0142oruska partia lewicy sprawiedliwy \u015bwiat, ruch za wolno\u015b\u0107, konserwatywno-chrze\u015bcija\u0144ska partia \u2013 bnf. organizacje opozycyjne g\u0142\u00f3wnie domagaj\u0105 si\u0119 respektowania praw cz\u0142owieka, wolno\u015bci s\u0142owa oraz mo\u017cliwo\u015bci u\u017cywania w \u017cyciu publicznym j\u0119zyka bia\u0142oruskiego, mimo \u017ce oficjalnie ma by\u0107 u\u017cywany na r\u00f3wni z rosyjskim (art. 17 konstytucji bia\u0142orusi) a te\u017c \u201eka\u017cdy ma prawo u\u017cywania j\u0119zyka ojczystego, wybierania j\u0119zyka komunikacji\u201d (art. 50).\n\n\n=== podzia\u0142 administracyjny ===\n\nbia\u0142oru\u015b w roku 1960, jeszcze za czas\u00f3w bia\u0142oruskiej srr, podzielona zosta\u0142a na jedno miasto wydzielone mi\u0144sk (bia\u0142. \u043c\u0456\u043d\u0441\u043a, minsk lub \u043c\u0435\u043d\u0441\u043a, miensk) oraz obwody (bia\u0142. \u0432\u043e\u0431\u043b\u0430\u0441\u0446\u044c, wob\u0142as\u0107), kt\u00f3re dziel\u0105 si\u0119 rejony (bia\u0142. \u0440\u0430\u0451\u043d, rajon). ten podzia\u0142 administracyjny obowi\u0105zuje do dzi\u015b. aktualnie istnieje jedno miasto wydzielone (mi\u0144sk, kt\u00f3ry jest zarazem stolic\u0105 obwodu mi\u0144skiego i de facto tworzy oddzielny obw\u00f3d) oraz 6 obwod\u00f3w, kt\u00f3re dziel\u0105 si\u0119 na 118 rejon\u00f3w.\n\n obw\u00f3d brzeski\n obw\u00f3d grodzie\u0144ski\n obw\u00f3d homelski\n obw\u00f3d mi\u0144ski\n miasto mi\u0144sk\n obw\u00f3d mohylewski\n obw\u00f3d witebski\n\n\n=== si\u0142y zbrojne ===\nbia\u0142oru\u015b, z racji braku dost\u0119pu do morza, dysponuje dwoma rodzajami si\u0142 zbrojnych: wojskami l\u0105dowymi oraz si\u0142ami powietrznymi. uzbrojenie si\u0142 l\u0105dowych bia\u0142orusi sk\u0142ada\u0142o si\u0119 w 2014 roku z: 1756 czo\u0142g\u00f3w, 2321 opancerzonych pojazd\u00f3w bojowych, 601 dzia\u0142 samobie\u017cnych, 20 wieloprowadnicowych wyrzutni rakietowych oraz 350 zestaw\u00f3w artylerii holowanej. bia\u0142oruskie si\u0142y powietrzne z kolei posiada\u0142y w 2014 roku uzbrojenie w postaci m.in. 38 my\u015bliwc\u00f3w, 36 samolot\u00f3w transportowych, 16 samolot\u00f3w szkolno-bojowych, 56 \u015bmig\u0142owc\u00f3w oraz 20 \u015bmig\u0142owc\u00f3w szturmowych.\nwojska bia\u0142oruskie w 2014 roku liczy\u0142y 62 tys. \u017co\u0142nierzy zawodowych oraz 290 tys. rezerwist\u00f3w. wed\u0142ug rankingu global firepower (2023) bia\u0142oruskie si\u0142y zbrojne stanowi\u0105 60. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 723 mln dolar\u00f3w (usd).\n\n\n== gospodarka ==\nsystem gospodarczy bia\u0142orusi okre\u015blany jest jako socjalizm rynkowy. pod wzgl\u0119dem rozwoju gospodarczego, bia\u0142oru\u015b uwa\u017cana by\u0142a za jedn\u0105 z lepiej rozwini\u0119tych republik radzieckich. po rozpadzie zsrr gospodarka bia\u0142oruska prze\u017cy\u0142a okres silnej recesji. w roku 1996 regres zosta\u0142 powstrzymany i rozpocz\u0105\u0142 si\u0119 wzrost gospodarczy. w latach 2000\u20132003 gospodarka bia\u0142orusi rozwija\u0142a si\u0119 w tempie 4,7\u20136,8% rocznie. g\u0142\u00f3wnym czynnikiem wzrostu pkb bia\u0142orusi by\u0142a stymuluj\u0105ca rozw\u00f3j polityka rz\u0105dowa, wspierana kredytami bankowymi. pomimo wzrostu udokumentowanego przez oficjalne statystyki gospodark\u0119 bia\u0142orusk\u0105 nadal cechuje brak reform rynkowych, bariery biurokratyczne, wysokie koszty \u015bwiadcze\u0144 socjalnych ponoszone przez bia\u0142oruskie przedsi\u0119biorstwa oraz utrzymywanie systemu administracyjno-nakazowego.\ng\u0142\u00f3wnym partnerem handlowym pozostaje rosja, na kt\u00f3r\u0105 przypada 32% eksportu i 66% importu. rozszerzenie unii europejskiej nie przynios\u0142o negatywnych skutk\u00f3w w sferze handlu i wsp\u00f3\u0142pracy gospodarczej bia\u0142orusi z pa\u0144stwami, kt\u00f3re od 1 maja 2004 roku wesz\u0142y w sk\u0142ad tej organizacji. obni\u017cenie si\u0119 eksportu bia\u0142orusi do tych pa\u0144stw by\u0142o m.in. efektem przyj\u0119cia przez nowych cz\u0142onk\u00f3w ue unijnej taryfy celnej i unijnego systemu preferencji. p\u00f3\u017aniej jednak, w 2007 roku, bia\u0142oru\u015b zosta\u0142a z tego systemu wykluczona.\nsektor pa\u0144stwowy wypracowuje 80% pkb. gospodarka oparta jest na rolnictwie i przemy\u015ble i pozostaje w du\u017cej zale\u017cno\u015bci gospodarczej od rosji. doch\u00f3d narodowy wynosi 79,13 mld usd, 7700 usd na 1 mieszka\u0144ca (2005); inflacja: 40,9% (2011). wzrost pkb: 6,4% (2010). stopa bezrobocia: 1% (oficjalne dane 2010). wed\u0142ug portalu karta'97 realne bezrobocie wynios\u0142o 30% (2009). rezerwy walutowe bia\u0142orusi obecnie topniej\u0105 i wynios\u0142y: 5,03 mld usd (2011). zad\u0142u\u017cenie zagraniczne: 8,5 mld usd (2010). struktura zatrudnienia: przemys\u0142 (41,9%), us\u0142ugi (40,2%), rolnictwo (18,9%). handel zagraniczny: eksportuje si\u0119 g\u0142. maszyny (45%), artyku\u0142y konsumpcyjne (17,8%), natomiast importuje si\u0119 maszyny (31,1%), artyku\u0142y konsumpcyjne (13,7%). g\u0142\u00f3wnymi partnerami handlowymi s\u0105 kraje by\u0142ego zsrr. obroty handlowe z zagranic\u0105 \u2013 eksport: 15,9 mld usd (2005) z czego do rosji 5,7 mld $. import: 11,09 mld usd (2003).\nwed\u0142ug raportu oecd na 2003 rok bia\u0142oru\u015b jako jedyny, obok uzbekistanu, kraj by\u0142ego zsrr uzyska\u0142 pkb wi\u0119ksze ni\u017c w 1991 roku, tu\u017c przed rozpadem.\n\n\n=== rolnictwo ===\nziemie uprawne zajmuj\u0105 9,11 mln ha, czyli oko\u0142o 44% powierzchni kraju. uprawia si\u0119 g\u0142\u00f3wnie zbo\u017ca (j\u0119czmie\u0144, \u017cyto, pszenic\u0119, pszen\u017cyto), ziemniaki, buraki cukrowe, warzywa i len, hoduje byd\u0142o, trzod\u0119 chlewn\u0105 i dr\u00f3b. najwi\u0119kszy area\u0142 upraw stanowi\u0105 zbo\u017ca (42,3%) oraz ro\u015bliny pastewne (41,8%), uprawy ziemniak\u00f3w zajmuj\u0105 8,5% obszaru upraw.\nwi\u0119kszo\u015b\u0107 produkcji przypada na gospodarstwa pa\u0144stwowe. z oko\u0142o 2500 pa\u0144stwowych i kolektywnych gospodarstw istniej\u0105cych na pocz\u0105tku lat dziewi\u0119\u0107dziesi\u0105tych w ci\u0105gu ostatnich 15 lat zreorganizowano lub przekszta\u0142cono w r\u00f3\u017cnego rodzaju sp\u00f3\u0142ki i przedsi\u0119biorstwa rolne, zaledwie kilka procent og\u00f3lnej liczby tych podmiot\u00f3w.\nwed\u0142ug bia\u0142oruskiego urz\u0119du statystycznego belstat, na pocz\u0105tku stycznia 2020 r. na bia\u0142orusi dzia\u0142a\u0142o 3265 prywatnych gospodarstw rolnych. w por\u00f3wnaniu do poziomu sprzed dziewi\u0119ciu lat liczba ta wzros\u0142a o jedn\u0105 trzeci\u0105.\nsektor ten obejmowa\u0142 oko\u0142o 213 900 hektar\u00f3w ziemi rolnej w ca\u0142ym kraju, co stanowi 2,5 proc. ca\u0142kowitej powierzchni u\u017cytk\u00f3w rolnych w kraju. w ostatnich latach indywidualni rolnicy odnotowali znacznie wy\u017cszy wzrost produkcji ni\u017c wsp\u00f3lnie zarz\u0105dzane firmy rolnicze. podczas gdy udzia\u0142 indywidualnych rolnik\u00f3w w krajowej produkcji rolnej brutto wyni\u00f3s\u0142 1 proc. w 2010 r., w ubieg\u0142ym roku by\u0142o to 2,7 proc.\nponad 90 proc. wszystkich towar\u00f3w wytwarzanych przez indywidualnych rolnik\u00f3w to warzywa. udzia\u0142 prywatnych gospodarstw w krajowej produkcji zb\u00f3\u017c i burak\u00f3w cukrowych wynosi\u0142 odpowiednio 2,7 i 2,5 proc., ale w przypadku warzyw 20,5 proc. i 7,3 proc. w przypadku ziemniak\u00f3w.\nrozwini\u0119te jest le\u015bnictwo. bia\u0142oru\u015b posiada ogromne obszary le\u015bne, zajmuj\u0105ce 38% powierzchni kraju. najwi\u0119ksze zbiorowiska le\u015bne stanowi\u0105 puszcze: grodzie\u0144ska, nalibocka i bia\u0142owieska, rozci\u0105gaj\u0105ce si\u0119 wzd\u0142u\u017c granicy z polsk\u0105. jako\u015b\u0107 pozyskiwanego drewna, zw\u0142aszcza z drzew iglastych, jest wysoka. le\u015bnictwo zajmuje wa\u017cn\u0105 pozycj\u0119 w gospodarce. opr\u00f3cz drewna, lasy dostarczaj\u0105 owoc\u00f3w le\u015bnych (jagody, je\u017cyny, bor\u00f3wki), grzyb\u00f3w, zi\u00f3\u0142 i miodu. bogaty jest te\u017c zwierzostan (\u0142osie, dziki, bobry, \u017cubry, jenoty, wilki). rocznie pozyskuje si\u0119 696,9 tony dziczyzny i du\u017c\u0105 liczb\u0119 sk\u00f3r.\nwskutek katastrofy czarnobylskiej w 1986 znaczne obszary rolne w po\u0142udniowo-wschodniej cz\u0119\u015bci kraju zosta\u0142y silnie ska\u017cone i nie s\u0105 wykorzystywane rolniczo.\n\n\n=== przemys\u0142 ===\nprzemys\u0142 jest rozwini\u0119ty, lecz bardzo kosztowny ze wzgl\u0119du na przestarza\u0142o\u015b\u0107 technologiczn\u0105, w wi\u0119kszo\u015bci poradzieck\u0105.\nrozwini\u0119ty jest przemys\u0142: elektromaszynowy (produkcja obrabiarek), \u015brodk\u00f3w transportu (produkcja samochod\u00f3w ci\u0119\u017carowych maz, bie\u0142az, ci\u0105gnik\u00f3w, rower\u00f3w), chemiczny (produkcja nawoz\u00f3w potasowych, w\u0142\u00f3kien syntetycznych), petrochemiczny (rafinerie ropy naftowej), elektroniczny (telewizory, radioodbiorniki, uk\u0142ady scalone), w\u0142\u00f3kienniczy (lniarski, we\u0142niany), spo\u017cywczy (mi\u0119sny, mleczarski), drzewny (produkcja mebli), papierniczy, materia\u0142\u00f3w budowlanych, szklarski (s\u0142ynna w \u015bwiecie produkcja kryszta\u0142\u00f3w i porcelany), sk\u00f3rzany. liczne zak\u0142ady rzemie\u015blnicze (garncarskie, wikliniarskie).\neksploatacja w\u0119gla kamiennego, ropy naftowej, fosforyt\u00f3w, soli kamiennej i potasowej, rud metali, torfu, \u0142upk\u00f3w bitumicznych oraz surowc\u00f3w budowlanych (wapieni, margli, gliny, piask\u00f3w). energia elektryczna (31,4 twh, w 1995, co daje 3045 kwh na 1 mieszka\u0144ca) produkowana jest g\u0142\u00f3wnie w elektrowniach cieplnych, a najwi\u0119ksze z nich to: berezowska (900 mw), \u0142ukomlska (2400), nowopo\u0142ocka. liczne elektrownie opalane przewa\u017cnie gazem.\n\n\n=== handel i us\u0142ugi ===\nhandel i us\u0142ugi na bia\u0142orusi s\u0105 jedynym sektorem, w kt\u00f3rym przewa\u017ca w\u0142asno\u015b\u0107 prywatna (81,9%). w\u0142asno\u015b\u0107 pa\u0144stwow\u0105 stanowi tu tylko 15,8%, a w\u0142asno\u015b\u0107 inwestor\u00f3w zagranicznych 2,3%. ponad po\u0142owa podmiot\u00f3w handlowych i us\u0142ugowych na bia\u0142orusi zlokalizowana jest w stolicy kraju, mi\u0144sku. obroty handlu detalicznego w 2007 roku osi\u0105gn\u0119\u0142y warto\u015b\u0107 38,16 mld byr i by\u0142y wy\u017csze o oko\u0142o 22% ni\u017c w roku poprzednim. na koniec 2007 roku dzia\u0142a\u0142o 36,1 tys. punkt\u00f3w handlu detalicznego. \u0142\u0105czna warto\u015b\u0107 us\u0142ug w 2007 roku wynios\u0142a blisko 9988,2 mld byr.\n\n\n=== transport ===\nbia\u0142oru\u015b le\u017cy na skrzy\u017cowaniu szlak\u00f3w transportowych (drogowych, kolejowych i ruroci\u0105g\u00f3w gazowych i naftowych) wsch\u00f3d-zach\u00f3d (prowadz\u0105cych z kraj\u00f3w europy zachodniej i \u015brodkowej przez rosj\u0119 do azji) i p\u00f3\u0142noc-po\u0142udnie. przez terytorium tego kraju transportuje si\u0119 oko\u0142o 80% obrotu towarowego pomi\u0119dzy europ\u0105 a rosj\u0105.\ntransport jest dobrze rozwini\u0119ty, najwi\u0119ksz\u0105 rol\u0119 odgrywa transport kolejowy (5,5 tys. km linii kolejowych), g\u0142. linia kolejowa brze\u015b\u0107 \u2013 mi\u0144sk \u2013 orsza, fragment magistrali berlin \u2013 warszawa \u2013 moskwa, oraz samochodowy (52 tys. km dr\u00f3g, w tym 36,5 tys. asfaltowych).\nliczne \u017ceglowne rzeki (najwi\u0119ksze dniepr, prype\u0107, niemen, d\u017awina zachodnia) oraz kana\u0142 rzeczny dniepr\u2013bug.\nmi\u0119dzynarodowy port lotniczy w mi\u0144sku. rozwini\u0119ty jest transport ruroci\u0105gowy (2906,1 km) przesy\u0142aj\u0105cy rop\u0119 naftow\u0105 i gaz ziemny, m.in. do polski, niemiec, czech i s\u0142owacji.\n\n\n=== turystyka ===\nw 2013 roku kraj ten odwiedzi\u0142o 137 tys. turyst\u00f3w (15,2% wi\u0119cej ni\u017c w roku poprzednim), generuj\u0105c przy tym przychody na poziomie 722 mln dolar\u00f3w. najwi\u0119cej turyst\u00f3w przyje\u017cd\u017ca z rosji, polski, litwy i ukrainy.\nbia\u0142oru\u015b posiada cztery obiekty wpisane na list\u0119 \u015bwiatowego dziedzictwa unesco:\n\npo\u0142udnik struvego (wraz z 9 krajami)\npuszcza bia\u0142owieska (wraz z polsk\u0105)\nzamek w mirze\nzamek w nie\u015bwie\u017cu\n\n\n=== emisja gaz\u00f3w cieplarnianych ===\nemisja r\u00f3wnowa\u017cnika dwutlenku w\u0119gla z bia\u0142oruskiej srr wynios\u0142a w 1990 roku 162,88 mt, z czego 109,016 mt stanowi\u0142 dwutlenek w\u0119gla. zauwa\u017calny by\u0142 w\u00f3wczas udzia\u0142 emisji innych gaz\u00f3w cieplarnianych \u2013 zw\u0142aszcza metan i w mniejszym stopniu podtlenku azotu. w przeliczeniu na mieszka\u0144ca emisja wynios\u0142a w\u00f3wczas 10,67 t dwutlenku w\u0119gla, a w przeliczeniu na 1000 dolar\u00f3w pkb 1279 kg. g\u0142\u00f3wnym \u017ar\u00f3d\u0142em emisji by\u0142a w\u00f3wczas energetyka i ta sytuacja nie uleg\u0142a zmianie. na przestrzeni lat najmniej zmiennym sektorem pod wzgl\u0119dem emisji dwutlenku w\u0119gla jest transport. do po\u0142owy lat 90. xx wieku emisja dwutlenku w\u0119gla wyra\u017anie spada\u0142a, a od tego czasu ulega nieznacznym wahaniom. jednocze\u015bnie emisje metanu i podtlenku azotu nieco ros\u0142y, co szczeg\u00f3lnie wyra\u017ane by\u0142o oko\u0142o roku 2010, kiedy poziom emisji dwutlenku w\u0119gla by\u0142 prawie dwukrotnie ni\u017cszy ni\u017c tu\u017c przed rozpadem zsrr, ale ca\u0142kowita emisja gaz\u00f3w cieplarnianych prawie wr\u00f3ci\u0142a do tamtego poziomu. w 2018 emisja dwutlenku w\u0119gla pochodzenia kopalnego wynios\u0142a 64,263 mt, a w przeliczeniu na mieszka\u0144ca 6,799 t i w przeliczeniu na 1000 dolar\u00f3w pkb 382 kg.\n\n\n=== bia\u0142oru\u015b w rankingach ===\nwska\u017anik rozwoju spo\u0142ecznego 2010, stosowany przez onz-owski program narod\u00f3w zjednoczonych ds. rozwoju (united nations development programme, undp): bia\u0142oru\u015b jest zaliczana do najwy\u017cszej kategorii kraj\u00f3w rozwijaj\u0105cych si\u0119, ma warto\u015b\u0107 wska\u017anika 0,732 (wzrost o 0,003) i 61. miejsce na 169.\nwska\u017anik jako\u015bci \u017cycia 2010: 109. miejsce na 194.\nwska\u017anik wolno\u015bci gospodarczej 2010: w dorocznym raporcie ameryka\u0144skiej heritage foundation z 2010 (przygotowanym przy wsp\u00f3\u0142udziale \u201ewall street journal\u201d), bia\u0142oru\u015b zosta\u0142a zakwalifikowana do grupy pa\u0144stw o \u201erepresjonowanej gospodarce\u201d i zaj\u0119\u0142a 155. miejsce (na 183), za togo i malediwami, tu\u017c przed lesotho i gwine\u0105 r\u00f3wnikow\u0105.\nwska\u017anik percepcji korupcji 2010, opublikowany przez transparency international, przyznaje bia\u0142orusi 2,5 pkt. w 10 stopniowej skali. daje to bia\u0142orusi 127. miejsce na 178 kraj\u00f3w. kwalifikuje to bia\u0142oru\u015b do kraj\u00f3w wysoce skorumpowanych.\nwsp\u00f3\u0142czynnik giniego wyni\u00f3s\u0142 (w 2016 roku) 27, co \u015bwiadczy o niskich nier\u00f3wno\u015bciach maj\u0105tkowych.\n\n\n== kultura ==\nmedia s\u0105 w wi\u0119kszo\u015bci upa\u0144stwowione i propaguj\u0105 kultur\u0119 zgodn\u0105 z lini\u0105 rz\u0105du. w\u0142adze zamkn\u0119\u0142y uniwersytet humanistyczny oraz inne szko\u0142y, gdzie j\u0119zykiem wyk\u0142adowym by\u0142 bia\u0142oruski. organizacje niezale\u017cne najpr\u0119\u017cniej dzia\u0142aj\u0105 w polsce. w bia\u0142ymstoku znajduje si\u0119 rozg\u0142o\u015bnia radiowa, kt\u00f3ra nadaje audycje dost\u0119pne na bia\u0142orusi. nieopodal (w gr\u00f3dku) co roku z inicjatywy bia\u0142oruskiego zrzeszenia student\u00f3w na uroczysku boryk odbywa si\u0119 festiwal muzyki m\u0142odej bia\u0142orusi \u201ebasowiszcza\u201d.\njednymi z tw\u00f3rc\u00f3w muzyki bia\u0142oruskiej s\u0105 zespo\u0142y n.r.m., gods tower, rasta, st.mir, indiga, sciana, :b:n:, krama, \u017eygimont vaza, ulis, zet, iq48, neuro dubel oraz muzyk dzmitryj wajciuszkiewicz.\n\n\n=== literatura ===\nstarobia\u0142oruska literatura zacz\u0119\u0142a si\u0119 rozwija\u0107 ju\u017c w xi w., g\u0142\u00f3wnie w dzie\u0142ach religijnych. w xvi w. franciszek skaryna przet\u0142umaczy\u0142 bibli\u0119 na j\u0119zyk starobia\u0142oruski. okres nowo\u017cytnej literatury bia\u0142oruskiej zacz\u0105\u0142 kszta\u0142towa\u0107 si\u0119 dopiero pod koniec xix w., a wa\u017cnym pisarzem tego okresu by\u0142 janka kupa\u0142a. jedn\u0105 z najstarszych bia\u0142oruskich gazet jest nasza niwa, kt\u00f3ra zosta\u0142a po raz pierwszy opublikowana w wilnie w 1906 roku. po tym jak bia\u0142oru\u015b zosta\u0142a w\u0142\u0105czona do zwi\u0105zku radzieckiego, rz\u0105d radziecki przej\u0105\u0142 kontrol\u0119 nad kultur\u0105. wolny rozw\u00f3j literatury nast\u0119powa\u0142 jedynie na terytorium polski, a\u017c do okupacji sowieckiej w 1939 roku. ostatnie powa\u017cne o\u017cywienie bia\u0142oruskiej literatury nast\u0105pi\u0142o w 1960 z powie\u015bci opublikowanych przez wasyla bykaua i u\u0142adzimira karatkiewicza.\n\n\n=== stroje ludowe ===\ntradycyjny str\u00f3j bia\u0142oruski pochodzi z rusi kijowskiej. ze wzgl\u0119du na zimny klimat, ubrania uszyte s\u0105 zazwyczaj z lnu lub we\u0142ny. zosta\u0142y tak zaprojektowane, aby utrzyma\u0107 ciep\u0142o cia\u0142a. zdobione s\u0105 motywami ludowymi, kszta\u0142tuj\u0105cymi si\u0119 cz\u0119sto pod wp\u0142ywem s\u0105siednich kultur: polskiej, litewskiej, \u0142otewskiej, rosyjskiej i innych europejskich. ka\u017cdy region bia\u0142orusi stworzy\u0142 w\u0142asne style. symbol u\u017cywany na pierwszych bia\u0142oruskich strojach zdobi bia\u0142orusk\u0105 flag\u0119, przyj\u0119t\u0105 w referendum w 1995 roku.\n\n\n=== kuchnia ===\ntradycyjna kuchnia bia\u0142oruska charakteryzuje si\u0119 r\u00f3\u017cnorodno\u015bci\u0105 potraw ziemniaczanych (np. babka ziemniaczana, kiszka ziemniaczana, draniki) i m\u0105cznych (bliny, ko\u0142duny, kluski, \u0142azanki). piecze\u0144 z du\u017cego kawa\u0142ka chudego mi\u0119sa jest uwa\u017cana za narodowy przysmak. od wiek\u00f3w smaku i zapachu tradycyjnym potrawom dodaj\u0105 owoce runa le\u015bnego i grzyby, cebula i czosnek, oraz zielony koperek i pietruszka. na bia\u0142orusi je si\u0119 g\u0142\u00f3wnie kwa\u015bny chleb \u017cytni. nale\u015bniki, nazywane w j\u0119zyku bia\u0142oruskim blinami, macza si\u0119 tradycyjnie w g\u0119stym sosie z kawa\u0142kami mi\u0119sa o nazwie maczanka. \u017cur, krupnik, ch\u0142odnik i barszcz, to zupy obecne w tradycyjnym jad\u0142ospisie. ju\u017c przodkowie bia\u0142orusin\u00f3w popijali jedzenie kwasem chlebowym i sokiem brzozowym lub klonowym. na deser podawano ku\u0142ag\u0119, syrniki lub \u015bwie\u017ce owoce. narodowa kuchnia bia\u0142orusin\u00f3w ma regionalne, lokalne, a nawet rodzinne odmiany. jest przy tym podobna do kuchni s\u0105siednich narod\u00f3w. zarazem elementy tradycyjnej kuchni bia\u0142oruskiej przenikn\u0119\u0142y do kuchni s\u0105siad\u00f3w.\nwsp\u00f3\u0142czesna kuchnia bia\u0142oruska w dalszym ci\u0105gu opiera si\u0119 na kuchni tradycyjnej, lecz ulega przeobra\u017ceniom pod wp\u0142ywem kontakt\u00f3w z kuchniami innych narod\u00f3w oraz w zwi\u0105zku z dost\u0119pno\u015bci\u0105 na rynku produkt\u00f3w spo\u017cywczych i przypraw z ca\u0142ego \u015bwiata. w restauracjach obok da\u0144 bia\u0142oruskich, rosyjskich i radzieckich mo\u017cna te\u017c coraz cz\u0119\u015bciej spotka\u0107 dania w\u0142oskie, chi\u0144skie i japo\u0144skie.\n\n\n== zobacz te\u017c ==\n\nzwi\u0105zek bia\u0142orusi i rosji\nbie\u0142aru\u015b (bia\u0142. \u0431\u0435\u043b\u0430\u0440\u0443\u0441\u044c) \u2013 miesi\u0119cznik\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\nprezydent bia\u0142orusi\ne-gov w bia\u0142orusi\nwww.bialorus.pl [zarchiwizowane z adresu 2016-12-05] .strona g\u0142\u00f3wna serwisu\nkonstytucja bia\u0142orusi (wersja z 1994 roku \u2013 przed poprawkami \u0142ukaszenki). oefre.unibe.ch. [zarchiwizowane z tego adresu (2002-11-23)].\ngazetteer\nbia\u0142oru\u015b, [w:] s\u0142ownik geograficzny kr\u00f3lestwa polskiego, t. i: aa \u2013 dereneczna, warszawa 1880, s. 193 ."