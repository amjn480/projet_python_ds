"els dinosaures (dinosauria) s\u00f3n un grup heterogeni de saur\u00f2psids. se sap que aparegueren durant el per\u00edode tri\u00e0sic, fa entre 233 i 243 milions d'anys, tot i que se'n continuen estudiant els or\u00edgens i l'evoluci\u00f3. despr\u00e9s de l'extinci\u00f3 del tri\u00e0sic-jur\u00e0ssic, fa aproximadament 201,3 milions d'anys, es convertiren en els vertebrats terrestres dominants, condici\u00f3 que mantingueren durant el jur\u00e0ssic i el cretaci. el registre f\u00f2ssil demostra que els ocells s\u00f3n dinosaures amb plomes, que evolucionaren a partir de ter\u00f2podes m\u00e9s primitius durant el jur\u00e0ssic superior i que s\u00f3n l'\u00fanic grup de dinosaures que no desaparegu\u00e9 en l'extinci\u00f3 del cretaci-paleogen, fa aproximadament 66 milions d'anys. aix\u00ed doncs, els dinosaures es poden dividir en \u00abaviaris\u00bb (els ocells) i \u00abno aviaris\u00bb (tota la resta).\nexhibeixen una gran variabilitat taxon\u00f2mica, morfol\u00f2gica i ecol\u00f2gica. hi ha m\u00e9s de 10.000 esp\u00e8cies vivents d'ocells, cosa que els situa entre els grups de vertebrats m\u00e9s diversos del m\u00f3n. els paleont\u00f2legs han descrit m\u00e9s de 900 g\u00e8neres i 1.000 esp\u00e8cies de dinosaures no aviaris a partir de f\u00f2ssils. hi ha dinosaures vivents (ocells) i f\u00f2ssils als set continents. fins ben entrat el segle xx, quan els ocells foren reclassificats com a dinosaures, la major part de la comunitat cient\u00edfica veia aquests \u00faltims com a animals lents i de sang freda. tanmateix, el consens que ha emergit dels estudis duts a terme des de la d\u00e8cada del 1970 \u00e9s que eren criatures actives, amb un ritme metab\u00f2lic alt i nombroses adaptacions per a la interacci\u00f3 social. n'hi havia d'herb\u00edvors i de carn\u00edvors. les proves fan pensar que tots els dinosaures ponen ous i que molts d'ells, tant aviaris com no aviaris, fan nius.\nel descobriment el 1860 de l'arque\u00f2pterix fou el primer a suggerir una relaci\u00f3 estreta entre els dinosaures i els ocells; a part de la pres\u00e8ncia d'empremtes fossilitzades de plomes, l'arque\u00f2pterix era molt similar al petit dinosaure carn\u00edvor contemporani compsognathus. la recerca duta a terme des de la d\u00e8cada del 1970 indica que els dinosaures ter\u00f2podes s\u00f3n els avantpassats m\u00e9s versemblants dels ocells; de fet, la majoria de cient\u00edfics veuen els ocells com a \u00fanics dinosaures supervivents, i alguns, fins i tot, creuen que els dinosaures i els ocells haurien de ser agrupats en una \u00fanica classe biol\u00f2gica. els crocodilians s\u00f3n els altres parents propers dels dinosaures supervivents, i ambd\u00f3s grups s\u00f3n membres del clade dels arcosaures, un grup de r\u00e8ptils que aparegu\u00e9 per primer cop al permi\u00e0 molt tard\u00e0 i que esdevingu\u00e9 dominant a mitjans del tri\u00e0sic.\nels dinosaures no sempre visqueren en climes c\u00e0lids com s'ha cregut tradicionalment. a partir del segle xxi es trobaren f\u00f2ssils de dinosaures del principi del cretaci (entre 125 i 110 milions d'anys enrere) al nord de la xina que demostren que tamb\u00e9 vivien sota hiverns molt freds; aix\u00f2 explicaria la pres\u00e8ncia d'una mena de plomes (estructures filamentoses de diversos tipus) en certs tipus de dinosaures d'aquella zona i \u00e8poca.des que a principi del segle xix es reconegueren els primers f\u00f2ssils de dinosaure, els esquelets de dinosaure muntats han esdevingut importants atraccions a museus d'arreu del m\u00f3n. els dinosaures han esdevingut part de la cultura global i resten populars entre els nens i els adults. han aparegut en llibres i pel\u00b7l\u00edcules molt vistes (notablement parc jur\u00e0ssic), i els nous descobriments s\u00f3n habitualment coberts pels mitjans de comunicaci\u00f3.\nel terme \u00abdinosaure\u00bb fou encunyat originalment el 1842 per richard owen i prov\u00e9 dels mots grecs \u03b4\u03b5\u03b9\u03bd\u03cc\u03c2 (din\u00f3s), 'terrible', 'poder\u00f3s', 'imponent', i \u03c3\u03b1\u1fe6\u03c1\u03bf\u03c2 (sauros), 'llangardaix'. a vegades s'usa el terme de manera informal per descriure altres r\u00e8ptils prehist\u00f2rics, com ara el pelicosaure dimetrodon, els pterosaures alats, i els ictiosaures, plesiosaures i mosas\u00e0urids aqu\u00e0tics, tot i que cap d'aquests grups no eren dinosaures.\n\n\n== morfologia ==\nels dinosaures (a part dels ocells) poden ser descrits com a r\u00e8ptils arcosaures terrestres amb les potes mantingudes erectes sota el cos, que existiren des del tri\u00e0sic superior (apareixent per primer cop a l'estatge faun\u00edstic carni\u00e0) fins al cretaci superior (extingint-se a finals del maastrichti\u00e0). molts animals prehist\u00f2rics s\u00f3n popularment considerats dinosaures, com ara els ictiosaures, mosasaures, plesiosaures, pterosaures o dimetrodon, per\u00f2 no se'ls classifica cient\u00edficament com a tals. els r\u00e8ptils marins com els ictiosaures, mosasaures i plesiosaures no eren ni terrestres ni arcosaures; els pterosaures eren arcosaures per\u00f2 no terrestres i el dimetrodont era un animal del permi\u00e0 m\u00e9s proper als mam\u00edfers. els dinosaures foren els vertebrats terrestres dominants del mesozoic, especialment el jur\u00e0ssic i el cretaci. els altres grups d'animals quedaren limitats en mida i en n\u00ednxols; els mam\u00edfers, per exemple, rarament sobrepassaven la mida d'un gat, i eren generalment carn\u00edvors de la mida de rosegadors que ca\u00e7aven preses petites. una excepci\u00f3 notable \u00e9s repenomamus giganticus, un triconodont que pesava entre 12 i 14 kg i que se sap que es menjava petits dinosaures com ara cries de psitacosaure.els dinosaures eren un grup d'animals extremament variat; segons un estudi del 2006, fins al present s'han identificat amb certesa m\u00e9s de 500 g\u00e8neres de dinosaures, i el nombre total de g\u00e8neres preservats en el registre f\u00f2ssil ha estat estimat en, aproximadament, 1.850, gaireb\u00e9 tres quarts dels quals encara han de ser descoberts. un estudi anterior estim\u00e0 que existiren aproximadament 3.400 g\u00e8neres de dinosaures, incloent-n'hi molts que no haurien quedat preservats en el registre f\u00f2ssil. alguns eren herb\u00edvors i altres eren carn\u00edvors. alguns dinosaures eren b\u00edpedes, altres quadr\u00fapedes, i altres, com l'ammosaure o iguanodon, podien caminar indistintament a dues o a quatre potes. molts tenien una armadura \u00f2ssia, o modificacions cranials com ara banyes i crestes. tot i que se'ls coneix per la gran mida, en realitat la majoria de dinosaures eren de mida humana o m\u00e9s petits. se n'han trobat restes a tots els continents de la terra, incloent-hi l'ant\u00e0rtida. no es coneixen dinosaures mesozoics que hagin viscut en h\u00e0bitats marins o aeris, tot i que \u00e9s possible que alguns ter\u00f2podes amb plomes poguessin volar.\n\n\n=== trets distintius ===\ntot i que els descobriments recents han fet que sigui m\u00e9s dif\u00edcil presentar una llista dels trets distintius dels dinosaures amb consens universal, gaireb\u00e9 tots els dinosaures descoberts fins ara comparteixen certes modificacions de l'esquelet ancestral dels arcosaures. tot i que alguns grups posteriors de dinosaures presentaven versions encara m\u00e9s modificades d'aquests trets, s\u00f3n considerats t\u00edpics de tots els dinosaures; els dinosaures m\u00e9s primitius els tenien i els passaren a tots els seus descendents. aquestes caracter\u00edstiques comunes d'un grup taxon\u00f2mic reben el nom de sinapomorfies.\nles sinapomorfies dels dinosaures inclouen una cresta allargada a l'h\u00famer, per acomodar l'ancoratge dels m\u00fasculs deltopectorals; una base a la part posterior de l'ili; una t\u00edbia amb una vora inferior ampla i una brida que apunta cap endarrere i cap enfora i una projecci\u00f3 ascendent de l'astr\u00e0gal, un dels ossos del turmell, que l'encaixa amb la t\u00edbia.\nmolts dinosaures compartien una varietat d'altres caracter\u00edstiques esqueletals. tanmateix, com que tamb\u00e9 eren comunes en altres grups d'arcosaures, o no estaven presents en tots els dinosaures primerencs, aquestes caracter\u00edstiques no s\u00f3n considerades sinapomorfies. per exemple, sent r\u00e8ptils di\u00e0psids, els dinosaures tenien dos parells de finestres temporals (obertures cranials darrere els ulls), i com a membres del grup de di\u00e0psids dels arcosaures, tenien obertures addicionals al musell i maxil\u00b7lar inferior. a m\u00e9s, actualment se sap que algunes caracter\u00edstiques, antigament considerades sinapomorfies, en realitat aparegueren abans dels dinosaures, o eren absents en els dinosaures m\u00e9s primitius i evolucionaren independentment en diferents grups de dinosaures. aquests trets inclouen un om\u00f2plat allargat; un sacre compost de tres o m\u00e9s v\u00e8rtebres fusionades (altres arcosaures tamb\u00e9 en tenen tres, per\u00f2 l'herrerasaure en tenia \u00fanicament dues); i un acet\u00e0bul amb un forat al centre de la seva superf\u00edcie interior (que queda tancat en alguns dinosaures com ara saturnalia). una altra dificultat a l'hora de determinar caracter\u00edstiques distintives dels dinosaures \u00e9s que els dinosaures primitius i altres arcosaures del tri\u00e0sic superior sovint s\u00f3n poc coneguts i s'assemblen en moltes maneres; a vegades s'han identificat err\u00f2niament aquests animals en la literatura cient\u00edfica.\nels dinosaures es movien erectes de manera similar a la majoria de mam\u00edfers moderns, per\u00f2 diferent a la majoria d'altres r\u00e8ptils, que tenen les potes plegades a cada banda. la seva postura es devia al desenvolupament d'un rec\u00e9s enfocat vers el lateral a la pelvis (normalment una ranura oberta), i el corresponent cap del f\u00e8mur enfocat vers l'interior. la seva postura erecta permetia als dinosaures respirar amb facilitat mentre es movien, permetent nivells de resist\u00e8ncia i d'activitat f\u00edsiques que superaven els dels r\u00e8ptils amb \u00abpotes plegades\u00bb.\nles potes erectes probablement tamb\u00e9 contribu\u00efren a l'evoluci\u00f3 de dinosaures de grans dimensions reduint l'estr\u00e8s de flexi\u00f3 a les potes.\nalguns arcosaures no dinosaures, com ara els rauisucs, tamb\u00e9 tenien membres erectes, per\u00f2 ho aconseguien per mitj\u00e0 d'una configuraci\u00f3 de \u00abpilar erecte\u00bb de l'articulaci\u00f3 del maluc, en qu\u00e8 en lloc de tenir una projecci\u00f3 del f\u00e8mur que s'inseria en una ranura del maluc, l'os ili estava girat per formar una base superjacent.\n\n\n== taxonomia ==\nel t\u00e0xon dinosauria fou descrit formalment el 1842 pel paleont\u00f2leg angl\u00e8s richard owen, que l'utilitz\u00e0 per denominar la \"distinta tribu o subordre dels r\u00e8ptils saurians\", que aleshores estaven sent reconeguts a anglaterra i arreu del m\u00f3n. el terme prov\u00e9 dels mots grecs \u03b4\u03b5\u03b9\u03bd\u03cc\u03c2 (deinos) \"terrible, poder\u00f3s, imponent\" i \u03c3\u03b1\u1fe6\u03c1\u03bf\u03c2 (sauros) \"llangardaix\" o \"r\u00e8ptil\". tot i que el nom taxon\u00f2mic ha estat sovint interpretat com una refer\u00e8ncia a les dents, urpes i altres caracter\u00edstiques temibles dels dinosaures, owen simplement volia evocar la seva mida i majestuositat.\nen la taxonomia filogen\u00e8tica, els dinosaures s\u00f3n definits generalment com a tots els descendents de l'avantpassat com\u00fa m\u00e9s recent de triceratops i els ocells moderns.\ntamb\u00e9 s'ha suggerit que dinosauria sigui definit com tots els descendents de l'avantpassat com\u00fa m\u00e9s recent del megalosaure i d'iguanodon, que foren dos dels tres g\u00e8neres citats per richard owen quan descrigu\u00e9 els dinosaures. ambdues definicions resulten en el reconeixement com a dinosaures del mateix conjunt d'animals, incloent-hi els ter\u00f2podes (majorit\u00e0riament carn\u00edvors b\u00edpedes), sauropodomorfs (majorit\u00e0riament grans quadr\u00fapedes herb\u00edvors), estegosaures (herb\u00edvors quadr\u00fapedes amb plaques), ceratops (quadr\u00fapedes herb\u00edvors amb banyes i crestes), i ornit\u00f2podes (herb\u00edvors b\u00edpedes o quadr\u00fapedes, incloent-hi els hadrosaures). aquestes definicions estan escrites per correspondre's amb els conceptes cient\u00edfics de dinosaures anteriors a l'\u00fas modern de la filog\u00e8nia. aquesta continu\u00eftat de significat intenta evitar la confusi\u00f3 quant al que vol dir el terme \"dinosaure\".\nhi ha un consens gaireb\u00e9 universal entre els paleont\u00f2legs que els ocells s\u00f3n descendents de dinosaures ter\u00f2podes. utilitzant l'estricta definici\u00f3 clad\u00edstica que exigeix que tots els descendents d'un mateix avantpassat com\u00fa siguin inclosos en un grup per tal que aquest sigui natural, els ocells s\u00f3n dinosaures, i, per tant, els dinosaures no estan extints. els ocells s\u00f3n classificats per la majoria de paleont\u00f2legs com a membres del subgrup dels maniraptors, que s\u00f3n celurosaures, que s\u00f3n ter\u00f2podes, que s\u00f3n saurisquis, que s\u00f3n dinosaures.des del punt de vista clad\u00edstic, els ocells s\u00f3n dinosaures, per\u00f2 en la parla vulgar, el terme \u00abdinosaure\u00bb no els inclou. a m\u00e9s, referir-se als ocells que no s\u00f3n dinosaures com a \"dinosaures no aviaris\" \u00e9s maldestre. per q\u00fcestions de claredat, aquest article utilitza \"dinosaure\" com a sin\u00f2nim de \"dinosaure no aviari\". el terme \"dinosaure no aviari\" ser\u00e0 utilitzat per emfatitzar el que sigui necessari. tamb\u00e9 \u00e9s t\u00e8cnicament correcte referir-se als dinosaures com un grup distint en el sistema de classificaci\u00f3 linneana, m\u00e9s antic, que accepta t\u00e0xons parafil\u00e8tics que excloguin alguns descendents d'un avantpassat com\u00fa.\n\n\n== hist\u00f2ria natural ==\n\n\n=== or\u00edgens i primera fase d'evoluci\u00f3 ===\n\ndurant molt de temps, molts cient\u00edfics pensaren que els dinosaures eren polifil\u00e8tics, amb m\u00faltiples grups de \"dinosaures\" no relacionats que havien evolucionat en resposta a pressions similars, per\u00f2 actualment se sap que els dinosaures formen un \u00fanic grup.els dinosaures divergiren dels seus avantpassats arcosaures fa aproximadament 230 milions d'anys, vers el tri\u00e0sic mitj\u00e0-superior, aproximadament vint milions d'anys despr\u00e9s que l'extinci\u00f3 permiana hagu\u00e9s exterminat al voltant del 95% de totes les formes de vida de la terra. la dataci\u00f3 radiom\u00e8trica de la formaci\u00f3 rocosa que contenia els f\u00f2ssils del dinosaure primerenc eoraptor, demostra la seva pres\u00e8ncia en el registre f\u00f2ssil en aquell temps. els paleont\u00f2legs creuen que eoraptor \u00e9s similar a l'avantpassat com\u00fa de tots els dinosaures; si aix\u00f2 \u00e9s cert, les seves caracter\u00edstiques suggereixen que els primers dinosaures eren petits depredadors b\u00edpedes. el descobriment d'ornitodirs primitius semblants a dinosaures com ara marasuchus o lagerpeton en estrats del tri\u00e0sic mitj\u00e0 de l'argentina dona suport a aquesta visi\u00f3: an\u00e0lisis de f\u00f2ssils descoberts suggereixen que aquests animals eren en efecte petits depredadors b\u00edpedes.\nquan aparegueren els dinosaures, els h\u00e0bitats terrestres estaven ocupats per diversos tipus d'arcosaures basals i ter\u00e0psids, com ara etosaures, cinodonts, dicinodonts, ornitos\u00faquids, rauisucs i rincosaures. la majoria d'aquests animals s'extingiren durant el tri\u00e0sic, en un dels dos esdeveniments seg\u00fcents: \n\nel primer, aproximadament al l\u00edmit entre els estatges faun\u00edstics carni\u00e0 i nori\u00e0 (fa 215 milions d'anys), s'extingiren els dicinodonts i una varietat d'arcosauromorfs basals, incloent-hi els prolacertiformes i els rincosaures.\nel segon esdeveniment fou l'extinci\u00f3 massiva del tri\u00e0sic-jur\u00e0ssic (fa uns 200 milions d'anys), que signific\u00e0 la fi de la majoria d'altres grups d'arcosaures primitius, com ara els etosaures, ornitos\u00faquids, fitosaures i rauisucs.aquestes desaparicions deixaren una fauna terrestre composta de crocodilomorfs, dinosaures, mam\u00edfers, pterosaures i tortugues.els primers llinatges de dinosaures primitius es diversificaren durant els estatges faun\u00edstics del tri\u00e0sic carni\u00e0 i nori\u00e0, probablement ocupant els n\u00ednxols de grups que s'extingien. tradicionalment, es pensava que els dinosaures havien substitu\u00eft altres animals terrestres del tri\u00e0sic imposant-se al final d'un llarg per\u00edode de competici\u00f3. actualment, aix\u00f2 sembla inversemblant per una s\u00e8rie de raons. els dinosaures no presenten un patr\u00f3 d'augment constant en diversitat ni en nombre, com seria d'esperar si haguessin substitu\u00eft per mitj\u00e0 de la competici\u00f3 altres grups; tot i aix\u00ed, eren molt rars durant el carni\u00e0, representant \u00fanicament un 1-2% dels animals presents en la fauna. en el nori\u00e0, en canvi, despr\u00e9s de l'extinci\u00f3 de diversos altres grups, esdevingueren una part significativa de la fauna, representant-ne un 50-90% dels individus. a m\u00e9s, actualment se sap que el que havia estat considerat una adaptaci\u00f3 clau dels dinosaures, la seva postura erecta, tamb\u00e9 estava present en diversos grups de la mateixa \u00e8poca que no tingueren \u00e8xit, com etosaures, ornitos\u00faquids, rauisucs, i alguns grups de crocodilmorfs. finalment, el tri\u00e0sic superior fou una \u00e8poca de gran inestabilitat en la vida a la terra, amb canvis en la vida vegetal, la vida marina i el clima.\n\n\n=== baixa diversificaci\u00f3 durant el cretaci ===\nan\u00e0lisis estad\u00edstiques basades en dades brutes suggereixen que els dinosaures es diversificaren al cretaci superior; \u00e9s a dir, que n'augment\u00e0 el nombre d'esp\u00e8cies. tanmateix, al juliol de 2008, graeme t. lloyd et al. argumentaren que aquesta diversificaci\u00f3 aparent era una il\u00b7lusi\u00f3 causada per un biaix de mostres, car les roques del cretaci superior han estat estudiades molt intensament. en canvi, segons ells, els dinosaures nom\u00e9s experimentaren dues diversificacions significatives al cretaci superior, les radiacions inicials dels euhadrosaures i els ceratops. al cretaci mitj\u00e0, les plantes angiospermes amb flor esdevingueren un element clau dels ecosistemes terrestres, que anteriorment havien estat dominats per gimnospermes, com ara con\u00edferes. els copr\u00f2lits o excrements fossilitzats dels dinosaures indiquen que, mentre que alguns d'ells menjaven angiospermes, la majoria de dinosaures herb\u00edvors s'alimentaven principalment de gimnospermes. mentrestant, els insectes i mam\u00edfers herb\u00edvors es diversificaren r\u00e0pidament per aprofitar el nou tipus d'aliment vegetal, alhora que els llangardaixos, serps, crocodilians i ocells tamb\u00e9 es diversificaven. lloyd et al. suggereixen que el frac\u00e0s dels dinosaures a l'hora de diversificar-se mentre els ecosistemes canviaven els condemn\u00e0 a l'extinci\u00f3.\n\n\n=== classificaci\u00f3 ===\n\nels dinosaures (incloent-hi les aus) s\u00f3n arcosaures, com els crocodilians moderns. els cranis di\u00e0psids dels arcosaures tenen dos forats, denominats finestres temporals, situades on s'ancoren els m\u00fasculs mandibulars, i una finestra antorbit\u00e0ria addicional davant dels ulls. la majoria de r\u00e8ptils, incloent-hi les aus, s\u00f3n di\u00e0psids, mentre que els mam\u00edfers, amb una \u00fanica finestra temporal, reben el nom de sin\u00e0psids. anat\u00f2micament, els arcosaures presenten moltes altres caracter\u00edstiques dels arcosaures, incloent-hi dents que creixen de ranures en lloc de ser extensions directes dels ossos maxil\u00b7lars. dins del grup dels arcosaures, els dinosaures es distingeixen sobretot per la seva marxa. les potes dels dinosaures s'alcen directament sota el cos, mentre que les dels llangardaixos i cocodrils es pleguen cap als costats.\ncol\u00b7lectivament, els dinosaures s\u00f3n habitualment considerats un superordre o un clade sense rang. se'ls subdivideix en dos ordres, els saurisquis i els ornitisquis], segons l'estructura de la pelvis. els saurisquis inclouen els t\u00e0xons que comparteixen un avantpassat com\u00fa m\u00e9s recent amb els ocells que amb els ornitisquis, mentre que els ornitisquis inclouen tots els t\u00e0xons que comparteixen un avantpassat com\u00fa m\u00e9s recent amb triceratops que amb els saurisquis. els saurisquis ('maluc de llangardaix', del grec sauros (\u03c3\u03b1\u03c5\u03c1\u03bf\u03c2) 'llangardaix' i iskhion (\u03b9\u03c3\u03c7\u03b9\u03bf\u03bd) 'articulaci\u00f3 del maluc') retingueren l'estructura pelviana dels seus avantpassats, amb un pubis apuntant cranialment (vers el crani) o cap endavant. aquesta forma b\u00e0sica fou modificada en alguns grups (l'herrerasaure, els terezinosauro\u00efdeus, els dromeos\u00e0urids, i els ocells) rotant el pubis cap enrere en certa manera. els saurisquis inclouen els ter\u00f2podes (b\u00edpedes i en gran part carn\u00edvors, tret dels ocells) i els sauropodomorfs (herb\u00edvors quadr\u00fapedes de coll llarg).\nen canvi, els ornitisquis ('maluc d'ocell', del grec ornithios (\u03bf\u03c1\u03bd\u03b9\u03b8\u03b5\u03b9\u03bf\u03c2) 'd'ocell' i iskhion (\u03b9\u03c3\u03c7\u03b9\u03bf\u03bd) 'articulaci\u00f3 del maluc') tenien una pelvis que s'assemblava superficialment a la dels ocells: el pubis estava orientat caudalment, \u00e9s a dir, cap enrere. a difer\u00e8ncia dels ocells, el pubis dels ornitisquis tamb\u00e9 solia tenir un proc\u00e9s addicional orientat cap endavant; els ornitisquis inclo\u00efen una varietat d'herb\u00edvors. tanmateix, i malgrat el nom dels grups, cal recordar que els ocells evolucionaren de dinosaures saurisquis, \u00e9s a dir, amb \"maluc de llangardaix\".\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\naquesta \u00e9s una classificaci\u00f3 simplificada de les fam\u00edlies de dinosaures:\n\ndinosauria:saurischia (ter\u00f2podes i saur\u00f2podes).herrerasauria (predadors b\u00edpedes primitius).\ntheropoda (tots b\u00edpedes; la majoria eren carn\u00edvors).coelophysoidea (coelophysis i parents propers).\nceratosauria (ceratosaurus i abelis\u00e0urids - aquests \u00faltims foren importants depredadors durant el cretaci superior als continents meridionals).\nspinosauroidea (cossos llargs, bra\u00e7os curts, alguns d'ells amb cranis \"crocodilians\" i \"veles\" \u00f2ssies a l'esquena).\ncarnosauria (allosaurus i parents propers, com ara carcharodontosaurus).\ncoelurosauria (diversos, amb una varietat de mida i de n\u00ednxols).tyrannosauroidea (gran varietat de mida, sovint amb potes davanteres redu\u00efdes).\nornithomimosauria (\"imitadors d'estru\u00e7os\", sense dents, carn\u00edvors i herb\u00edvors).\ntherizinosauroidea (herb\u00edvors b\u00edpedes amb bra\u00e7os llargs i un cap petit).\nalvarezsauria (alvarezsaurus i parent propers).\noviraptorosauria (sense dents; de dieta i estil de vida incerts).\ndromaeosauridae (com els \"raptors\" de parc jur\u00e0ssic).\ntroodontidae (similars als dromeos\u00e0urids, per\u00f2 amb una fisonomia m\u00e9s lleugera, i possiblement omn\u00edvors).\navialae (els \u00fanics dinosaures vivents).sauropodomorpha (herb\u00edvors quadr\u00fapedes amb cap petit i coll i cua llargs, amb cossos semblants al dels elefants).\"prosauropoda\" (parents primitius dels saur\u00f2podes; de mida petita a mida bastant gran; algun d'ells possiblement omn\u00edvors, b\u00edpedes i quadr\u00fapedes).\nsauropoda (molt grans, habitualment de m\u00e9s de 15 metres de llarg).diplodocoidea (crani i cua allargats; dents t\u00edpicament estretes i semblants a llapis).\nmacronaria (crani amb forma de caixa; dents amb forma de cullera o de llapis).brachiosauridae (colls molt llargs; potes anteriors m\u00e9s curtes que les posteriors).\ntitanosauria (diversos; pesants, amb malucs amples; especialment comuns als continents meridionals durant el cretaci superior).ornithischia (diversos herb\u00edvors quadr\u00fapedes i b\u00edpedes).\nheterodontosauridae (herb\u00edvors i omn\u00edvors de mida aproximada d'un metre amb dents canines prominents).\nthyreophora (dinosaures blindats, majorit\u00e0riament quadr\u00fapedes).\nankylosauria (blindats amb escuts; alguns tenien cues semblants a maces).\nstegosauria (blindats amb punxes i plaques).\nornithopoda (diversos, des d'un metre de mida fins a 12 metres; animals que podien moure's de manera b\u00edpeda o quadr\u00fapeda, amb un m\u00e8tode masticatori que aprofitava la flexibilitat del crani i el gran nombre de dents)\nhadrosauridae (\"dinosaures de bec d'\u00e0nec\").\npachycephalosauria (\"caps d'os\", b\u00edpedes amb una c\u00fapula \u00f2ssia al cap).\nceratopsia (dinosaures amb banyes i crestes, tot i que la majoria de formes primitives nom\u00e9s tenien inicis d'aquestes caracter\u00edstiques).el 2017, un trio de cient\u00edfics brit\u00e0nics plantejaren una nova hip\u00f2tesi que reparteix els dinosaures en els clades ornithoscelida (ornithischia + theropoda) i saurischia (redefinit com a sauropodomorpha + herrerasauridae). aquesta nova classificaci\u00f3, potencialment revolucion\u00e0ria, encara ha de ser avaluada per la resta de la comunitat cient\u00edfica.\n\n\n=== evoluci\u00f3 i paleobiogeografia ===\n\nl'evoluci\u00f3 dels dinosaures despr\u00e9s del tri\u00e0sic segueix els canvis en la vegetaci\u00f3 i en la situaci\u00f3 dels continents. al tri\u00e0sic superior i jur\u00e0ssic inferior, els continents estaven units en una \u00fanica massa terrestre anomenada pangea, i hi havia una fauna global de dinosaures composta principalment de carn\u00edvors celofiso\u00efdeus i herb\u00edvors prosaur\u00f2podes. les plantes gimnospermes (particularment les con\u00edferes), una font d'aliment potencial, radiaren a finals del tri\u00e0sic. els prosaur\u00f2podes no tenien mecanismes sofisticats per processar l'aliment a la boca, de manera que devien utilitzar altres mitjans de fragmentar el menjar en un punt posterior del sistema digestiu. l'homogene\u00eftat general de les faunes de dinosaures continu\u00e0 durant el jur\u00e0ssic mitj\u00e0 i superior, on la majoria d'indrets tenien depredadors consistents en ceratosaures, espinosauro\u00efdeus i carnosaures, i herb\u00edvors consistents en ornitisquis estegosaurians i grans saur\u00f2podes. en s\u00f3n exemples la formaci\u00f3 de morrison de nord-am\u00e8rica i els estrats de tendaguru de tanz\u00e0nia. els dinosaures xinesos presentaven algunes difer\u00e8ncies, amb ter\u00f2podes sinrapt\u00f2rids especialitzats i saur\u00f2podes de coll llarg inusuals com ara el mamentxisaure. els ancilosaures i els ornit\u00f2podes tamb\u00e9 esdevingueren m\u00e9s comuns, per\u00f2 els prosaur\u00f2podes s'extingiren. els con\u00edfers i els pteridofitins eren les plantes m\u00e9s comunes. els saur\u00f2podes, igual que els prosaur\u00f2podes, no processaven l'aliment a la boca, per\u00f2 els ornitisquis comen\u00e7aren a desenvolupar diversos m\u00e8todes de processar el menjar a la boca, incloent-hi potencials \u00f2rgans semblants a galtes per mantenir l'aliment al menjar, i mocions de la mand\u00edbula per moldre l'aliment. un altre esdeveniment evolutiu de gran import\u00e0ncia del jur\u00e0ssic fou l'aparici\u00f3 dels ocells aut\u00e8ntics, descendents de celurosaures maniraptors.\na principis del cretaci, amb la fragmentaci\u00f3 de pangea, els dinosaures comen\u00e7aren a diferir significativament d'una massa terrestre a l'altra. la primera part d'aquest per\u00edode vei\u00e9 l'expansi\u00f3 dels ancilosaures, iguanodonts i braquios\u00e0urids a europa, nord-am\u00e8rica i el nord d'\u00e0frica. m\u00e9s endavant, a \u00e0frica, aquests dinosaures foren complementats o substitu\u00efts per grans ter\u00f2podes espinos\u00e0urids i carcarodontos\u00e0urids, i per saur\u00f2podes rebbachis\u00e0urids i titanosaures, que tamb\u00e9 vivien a sud-am\u00e8rica. a \u00e0sia, celurosaures maniraptors com ara els dromeos\u00e0urids, trood\u00f2ntids i oviraptorosaures esdevingueren els ter\u00f2podes m\u00e9s comuns, i els ancilos\u00e0urids i ceratops primitius com el psitacosaure esdevingueren herb\u00edvors importants. mentrestant, austr\u00e0lia albergava una fauna d'ancilosaures basals, hipsilofodonts i iguanodonts. sembla que els estegosaures s'extingiren en algun moment a finals del cretaci inferior o principis del cretaci superior. un canvi significatiu del cretaci inferior, que seria amplificat al cretaci superior, fou l'evoluci\u00f3 de plantes amb flor. al mateix temps, diversos grups de dinosaures herb\u00edvors desenvoluparen maneres m\u00e9s sofisticades de processar l'aliment a la boca: els ceratops desenvoluparen un m\u00e8tode de tallar amb les dents apilades les unes sobre les altres en bateries, i els iguanodonts refinaren un m\u00e8tode de moldre el menjar amb bateries de dents, portat a l'extrem en els hadros\u00e0urids; alguns saur\u00f2podes tamb\u00e9 desenvoluparen bateries de dents, exemplificades clarament pel rebbachis\u00e0urid nigersaurus.al cretaci superior hi havia tres faunes de dinosaures generals. als continents septentrionals de nord-am\u00e8rica i eur\u00e0sia els ter\u00f2podes m\u00e9s importants eren els tiranos\u00e0urids i diversos tipus de ter\u00f2podes maniraptors m\u00e9s petits, amb un conjunt herb\u00edvor predominantment ornitisqui amb hadros\u00e0urids, ceratopsis, anquilos\u00f9rids i paquicefalosaures. als continents meridionals, que formaven el supercontinent en proc\u00e9s de fragmentaci\u00f3 gondwana, els abelis\u00e0urids eren els ter\u00f2podes m\u00e9s comuns, i els saur\u00f2podes titanosaurians els herb\u00edvors m\u00e9s habituals. finalment, a europa, els dromeos\u00e0urids, iguanodonts rabdod\u00f2ntids, ancilosaures nodos\u00e0urids, i saur\u00f2podes titanosaurians eren prevalents. les plantes amb flor estaven tenint una gran radiaci\u00f3, amb l'aparici\u00f3 de les primeres po\u00e0cies a finals del cretaci. els hadros\u00e0urids amb dents moledores i els ceratops amb dents talladores es diversificaren molt a nord-am\u00e8rica i eur\u00e0sia. els ter\u00f2podes tamb\u00e9 passaven una radiaci\u00f3 com a herb\u00edvors o omn\u00edvors, esdevenint comuns els terizinosaures i ornitomimosaures.l'extinci\u00f3 del cretaci-paleogen, que tingu\u00e9 lloc, fa aproximadament, 65 milions d'anys a finals del per\u00edode cretaci, caus\u00e0 l'extinci\u00f3 de tots els dinosaures tret dels ocells. alguns altres grups de di\u00e0psids, com ara els crocodilians, llangardaixos, serps, esfenodonts i coristoders, tamb\u00e9 sobrevisqueren a aquesta extinci\u00f3 (tot i que aquests \u00faltims s'extingirien a principis del mioc\u00e8).\n\n\n== paleobiologia ==\nel coneixement sobre els dinosaures prov\u00e9 d'una varietat de registres f\u00f2ssils i no f\u00f2ssils, incloent-hi ossos fossilitzats, fems fossilitzats, petges, gastr\u00f2lits, plomes, impressions de pell, \u00f2rgans interns, i teixits tous. molts camps de la ci\u00e8ncia contribueixen al coneixement sobre els dinosaures, incloent-hi la f\u00edsica (especialment la biomec\u00e0nica), la qu\u00edmica, la biologia, i les ci\u00e8ncies de la terra (de les quals la paleontologia \u00e9s una subdisciplina). dos temes de particular inter\u00e8s i estudi han estat la mida i el comportament dels dinosaures.\n\n\n=== mida ===\ntot i que els indicis no s\u00f3n complets, queda clar que els dinosaures, com a grup, eren grans. fins i tot per ser dinosaures, els saur\u00f2podes eren enormes. durant gran part de l'era dels dinosaures, els saur\u00f2podes m\u00e9s petits eren m\u00e9s grossos que qualsevol altra cosa amb qu\u00e8 compartien l'h\u00e0bitat, i els m\u00e9s grossos eren un ordre de magnitud m\u00e9s grossos que qualsevol altre animal que hi hagi hagut a la terra des d'aleshores. mam\u00edfers prehist\u00f2rics gegants com ara el paracerateri o el mamut colomb\u00ed haurien semblat petits al costat dels enormes saur\u00f2podes, i nom\u00e9s uns quants animals aqu\u00e0tics moderns s'acosten a la seva mida o la sobrepassen \u2013 l'exemple m\u00e9s notable \u00e9s el rorqual blau, que arriba fins a un pes de 173 tones i una longitud de 30 metres. s'han proposat diversos avantatges de la gran mida dels saur\u00f2podes, incloent-hi protecci\u00f3 contra els depredadors, reducci\u00f3 de l'\u00fas d'energia, i longevitat, per\u00f2 podria ser que l'avantatge m\u00e9s important fos en la dieta. els animals grans tenen una digesti\u00f3 m\u00e9s eficient que la dels petits, car l'aliment roman m\u00e9s temps en el seu aparell digestiu. aix\u00f2 tamb\u00e9 els permet sobreviure amb aliments de valor nutritiu inferior que els animals m\u00e9s petits. les restes de saur\u00f2podes se solen trobar en formacions rocoses interpretades com a seques o estacionalment seques, i la capacitat de menjar grans quantitats de vegetaci\u00f3 poc nutritiva hauria representat un avantatge en aquests ambients.tanmateix, la majoria de dinosaures eren molt m\u00e9s petits que els grans saur\u00f2podes. els indicis actuals suggereixen que la mida mitjana dels dinosaures vari\u00e0 durant els per\u00edodes tri\u00e0sic, jur\u00e0ssic inferior, jur\u00e0ssic superior i cretaci. els dinosaures ter\u00f2podes, quan se'ls classifica segons el pes estimat en categories basades en l'ordre de magnitud, sovint cauen en la categoria de 100 a 1.000 kg, mentre que els depredadors carn\u00edvors recents es troben en la categoria de 10 a 100 kg. la moda de les masses corporals dels dinosaures \u00e9s d'entre una i deu tones m\u00e8triques. aix\u00f2 contrasta marcadament amb la mida dels mam\u00edfers del cenozoic, que el museu nacional d'hist\u00f2ria natural estima entre dos i cinc quilograms.\n\n\n==== extrems de mida ====\nnom\u00e9s un percentatge min\u00fascul dels animals arriba a fossilitzar-se, i la majoria d'ells romanen enterrats. pocs dels exemplars que es descobreixen s\u00f3n esquelets complets, i les impressions de pell i altres teixits tous s\u00f3n rares. reconstruir un esquelet complet comparant-ne la mida i la morfologia dels ossos a les d'esp\u00e8cies similars m\u00e9s ben conegudes \u00e9s un art inexacte, i la reconstrucci\u00f3 dels m\u00fasculs i altres \u00f2rgans de l'animal en vida \u00e9s, en el millor dels casos, un joc de suposicions. com a resultat d'aix\u00f2, els cient\u00edfics probablement no estaran mai segurs de quins foren els dinosaures m\u00e9s grossos i m\u00e9s petits.\n\nel dinosaure m\u00e9s alt i m\u00e9s pesant conegut a partir d'esquelets bons \u00e9s el braquiosaure (tamb\u00e9 conegut com a giraffatitan). se'n descobriren les restes a tanz\u00e0nia entre el 1907 i el 1912. els ossos de m\u00faltiples exemplars de dimensions similars foren incorporats en l'esquelet actualment muntat i exposat al museu humboldt de berl\u00edn; aquest esquelet mesura 12 metres d'alt i 22,5 de llargada, i pertanyia a un animal que pesava entre trenta i seixanta tones. el dinosaure complet m\u00e9s llarg \u00e9s un diplodocus, de 27 metres de llarg que fou descobert a wyoming (estats units) i que fou exposat al carnegie natural history museum de pittsburgh el 1907.\n\nhi hagu\u00e9 dinosaures m\u00e9s grossos, per\u00f2 el coneixement sobre ells es basa \u00fanicament en un petit nombre de f\u00f2ssils fragmentaris. la majoria dels exemplars d'herb\u00edvors m\u00e9s grossos foren descoberts a la d\u00e8cada del 1970 o m\u00e9s tard, i inclouen el massiu argentinosaure, que podria haver pesat entre 80 i 100 tones; alguns dels m\u00e9s llargs, diplodocus hallorum (antigament seismosaurus) de 33,5 metres de llarg, i el supersaure, de 33 metres de llarg; i el m\u00e9s alt, sauroposeidon, que amb els seus 18 metres d'al\u00e7ada podria haver arribat a la finestra d'un cinqu\u00e8 pis. el m\u00e9s llarg de tots podria haver estat maraapunisaurus fragillimus, conegut \u00fanicament a partir d'un arc neural vertebral parcial actualment perdut, descrit el 1878. extrapolant a partir de la il\u00b7lustraci\u00f3 d'aquest os, l'animal podria haver mesurat 58 metres de llarg i haver pesat m\u00e9s de 120 tones, sent m\u00e9s pesant que qualsevol altre dinosaure conegut, exceptuant, potser, el poc conegut bruhathkayosaurus, que podria haver pesat entre 175 i 220 tones. el dinosaure carn\u00edvor m\u00e9s gran conegut fou l'espinosaure, que assolia mides d'entre 16 i 18 metres i un pes de 8.150 kg. altres carn\u00edvors grans inclouen el giganotosaure, el mapusaure, el tiranosaure i el carcarodontosaure.\ndeixant de banda els ocells moderns, els dinosaures m\u00e9s petits coneguts tenien la mida aproximada d'un corb o d'una gallina. els ter\u00f2podes microraptor i parvicursor mesuraven ambd\u00f3s menys de 60 cm de llarg.\n\n\n=== comportament ===\nles interpretacions del comportament dels dinosaures es basen, generalment, en la postura dels f\u00f2ssils i en l'h\u00e0bitat, en simulacions per ordinador de la seva biomec\u00e0nica, i en comparacions amb animals actuals que visquin en n\u00ednxols ecol\u00f2gics similars. per tant, el saber actual sobre el comportament dels dinosaures es basa en l'especulaci\u00f3, i probablement continuar\u00e0 sent controvertit en el futur previsible. tanmateix, existeix un consens general que alguns comportaments que s\u00f3n habituals entre els cocodrils i els ocells (els parents dels dinosaures m\u00e9s propers encara vivents) tamb\u00e9 eren habituals entre els dinosaures.\nel primer indici potencial d'un comportament gregari fou el descobriment l'any 1878 de trenta-un iguanodon que es pens\u00e0 que havien mort junts a bernissart, b\u00e8lgica, despr\u00e9s de caure en una dolina profunda i inundada, on s'havien ofegat. altres restes de morts en massa han estat descobertes des d'aleshores. aquestes troballes, juntament amb moltes pistes de petges, suggereixen que el comportament gregari era habitual en moltes esp\u00e8cies de dinosaure. pistes de petges de centenars o potser milers d'herb\u00edvors indiquen que els hadros\u00e0urids es podrien haver mogut en grans ramats, com el bis\u00f3 americ\u00e0 o la gasela saltadora. les pistes de petges dels saur\u00f2podes revelen que aquests animals viatjaven en grups composts de diverses esp\u00e8cies diferents, com a m\u00ednim a oxford, anglaterra, tot i que no hi ha proves d'estructures de ramat espec\u00edfiques. els dinosaures podrien haver-se agrupat en ramats per defensar-se, per migrar o per protegir les cries. la interpretaci\u00f3 dels dinosaures com a animals gregaris tamb\u00e9 s'ha est\u00e8s als ter\u00f2podes carn\u00edvors, descrivint-los com a ca\u00e7adors en grup que treballaven junts per abatre preses grans. tanmateix, aquest estil de vida no \u00e9s habitual entre els parents moderns dels dinosaures (cocodrils i altres r\u00e8ptils, juntament amb els ocells \u2013 l'aligot de harris n'\u00e9s una excepci\u00f3 ben documentada), i les proves tafon\u00f2miques que semblen indicar un comportament de ca\u00e7a en grup entre ter\u00f2podes, com ara deinonychus o l'al\u00b7losaure, tamb\u00e9 es poden interpretar com al resultat de disputes fatals entre animals que menjaven, com s'observa en molts depredadors di\u00e0psids \nmoderns.\nel descobriment de jack horner el 1978 d'una s\u00e8rie de nius de maiasaura (\"bona mare dinosaure\") a montana revel\u00e0 que els ornit\u00f2podes continuaven cuidant de les cries durant un per\u00edode llarg despr\u00e9s del naixement. tamb\u00e9 hi ha proves que altres dinosaures del cretaci, com els saur\u00f2podes titanosaures de la patag\u00f2nia (descoberts el 1997) tamb\u00e9 aniuaven en grans grups. l'ovirapt\u00f2rid mongol citipati fou descobert el 1993 en una posici\u00f3 similar a la de les gallines quan coven, cosa que podria significar que estava cobert d'una capa a\u00efllant de plomes que mantenia la calor dels ous. altres descobriments tamb\u00e9 apunten que els pares cuidaven de les cries. per exemple, s'han trobat les restes f\u00f2ssils d'un grup de psitacosaures, consistent en un adult i trenta-quatre cries; en aquest cas, el gran nombre de cries es pot deure a un costum de fer nius comuns. a m\u00e9s, es descobr\u00ed un embri\u00f3 de dinosaure (pertanyent al prosaur\u00f2pode massospondylus) sense dents, indicant que era necessari un cert grau de cura pels pares per alimentar els dinosaures joves. les pistes de petges tamb\u00e9 han confirmat aquest comportament entre ornit\u00f2podes de l'illa de skye, al nord-oest d'esc\u00f2cia. s'han trobat nius i ous de la majoria de grups principals de dinosaures, i sembla probable que els dinosaures es comuniquessin amb les cries, de manera similar als cocodrils i ocells actuals.\n\nles crestes d'alguns dinosaures, com ara els marginoc\u00e8fals, ter\u00f2podes i lambeosaurins, podrien haver estat massa febles per ser utilitzades com una forma de defensa activa, de manera que probablement se les utilitzava per al festeig o per espantar els rivals, tot i que no se sap gaire sobre l'aparellament dels dinosaures o el seu territorialisme. ferides de mossegades al cap suggereixen que, com a m\u00ednim, els ter\u00f2podes tenien confrontacions agressives actives. la naturalesa de la comunicaci\u00f3 dels dinosaures tamb\u00e9 roman enigm\u00e0tica, i \u00e9s un \u00e0mbit actiu d'investigaci\u00f3. per exemple, estudis recents suggereixen que les crestes buides dels lambeosaurins podrien haver funcionat com a cambres de resson\u00e0ncia, utilitzades per emetre una gran varietat de vocalitzacions.un dels f\u00f2ssils de dinosaure m\u00e9s valuosos per l'estudi del comportament d'aquests animals fou descobert al desert de gobi el 1971. consistia en un velociraptor que atacava un protoceratops, oferint proves que, en efecte, els dinosaures s'atacaven els uns als altres. una altra prova que els dinosaures atacaven altres dinosaures vius \u00e9s la cua parcialment curada d'un edmontosaure, un dinosaure hadros\u00e0urid; la cua est\u00e0 danyada d'una manera tal que mostra que l'animal fou mossegat per un tiranosaure per\u00f2 sobrevisqu\u00e9. el canibalisme entre algunes esp\u00e8cies de dinosaure fou confirmat per marques de dents descobertes a madagascar el 2003, associades al ter\u00f2pode majungasaurus.basant-se en proves f\u00f2ssils actuals de dinosaures com ara oryctodromeus, sembla que algunes esp\u00e8cies herb\u00edvores tenien un estil de vida parcialment subterrani, i algunes esp\u00e8cies semblants als ocells podrien haver estat arb\u00f2ries, particularment dromeos\u00e0urids primitius com ara microraptor i els enigm\u00e0tics escansoriopter\u00edgids. tanmateix, sembla que molts dinosaures tenien un mode de locomoci\u00f3 terrestre. una bona comprensi\u00f3 de com els dinosaures es movien a terra \u00e9s clau per fer models del seu comportament; la ci\u00e8ncia de la biomec\u00e0nica, en particular, ha ofert indicis claus en aquest \u00e0mbit. per exemple, estudis de la for\u00e7a exercida pels m\u00fasculs i per la gravetat sobre l'estructura esqueletal dels dinosaures han servit per investigar a quina velocitat podien c\u00f3rrer, si els diplod\u00f2cids podien crear bangs s\u00f2nics espetegant la cua de manera semblant a un fuet, i si els saur\u00f2podes podien flotar.\n\n\n=== fisiologia ===\n\ndes de la d\u00e8cada del 1960 hi ha hagut un intens debat sobre la regulaci\u00f3 de la temperatura en els dinosaures. originalment, els cient\u00edfics no es posaven gens d'acord sobre si els dinosaures eren capa\u00e7os de regular la seva temperatura. m\u00e9s recentment, l'homeot\u00e8rmia ha esdevingut la visi\u00f3 que gaudeix del major consens i el debat s'ha concentrat en els mecanismes termoreguladors.\ndespr\u00e9s del descobriment dels dinosaures, al principi els paleont\u00f2legs sostingueren que es tractava de criatures ectoterms; \u00abllangardaixos terribles\u00bb, com diu el seu nom. aquesta suposada ectot\u00e8rmia implicava que els dinosaures eren organismes relativament lents i inerts, de manera similar als r\u00e8ptils moderns, que necessiten fonts externes de calor per regular la temperatura corporal. l'ectot\u00e8rmia dels dinosaures fou una visi\u00f3 prevalent, fins que robert t. bakker, un dels primers proponents de l'endot\u00e8rmia dels dinosaures, public\u00e0 un document influent sobre aquest tema el 1968.\nles proves modernes indiquen que els dinosaures prosperaren en climes freds, i que, com a m\u00ednim, algunes esp\u00e8cies de dinosaure regulaven la temperatura corporal per mitj\u00e0 de processos biol\u00f2gics interns (potser amb l'ajut de la seva gran mida). algunes proves d'endot\u00e8rmia en els dinosaures inclouen el descobriment de dinosaures polars a austr\u00e0lia i l'ant\u00e0rtida (on haurien experimentat un fred i fosc hivern de sis mesos), el descobriment de dinosaures les plomes dels quals haurien pogut funcionar com un a\u00efllament termoregulador, i an\u00e0lisis d'estructures dels vasos sanguinis t\u00edpiques d'animals endoterms dins els ossos de dinosaure. les estructures esqueletals suggereixen que els ter\u00f2podes i altres dinosaures tenien estils de vida actius m\u00e9s aviat t\u00edpics d'un sistema cardiovascular endot\u00e8rmic, mentre que els saur\u00f2podes presentaven menys caracter\u00edstiques endot\u00e8rmiques. \u00e9s, sens dubte, possible que alguns dinosaures fossin endot\u00e8rmics i altres no. encara continua el debat cient\u00edfic sobre certs aspectes d'aquest tema.el debat es complica pel fet que l'endot\u00e8rmia pot apar\u00e8ixer basada en m\u00e9s d'un mecanisme. la majoria d'estudis sobre l'endot\u00e8rmia dels dinosaures tendeixen a comparar-los als ocells o mam\u00edfers mitjans, que gasten energies per elevar la temperatura corporal per sobre de l'ambiental. els ocells i mam\u00edfers petits tamb\u00e9 tenen un a\u00efllament que redueix la p\u00e8rdua de temperatura, com ara greix, p\u00e8l o plomes. tanmateix, els mam\u00edfers grans, com ara els elefants, tenen un problema diferent a causa de la seva relaci\u00f3 \u00e0rea de superf\u00edcie-volum relativament baixa (principi d'haldane). aquesta relaci\u00f3 compara el volum d'un animal amb l'\u00e0rea de la seva pell; a mesura que un animal augmenta de mida, la seva \u00e0rea de superf\u00edcie augmenta m\u00e9s lentament que el seu volum. arribat un cert punt, la quantitat de calor irradiada a trav\u00e9s de la pell cau per sota de la quantitat de calor produ\u00efda dins del cos, obligant els animals a utilitzar m\u00e8todes alternatius per evitar la hipert\u00e8rmia. en el cas dels elefants, els adults tenen poc p\u00e8l, tenen grans orelles amb les quals incrementen la seva \u00e0rea de superf\u00edcie, i tamb\u00e9 tenen adaptacions en el comportament (com ara l'\u00fas de la trompa per ruixar-se amb aigua o el costum de banyar-se en el fang). aquests comportaments augmenten la refrigeraci\u00f3 per evaporaci\u00f3.\nes creu que els dinosaures grossos haurien hagut d'enfrontar-se a problemes similars; la seva mida corporal indica que perdien temperatura relativament lentament respecte a l'aire que els envoltava, de manera que podrien haver estat homeoterms inercials, animals que romanen m\u00e9s c\u00e0lids que el seu ambient purament gr\u00e0cies a la seva enorme mida, i no gr\u00e0cies a adaptacions especials com les de les aus o els mam\u00edfers. tanmateix, fins a present aquesta teoria no ha ofert una explicaci\u00f3 v\u00e0lida en relaci\u00f3 a les nombroses esp\u00e8cies de dinosaure de la mida d'un gos o d'una cabra, o les cries de les esp\u00e8cies m\u00e9s grosses.\nescanejades per mitj\u00e0 de tomografia computada de la cavitat tor\u00e0cica d'un dinosaure revelaren el que semblava les restes d'un cor de quatre cambres, similar al dels ocells i mam\u00edfers actuals. aquesta idea \u00e9s controvertida dins de la comunitat cient\u00edfica, havent estat criticada com a ci\u00e8ncia anat\u00f2mica defectuosa o simplement una il\u00b7lusi\u00f3. la q\u00fcesti\u00f3 de com es relaciona aquest descobriment amb el ritme metab\u00f2lic i l'anatomia interna dels dinosaures pot ser discutible, tanmateix, poc importa la identitat de l'objecte: tant els crocodilians moderns com els ocells, els parents vivents m\u00e9s propers dels dinosaures, tenen cors amb quatre cambres (tot i que els dels crocodilians estan modificats), de manera que els dinosaures probablement tamb\u00e9 en tenien.\n\n\n=== teixits tous i adn ===\nun altre dels millors exemples d'impressions de teixit tou en un dinosaure f\u00f2ssil fou descobert a petraroia (it\u00e0lia). el descobriment fou anunciat el 1998, i descrivia un exemplar d'un celurosaure petit i molt jove, scipionyx samniticus. el f\u00f2ssil inclo\u00efa parts dels intestins, el c\u00f2lon, el fetge, els m\u00fasculs, i la tr\u00e0quea d'aquest dinosaure immadur.a l'edici\u00f3 del mar\u00e7 del 2005 de la revista science, la paleont\u00f2loga mary higby schweitzer i el seu equip anunciaren el descobriment de material flexible similar als teixits tous dins de l'os de la cama d'un tiranosaure, amb una edat de 68 milions d'anys i provinent de la formaci\u00f3 de hell creek de montana. despr\u00e9s de descobrir-lo, l'equip rehidrat\u00e0 el teixit.despr\u00e9s de tractar l'os fossilitzat durant diverses setmanes per eliminar el contingut mineral de la cavitat fossilitzada de la medul\u00b7la \u00f2ssia (un proc\u00e9s anomenat desmineralitzaci\u00f3), schweitzer trob\u00e0 proves d'estructures intactes, com ara vasos sanguinis, matriu \u00f2ssia, i teixits connectius (fibres \u00f2ssies). una examinaci\u00f3 sota el microscopi revel\u00e0 que el suposat teixit tou de dinosaure havia conservat estructures fines (microestructures) fins i tot al nivell cel\u00b7lular. la naturalesa i composici\u00f3 exactes d'aquest material i les implicacions del descobriment de schweitzer encara no estan clares; encara s'est\u00e0 estudiant i interpretant aquest material.una investigaci\u00f3 publicada a plos one el 2018 ha posat en dubte les afirmacions que el material descobert \u00e9s teixit tou de tiranosaure. thomas kaye, de la universitat de washington, i els seus coautors argumenten que el que realment omplia l'os de tiranosaure era simplement un biofilm visc\u00f3s creat per bacteris, que omplirien els buits anteriorment ocupats pels vasos sanguinis i les c\u00e8l\u00b7lules. els investigadors descobriren que el que havia estat anteriorment identificat com a c\u00e8l\u00b7lules sangu\u00ednies, a causa de la pres\u00e8ncia de ferro, eren en realitat framboides, esferes minerals microsc\u00f2piques portadores de ferro. trobaren esferes similars en una varietat d'altres f\u00f2ssils de diversos per\u00edodes, incloent-hi un ammonit. en l'ammonit, trobaren les esferes en un lloc en qu\u00e8 el ferro que contenen no podria haver tingut cap relaci\u00f3 amb la pres\u00e8ncia de sang.s'ha anunciat en dues ocasions diferents l'extraci\u00f3 amb \u00e8xit d'adn antic de f\u00f2ssils de dinosaure, per\u00f2 despr\u00e9s d'una inspecci\u00f3 posterior i una avaluaci\u00f3 d'experts, cap d'aquestes extraccions no ha pogut ser confirmada. tanmateix, s'ha inferit un p\u00e8ptid visual funcional d'un dinosaure te\u00f2ric per mitj\u00e0 de l'\u00fas de m\u00e8todes anal\u00edtics de reconstrucci\u00f3 filogen\u00e8tica en seq\u00fc\u00e8ncies d'esp\u00e8cies properes modernes com ara r\u00e8ptils o ocells. a m\u00e9s, s'han detectat diverses suposades prote\u00efnes en f\u00f2ssils de dinosaure, incloent-hi l'hemoglobina.encara que es pogu\u00e9s reconstruir l'adn dels dinosaures, seria excessivament dif\u00edcil clonar i \"criar\" dinosaures amb la tecnologia actual, car no existeixen esp\u00e8cies suficientment properes com per utilitzar-ne els zigots, ni un ambient adient per al desenvolupament embrionari.\n\n\n== plomes i origen dels ocells ==\n\nla possibilitat que els dinosaures fossin els avantpassats dels ocells fou suggerida per primer cop el 1868 per thomas henry huxley. despr\u00e9s del treball de gerhard heilmann a principis del segle xx, la teoria dels ocells com a descendents dels dinosaures fou abandonada en favor d'avantpassats tecodonts, sent-ne la prova clau la suposada manca de clav\u00edcula dels dinosaures. tanmateix, com ho demostraren descobriments posteriors, les clav\u00edcules (o una \u00fanica f\u00farcula fusionada, derivada de dues clav\u00edcules separades) no estaven realment absents; ja se n'havia trobat el 1924 en oviraptor, per\u00f2 havien estat identificades err\u00f2niament com a episternes. en la d\u00e8cada del 1970, john ostrom recuper\u00e0 la teoria dels dinosaures com a avantpassats de les aus, que guany\u00e0 impuls durant les d\u00e8cades seg\u00fcents amb l'adveniment de l'an\u00e0lisi clad\u00edstica, i un gran augment dels descobriments de petits ter\u00f2podes i ocells primitius. han estat d'especial rellev\u00e0ncia els f\u00f2ssils de la formaci\u00f3 de yixian, on s'han trobat m\u00faltiples ter\u00f2podes i ocells primitius, sovint amb plomes d'algun tipus. els ocells comparteixen m\u00e9s d'un centenar de trets anat\u00f2mics distints amb els dinosaures ter\u00f2podes, actualment considerats, generalment, els seus parents prehist\u00f2rics m\u00e9s propers.el grup m\u00e9s proper a ells \u00e9s el dels celurosaures maniraptors. una minoria de cient\u00edfics, notablement alan feduccia i larry martin, han suggerit altres camins evolutius, incloent-hi versions revisades de la proposta de heilmann dels arcosaures basals, o que els ter\u00f2podes maniraptors eren els avantpassats dels ocells, per\u00f2 que no eren dinosaures, sin\u00f3 convergents amb ells.\n\n\n=== plomes ===\nl'arque\u00f2pterix, el primer bon exemple de \u00abdinosaure amb plomes\u00bb, fou descobert el 1860. l'exemplar original fou trobat als llims de solnhofen al sud d'alemanya, un jaciment rar i amb f\u00f2ssils en un estat de conservaci\u00f3 gaireb\u00e9 perfecte. l'arque\u00f2pterix \u00e9s un f\u00f2ssil de transici\u00f3, amb caracter\u00edstiques clarament interm\u00e8dies entre les dels r\u00e8ptils moderns i els ocells. descobert nom\u00e9s dos anys despr\u00e9s de la influent obra de darwin l'origen de les esp\u00e8cies, aquesta troballa intensific\u00e0 el debat naixent entre els proponents de la biologia evolutiva i el creacionisme. aquest ocell primitiu s'assembla tant als dinosaures que, sense una impressi\u00f3 clara de plomes a les roques que l'envoltaven, com a m\u00ednim un exemplar fou conf\u00f3s amb compsognathus.des de la d\u00e8cada del 1990, s'ha descobert una s\u00e8rie de dinosaures amb plomes addicionals, oferint una prova encara m\u00e9s clara de l'estreta relaci\u00f3 existent entre els dinosaures i els ocells actuals. la majoria d'aquests exemplars foren extrets del jaciment de la formaci\u00f3 de yixian, liaoning (al nord-est de la xina), que era part d'un continent insular durant el cretaci. tot i que nom\u00e9s s'han trobat plomes en alguns indrets, \u00e9s possible que els dinosaures no aviaris de la resta del m\u00f3n tamb\u00e9 en tinguessin. la manca de proves f\u00f2ssils extenses de dinosaures no aviaris amb plomes es pot deure al fet que caracter\u00edstiques delicades com ara la pell i les plomes, no solen quedar conservades pel proc\u00e9s de fossilitzaci\u00f3, de manera que estan absents del registre f\u00f2ssil. fins al present, es coneixen protoplomes (estructures primes semblants a filaments) de dinosaures a la base dels celurosaures; compsogn\u00e0tids com sinosauropteryx o tiranosauro\u00efdeus com dilong, per\u00f2 plomes completes nom\u00e9s es coneixen en el subgrup de celurosaures dels maniraptors, que inclou els oviraptorosaures, trood\u00f2ntids, dromeos\u00e0urids, i ocells. la descripci\u00f3 dels dinosaures amb plomes no ha mancat de controv\u00e8rsia; els cr\u00edtics m\u00e9s importants han estat possiblement alan feduccia i theagarten lingham-soliar, que han suggerit que les protoplomes s\u00f3n el resultat de la descomposici\u00f3 de la fibra col\u00b7laginosa que es trobava a sota del sistema integumentari dels dinosaures, i que els maniraptors amb plomes completes no eren realment dinosaures, sin\u00f3 convergents amb ells. tanmateix, les seves visions no han estat acceptades en gran part per altres investigadors, fins al punt que s'ha posat en dubte la naturalesa cient\u00edfica de les afirmacions de feduccia.\n\n\n=== esquelet ===\ncom que les plomes s\u00f3n associades sovint amb els ocells, els dinosaures amb plomes s\u00f3n titllats sovint descrits com l'anella perduda entre els ocells i els dinosaures. tanmateix, les m\u00faltiples caracter\u00edstiques esqueletals que comparteixen els dos grups tamb\u00e9 s\u00f3n un indici important pels paleont\u00f2legs. les \u00e0rees de l'esquelet amb semblances importants s\u00f3n el coll, el pubis, el canell (carp semilunar), el bra\u00e7 i la cintura escapular, la f\u00farcula i la quilla. la comparaci\u00f3 dels esquelets de dinosaure i dels ocells per mitj\u00e0 de l'an\u00e0lisi clad\u00edstica refor\u00e7a la teoria de la relaci\u00f3 entre ambd\u00f3s grups.\nun estudi del 2020 de la universitat mcmaster (canad\u00e0) descobr\u00ed que els dinosaures tamb\u00e9 podien patir c\u00e0ncer despr\u00e9s d'analitzar el peron\u00e9 d'un centrosaure. els cient\u00edfics determinaren que havia patit osteosarcoma, un c\u00e0ncer dels ossos.\n\n\n=== teixits tous ===\nels grans dinosaures carn\u00edvors posse\u00efen un complex sistema de sacs d'aire semblants als que tenen els ocells moderns, segons una investigaci\u00f3 dirigida per patrick o'connor de la universitat d'ohio. \u00e9s probable que els pulmons dels dinosaures ter\u00f2podes carn\u00edvors b\u00edpedes amb potes (similars a les dels ocells) bombegessin aire en sacs buits del seu esquelet, com passa en els ocells. \u00aball\u00f2 que en el passat es considerava formalment un tret \u00fanic dels ocells estava present en certa forma en els avantpassats dels ocells\u00bb, digu\u00e9 o'connor. en un article cient\u00edfic publicat a la revista en xarxa public library of science one, els cient\u00edfcs descrigueren aerosteon riocoloradensis, l'esquelet del qual ha proporcionat les proves m\u00e9s clares fins ara d'un dinosaure amb un sistema de respiraci\u00f3 similar al dels ocells. una tomografia computada pos\u00e0 de manifest la pres\u00e8ncia de sacs d'aire dins la cavitat corporal de l'esquelet d'aerosteon.una altra prova que els ocells i els dinosaures tenen una relaci\u00f3 propera \u00e9s l'\u00fas de pedres al pedrer. els animals s'empassaven pedres per fer m\u00e9s f\u00e0cil la digesti\u00f3 i per descompondre l'aliment i les fibres dures un cop entraven en l'est\u00f3mac. quan se les troba en associaci\u00f3 amb f\u00f2ssils, aquestes pedres reben el nom de gastr\u00f2lits.\n\n\n=== biologia reproductiva ===\nel descobriment de certs trets en un esquelet de tiranosaure ofer\u00ed recentment m\u00e9s proves que els dinosaures i les aus evolucionaren a partir d'un avantpassat com\u00fa i, per primer cop, permet\u00e9 als paleont\u00f2legs determinar el sexe d'un dinosaure. quan ponen ous, les aus femelles desenvolupen un tipus especial d'os als membres entre el dur os exterior i la medul\u00b7la aquest os \"medul\u00b7lar\", que \u00e9s ric en calci, serveix per fer closques d'ou. la pres\u00e8ncia de teixits ossis derivats de l'endosti a les cavitats medul\u00b7lars interiors de parts de la pota posterior de l'exemplar de tiranosaure sugger\u00ed que tyrannosaurus rex utilitzava estrat\u00e8gies reproductives similars, i revel\u00e0 que l'exemplar era femella. investigacions posteriors han trobat os medul\u00b7lar en el ter\u00f2pode allosaurus i l'ornit\u00f2pode tenontosaurus. com que el llinatge de dinosaures que inclou l'al\u00b7losaure i el tiranosaure diverg\u00ed del llinatge que inclou el tenontosaure molt aviat en l'evoluci\u00f3 dels dinosaures, aix\u00f2 suggereix que els dinosaures com a grup produ\u00efen teixit medul\u00b7lar. s'ha trobat os medul\u00b7lar en exemplars de mida subadulta, cosa que suggereix que els dinosaures assolien la maduresa sexual bastant aviat per animals tan grans.\n\n\n=== proves sobre el comportament ===\nun f\u00f2ssil de trood\u00f2ntid recentment descobert demostra que alguns dinosaures dormien com alguns ocells moderns, amb el cap amagat sota el bra\u00e7. aquest comportament, que podria haver contribu\u00eft a mantenir calent el cap, tamb\u00e9 \u00e9s t\u00edpic dels ocells moderns.\n\n\n== extinci\u00f3 ==\n\nels dinosaures no aviaris s'extingiren sobtadament fa aproximadament seixanta-cinc milions d'anys. tamb\u00e9 s'extingiren molts altres grups d'animals, incloent-hi els ammonits (mol\u00b7luscs semblants als n\u00e0utils), mosas\u00e0urids, plesiosaures, pterosaures, tortugues herb\u00edvores, cocodrils, la majoria d'ocells, i molts grups de mam\u00edfers. aquesta extinci\u00f3 massiva rep el nom d'extinci\u00f3 del cretaci-paleogen. la naturalesa de l'esdeveniment que la caus\u00e0 ha estat estudiat intensament des de la d\u00e8cada del 1970; actualment, existeixen diverses teories relacionades amb el suport dels paleont\u00f2legs. tot i que el consens general \u00e9s que un impacte mete\u00f2ric fou la causa principal de l'extinci\u00f3 dels dinosaures, alguns cient\u00edfics citen altres possibles causes, o donen suport a la idea que una combinaci\u00f3 de diversos factors fou responsable de la sobtada desaparici\u00f3 dels dinosaures del registre f\u00f2ssil.\nal punt \u00e0lgid del mesozoic, no hi havia casquets polars, i el nivell del mar era entre 100 i 250 metres m\u00e9s alt que en l'actualitat. la temperatura del planeta tamb\u00e9 era molt m\u00e9s uniforme, amb una difer\u00e8ncia de nom\u00e9s 25 \u00b0c entre les temperatures polars i les equatorials. de mitjana, les temperatures atmosf\u00e8riques tamb\u00e9 eren molt m\u00e9s c\u00e0lides; els pols, per exemple, eren 50 \u00b0c m\u00e9s c\u00e0lids que avui en dia.la composici\u00f3 atmosf\u00e8rica durant el mesozoic tamb\u00e9 era molt diferent. els nivells de di\u00f2xid de carboni eren fins a dotze vegades superiors als de l'actualitat, i l'oxigen representava entre el 32-25% de l'atmosfera, en comparaci\u00f3 amb el 21% d'avui dia. tanmateix, a finals del cretaci, l'ambient estava canviant dram\u00e0ticament. es redu\u00ed l'activitat volc\u00e0nica, fet que provoc\u00e0 una tend\u00e8ncia de refredament a mesura que els nivells de di\u00f2xid de carboni atmosf\u00e8ric queien. els nivells d'oxigen a l'atmosfera tamb\u00e9 comen\u00e7aren a fluctuar i acabaren caient considerablement. alguns cient\u00edfics creuen que el canvi clim\u00e0tic, juntament amb els nivells m\u00e9s baixos d'oxigen, podria haver provocat directament la desaparici\u00f3 de moltes esp\u00e8cies. si els dinosaures tenien sistemes respiratoris similars als t\u00edpics dels ocells moderns, podria haver estat particularment dif\u00edcil per a ells adaptar-se a un rendiment respiratori inferior, tenint en compte l'enorme quantitat d'oxigen que necessitaven els seus cossos.\n\n\n=== impacte mete\u00f2ric ===\n\nla teoria de la col\u00b7lisi\u00f3 amb un asteroide, que fou popularitzada el 1980 per walter alvarez i els seus col\u00b7legues, relaciona l'extinci\u00f3 de finals del per\u00edode cretaci amb un impacte amb un b\u00f2lid fa aproximadament 65,5 milions d'anys. alvarez i altres suggeriren que un augment sobtat dels nivells d'iridi, registrat arreu del m\u00f3n en els estrats rocosos d'aquest per\u00edode, era una prova directa de l'impacte. la majoria dels indicis suggereixen actualment que un b\u00f2lid d'entre cinc i quinze quil\u00f2metres de di\u00e0metre impact\u00e0 amb la terra a prop de la pen\u00ednsula de yucat\u00e1n, creant el cr\u00e0ter de chicxulub, de 170 km de di\u00e0metre, i desencadenant l'extinci\u00f3 massiva. els cient\u00edfics no saben amb certesa si els dinosaures estaven prosperant o en declivi abans de l'impacte. alguns cient\u00edfics suggereixen que el meteorit caus\u00e0 una baixada de la temperatura atmosf\u00e8rica llarga i no natural, mentre que d'altres, en canvi, afirmen que hauria provocat una ona de calor fora de l'habitual.\ntot i que el registre f\u00f2ssil per si sol no permet inferir la rapidesa de l'extinci\u00f3, alguns models suggereixen que fou extremament r\u00e0pida. el consens entre els cient\u00edfics que donen suport a aquesta teoria \u00e9s que l'impacte provoc\u00e0 extincions tant directament (per la calor de l'impacte mete\u00f2ric) com indirectament (per un refredament global a causa del fet que la mat\u00e8ria ejectada del cr\u00e0ter d'impacte reflectia la radiaci\u00f3 t\u00e8rmica del sol).\nal setembre del 2007, investigadors estatunidencs encap\u00e7alats per william bottke del southwest research institute de boulder, i cient\u00edfics txecs utilitzaren simulacions per ordinador per identificar la font m\u00e9s probable de l'impacte de chicxulub. calcularen que hi havia un 90% de probabilitats que un asteroide gegant anomenat baptistina, d'un di\u00e0metre aproximat de 160 km, i que orbita en el cintur\u00f3 d'asteroides entre mart i j\u00fapiter, reb\u00e9s l'impacte d'un asteroide sense nom m\u00e9s petit, d'uns 55 km de di\u00e0metre, fa 160 milions d'anys. l'impacte esberl\u00e0 baptistina, creant un grup que encara existeix, conegut actualment com a fam\u00edlia baptistina. els c\u00e0lculs indiquen que alguns dels fragments foren enviats directament en \u00f2rbites que es creuaven amb la de la terra, un dels quals fou el meteorit de deu quil\u00f2metres de di\u00e0metre que impact\u00e0 amb la pen\u00ednsula del yucat\u00e1n fa 65 milions d'anys, creant el cr\u00e0ter de chicxulub.tot i ser similar a la teoria de l'impacte d'alvarez (que implicava un \u00fanic asteroide o cometa), aquesta teoria suggereix que \"els passos de l'estrella companya del sol, n\u00e8mesi, a trav\u00e9s del n\u00favol d'oort desencadenarien pluges de cometes.\" un o diversos d'aquests objectes col\u00b7lidiren posteriorment amb la terra aproximadament al mateix temps, causant l'extinci\u00f3 global. com en el cas d'un \u00fanic asteroide, el resultat final d'aquest bombardeig de cometes hauria estat una caiguda sobtada de les temperatures globals, seguida d'un prolongat per\u00edode fred.\n\n\n=== trapps del d\u00e8can ===\n\nabans de 2000, els arguments que els trapps del d\u00e8can causaren l'extinci\u00f3 estaven sovint relacionats amb la teoria que l'extinci\u00f3 fou gradual, car es pensava que els trapps comen\u00e7aren fa uns 68 milions d'anys i en duraren uns 2. tanmateix, hi ha proves que dos ter\u00e7os dels trapps del d\u00e8can foren creades en un mili\u00f3 d'anys, fa aproximadament 65,5 milions d'anys, de manera que aquestes erupcions haurien provocat una extinci\u00f3 bastant r\u00e0pida, possiblement en un per\u00edode de milers d'anys, per\u00f2 igualment un per\u00edode m\u00e9s llarg que el que caldria esperar-se d'un \u00fanic impacte mete\u00f2ric.els trapps del d\u00e8can podrien haver causat l'extinci\u00f3 a trav\u00e9s de diversos mecanismes, incloent-hi l'alliberament de pols i d'aerosols sulf\u00farics a l'aire, que podrien haver blocat la llum solar, reduint la capacitat fotosint\u00e8tica de les plantes. a m\u00e9s, el vulcanisme dels trapps del d\u00e8can podria haver provocat emissions de di\u00f2xid de carboni, que haurien augmentat l'efecte d'hivernacle una vegada la pols i els aerosols haguessin desaparegut de l'atmosfera. abans de l'extinci\u00f3 massiva dels dinosaures, l'alliberament de gasos volc\u00e0nics durant la formaci\u00f3 dels trapps del d\u00e8can \"contribu\u00ed a un escalfament global aparentment massiu. algunes dades indiquen un augment mitj\u00e0 de la temperatura d'aproximadament 8 \u00b0c en l'\u00faltim mig mili\u00f3 d'anys abans de l'impacte [a chicxulub].\"en els anys en qu\u00e8 la teoria dels trapps del d\u00e8can estava relacionada amb una extinci\u00f3 m\u00e9s lenta, luis alvarez (que mor\u00ed el 1988), responia que els paleont\u00f2legs estaven sent enganyats per les poques dades de qu\u00e8 disposaven. tot i que la seva afirmaci\u00f3 no fou ben rebuda al principi, estudis de camp intensius posteriors dels estrats fossil\u00edfers refor\u00e7aren el seu argument. finalment, la majoria de paleont\u00f2legs comen\u00e7aren a acceptar la idea que les extincions en massa de finals del cretaci es degueren principalment, o, com a m\u00ednim en part, a un impacte massiu de la terra contra un b\u00f2lid. tanmateix, fins i tot walter alvarez ha adm\u00e8s que hi hagu\u00e9 altres grans canvis a la terra fins i tot abans de l'impacte, com ara un descens del nivell del mar i grans erupcions volc\u00e0niques que crearen els trapps del d\u00e8can a l'\u00edndia, i que aquests canvis podrien haver contribu\u00eft a les extincions.\n\n\n=== manca d'adaptaci\u00f3 a les condicions canviants ===\nal cretaci mitj\u00e0, les plantes amb flor esdevingueren una part important dels ecosistemes terrestres, que anteriorment havien estat dominats per gimnospermes com ara les con\u00edferes. els copr\u00f2lits (fems fossilitzats) de dinosaure indiquen que, mentre que alguns menjaven angiospermes, la majoria de dinosaures herb\u00edvors s'alimentaven principalment de gimnospermes. an\u00e0lisis estad\u00edstiques de lloyd et al. arribaren a la conclusi\u00f3 que, a difer\u00e8ncia del que deien estudis anteriors, els dinosaures no es diversificaren gaire al cretaci superior. lloyd et al. suggeriren que el frac\u00e0s dels dinosaures a l'hora d'adaptar-se a ecosistemes canviants els condemn\u00e0 a l'extinci\u00f3.\n\n\n=== possibles supervivents al paleoc\u00e8 ===\na vegades es troben restes de dinosaures no aviaris per sobre el l\u00edmit k-pg. el 2002, els paleont\u00f2legs zielinski i budahn informaren del descobriment d'un \u00fanic f\u00f2ssil d'un os de la cama d'un hadrosaure a la conca del san juan (nou m\u00e8xic), i el descrigueren com una prova de dinosaures del paleoc\u00e8. la formaci\u00f3 en qu\u00e8 es descobr\u00ed l'os fou datada de principis de l'\u00e8poca del paleoc\u00e8, fa aproximadament 64,5 milions d'anys. si l'os no fou redipositat en aquell estrat per l'acci\u00f3 de l'erosi\u00f3, seria una prova que algunes poblacions de dinosaures podrien haver sobreviscut, com a m\u00ednim, mig mili\u00f3 d'anys dins l'era cenozoica. altres proves inclouen el descobriment de restes de dinosaures a la formaci\u00f3 de hell creek fins a 1,3 metres per sobre (equivalents a 40.000 anys despr\u00e9s) del l\u00edmit k-pg. han arribat descobriments similars d'altres llocs del m\u00f3n, incloent-hi la xina. tanmateix, molts cient\u00edfics refusen que hi hagu\u00e9s hagut dinosaures al paleoc\u00e8, argumentant que aquests ossos foren ressituats, \u00e9s a dir, que l'erosi\u00f3 els tragu\u00e9 de la seva ubicaci\u00f3 inicial i quedaren enterrats de nou en sediments molt posteriors, o pensen que, encara que fos certa, la pres\u00e8ncia d'uns quants dinosaures al paleoc\u00e8 inferior no canviaria gaire cosa a efectes pr\u00e0ctics.\n\n\n== hist\u00f2ria del descobriment ==\nfa mil\u00b7lennis que es coneixen els f\u00f2ssils de dinosaures, tot i que la seva aut\u00e8ntica naturalesa no era reconeguda. els xinesos, que anomenen els dinosaures konglong (\u6050\u9f8d, o \"drac terrible\"), els consideraven ossos de drac i els documentaren com a tals. per exemple, hua yang guo zhi, un llibre escrit per zhang qu durant la dinastia jin occidental, documentava el descobriment d'ossos de drac a wucheng, a la prov\u00edncia de sichuan. els poblatans del centre de la xina han excavat ossos de dinosaures des de fa d\u00e8cades, pensant que pertanyien a dracs, per fer-ne medecines tradicionals. a europa, generalment es creia que els f\u00f2ssils de dinosaures eren les restes de gegants i altres criatures que moriren al diluvi universal.\n\nel megalosaure fou el primer dinosaure a ser descrit formalment, el 1677, quan se'n recuper\u00e0 una part d'un os d'una pedrera de calc\u00e0ria a cornualla, a prop de chipping norton, anglaterra. aquest fragment ossi fou identificat correctament com l'extrem inferior del f\u00e8mur d'un animal m\u00e9s gran que qualsevol \u00e9sser vivent en temps moderns. el segon g\u00e8nere de dinosaure en ser identificat, iguanodon, fou descobert el 1822 per mary ann mantell, l'esposa del ge\u00f2leg angl\u00e8s gideon mantell. gideon mantell reconegu\u00e9 les semblances entre els seus f\u00f2ssils i els ossos de les iguanes modernes. dos anys m\u00e9s tard, el reverend william buckland, catedr\u00e0tic de geologia a la universitat d'oxford, desenterr\u00e0 m\u00e9s ossos fossilitzats de megalosaure i esdevingu\u00e9 la primera persona a descriure dinosaures en una revista cient\u00edfica.aquests \"grans llangardaixos f\u00f2ssils\" es convertiren r\u00e0pidament en un tema de gran inter\u00e8s pels cient\u00edfics europeus i estatunidencs, i el 1842 el paleont\u00f2leg angl\u00e8s richard owen encuny\u00e0 el terme \"dinosaure\". descobr\u00ed que les restes que s'havien trobat fins aleshores, iguanodon, megalosaurus i hylaeosaurus, comparteixen una s\u00e8rie de caracter\u00edstiques distintives, de manera que decid\u00ed agrupar-los en un grup taxon\u00f2mic propi. amb el suport del pr\u00edncep albert de sax\u00f2nia-coburg gotha, marit de la reina vict\u00f2ria, owen establ\u00ed el natural history museum a south kensington, londres, per exhibir-hi la col\u00b7lecci\u00f3 nacional de f\u00f2ssils de dinosaures i altres articles de biologia i geologia.\nel 1858 es descobr\u00ed el primer dinosaure americ\u00e0, en pous de marga al petit poble de haddonfield (nova jersey) (tot i que se n'havien trobat f\u00f2ssils abans, no se n'havia reconegut la naturalesa). la criatura fou denominada hadrosaurus foulkii. es tractava d'un descobriment extremament important: l'hadrosaure era un dels primers esquelets de dinosaure gaireb\u00e9 complets que es trobaven i era clarament una criatura b\u00edpeda (el primer havia estat descobert el 1834 a maidstone, anglaterra). era un descobriment revolucionari car, fins aleshores, la majoria de cient\u00edfics pensaven que els dinosaures caminaven a quatre potes, com altres r\u00e8ptils. els descobriments de foulke desencadenaren una onada de dinosauremania als estats units.\naquesta obsessi\u00f3 pels dinosaures quedava il\u00b7lustrada per la gran rivalitat entre edward drinker cope i othniel charles marsh, que competien per ser els primers a descobrir nous dinosaures en el que reb\u00e9 el nom de guerra dels ossos. la rivalitat comen\u00e7\u00e0 probablement quan marsh remarc\u00e0 p\u00fablicament que la reconstrucci\u00f3 de cope d'un esquelet d'elasmosaure tenia un defecte: cope havia posat inadvertidament el cap del plesiosaure al lloc on hauria d'haver estat l'extrem caudal de l'animal. aquest combat entre els dos cient\u00edfics dur\u00e0 m\u00e9s de trenta anys, arribant a la seva fi el 1897 quan cope mor\u00ed despr\u00e9s de gastar-se tots els diners que tenia en la ca\u00e7a de dinosaures. marsh \"guany\u00e0\" la guerra principalment perqu\u00e8 estava m\u00e9s ben finan\u00e7at gr\u00e0cies a una relaci\u00f3 amb el us geological survey. desafortunadament, molts exemplars valuosos de dinosaures foren danyats o destru\u00efts a causa dels m\u00e8todes bastos dels dos paleont\u00f2legs; per exemple, els seus excavadors utilitzaven sovint dinamita per desenterrar ossos (un m\u00e8tode que els paleont\u00f2legs moderns trobarien atro\u00e7). malgrat els seus m\u00e8todes bastos, les contribucions de cope i marsh a la paleontologia foren enormes; marsh descobr\u00ed 86 esp\u00e8cies noves de dinosaure i cope en trob\u00e0 56, fent un total de 142 esp\u00e8cies noves. la col\u00b7lecci\u00f3 de cope es troba actualment al museu americ\u00e0 d'hist\u00f2ria natural de nova york, mentre que la de marsh est\u00e0 exposada al museu peabody d'hist\u00f2ria natural de la universitat yale.des del 1897, la cerca de f\u00f2ssils de dinosaures s'ha est\u00e8s a tots els continents, incloent-hi l'ant\u00e0rtida. el primer dinosaure ant\u00e0rtic que fou descobert, l'ancilos\u00e0urids antarctopelta oliveroi, fou trobat a l'illa de ross el 1986, tot i que no fou fins al 1994 que una esp\u00e8cie ant\u00e0rtica, el ter\u00f2pode cryolophosaurus ellioti, fou descrit i anomenat formalment en una revista cient\u00edfica.\nels llocs d'especial investigaci\u00f3 dels dinosaures en l'actualitat inclouen el sud de sud-am\u00e8rica (particularment l'argentina) i la xina. la xina, en particular, ha donat molts exemplars excepcionals de dinosaures amb plomes a causa de la geologia \u00fanica dels seus estrats fossil\u00edfers, aix\u00ed com un antic clima \u00e0rid especialment favorable a la fossilitzaci\u00f3.\n\n\n=== renaixen\u00e7a dels dinosaures ===\nel camp de la investigaci\u00f3 dels dinosaures ha gaudit d'un augment de l'activitat que comen\u00e7\u00e0 a la d\u00e8cada del 1970 i encara continua. aix\u00f2 fou desencadenat, en part, pel descobriment de john ostrom de deinonychus, un predador actiu que podria haver estat de \"sang calenta\" (endot\u00e8rmia), en contrast amb la idea, aleshores prevalent, dels dinosaures com a animals lents de \"sang fred\" (poiquilot\u00e8rmia). la paleontologia dels vertebrats esdevingu\u00e9 un camp de la ci\u00e8ncia global. els paleont\u00f2legs han fet grans descobriments de dinosaure en regions anteriorment ignorades, incloent-hi l'\u00edndia, sud-am\u00e8rica, madagascar, l'ant\u00e0rtida, i particularment a la xina (els dinosaures amb plomes sorprenentment ben conservats de la xina han consolidat encara m\u00e9s la relaci\u00f3 entre els dinosaures i els seus suposats descendents vivents, els ocells moderns). l'extensa aplicaci\u00f3 de la clad\u00edstica, que analitza rigorosament les relacions entre els organismes biol\u00f2gics, s'ha revelat extremament \u00fatil a l'hora de classificar els dinosaures. les an\u00e0lisis clad\u00edstiques, juntament amb altres t\u00e8cniques modernes, ajuden a compensar el fet que el registre f\u00f2ssil \u00e9s sovint incomplet i fragmentari.\n\n\n== aspectes culturals ==\ndes del punt de vista dels humans, els dinosaures eren criatures d'aparen\u00e7a fant\u00e0stica i sovint d'una mida enorme. aix\u00ed, doncs, han atret la imaginaci\u00f3 del p\u00fablic i han esdevingut una part duradora de la cultura humana. nom\u00e9s tres d\u00e8cades despr\u00e9s de les primeres descripcions cient\u00edfiques de restes de dinosaures, s'erigiren unes c\u00e8lebres escultures de dinosaures al crystal palace park de londres. aquestes cultures agradaren tant al p\u00fablic que se'n vengueren r\u00e8pliques de mida inferior, un dels primers exemples de marxandatge de productes derivats. des de la del crystal palace, s'han fet exhibicions de dinosaures a parcs i museus d'arreu del m\u00f3n, responent a l'inter\u00e8s p\u00fablic i refor\u00e7ant-lo.\nla popularitat dels dinosaures tamb\u00e9 ha tingut un efecte rec\u00edproc sobre el coneixement dels dinosaures des de fa temps. la competici\u00f3 entre els museus per l'atenci\u00f3 del p\u00fablic port\u00e0 directament a la guerra dels ossos lliurada entre marsh i cope, cadascun intentant tornar amb restes f\u00f2ssils m\u00e9s espectaculars que l'altre, i la contribuci\u00f3 resultant al coneixement dels dinosaures fou enorme.els dinosaures ocupen un lloc important a la cultura moderna. la paraula \"dinosaure\" es fa servir coloquialment per referir-se a quelcom de molt vell o molt gran. l'inter\u00e8s del p\u00fablic pels dinosaures port\u00e0 a la seva entrada inevitable a la cultura popular. comen\u00e7ant amb una menci\u00f3 de passada del megalosaure al primer par\u00e0graf de bleak house de charles dickens el 1852, els dinosaures han aparegut en una gran varietat d'obres de ficci\u00f3. el llibre d'arthur conan doyle el m\u00f3n perdut, la pel\u00b7l\u00edcula ic\u00f2nica del 1933 king kong, la pel\u00b7l\u00edcula de 1954 godzilla i les seves m\u00faltiples seq\u00fceles, el best-seller de 1990 parc jur\u00e0ssic i la seva versi\u00f3 en pel\u00b7l\u00edcula, que fou durant un curt temps la pel\u00b7l\u00edcula m\u00e9s taquillera de la hist\u00f2ria, s\u00f3n nom\u00e9s alguns exemples prominents de la llarga tradici\u00f3 dels dinosaures en la ficci\u00f3. autors de no-ficci\u00f3, incloent-hi alguns paleont\u00f2legs prominents, tamb\u00e9 han intentat treure profit de la popularitat dels dinosaures, especialment entre els infants, per educar els lectors sobre els dinosaures en particular i la ci\u00e8ncia en general. els dinosaures s\u00f3n omnipresents en la publicitat, i moltes companyies intenten utilitzar els dinosaures per vendre els seus propis productes o per titllar els seus rivals com a lents o obsolets.els dinosaures tamb\u00e9 han aparegut en els dibuixos animats, especialment despr\u00e9s de la dinosauromania provocada per la pel\u00b7l\u00edcula de george lucas i steven spielberg a la recerca de la vall encantada. la pel\u00b7l\u00edcula, que segueix les aventures d'un grup de joves dinosaures per arribar a la \u00abgran vall\u00bb, tingu\u00e9 tant d'\u00e8xit que al setembre de 2008, vint anys despr\u00e9s de l'original, ja n'havien sortit dotze seq\u00fceles. altres programes infantils sobre dinosaures foren denver, l'\u00faltim dinosaure, o barney i amics. els dinosaures tamb\u00e9 han aparegut a power rangers i, evidentment, a els picapedra. finalment, cal remarcar que la reducci\u00f3 dels costs associats als efectes especials ha perm\u00e8s la creaci\u00f3 de documentals televisius sobre els dinosaures, com ara caminant entre dinosaures o when dinosaurs roamed america, que reprodueixen l'aspecte dels dinosaures amb una fidelitat sense precedents.\n\n\n== concepcions religioses ==\ndiversos grups religiosos tenen punts de vista sobre els dinosaures que difereixen dels que tenen la immensa majoria de cient\u00edfics, generalment a causa dels conflictes amb les hist\u00f2ries de la creaci\u00f3 dels seus escrits sagrats. tanmateix, la majoria de la comunitat cient\u00edfica refusa aquestes interpretacions dels dinosaures inspirades per la religi\u00f3.com que \u00e9s un terme modern derivat del grec, la b\u00edblia no utilitza el mot \"dinosaure\", per\u00f2 el mot hebreu tanniyn /tan\u00b7\u02c8nin/ ha estat interpretat com una refer\u00e8ncia als dinosaures per alguns cristians. en les traduccions al catal\u00e0, tanniyn es pot traduir com a \"monstre mar\u00ed\" o \"serpent\", per\u00f2 se sol traduir com a \"drac\". aquestes criatures s\u00f3n mencionades gaireb\u00e9 trenta vegades a l'antic testament, i es diu que viuen tant a la terra com a l'aigua. en un altre moment, la b\u00edblia descriu una criatura enorme anomenada behemot (job 40:15-24), que \"serva la cua tesa, com un cedre\"; el behemot \u00e9s descrit com \"primera entre les obres de d\u00e9u\" i impossible de capturar (v. 24). alguns estudiosos de la b\u00edblia identifiquen el behemot com un elefant, un hipop\u00f2tam o un toro, per\u00f2 com que aquests animals tenen cues molt primes, no se les pot comparar a la mida d'un cedre; els creacionistes identifiquen sovint el behemot amb els dinosaures saur\u00f2podes. altres creacionistes es refereixen al behemot com a braquiosaure, car la b\u00edblia diu a job que \"\u00e9s l'obra mestra de d\u00e9u\", afirmant que \u00e9s l'animal m\u00e9s gran que d\u00e9u cre\u00e0. tanmateix, alguns estudiosos creuen que la refer\u00e8ncia al cedre es refereix en realitat a les seves fulles amb forma d'agulla, que s'assemblen al p\u00e8l punxegut present a la cua dels elefants, rinoceronts i hipop\u00f2tams d'avui en dia. altres cr\u00edtics afirmen que el mot \u00abcua\u00bb \u00e9s un eufemisme pel penis de l'animal, i que s'ha d'entendre com una descripci\u00f3 de la seva virilitat.el leviatan \u00e9s una altra criatura mencionada a l'antic testament; la seva descripci\u00f3 li atribueix una varietat de caracter\u00edstiques de dinosaure, de drac, i de serp marina. alguns estudiosos identifiquen el leviatan de job 41 amb el cocodril del nil, o assenyalen que t\u00e9 set caps i que \u00e9s purament mitol\u00f2gic. com en el cas del behemot, els creacionistes han intentat en algunes ocasions relacionar el leviatan amb els dinosaures.\n\n\n== refer\u00e8ncies ==\n\n\n== bibliografia ==\nlanger, m. c.; ezcurra, m. d.; bittencourt, j. s.; novas, f. e. \u00abthe origin and early evolution of dinosaurs\u00bb (en angl\u00e8s). biological reviews, 85, 2010, p\u00e0g. 55-110. doi: 10.1111/j.1469-185x.2009.00094.x.\n\n\n== vegeu tamb\u00e9 ==\nllista de dinosaures\npaleontologia de dinosaures\nvida prehist\u00f2rica\ndinosaures de coll de narg\u00f3\n\n\n== enlla\u00e7os externs ==\ncaminant entre dinosaures (en angl\u00e8s)"