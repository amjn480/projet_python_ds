"denna artikel behandlar den autonoma regionen zanzibar. f\u00f6r andra betydelser, se zanzibar (olika betydelser)\nzanzibar \u00e4r ett delvis sj\u00e4lvstyrande \u00f6rike i union med f\u00f6renade republiken tanzania. zanzibar har inre sj\u00e4lvstyre med egen konstitution, parlament, regering och president. omr\u00e5det som ligger utanf\u00f6r tanzanias kust best\u00e5r av en arkipelag (zanzibararkipelagen) bel\u00e4gen i indiska oceanen som inkluderar \u00f6arna zanzibar, pemba och n\u00e5gra sm\u00e5\u00f6ar, och har en maritim gr\u00e4ns mot kenya i nordv\u00e4st.\nden totala arealen uppg\u00e5r till 2 460 km\u00b2. dessa \u00f6ar \u00e4r i sin tur en del av de historiska s\u00e5 kallade krydd\u00f6arna, vilka \u00e4ven omfattar den sydligare mafia\u00f6n. \u00f6gruppen har en l\u00e5ng historia som handelsnation i indiska oceanen. omr\u00e5det utgjorde ett viktigt stopp l\u00e4ngs med den kryddhandelsv\u00e4g som gick mellan indien, afrika och arabl\u00e4nder i f\u00f6rkoloniala tider. som ett resultat av detta blev \u00e4ven slavhandeln utbredd tills den upph\u00f6rde i och med att storbritannien tillskansade sig omr\u00e5det som ett protektorat \u00e5r 1890.den totala folkm\u00e4ngden (inklusive pemba) ber\u00e4knas till 1 273 512 inv\u00e5nare \u00e5r 2010. p\u00e5 \u00f6arna pemba och zanzibar \u00e4r huvuddelen av befolkningen afrikaner som h\u00e4rstammar fr\u00e5n fastlandet, men d\u00e4r finns ocks\u00e5 en grupp arab\u00e4ttlingar. invandrade araber och perser har f\u00f6rt in arabiska och persiska traditioner. de har traditionellt f\u00f6rs\u00f6rjt sig p\u00e5 handel (inte minst slavhandel) och var det forna zanzibarrikets \u00f6verklass. p\u00e5 \u00f6arna lever \u00e4ven en minoritet av indisk och pakistansk h\u00e4rkomst.\n\n\n== historia ==\nunder 900-talet invandrade folk till omr\u00e5det fr\u00e5n persien. dessa och de i omr\u00e5det redan boende bantufolken blev med tiden ett folk, som kom att kallas shirazi. detta folk utgjorde en stor del av den handel och kultur som fanns i \u00f6stafrika och i alla swahilitalande l\u00e4nder. en kortvarig kolonisation av \u00f6arna skedde i b\u00f6rjan p\u00e5 1500-talet. omanier intog omr\u00e5det under 1600-talet och p\u00e5 1700-talet kontrollerade de hela omr\u00e5det.said ibn sultan tilltr\u00e4dde som sultan \u00f6ver oman \u00e5r 1806 och han f\u00f6rflyttade hela sitt h\u00f6gkvarter till \u00f6n zanzibar p\u00e5 1830-talet. kryddor blev under hans styre successivt en allt viktigare ekonomisk k\u00e4lla. den arbetskraft som kr\u00e4vdes blev grund till en av afrikas st\u00f6rsta slavmarknader och de flesta slavarna var fr\u00e5n det afrikanska fastlandet. \u00f6n f\u00f6rklarades sj\u00e4lvst\u00e4ndig fr\u00e5n oman \u00e5r 1860, fyra \u00e5r efter det att ibn sultan d\u00f6tt.efter sj\u00e4lvst\u00e4ndigheten \u00f6ppnades v\u00e4sterl\u00e4ndska konsulat i omr\u00e5det. john kirk fr\u00e5n storbritannien var mellan 1866 och 1887 r\u00e5dgivare till den d\u00e5varande sultanen, som till st\u00f6rsta del av tiden var sayyid barghash ibn said. kirks avsikt var att slaveriet skulle avta. under kappl\u00f6pningen om afrika mellan tyskland och storbritannien f\u00f6rklarade storbritannien zanzibar som sitt protektorat \u00e5r 1890 och under denna tid tog man bort slaveriet helt. omr\u00e5det blev helt sj\u00e4lvst\u00e4ndigt i december 1963.\n\n\n== politik ==\ni december 1963 fick tanganyika och zanzibar sj\u00e4lvst\u00e4ndighet fr\u00e5n storbritannien. kort d\u00e4rp\u00e5, i januari 1964 intr\u00e4ffade den blodiga revolutionen i zanzibar. sultanen jamshid bin abdullah st\u00f6rtades och abeid karume f\u00f6r afro-shirazi-partiet f\u00f6rdes till makten. detta resulterade i en arabisk landsflykt d\u00e4r karume genom kommunism f\u00f6rs\u00f6kte h\u00f6ja landets levnadsvillkor. i april 1964 ingick man d\u00e4rf\u00f6r i en union med tanganyika d\u00e4r landet tanzania bildades. unifierandet s\u00e5gs av julius nyerere som ett s\u00e4tt att kuva kommunismen. omr\u00e5det fick genom detta sj\u00e4lvstyre.sj\u00e4lvstyret \u00e4r ganska stort, \u00e4ven om omr\u00e5det hela tiden har protesterat mot den dominerande roll som fastlandet har. man har en egen president, idag abeid karumes son amani abeid karume, som \u00e4r ledare \u00f6ver en 59 ledam\u00f6ter stor riksdag och sedan 1985 en konstitution. efter det att karume m\u00f6rdades genom ett l\u00f6nnmord, tilltr\u00e4dde aboud jumbe som \u00f6ns president. som ett resultat skedde en viss liberalisering.vid valet 1995, d\u00e4r partiet civic united front st\u00e4lldes mot chama cha mapinduzi, intr\u00e4ffade valfusk, \u00e4ven om vinnaren, salmin amour fr\u00e5n chama cha mapinduzi, fick titeln. valfusk intr\u00e4ffade \u00e5terigen p\u00e5f\u00f6ljande val i november \u00e5r 2000. i detta val \"vann\" amani abeid karume fr\u00e5n samma parti. blodiga upplopp drabbade omr\u00e5det i samband med protester mot valet i januari 2001 och fler \u00e4n 30 personer dog. p\u00e5 grund av internationellt tryck skrevs en fredsuppg\u00f6relse i oktober 2001 med 150 n\u00e4rvarande delegater fr\u00e5n civic united front och chama cha mapinduzi. ett nyval skedde inte, men b\u00e4ttre \u00f6vervakning vid valen och en ny lag utlovades.\n\n\n== administrativ indelning ==\ndet delvis autonoma omr\u00e5det best\u00e5r av \u00f6arna zanzibar och pemba. dessa \u00e4r indelade i fem av tanzanias administrativa regioner, vilka i sin tur best\u00e5r av tio distrikt.\nregioner och distrikt\nnorra zanzibar\nnorth \"a\"\nnorth \"b\"\ns\u00f6dra zanzibar\ncentral\nsouth\nv\u00e4stra zanzibar\nzanzibar urban (best\u00e5r av staden zanzibar)\nzanzibar west\nnorra pemba\nmicheweni\nwete\ns\u00f6dra pemba\nchake chake\nmkoani\n\n\n== natur ==\nzanzibar har m\u00e5nga ovanliga djur- och v\u00e4xtarter. i jozani chwaka bay nationalpark, som \u00e4r zanzibars enda nationalpark, finns exempelvis en art av r\u00f6da guerezor, piliocolobus kirkii, och m\u00e5nga exotiska tr\u00e4d. zanzibars huvud\u00f6 unguja (\u00e4ven kallad zanzibar) har en fauna med grund i sammankopplingen med det afrikanska fastlandet under den senaste istiden. endemiska d\u00e4ggdjur med kontinentala sl\u00e4ktingar inkluderar piliocolobus kirkii, en av afrikas s\u00e4llsyntaste apor, med kanske f\u00e4rre \u00e4n 1 500 individer. arten, som har varit isolerad p\u00e5 \u00f6n i \u00e5tminstone 1 000 \u00e5r, \u00e4r systematiserad som en egen art med annat utseende, lockrop och matvanor \u00e4n de r\u00f6da guerezor som \u00e5terfinns p\u00e5 fastlandet.s\u00e4llsynta inhemska djur inkluderar panthera pardus adersi, zanzibarleopard, som \u00e4r sv\u00e5rt hotad och m\u00f6jligtvis utrotad, och en underart till sm\u00e5fl\u00e4ckig genett, genetta servalina archeri, som nyligen beskrivits. det finns inga stora vilda djur i zanzibar och skogsomr\u00e5den, s\u00e5som jozani, bebos av apor, penselsvin, sm\u00e5 antiloper, civetter och, enligt rykten, zanzibarleoparden. ett antal mungoarter finns, liksom ett stort antal f\u00e5gel- och fj\u00e4rilsarter. pemba, som inte h\u00e4nger ihop med unguja och afrikanska kontinenten, avskiljs av djupa kanaler och har en i j\u00e4mf\u00f6relse liten fauna. flyghunden pteropus voeltzkowi \u00e4r endemisk till pemba.\n\n\n== klimat ==\nzanzibar har ett tropiskt klimat s\u00e5 det \u00e4r varmt \u00e5ret runt. det skiljer sig lite mellan \u00e5rstiderna. det finns tv\u00e5 regnperioder, den l\u00e5nga mellan mars och maj och den korta mellan november och december. det h\u00e4nder \u00e4ven att det kommer skurar p\u00e5 torrperioden, men de kommer snabbt och f\u00f6rsvinner \u00e4ven snabbt. den kallaste m\u00e5naden \u00e4r juli eftersom zanzibar ligger s\u00f6der om ekvatorn.\n\n\n== n\u00e4ringsliv ==\nzanzibar har varit, och \u00e4r fortfarande, ett handelscentrum. omr\u00e5det har ansetts vara v\u00e4rldens kryddcentrum och har som ett resultat av detta f\u00e5tt epitetet krydd\u00f6arna. den \u00e4r ett av de f\u00e5 st\u00e4llen d\u00e4r saffran fortfarande odlas. fram till 1970-talet var zanzibar v\u00e4rldsledande inom nejlikeframst\u00e4llningen \u00e4ven om det gradvis har minskat. idag \u00e4r turismen en viktig ekonomisk k\u00e4lla.i omr\u00e5det finns m\u00e5nga str\u00e4nder och djur- och v\u00e4xtlivet \u00e4r stort. detta, tillsammans med zanzibars stenstad, kryddarvet, fiskel\u00e4gena och omr\u00e5dets semesterorter, s\u00e5som nungwi, har bidragit till zanzibars turism.\n\n\n== demografi ==\n\u00e5r 2012 uppm\u00e4ttes folkm\u00e4ngden p\u00e5 zanzibar till 1 303 569, varav 48% m\u00e4n och 52% kvinnor. befolkningen, som till 97 % \u00e4r muslimer \u00e4r i f\u00f6rsta hand sunni, vilket inkluderar s\u00e5v\u00e4l sufiordnar som salafistr\u00f6relser. bland den muslimska befolkningen finns ocks\u00e5 en minoritet av shiamuslimer (ismailiter och bohoras), de flesta med ursprung i indien och ibadi muslimer med ursprung i oman. andra religi\u00f6sa minoriteter inkluderar hinduer, jainer och sikher samt olika kristna kyrkor. de tv\u00e5 st\u00f6rsta kristna kyrkorna \u00e4r den katolska och den anglikanska, som funnits representerade sedan 1800-talets slut. det finns \u00e4ven den lutherska kyrkan samt en m\u00e4ngd pingstkyrkor representerade. ungef\u00e4r 80 % av befolkningen \u00e4r afrikaner, och dessa delas upp i s\u00e5 kallade shirazi, som den ursprungliga befolkningen heter, och fastlandsafrikaner. shirazi talar bantuspr\u00e5k trots sin persiska bakgrund. de fastlandsafrikaner som emigrerat till zanzibar ser sig sj\u00e4lva som shirazi.de arabiska inv\u00e5narna \u00e4r antingen av omanskt ursprung, ett resultat av den omanska koloniseringen av omr\u00e5det, eller annat ursprung. de som \u00e4r av annat ursprung har assimilerats med dem av afrikanskt ursprung och talar samma bantuspr\u00e5k som shirazi, det vill s\u00e4ga swahili. omanierna h\u00e5ller i regel kvar vid sina traditioner och \u00e4r m\u00e5na om sin identitet. omanierna utgjorde det forna zanzibarrikets \u00f6verklass. inv\u00e5narna av indiskt och pakistanskt ursprung \u00e4r ofta aff\u00e4rsm\u00e4n.\nurbaniseringzanzibaromr\u00e5det har en f\u00f6r tanzaniska f\u00f6rh\u00e5llanden h\u00f6g urbaniseringsgrad och ber\u00e4knas ligga p\u00e5 42,94 procent \u00e5r 2010. den urbana befolkningen \u00e4r dock ganska oj\u00e4mnt f\u00f6rdelad \u00f6ver omr\u00e5det, d\u00e4r staden zanzibar med n\u00e4rmaste omgivning i regionen v\u00e4stra zanzibar dominerar kraftigt. urbaniseringsgraden i v\u00e4stra zanzibar ber\u00e4knas till n\u00e4stan 88 procent \u00e5r 2010, medan den p\u00e5 \u00f6vriga delar av \u00f6n zanzibar ligger p\u00e5 endast 6,28 procent. \u00f6n pemba ber\u00e4knas ha en urban befolkning p\u00e5 n\u00e4stan 21 procent. de enda st\u00f6rre orterna utanf\u00f6r staden zanzibars storstadsomr\u00e5de \u00e4r chake chake och wete, b\u00e5da p\u00e5 pemba.\ndelar av staden zanzibar uppvisar mycket h\u00f6g befolkningst\u00e4thet. kisimamajongoo \u00e4r en shehia inom staden som vid folkr\u00e4kningen 2002 hade 83 240 inv./km\u00b2 (4 162 inv\u00e5nare p\u00e5 0,05 km\u00b2), och flera andra omr\u00e5den i staden noterade vid samma tidpunkt en t\u00e4thet p\u00e5 \u00f6ver 20 000 inv./km\u00b2.\n\n\n== referenser ==\navsnittet natur \u00e4r delvis baserat p\u00e5 information fr\u00e5n engelskspr\u00e5kiga wikipedia.\n\n\n=== noter ==="