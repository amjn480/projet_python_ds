"il tedesco (; [d\u0254\u026a\u032f\u02a7]) \u00e8 una lingua indoeuropea appartenente al ramo occidentale delle lingue germaniche. \u00e8 la lingua con il maggior numero di locutori madrelingua del continente europeo e dell'unione europea, riconosciuta come lingua ufficiale in germania, austria, svizzera, liechtenstein, belgio, lussemburgo, namibia (ufficiale come lingua regionale), nella \nprovincia autonoma di bolzano in italia e nel voivodato di opole in polonia. viene tutelata come lingua minoritaria e regionale in diversi paesi europei come danimarca e francia; all'interno del gruppo germanico \u00e8 la lingua pi\u00f9 diffusa al mondo dopo l'inglese.\nal 2022, \u00e8 parlata da 134,6 milioni di parlanti totali.\n\n\n== distribuzione geografica ==\nil tedesco \u00e8 parlato prevalentemente nell'europa centrale e occidentale: in germania, austria, svizzera, liechtenstein, belgio e lussemburgo \u00e8 lingua ufficiale.con circa 149 milioni di parlanti distribuiti in 38 stati, \u00e8 una lingua pluricentrica come l'inglese. vi sono infatti isole linguistiche tedesche in tutti i continenti e alcune di queste comunit\u00e0 esistono da diversi secoli.\nsecondo ethnologue la lingua tedesca \u00e8 la 12\u00aa lingua parlata come prima lingua (l1) per dimensione: essa \u00e8 parlata complessivamente in 43 paesi da 76,6 milioni di persone.\n\n\n=== europa ===\nil tedesco \u00e8 parlato soprattutto in germania (dove \u00e8 la prima lingua per oltre il 95% della popolazione), austria (89%), svizzera (65%), nella maggior parte del lussemburgo e nel liechtenstein.\nil tedesco \u00e8 anche una delle tre lingue ufficiali del belgio, insieme all'olandese e al francese. i locutori sono concentrati soprattutto all'interno della comunit\u00e0 germanofona del belgio e costituiscono circa l'1% della popolazione del paese.\nin italia il tedesco \u00e8 riconosciuto come prima lingua ufficiale provinciale (accanto all'italiano) in alto adige. gode inoltre dello status di coufficialit\u00e0 in friuli-venezia giulia (val canale e altre isole linguistiche carnico-germaniche) ed \u00e8 ammesso come lingua di lavoro dalle amministrazioni comunali nei comuni valdostani walser dell'alta valle del lys (gressoney-la-trinit\u00e9, gressoney-saint-jean e issime), dove \u00e8 lingua di apprendimento scolastico parificata insieme al francese e all'italiano. dialetti ascrivibili alla famiglia linguistica del tedesco sono parlati dalle minoranze walser del piemonte e della valle d'aosta, da quelle mochene del trentino e da quelle carnico-germaniche di sauris, timau e sappada nel friuli. sempre alla famiglia delle lingue germaniche appartiene la lingua cimbra, parlata dalla minoranza linguistica dei cimbri presente tra veneto e trentino.\nil tedesco viene inoltre parlato in parti della polonia (voivodato di opole) e in alcuni centri di confine nella contea dello jutland meridionale in danimarca.\ncomunit\u00e0 di lingua tedesca si possono trovare anche nei paesi bassi, nella repubblica ceca, in slovacchia, slovenia, croazia, serbia, ungheria, romania, russia e kazakistan. la forzata espulsione dei tedeschi dopo la seconda guerra mondiale e l'emigrazione di massa verso la germania negli anni '80 e '90 del xx secolo hanno per\u00f2 sensibilmente ridotto molte di queste comunit\u00e0.\n\n\n=== africa ===\n\nil tedesco \u00e8 parlato da circa 25-30 000 persone come lingua madre nell'ex colonia tedesca della namibia. sebbene abbia perso lo status di lingua ufficiale del paese, \u00e8 ancora usato in molti ambiti, specialmente per gli affari e il turismo, cos\u00ec come nelle chiese (si pensi alla tedescofona chiesa evangelica luterana della namibia \u2013 gelk), nelle scuole (ad esempio il deutsche h\u00f6here privatschule windhoek), in letteratura (tra gli autori germano-namibiani si annovera giselher w. hoffmann), nella radio (programmi in lingua tedesca della namibian broadcasting corporation) e nella musica (ad esempio il rapper ees).\ndei locutori sono presenti in sudafrica, specialmente a wartburg.\n\n\n=== nord america ===\nnegli usa il nord dakota e sud dakota sono gli unici stati in cui il tedesco \u00e8 la lingua parlata a casa pi\u00f9 comune dopo l'inglese (la seconda lingua pi\u00f9 parlata negli altri stati \u00e8 lo spagnolo, il francese o il tagalog). nomi geografici tedeschi possono anche essere trovati nella regione del midwest, come new ulm e molte altre citt\u00e0 del minnesota; bismarck (la capitale del dakota del nord), munich, karlsruhe e strasburg nel dakota del nord; new braunfels, fredericksburg, weimar e muenster nel texas; corn (precedentemente korn), kiefer e loyal (prima nota come kiel) e berlin in oklahoma; kiel, berlin e germantown nel wisconsin.\ntra il 1843 e il 1910 oltre 5 milioni di tedeschi emigrarono oltreoceano, soprattutto verso gli stati uniti. il tedesco rimase una lingua importante nelle chiese, nelle scuole, nei giornali e anche nell'amministrazione della united states brewers' association fino alla prima met\u00e0 del xx secolo, ma venne pesantemente represso a partire dalla prima guerra mondiale. durante il corso del xx secolo molti dei discendenti degli immigrati tedeschi del xviii e xix secolo cessarono di parlare tedesco a casa, ma una piccola popolazione di madrelingua pu\u00f2 ancora essere trovata nella pennsylvania (amish, hutteriti, dunkard e alcuni mennoniti parlano storicamente il tedesco hutterita e una variet\u00e0 del tedesco centro-occidentale noto come tedesco della pennsylvania o olandese della pennsylvania), kansas (mennoniti e tedeschi del volga), dakota del nord (tedeschi hutteriti, mennoniti, tedesco-russi, tedeschi del volga e tedeschi del baltico), dakota del sud, montana, texas (tedeschi del texas), wisconsin, indiana, oregon, oklahoma e ohio (72 570). un gruppo significativo di tedeschi pietisti nell'iowa fond\u00f2 amana colonies e continua a parlare la propria lingua. all'inizio del ventesimo secolo l'immigrazione fu diretta principalmente verso st. louis, chicago, new york, milwaukee, pittsburgh e cincinnati.i tedescofoni negli usa sono scesi dai 2 759 032 (solo tra la popolazione nata all'estero) del 1910 a 1 083 637 del 2010.\nla lingua tedesca era insegnata nel 24% delle scuole statunitensi nel 1997 e solo nel 14% nel 2008.\n\nin canada vi erano 622 650 parlanti tedesco secondo il censimento del 2006, di cui 450 570 - l'1,4% della popolazione totale del paese \u2013 madrelingua. le comunit\u00e0 tedescofone si trovavano soprattutto nella columbia britannica (118 035) e in ontario (230 330). il numero di tedeschi madrelingua \u00e8 ad ogni modo in calo da diversi decenni: dai 558 965 del 1971 (il 2,6% della popolazione totale canadese) sono scesi a 384 040 nel censimento del 2016 (1,1%). tra il 1945 e il 1994 circa 400 000 immigrati germanofoni giunsero in canada, la stragrande maggioranza dei quali \u00e8 stata largamente assimilata.\nsecondo il censimento del 2016, sono 3 322 405 i canadesi di origine tedesca. la popolazione di origine tedesca \u00e8 distribuita in tutto il paese. una numerosa e vibrante comunit\u00e0 si trova a kitchener, nell'ontario, un tempo chiamata berlin. gli immigrati tedeschi giunti dopo la seconda guerra mondiale riuscirono a preservare la propria lingua e nella prima met\u00e0 del xx secolo oltre un milione di tedesco-canadesi resero la lingua tedesca la terza pi\u00f9 parlata del paese, dopo inglese e francese.\n\nanche in messico vi \u00e8 una grossa popolazione di origine tedesca, soprattutto nelle citt\u00e0 di: citt\u00e0 del messico, puebla, mazatl\u00e1n, tapachula, ecatepec de morelos, e ancora di pi\u00f9 sparpagliati nello stati di chihuahua, durango e zacatecas.\n\n\n=== sud america ===\nin brasile i germanofoni provenienti da germania, svizzera e austria sono il terzo gruppo di immigrati pi\u00f9 numeroso dopo i portoghesi e gli italo-brasiliani. vi sono anche importanti comunit\u00e0 che parlano tedesco in argentina, cile, paraguay, venezuela, per\u00f9 e bolivia. nel xx secolo oltre 100 000 rifugiati politici e imprenditori tedeschi si sono stabiliti nell'america latina, in paesi come costa rica, panama, venezuela e la repubblica dominicana, stabilendo enclave germanofone.\nun gran numero di tedeschi si \u00e8 stabilito in paraguay, mantenendo in molti casi la propria lingua e cultura, con aree che tutt'oggi sono rimaste a maggioranza tedesca, come filadelfia, loma plata e neuland nel chaco centrale, nueva germania (fondata nel 1887 da immigrati tedeschi sostenitori della supremazia della razza ariana) nel dipartimento di san pedro, colonias unidas in itap\u00faa e independencia a guair\u00e1. durante la lunga dittatura militare dell'oriundo tedesco alfredo stroessner, generale di dichiarate simpatie naziste (durante il suo regime, il paraguay divenne un sicuro rifugio per i criminali di guerra nazisti, tra cui josef mengele), venne proibito l'uso ufficiale della lingua guaran\u00ed (la lingua che tuttora \u00e8 la pi\u00f9 parlata nel paese), riconoscendo l'ufficialit\u00e0 al solo castigliano, la \"lingua dei dominatori\", accarezzando per un certo periodo persino l'idea di rendere seconda lingua ufficiale del paese non il guaran\u00ed, bens\u00ec il tedesco. tuttora, tra le minoranze del paraguay, si contano 25 000 mennoniti di lingua tedesca nel deserto del chaco.in brasile la maggiore concentrazione di germanofoni si trova negli stati di rio grande do sul (dove si \u00e8 sviluppato il riograndenser hunsr\u00fcckisch), santa catarina, paran\u00e1, san paolo e esp\u00edrito santo.\nquasi tutti gli abitanti di pomerode, una municipalit\u00e0 nello stato di santa catarina in brasile, dove questa lingua \u00e8 co-ufficiale, sono in grado di parlare tedesco.\nmunicipalit\u00e0 che hanno il pomerano orientale come lingua co-ufficiale:\n\nesp\u00edrito santo:\n\ndomingos martins\nlaranja da terra\npancas\nsanta maria de jetib\u00e1\nvila pav\u00e3ominas gerais:\n\nitueta (solo nel distretto di vila nietzel)santa catarina:\n\npomeroderio grande do sul:\n\ncangu\u00e7u (sotto approvazione) rond\u00f4nia:\n\nespig\u00e3o d'oeste (sotto approvazione)municipalit\u00e0 che hanno la lingua riograndenser hunsr\u00fcckisch come lingua co-ufficiale:\nsanta catarina:\n\nant\u00f4nio carlos\ntreze t\u00edlias (lingua insegnata nei comprensori e nelle scuole)rio grande do sul:\n\nsanta maria do herval (sotto approvazione)secondo le stime di ethnologue, nel 2016 vi erano 4 508 000 persone in brasile che parlavano un dialetto tedesco, e pi\u00f9 precisamente: circa 3 milioni di brasiliani parlano il riograndenser hunsr\u00fcckisch, 1,5 milioni tedesco standard (in tedesco standarddeutsch o hochdeutsch) e 8 000 il plautdietsch (basso tedesco mennonita).\n\n\n=== lingua ufficiale/riconoscimenti ufficiali ===\nil tedesco come lingua ufficiale o co-ufficiale: germania\n austria\n liechtenstein\n svizzera (lingua co-ufficiale [seppur maggioritaria])\n belgio (lingua co-ufficiale nella comunit\u00e0 germanofona del belgio)\n danimarca (lingua co-ufficiale regionale)\n italia (lingua co-ufficiale nella provincia autonoma di bolzano)\n brasile (lingua co-ufficiale nelle municipalit\u00e0 di ant\u00f4nio carlos e pomerode)\n polonia (voivodato di opole)il tedesco come lingua nazionale o altra lingua parlata da una minoranza: argentina\n australia\n belgio (nella provincia di liegi, eccetto la comunit\u00e0 germanofona del belgio)\n bosnia ed erzegovina\n brasile\n canada\n cile\n colombia\n croazia\n rep. ceca\n ecuador\n estonia\n finlandia\n francia\n ungheria\n israele\n kazakistan\n kirghizistan\n lussemburgo (lingua nazionale)\n moldavia\n mozambico\n namibia\n paraguay\n per\u00f9\n filippine\n polonia (usato come seconda lingua)\n porto rico\n romania\n russia\n serbia\n slovacchia (usato anche l'ungherese o lo slovacco)\n slovenia\n sudafrica\n tagikistan\n italia (lingua parlata in alcune aree linguistiche storiche cimbre, mochene, walser e lingua straniera pi\u00f9 studiata nelle scuole della provincia autonoma di trento)\n ucraina\n emirati arabi uniti\n stati uniti\n uruguay\n uzbekistan\n venezuela (come il dialetto alem\u00e1n coloniero)\n papua nuova guinea (come unserdeutsch o creolo tedesco di rabaul)\n\n\n== grammatica ==\n\nla lingua tedesca \u00e8 una lingua flessivo-fusiva.\na causa della presenza dei casi e della conseguente declinazione dei sostantivi (per\u00f2 molto ridotta nella lingua moderna) e degli aggettivi, il tedesco \u00e8 una delle lingue germaniche moderne con la grammatica pi\u00f9 complessa.\ni casi in tedesco sono quattro: nominativo, genitivo, dativo ed accusativo. i sostantivi (che, come le parti del discorso sostantivate, si scrivono sempre con l'iniziale maiuscola) presentano tre generi: maschile, femminile e neutro.\nil paradigma dei verbi tedeschi irregolari ha quattro forme, diversamente dall'inglese, che ne ha tre: l'infinitiv (infinito), l'indikativ pr\u00e4sens (indicativo presente), l'indikativ pr\u00e4teritum (preterito, ovvero indicativo imperfetto/passato prossimo/passato remoto) ed il partizip ii (participio passato).\nil plusquamperfekt (piuccheperfetto, corrispondente all'indicativo trapassato prossimo/trapassato remoto), il futur i (futuro semplice) ed il futur ii (futuro anteriore) completano il quadro dei tempi dell'indicativo.\nil konjunktiv i (primo congiuntivo) ha quattro tempi (presente, perfetto, futuro i, futuro ii); il suo uso \u00e8 piuttosto raro e si limita generalmente alla formazione del discorso indiretto solitamente in contesti formali e ufficiali (come, ad esempio, la stampa); ha anche valore di congiuntivo esortativo (ossia di imperativo) nelle terze persone.\nil konjunktiv ii (secondo congiuntivo) ha due tempi (preterito e piuccheperfetto). i suoi usi corrispondono a quelli del condizionale (valore di possibilit\u00e0) e del congiuntivo imperfetto (valore di irrealt\u00e0) italiani; secondariamente, si pu\u00f2 trovare con valore di konjunktiv i nel caso quest'ultimo non sia distinguibile dal presente indicativo.\n\u00e8 quindi tipico del tedesco e delle lingue germaniche, in generale, l'uso di costruzioni analitiche, realizzate cio\u00e8 tramite largo uso di ausiliari (come sein essere, haben avere e werden divenire) per esprimere i diversi tempi verbali.\n\n\n== fonologia ==\n\n\n=== vocali ===\nil tedesco ha 9 grafemi vocalici, corrispondenti a 14 foni vocalici: \u2039a\u203a [a, \u0251\u02d0], \u2039e\u203a [\u025b, e\u02d0], \u2039i\u203a [\u026a, i\u02d0], \u2039o\u203a [\u0254, o\u02d0], \u2039u\u203a [\u028a, u\u02d0], \u2039\u00f6\u203a [\u0153, \u00f8\u02d0], \u2039\u00fc\u203a [\u028f, y\u02d0], \u2039y\u203a [i, i\u02d0, y, y\u02d0];  <\u00e4> la y si pronuncia [y, y\u02d0] (olympiade [\u0294olympi\u02c8\u0251\u02d0d\u0325\u0259]) e [i, i\u02d0] due foni vocalici aggiuntivi sono la \"a-schwa\" ([\u0250]) e la \"e-schwa\" ([\u0259]), tipiche dei suffissi della flessione e di alcuni prefissi; la e-schwa a volte non viene neppure pronunciata, dando luogo a sillabe senza vocale in cui i fonemi /l/, /m/, /n/ e /r/ sono sillabici.\nil tedesco distingue tra vocali lunghe e vocali brevi:\n\nsono lunghe le vocali seguite generalmente da una consonante (wen [ve\u02d0n]), da h muta (dehnungs-h; zehn [\u02a6e\u02d0n]) o da i muta (miete [\u02c8mi\u02d0t\u0259]) e le vocali doppie (saal [z\u0251\u02d0l], seele [ze\u02d0l\u0259]);\nsono brevi le vocali seguite generalmente da pi\u00f9 consonanti (wenn [v\u025bn]).le vocali lunghe sono chiuse ([\u0251\u02d0], [e\u02d0], [i\u02d0], [o\u02d0], [u\u02d0], [\u00f8\u02d0], [y\u02d0]), mentre le vocali brevi sono aperte ([a], [\u025b], [\u026a], [\u0254], [\u028a], [\u0153], [\u028f]). l'unica eccezione \u00e8 la \u00e4 lunga, che \u00e8 quasi sempre aperta ([\u025b\u02d0]).\nnessuna sillaba inizia con un suono vocalico: anche se nella grafia una sillaba inizia per vocale, nella pronuncia la sillaba si apre sempre con la consonante occlusiva glottidale ([\u0294]) non scritta (eins [\u0294a\u026a\u032fns]).\n\n\n=== umlaut e metafonemi ===\n\nalcuni fonemi vocalici sono indicati dai caratteri latini a, o e u sovrastati da due puntini graficamente uguali alla dieresi che indicano non uno iato vocalico, bens\u00ec una metafonesi (umlaut):\n\n\u00e4 ([\u025b\u02d0], [\u025b]) \u00e8 metafonema di a ([\u0251\u02d0], [a]);\n\u00f6 ([\u00f8\u02d0], [\u0153]) \u00e8 metafonema di o ([o\u02d0], [\u0254]);\n\u00fc ([y\u02d0], [\u028f]) \u00e8 metafonema di u ([u\u02d0], [\u028a]);\n\u00e4u ([\u0254\u026a\u032f]) \u00e8 metafonema del dittongo au ([\u0251\u028a\u032f]).\n\n\n=== dittonghi ===\nil dittongo au si pronuncia [\u0251\u028a\u032f];\ni dittonghi ai ed ei si pronunciano [a\u026a\u032f];\ni dittonghi \u00e4u ed eu si pronunciano [\u0254\u026a\u032f].\n\n\n=== falsi dittonghi ===\nil gruppo ie si pronuncia [i\u02d0] se le due lettere appartengono alla stessa sillaba, altrimenti si pronuncia [j\u0259] (es. italien [\u0294i\u02c8t\u0251\u02d0lj\u0259n].\nnel gruppo \u00e4i le due lettere appartengono a sillabe diverse, quindi le due vocali si pronunciano separatamente: [\u025b\u02d0\u026a] (es. europ\u00e4isch [\u0294\u0254\u026a\u0280o\u02c8p\u025b\u02d0\u026a\u0283]).\n\n\n=== consonanti ===\nb si pronuncia [b\u0325] (besen [\u02c8b\u0325e\u02d0zn\u0329]);\nc:\nsi pronuncia [k\u02b0] se precede /a/, /o/, /u/, /\u00f8/ e /y/ (cora [\u02c8k\u02b0o\u02d0\u0280\u0251\u02d0]);\nsi pronuncia [\u02a6] se precede /e/ e /i/ (c\u00e4sar [\u02c8\u02a6e\u02d0z\u0250]);\nd si pronuncia [d\u0325] (dach [d\u0325ax]);\nf si pronuncia [f] (f\u00fcnf [f\u028f\u0271f]);\ng si pronuncia [\u0261\u030a] (gestern [\u02c8\u0261\u030a\u025bst\u0250\u02d0n]);\nh:\nprima di vocale si pronuncia [h] (hund [h\u028ant]);\ndopo vocale \u00e8 muta e allunga la vocale stessa (dehnungs-h; wohl [vo\u02d0l]);\nj:\nnelle parole di origine tedesca si pronuncia [j] (in alcuni dialetti anche [\u029d]; jodel [\u02c8jo\u02d0d\u0325l\u0329]);\nnelle parole di origine straniera mantiene il suono originale: [j], [\u0292] o [\u02a7] (in tedesco non esiste il suono [\u02a4]; job [\u02a7\u0254p]);\nk si pronuncia [k\u02b0] (kind [k\u02b0\u026ant]);\nl si pronuncia [l];\nm si pronuncia [m];\nn:\nsi pronuncia [m] nelle consonanti prive di vocale se preceduta da /b/ e /p/ (eben [\u02c8\u0294e\u02d0b\u0325m\u0329]);\nsi pronuncia [\u0271] se seguita (o, nelle consonanti prive di vocale, se preceduta) da /v/ e /f/ (anfang [\u02c8\u0294a\u0271fa\u014b], waffen [\u02c8vaf\u0271\u0329]);\nsi pronuncia [\u014b] se seguita (o, nelle consonanti prive di vocale, se preceduta) da /g/, /k/ e [x] (angebot [\u02c8a\u014b\u0261\u030a\u0259\u02ccb\u0325o\u02d0t\u02b0], fangen [\u02c8fa\u014b\u0261\u030a\u014b\u0329]);\nsi pronuncia [n] altrove (nacht [naxt], manche [\u02c8man\u00e7\u0259]);\np si pronuncia [p\u02b0] (peter [\u02c8p\u02b0e\u02d0t\u0250]);\nr:\nsi pronuncia [\u0280] o [\u0281], a discrezione del locutore (nei dialetti meridionali si pu\u00f2 pronunciare anche [r]) se seguita da vocale; rang [\u0280\u0251\u02d0\u014b, \u0281\u0251\u02d0\u014b], ehre [\u0294e\u02d0\u0280\u0259, \u0294e\u02d0\u0281\u0259]);\nsi pronuncia [\u0250] se preceduta da vocale (erst [\u0294e\u0250\u032fst], b\u00e4r [b\u0325e\u0250\u032f]);\ns:\na inizio sillaba se seguita da vocale si pronuncia [z] (sein [za\u026a\u032fn], hase [\u02c8h\u0251\u02d0z\u0259]);\na inizio sillaba se seguita da p o t si pronuncia [\u0283] (come il gruppo sch) (spur [\u0283pu\u02d0\u0250\u032f], stra\u00dfe [\u02c8\u0283t\u0280\u0251\u02d0s\u0259]);\na fine sillaba si pronuncia [s] (bisschen [\u02c8b\u0325\u026as\u00e7n\u0329]);\n\u00df si pronuncia [s]; indica che la vocale precedente \u00e8 lunga (stra\u00dfe [\u02c8\u0283t\u0280\u0251\u02d0s\u0259]); si scrive anche dopo un dittongo (i dittonghi sono considerati vocali lunghe; hei\u00dfen ([\u02c8ha\u026a\u032fsn\u0329]); non compare mai all'inizio di parola, ma ha un corrispettivo maiuscolo: \u00df  che si usa quando la parola \u00e8 scritta tutta maiuscola\nt si pronuncia [t\u02b0] (tal [\u02c8t\u02b0\u0251\u02d0l]), se seguita da i+vocale, si pronuncia [ts];\nv:\nnelle parole di origine tedesca si pronuncia [f] (volk ([f\u0254lk]);\nnelle parole di origine straniera mantiene il suono originale (vase [\u02c8v\u0251\u02d0z\u0259]);\nw si pronuncia [v] (wasser [\u02c8vas\u0250]);\nx si pronuncia [ks] (hexe [\u02c8h\u025bks\u0259]);\nz si pronuncia [\u02a6]; se non geminata, indica che la vocale precedente \u00e8 lunga.\n\n\n=== gruppi consonantici ===\nch:\nsi pronuncia [x] ([\u03c7] nei dialetti meridionali) se preceduta (oppure, a inizio di parola, se seguita) da /a/, /o/, /u/ (\"ach-laut\"); la vocale precedente \u00e8 pronunciata breve (acht, doch, buch);\nsi pronuncia [\u00e7] se preceduta (oppure, a inizio di parola, se seguita) da /e/ e /i/ (\"ich-laut\"); la vocale precedente \u00e8 pronunciata breve (echt, ich, chemie, china);\nsi pronuncia [k] se seguita da s; la vocale precedente \u00e8 pronunciata breve (sechs [z\u025bks]);\nck si pronuncia [k] (zucker [\u02c8\u02a6\u028ak\u0250]);\ndsch, tipico dei prestiti stranieri, si pronuncia [\u02a7] (in tedesco non esiste il suono [\u02a4]; dschungel [\u02c8\u02a7\u028a\u014bl\u0329]);\ngn si pronuncia [gn], a differenza dell'italiano;\nng si pronuncia [\u014b] sia in posizione mediana che in fin di parola se n e g appartengono alla stessa sillaba (l\u00e4nger [\u02c8l\u025b\u014b\u0250]; nei dialetti settentrionali \u00e8 uvulare: [\u0274]); alcuni parlanti lo pronunciano [\u014bk] in fine di parola;\nph si pronuncia [f];\nqu (sempre seguito da vocale) si pronuncia [kv] (quatsch [kva\u02a7]);\nsch si pronuncia [\u0283];\ntsch si pronuncia [\u02a7];\ntz si pronuncia [\u02a6]; indica che la vocale precedente \u00e8 breve (katze [k\u02b0a\u02a6\u0259]).\n\n\n=== altre regole ===\nconsonanti:\n\nprima di una consonante e nelle sillabe senza vocale [p\u02b0], [t\u02b0] e [k\u02b0] non vengono aspirate: [p] (apfel [\u02c8\u0294ap\u031afl\u0329], opel [\u02c8\u0294o\u02d0p\u031al\u0329]), [t\u031a] (wettbewerb [\u02c8v\u025bt\u031ab\u0325\u0259\u02ccv\u025b\u0250\u032fp], vettel [\u02c8f\u025bt\u031al\u0329]), [k] (streckgrenze [\u02c8\u0283t\u0280\u025bk\u02cc\u0261\u030a\u0280\u025bn\u02a6\u0259], haken [\u02c8h\u0251\u02d0k\u014b\u0329]).\nprima di una consonante sorda [b\u0325], [d\u0325] e [\u0261\u030a] si desonorizzano completamente: [p] (abfahrt [\u02c8\u0294apf\u0251\u02d0t]), [t] (stadt [\u0283t\u02b0at]).\nin fin di parola [b\u0325], [d\u0325] e [\u0261\u030a] si desonorizzano completamente e vengono talora aspirate.\nnel gruppo -ow in fine di parola la w non si pronuncia: (pankow [\u02c8p\u02b0a\u014bko\u02d0])\nnel nord della germania nelle sillabe accentate /p/, /t/ e /k/ vengono aspirate: [p\u02b0], [t\u02b0] e [k\u02b0].\nnel sud della germania e in austria [b\u0325], [d\u0325] e [\u0261\u030a] si desonorizzano completamente all'inizio di parola prima di una vocale: [p\u031a], [t\u031a], [k].gruppi vocale + consonante:\n\nil gruppo ig a fine parola si pronuncia [\u026a\u00e7] (honig [\u02c8ho\u02d0n\u026a\u00e7]).\nil gruppo er/\u00e4r in sillaba tonica si pronuncia [e\u0250\u032f] (erst [\u0294e\u0250\u032fst], b\u00e4r [b\u0325e\u0250\u032f]), in sillaba atona si pronuncia [\u0250] (maler [\u02c8m\u0251\u02d0l\u0250]);\ni prefissi verbali atoni er\u2013 e ver\u2013 si pronunciano [\u0250] o [\u0259], a discrezione del locutore (ersetzen [\u0259\u02c8z\u025b\u02a6n\u0329, \u0250\u02c8z\u025b\u02a6n\u0329], vergessen [f\u0259\u02c8\u0261\u030a\u025bsn\u0329, f\u0250\u02c8\u0261\u030a\u025bsn\u0329]).\nil gruppo ier si pronuncia [\u026a\u032f\u0250] se preceduto da vocale (meier [\u02c8ma\u026a\u032f\u0250]), [i\u02d0\u0250] se preceduto da consonante (vier [\u02c8fi\u02d0\u0250]).\n\n\n== lessico ==\nla maggior parte del lessico della lingua tedesca deriva dal ramo germanico delle lingue indo-europee, sebbene vi siano significative minoranze di parole derivate da francese, greco, latino e, recentemente, dall'inglese.\nallo stesso tempo, \u00e8 stupefacente come il tedesco riesca a sostituire parole straniere con il solo utilizzo del repertorio lessicale puramente germanico: cos\u00ec notker iii di san gallo riusc\u00ec a tradurre i trattati aristotelici in puro alto tedesco antico attorno all'anno 1000. oggi possiamo trovare ad esempio fernsehen, composto da fern (lontano) e sehen (vedere), che \u00e8 l'esatta traduzione del composto greco-latino televisione.\na prima vista il lessico del tedesco \u00e8 poco accessibile. bisogna per\u00f2 anche prendere in considerazione che una parte considerevole dei sostantivi \u00e8 da ascrivere a semplici traduzioni letterali dal latino. a modo indiretto, dunque, \u00e8 possibile riscontrare l'internazionalit\u00e0 dei linguaggi. specie gli usi dell'ambiente ecclesiastico risalgono al latino, p.es. die wieder-aufersteh-ung (re-surrec-tio). anche le parole prestate dal latino sono pi\u00f9 frequenti di quanto non ci si potrebbe aspettare, p.es. n\u00fcchtern (\"digiuno\", \"non ubriaco\", da nocturnus), keusch (\"casto\", probabilmente da conscius), die laune (\"lo stato d'animo\", da luna), die ziegel (tegula), die pfeife (pipa) oppure kosten (omonimo di gustare e di constare), kaufen (\"comprare\", da caupo \"oste\") ecc.\n\n\n== storia ==\n\n\n=== origini ===\n\u00e8 possibile esaminare lo sviluppo storico della lingua tedesca attraverso la sua suddivisione nei seguenti periodi:\n\nalto tedesco antico (750-1050)\nalto tedesco medio (1050\u20131350)\nalto tedesco protomoderno (1350\u20131650)\nalto tedesco moderno (dal 1650).il glottonimo proviene dalla parola germanica \u00feeudiskaz, con cui nel medioevo si indicava la lingua del \u00feeud\u014d, cio\u00e8 del popolo (una lingua germanica, senza distinzione) contrapponendola al latino. da \u00feeudiskaz sono derivati il tedesco deutsch, il nederlandese duits (che in questa lingua indica il tedesco), l'inglese dutch (che indica il nederlandese) e il latino theodiscus, da cui l'italiano tedesco e il francese tudesque (oggi utilizzato in riferimento agli antichi popoli germanici fino al medioevo).\n\n\n=== tedesco moderno ===\n\n\n==== germania ====\n\nquando martin lutero tradusse la bibbia (il nuovo testamento nel 1522 e il vecchio testamento, pubblicato in diversi parti e completato nel 1534), bas\u00f2 la sua traduzione principalmente sul linguaggio standard della burocrazia in sassonia (s\u00e4chsische kanzleisprache), noto anche come mei\u00dfner-deutsch (dalla citt\u00e0 tedesca di mei\u00dfen). questo linguaggio era basato sui dialetti alto-orientali e centro-orientali tedeschi e conservava molto del sistema grammaticale del medio alto tedesco (diversamente dai dialetti tedeschi parlati nella germania centrale e settentrionale, che allora avevano gi\u00e0 cominciato a perdere il caso genitivo e il tempo pr\u00e4teritum). inizialmente le copie della bibbia avevano una lunga lista di glosse, che traducevano le parole sconosciute nella regione con i termini usati nel dialetto regionale. i cattolici inizialmente rifiutarono la traduzione di lutero e provarono a creare il loro cattolico standard (gemeines deutsch) \u2014 che, comunque, differiva dal \"tedesco protestante\" solo in alcuni piccoli dettagli. l'arrivo a uno standard ampiamente condiviso risale alla met\u00e0 del xviii secolo.\nfino al 1800 circa il tedesco standard fu soprattutto una lingua scritta: nella germania settentrionale urbana venivano parlati i dialetti locali basso-sassone o basso-tedesco; il tedesco standard, che era nettamente diverso, era spesso appreso come lingua straniera dalla pronuncia incerta. le guide prescrittive di pronuncia consideravano la pronuncia tedesca settentrionale come standard. ad ogni modo, l'attuale pronuncia del tedesco standard varia da regione a regione.\n\n\n==== impero austriaco ====\nil tedesco era la lingua del commercio e di governo nell'impero asburgico, che comprendeva una vasta area dell'europa centrale e orientale. fino alla met\u00e0 del xix secolo era essenzialmente la lingua della gente di citt\u00e0 nella maggioranza dell'impero. il suo uso indicava che l'utilizzatore era un mercante, un urbanite, senza distinzione di nazionalit\u00e0.\nfu l'imperatore giuseppe ii (1780\u20131790) a decidere di imporre il tedesco come lingua ufficiale dell'amministrazione statale (incluse le universit\u00e0), approfondendo alcuni indirizzi relativi all'uso del tedesco in ambito scolastico gi\u00e0 previsti dalla madre maria teresa. le ordinanze giuseppine riguardarono in particolar modo i distretti trentini soggetti al controllo degli asburgo. nell'agosto 1784, affinch\u00e9 la conoscenza del tedesco si diffondesse presso la giovent\u00f9 dei \u00abconfini italiani\u00bb, veniva ordinato che i conferimenti di cariche di servizio negli uffici andassero d'ora in avanti solo a chi conoscesse bene il tedesco; nello stesso anno un vero e proprio test di lingua tedesca venne imposto come requisito di eleggibilit\u00e0 al neocostituito magistrato di rovereto. nel 1787, con un decreto che riguardava il trentino, trieste, la contea di gorizia e le terre del litorale istriano-dalmata (ma poi esteso ad altre zone della monarchia), si impediva l'uso dell'italiano nelle corti giudiziarie e in pi\u00f9 si comandava che entro tre anni l'ingresso nelle corti fosse permesso a giudici, avvocati e personale di servizio in grado di padroneggiare la lingua tedesca.erano provvedimenti che tagliavano in modo radicale i ponti con un passato secolare (alla corte di vienna, per tutto il cinquecento e seicento, l'italiano era stata la lingua di cultura dominante), e che, oltre a provocare un flusso di proteste immediato, dovettero ben presto essere accantonati.con l'avvento di leopoldo ii al trono imperiale vi furono subito dei passi indietro: gi\u00e0 nel gennaio del 1790, un decreto riconosceva che molti sudditi non avevano ancora le previste conoscenze linguistiche, mentre in aprile si decideva che l'introduzione del tedesco nelle corti giudiziarie dei \u00abconfini italiani\u00bb, gorizia (g\u00f6rz) e trieste (triest), non dovesse essere pi\u00f9 perseguita. prima dell'annessione di bolzano all'italia e prima dell'italianizzazione, bolzano (bozen) era una citt\u00e0 quasi totalmente di lingua tedesca (94% circa); all'ultimo censimento della popolazione (2011) la maggioranza si \u00e8 dichiarata appartenente al gruppo linguistico italiano (74%), mentre chi si \u00e8 dichiarato appartenente al gruppo linguistico tedesco raggiunge il 25,5%.\nfino alla prima guerra mondiale esistevano comunit\u00e0 germanofone significative a trieste (oltre il 5% della popolazione del comune) e trento (trient, circa il 3%), ma che si ridussero drasticamente negli anni successivi.\nalcune citt\u00e0, come praga (in tedesco prag) e budapest (buda, in tedesco ofen), vennero gradualmente germanizzate negli anni successivi alla loro incorporazione nei domini asburgici. altre, come presburgo (in tedesco: pressburg, oggi bratislava), furono originariamente fondate durante il periodo asburgico ed erano principalmente tedesche in quel periodo. solo alcune citt\u00e0 rimanevano non-tedesche. la maggior parte delle citt\u00e0, come praga, budapest, bratislava, zagabria (in tedesco agram) e lubiana (in tedesco laibach) erano a maggioranza tedescofona, sebbene circondate da territori in cui venivano parlate altre lingue. a budapest nel 1737 il 57,8% degli abitanti era madrelingua tedesco e fino ad almeno il 1851 i tedescofoni costituivano la maggioranza assoluta della popolazione cittadina, per poi diminuire gradualmente nella seconda met\u00e0 del xix secolo e crollare dopo la prima guerra mondiale, tanto da ridursi ad appena l' 1,9% nel 1941.la popolazione di etnia tedesca costituiva pi\u00f9 del 23% della popolazione della cecoslovacchia, ed era principalmente concentrata nelle province ceche (boemia e moravia), di cui costituiva pi\u00f9 del 30% della popolazione.\nfino al 1945 un terzo della popolazione della boemia, la parte centrale della cecoslovacchia con la capitale praga, parlava tedesco. due dei figli di praga pi\u00f9 noti nel mondo, gli scrittori franz kafka e rainer maria rilke, scrivevano in tedesco. nel 1918, quando termin\u00f2 la prima guerra mondiale e croll\u00f2 l'impero austro-ungarico, praga aveva circa 540 000 abitanti, di cui 410 000 cechi, 100 000 tedeschi e 30 000 ebrei (dei quali alcuni parlavano ceco e altri tedesco, oltre allo yiddish). sempre nel 1918, la popolazione di brno (in tedesco br\u00fcnn) comprendeva circa 55 000 parlanti tedesco, tra cui quasi tutti gli abitanti di origine ebraica.\nfin dalle origini della citt\u00e0 e fino al xix secolo i tedeschi costituirono il gruppo etnico predominante di bratislava (pressburg \u2013 in passato pre\u00dfburg). tuttavia, dopo il compromesso austro-ungarico del 1867, inizi\u00f2 una massiccia magiarizzazione e alla fine della prima guerra mondiale il 40% della popolazione parlava ungherese come lingua madre, il 42% tedesco e appena il 15% slovacco.\ndopo la fondazione della seconda repubblica di polonia (1918), un gran numero di tedeschi fu costretto a lasciare il paese, in particolare quelli che vivevano nel corridoio di danzica.\nla maggioranza delle minoranze cristiane di lingua tedesca dell'europa centrale e orientale furono espulsi nel 1945. ancora peggio and\u00f2 per il gruppo degli ebrei di lingua tedesca nell'europa orientale, che per sterminio ed emigrazione sono quasi completamente scomparsi.\ndurante la dominazione asburgica, in voivodina (ora provincia autonoma della repubblica di serbia) i tedeschi passarono dal 12,4% del 1787 al 24,4% del 1880 (secondo gruppo etnico-linguistico dopo i serbi); nel 1931, dopo la grande guerra ed il passaggio della regione al regno dei serbi, croati e sloveni (divenuto poi regno di jugoslavia), i tedeschi erano ancora 343 000  e costituivano il 21% della popolazione totale;  dopo la seconda guerra mondiale la loro presenza si ridusse drasticamente e nel 2002 ne rimanevano solo 3 154 (0,16%). nella regione della ba\u010dka la popolazione di lingua tedesca croll\u00f2 dal 23,64% del 1921 all'1,32% del 1948.\nnel 1857 a sopron (in tedesco \u00f6denburg, adesso in ungheria), su 18 211 abitanti il 93% era germanofono; nel\n1910 la citt\u00e0 aveva 33.932 abitanti di cui 51% tedeschi e 44,3% ungheresi, passati nel 2001 a 92,8% ungheresi e 3,5% tedeschi.\nprima della prima guerra mondiale, l'80,9% della cittadinanza di maribor (in tedesco marburg an der drau, in slovenia) dichiar\u00f2 come lingua d'uso il tedesco (molti tra questi erano sloveni germanizzati), e anche se quasi il 20% invece dichiarava come lingua d'uso lo sloveno, gran parte del capitale e della vita pubblica era in mano tedesca. l'area circostante era popolata in grande maggioranza da sloveni, anche se molti tedeschi vivevano in piccoli centri come ptuj (in tedesco pettau, dove, secondo il censimento austroungarico del 1910, l'86% della popolazione del centro storico era di lingua tedesca) e celje (67% di germanofoni nel 1910). esisteva anche una plurisecolare comunit\u00e0 etnica tedesca nella slovenia meridionale, detta \"di gottschee\", un'area di oltre 800 chilometri quadrati con 172 villaggi. la cittadina di ko\u010devje (in tedesco gottschee) costitu\u00ec fino al 1945 un'isola linguistica tedesca in un'area a maggioranza slovena. subito dopo il secondo conflitto mondiale, la popolazione di lingua tedesca fu costretta a esiliare in germania o trucidata subendo una pulizia etnica.\nin transilvania (in tedesco siebenb\u00fcrgen) secondo i censimenti del 1880 e del 1890 i tedeschi costituivano il 12,5% della popolazione (nel 2011 solo lo 0,4%). nel banato orientale molti villaggi e citt\u00e0 erano a maggioranza tedesca; nello stesso capoluogo timi\u0219oara (in tedesco temeswar o temeschwar o temeschburg) i tedeschi costituivano, fino alla seconda guerra mondiale, il gruppo etnico pi\u00f9 numeroso, ma nel corso del xx secolo la comunit\u00e0 si \u00e8 drasticamente ridotta passando dal 54,6% della popolazione cittadina del 1880 all'1,3% del 2011.\nil censimento del 1911, l'ultimo prima della dissoluzione dell'impero, conteggi\u00f2 un totale di 12 006 521 tedescofoni su una popolazione totale di 51 390 223 (il 23,36%); nella sola cisleitania (la met\u00e0 occidentale \u2013 austriaca \u2013 dell'impero austro-ungarico) invece la popolazione di lingua tedesca saliva al 36,8%, mentre oltre il 71% della popolazione parlava un po' di tedesco.\n\n\n==== svizzera ====\nla lingua tedesca \u00e8 una delle quattro lingue nazionali in svizzera insieme al francese, all'italiano e al romancio (in ordine per numero di locutori materni).\ngli svizzeri germanofoni comunicano tra di loro usando in stragrande maggioranza un gruppo di dialetti tedeschi, spesso definiti unitariamente svizzero tedesco (schwitzerd\u00fctsch \u2192 tedesco alemanno). l'uso del dialetto si intensific\u00f2 a causa della volont\u00e0 di differenziarsi dai tedeschi in seguito alla spinta pangermanista che coinvolse i tedescofoni fra la fine del xix secolo ed il periodo nazionalsocialista, quando in svizzera il tedesco standard era pi\u00f9 diffuso. in conseguenza di tale processo, il dialetto si \u00e8 rapidamente diffuso anche nei mass-media elettronici e nella societ\u00e0 dello spettacolo a partire dalla seconda met\u00e0 del novecento. grazie a quest'evoluzione, lo svizzero tedesco viene ora utilizzato automaticamente in quasi tutti i registri linguistici del parlato.\nin 17 cantoni della svizzera si parla solo tedesco, nel canton giura esiste un unico comune di lingua tedesca (ederswiler), il canton vallese, il canton berna ed il canton friburgo sono bilingui, tedesco e francese, mentre il canton grigioni \u00e8 l'unico trilingue: tedesco, italiano e romancio. la percentuale delle lingue non nazionali parlate come prima lingua nelle case svizzere \u00e8 aumentata drasticamente durante l'ultimo mezzo secolo, da meno dell'un per cento del 1950 al nove per cento nel 2000, per lo pi\u00f9 a spese del tedesco. nel 2000 il tedesco era parlato dal 63,7% degli svizzeri (in calo rispetto al 72,1% del 1950), inclusi i residenti nel paese senza cittadinanza elvetica (23% della popolazione nel 2009). se si tiene invece conto solo dei cittadini svizzeri, la consistenza dei germanofoni sale al 72,5% (censimento 2000).\n\n\n== sistema di scrittura ==\n\n\n=== alfabeto ===\n\nil tedesco viene scritto usando l'alfabeto latino (comprese quindi le lettere j, k, w, x e y). oltre alle 26 lettere tipiche di molti alfabeti europei, il tedesco usa i tre umlaute ovvero \u00e4, \u00f6 e \u00fc, nonch\u00e9 la legatura, \u00df (chiamata eszett o anche scharfes s) che rappresenta la doppia s in certe parole.\n\na, \u00e4, b, c, d, e, f, g, h, i, j, k, l, m, n, o, \u00f6, p, q, r, s, (\u00df), t, u, \u00fc, v, w, x, y, z.\na, \u00e4, b, c, d, e, f, g, h, i, j, k, l, m, n, o, \u00f6, p, q, r, s, \u00df, t, u, \u00fc, v, w, x, y, z.\n\n\n==== lettere speciali (eszett e umlaute) ====\n\nqueste lettere non alterano l'ordine alfabetico.\n\u00df = scharfes s oppure eszett (ha valore di una doppia s; nessuna parola ha questa lettera come iniziale e la riforma ortografica del 1996 ne ha ridotto l'impiego, mentre svizzera e liechtenstein l'hanno abolita).\n\u00e4 = a mit umlaut.\n\u00f6 = o mit umlaut.\n\u00fc = u mit umlaut.\nda notare che, sebbene i due puntini siano pressoch\u00e9 uguali a una dieresi, \u00e8 scorretto chiamarli cos\u00ec perch\u00e9 derivano storicamente da un fenomeno di metafonia. nella scrittura fraktur si ponevano due trattini verticali (in origine una e, che, rimpicciolita sopra la lettera, prendeva la forma di due sbarrette verticali; anche oggi, molto spesso, nella scrittura manuale, i tedeschi non scrivono due puntini, ma due lineette verticali) sopra la vocale; talvolta, in mancanza del carattere tipografico adeguato, si pu\u00f2 scrivere la e per esteso dopo la vocale al posto dei due puntini, ma si tratta pur sempre di un ripiego che \u00e8 consigliabile evitare se \u00e8 disponibile il carattere corretto; alcuni nomi storici, come ad esempio quello di goethe, si scrivono per tradizione solo con la e scritta per esteso. talvolta l'antica usanza di scrivere una piccola e sopra la vocale \u00e8 stata ripresa anche nella scrittura latina.\n\n\n==== la riforma ortografica ====\n\ncon l'ultima riforma ortografica del 1996, la \u00df viene sostituita da una doppia s dopo ogni vocale breve, come ad esempio in fluss (fiume), kuss (bacio) e dass (che, congiunzione), mentre rimane, dove gi\u00e0 c'era, dopo la vocale lunga e dopo dittongo, come gru\u00df (saluto), fu\u00df (piede) e a\u00df (mangiava/mangi\u00f2), drau\u00dfen (al di fuori), strau\u00df (mazzo); ci\u00f2 ha fatto in modo che anche questa lettera rientrasse nella regola che prevede che dopo una vocale lunga o dittongo si trovi una sola consonante (a\u00df, fu\u00df, bei\u00dfen, au\u00dfer come tor, meer, den, dem), dopo una vocale breve invece due consonanti (fluss, kuss, dass, biss come fall, kamm, denn), mentre in precedenza la distribuzione di tale lettera dipendeva da motivazioni storico/estetiche che la richiedevano in fine di parola (ku\u00df, ora kuss) e davanti a consonante (bi\u00dfchen, ora bisschen). rimangono tuttavia eccezioni alla nuova norma come aus, des, eis e altri che sono rimasti com'erano. da notare che storicamente non esiste una versione maiuscola della lettera \u00df (non capita mai ad inizio di parola ed \u00e8 una legatura propria della scrittura corsiva o minuscola), e pertanto viene sempre sostituita con ss nelle parole scritte interamente a lettere maiuscole, oppure si usa lo stesso segno. l'uso nella scrittura in maiuscolo \u00e8 tuttavia attestato lungo il '900, soprattutto perch\u00e9 permetterebbe di differenziare parole che altrimenti sarebbero omografe come ma\u00dfe (misure) e  masse (massa, grande quantit\u00e0). oltre alla soluzione tradizionale ss si \u00e8 utilizzato anche sz. nell'aprile 2008 il comitato iso ha alla fine accettato il progetto della \u00df maiuscola; la codifica unicode della nuova lettera \u00e8 +1e9e latin capital letter sharp s. dal 29 giugno 2017, la nuova lettera maiuscola \u00e8 entrata ufficialmente a far parte dell'ortografia tedesca.\nin svizzera e liechtenstein, infine, l'uso della \u00df si \u00e8 andato perdendo fin dai primi del novecento (il foglio federale svizzero fin dal 1906; nel 1938 il canton zurigo smise di insegnarla nelle scuole e altri cantoni ne seguirono l'esempio), fino all'ultima riforma del 2006 che l'ha definitivamente eliminata; nei due paesi in suo luogo si scrive ss, tranne nelle pubblicazioni rivolte all'intero mercato di lingua tedesca, che seguono invece le norme del tedesco standard.\n\n\n=== al computer ===\n\nle vocali con l'umlaut (\u00e4, \u00f6, \u00fc) possono essere scritte ae, oe e ue, qualora non fosse possibile, per ragioni tecniche, scriverle con la dieresi (per esempio nelle tastiere che ne sono sprovviste); l'uso per\u00f2, tranne che per le maiuscole, \u00e8 considerato un errore. allo stesso modo, \u00df pu\u00f2 essere sostituita dalla doppia s. i tedeschi comprendono questo sistema alternativo (anche se ai loro occhi sembra strano), ma \u00e8 sempre meglio evitarlo se i caratteri speciali sono disponibili, visto che ae, oe e ue in certi rari casi possono rappresentare una regolare vocale lunga (per esempio, ae pu\u00f2 essere letto come una a lunga piuttosto che una \u00e4). la stessa cosa vale per l'eszett, dato che a volte serve a distinguere parole altrimenti omografe, come ad esempio ma\u00dfe (misure) da masse (massa).\nla diffusione dei programmi di videoscrittura per computer dotati di un corredo universale e standardizzato dei caratteri come unicode, ha reso sempre meno frequente dover ricorrere a queste soluzioni di ripiego.\nsulla tastiera italiana sotto sistema operativo microsoft windows, si usa la combinazione di tasti con la tastiera numerica.\n\n\n== parole composte ==\nin tedesco molto spesso i sostantivi e i complementi di specificazione possono essere uniti, con delle regole molto precise:\n\nuna parola composta deve identificare qualcosa di preciso: posso unire per esempio \"porta di casa\" (die haust\u00fcr) ma non \"il colore del mare\", perch\u00e9 se vedo qualcosa di blu, dico che \u00e8 blu, non che ha il colore del mare, mentre la porta di casa \u00e8 una cosa ben precisa. ci sono per\u00f2 rare eccezioni, difatti si pu\u00f2 dire hautfarbe (\"colore della pelle\"). la regola non vale in generale per gli aggettivi, \u00e8 comunissimo dire per esempio mausfarbig (\"color topo\") oppure anche papageienfarbig (\"color pappagallo\", cio\u00e8 multicolore).\nil sostantivo principale si trova in ultima posizione (testa a destra), e determina il genere e il numero: \"la chiave\" (der schl\u00fcssel, plurale invariato, genitivo des schl\u00fcssels) \"della porta\" (die t\u00fcr, pl. die t\u00fcren, gen der t\u00fcr) \"di casa\" (das haus, pl. die h\u00e4user, gen des hauses) si dice der haust\u00fcrschl\u00fcssel (plurale invariato, genitivo des haust\u00fcrschl\u00fcssels), perch\u00e9 la chiave della porta di casa \u00e8 prima di tutto una chiave, quindi la parola chiave va in fondo.questa caratteristica pu\u00f2 dare origine a parole molto lunghe, con addirittura quattro consonanti consecutive. \u00e8 per\u00f2 ritenuto cattivo stile scrivere parole composte di oltre tre singoli lemmi.\na volte per fare l'esempio della parola pi\u00f9 lunga in tedesco si usa: rhein-main-donaugro\u00dfschifffahrtswegdampfschifffahrtsgesellschaftskapit\u00e4nsuniformknopf, che significa \"il bottone dell'uniforme del capitano della linea di navigazione a vapore della grande linea di navigazione reno-meno-danubio\". come si nota, knopf (bottone) \u00e8 l'ultima parola, perch\u00e9 si tratta prima di tutto di un bottone. quel bottone si pu\u00f2 presumibilmente distinguere dagli altri perch\u00e9 avr\u00e0 un particolare simbolo sopra, quindi pu\u00f2 teoricamente essere definito con una sola parola. in realt\u00e0 non si userebbe mai una parola del genere (con ben 83 lettere), ma non di rado capitano parole da 20 o 30 lettere, come \"le discussioni sui problemi del riscaldamento globale\".\ndonaudampfschiffahrtselektrizit\u00e4tenhauptbetriebswerkbauunterbeamtengesellschaft (\"associazione dei sottufficiali dell'edificio principale dell'officina di manutenzione della compagnia di battelli elettrici sul danubio\") \u00e8 la parola in tedesco pi\u00f9 lunga che sia mai stata stampata. il record dei caratteri contenuti in una parola tedesca di uso comune (indicato dal guinness dei primati del 1995) invece appartiene alla parola rechtsschutzversicherungsgesellschaften (\"compagnie assicurative che offrono protezione legale\"), con 39 caratteri.\n\n\n== dialetti ==\n\ni dialetti parlati in germania si dividono in due macrogruppi:\n\nalto-tedesco (hochdeutsch): le parlate derivate dall'antico alto-tedesco, che hanno subito la seconda rotazione consonantica nel corso del vi secolo;\nbasso-tedesco (niederdeutsch, plattdeutsch): i dialetti parlati soprattutto nella germania settentrionale, comprendente i gruppi del basso sassone (nieders\u00e4chsisch) e del basso tedesco orientale (ostniederdeutsch).normalmente viene considerato propriamente tedesco la lingua parlata nelle regioni del nord, soprattutto nella citt\u00e0 di hannover. queste regioni, una volta da ascrivere al basso tedesco, hanno adottato una pronuncia molto vicina allo scritto. questa parlata \u00e8 anche il tedesco che viene normalmente studiato all'estero. risulta quindi pi\u00f9 difficile per uno straniero che studia il tedesco comprendere i dialetti dell'intero sud, specie il vocalismo e non pochi particolari del lessico di bavaresi, svevi, austriaci e soprattutto degli svizzeri. nonostante ci\u00f2, la conoscenza dello standard \u00e8 frequente a tal punto da poter essere considerata perfetta e la forza dei dialetti regredisce gi\u00e0 da molti decenni e di generazione in generazione. una vera e propria situazione di diglossia persiste solo nelle parlate svizzere.\n\n\n== parentela con altre lingue germaniche ==\nmolte parole tedesche sono imparentate con l'inglese e l'olandese, poich\u00e9 le tre lingue in questione fanno parte della stessa famiglia linguistica. molte di esse sono facilmente identificabili e hanno praticamente lo stesso significato.\n\nalcune parole hanno consonanti diverse in queste lingue e ci\u00f2 \u00e8 dovuto alla rotazione consonantica dell'alto tedesco. per esempio, in molte parole imparentate la consonante \"b\" intervocalica del tedesco \u00e8 resa dalla \"v\" dell'inglese.\n\ntedesco: liebe (amore) > inglese: love\ntedesco: geben (dare) > inglese: (to) givequesto avviene inoltre con la sibilante \"ff\" che nell'inglese \u00e8 rimasta \"p\" e nella \"ss\" che in inglese \u00e8 rimasta \"t\"\n\ntedesco: schiff (nave) > inglese: ship\ntedesco: lassen (lasciare) > inglese: letconfrontando la lingua olandese con quella tedesca e quella inglese si pu\u00f2 notare in essa un \"grado\" intermedio. poniamo pochi semplici esempi per osservare lo scambio consonantico:\n\nanche nella grammatica si nota questa caratteristica: l'olandese ha ormai abbandonato il complesso sistema flessivo ancora in uso in tedesco affidandosi, come l'inglese, alle sole preposizioni per esprimere i vari complementi indiretti, pur conservando per\u00f2 ancora qualche residuo delle declinazioni in alcune espressioni idiomatiche o nella lingua scritta.\npur essendo una lingua germanica moderna, il tedesco ha conservato pi\u00f9 caratteristiche delle lingue indoeuropee antiche rispetto ad altre lingue indoeuropee moderne, ad esempio i casi e tre generi, che la rendono per alcuni versi paragonabile a lingue come il latino, anche se non \u00e8 stata cos\u00ec conservativa come, ad esempio, le lingue slave, che in alcuni casi conservano pi\u00f9 casi dello stesso latino (la lingua polacca ha sette casi: ha perso l'ablativo, ma ha conservato strumentale e locativo che il latino aveva riunito all'interno dell'ablativo).\n\n\n== premi nobel per la letteratura in lingua tedesca ==\n\n\n== note ==\n\n\n== bibliografia ==\njochen r\u00f6ssler, \u00fcbung macht den meister. grammatica tedesca contrastiva per italiani. con cd-rom, perugia, morlacchi, 2006.\n\n\n== voci correlate ==\nalto tedesco antico\nalto tedesco medio\ndialetti della lingua tedesca\ngrammatica tedesca\nlingua basso-tedesca\nortografia tedesca\nriforma ortografica tedesca\ncognomi tedeschi\nglossario dei latinismi della lingua tedesca\nminoranze di lingua tedesca\n\n\n== altri progetti ==\n wikipedia dispone di un'edizione in lingua tedesca (de.wikipedia.org)\n wikiquote contiene citazioni sulla lingua tedesca\n wikibooks contiene testi o manuali sulla lingua tedesca\n wikiversit\u00e0 contiene risorse sulla lingua tedesca\n wikimedia commons contiene immagini o altri file sulla lingua tedesca\n wikivoyage contiene informazioni turistiche sulla lingua tedesca\n\n\n== collegamenti esterni ==\n\n(it, de, fr) lingua tedesca, su hls-dhs-dss.ch, dizionario storico della svizzera. \n(en) german language, su enciclopedia britannica, encyclop\u00e6dia britannica, inc. \n(en) opere riguardanti lingua tedesca, su open library, internet archive. \n(en) lingua tedesca, su ethnologue: languages of the world, ethnologue. \nassociazione italiana di germanistica (aig) costituita nel 1998 presso l'universit\u00e0 di pisa\n tedesco magazin, portale di risorse gratuite per l'insegnamento della lingua e della cultura tedesca, su loescher.it.\n sito ufficiale del goethe institut, su goethe.de.\n(en) breve storia della lingua tedesca, su lrz-muenchen.de. url consultato il 28 gennaio 2005 (archiviato dall'url originale il 9 gennaio 2005).\n\n\n=== dizionari online ===\n dizionario bilingue italiano-tedesco tedesco-italiano, su dizionari.corriere.it.\n il dizionario pons.eu di tedesco-italiano, su it.pons.eu. url consultato il 10 febbraio 2010 (archiviato dall'url originale il 4 maggio 2010).\n lisa! dizionario italiano-tedesco, su lisa-dizionario.it. url consultato il 3 settembre 2012 (archiviato dall'url originale il 13 novembre 2012).\n(de) lisa! dizionario tedesco-italiano, su lisa-woerterbuch.de. url consultato il 19 luglio 2019 (archiviato dall'url originale il 5 marzo 2016).\n(de) dizionario monolingue dwds das digitale w\u00f6rterbuch der deutschen sprache, su dwds.de.\n(de) asv-univ.leipzig, su wortschatz.uni-leipzig.de. url consultato il 15 febbraio 2020 (archiviato dall'url originale il 10 febbraio 2017).\n(de) dizionari monolingue wahrig e bertelsmann su sito wissen.de , su wissen.de.\n(de) dizionario etimologico fratelli grimm, su germazope.uni-trier.de. url consultato il 25 agosto 2009 (archiviato dall'url originale il 18 agosto 2009).\n(de) http://it.pons.eu/deutsch-italienisch , su it.pons.eu.\n\n\n=== grammatica ===\n grammatica tedesca curata dall'universit\u00e0 ca' foscari di venezia, su tedescoinrete.it. url consultato il 19 luglio 2019 (archiviato dall'url originale il 16 giugno 2018).\nargomenti di grammatica"