"die indiese nasionale krieketspan (engels: india national cricket team; hindi: \u092d\u093e\u0930\u0924\u0940\u092f \u0915\u094d\u0930\u093f\u0915\u0947\u091f \u091f\u0940\u092e), met die byname men in blue en team india, is die nasionale krieketspan wat indi\u00eb in toets- en kitskrieket verteenwoordig. dit word beheer en geadministreer deur die raad vir beheer van krieket in indi\u00eb (bcci, van engels: board of control for cricket in india) en is \u2019n volle lid van die internasionale krieketraad (ikr) met toets-, edi- en t20i-status. indi\u00eb is tans (november 2023) eerste op die ikr-toetsranglys, eerste op die eendagranglys en eerste op die twintig20-w\u00eareldranglys.hoewel krieket reeds in die 18de eeu deur europese handelsmatrose na brits-indi\u00eb gebring en die eerste krieketklub in indi\u00eb al in 1792 in kolkata gestig is, het indi\u00eb se nasionale krieketspan eers hul eerste toets op 25 junie 1932 op lord\u2019s in engeland gespeel. hulle word die sesde span om toetskrieketstatus te ontvang. in sy eerste vyftig jaar van internasionale krieket was indi\u00eb een van die swakste spanne in internasionale krieket, hulle het slegs 35 van die 196 toetse wat hulle gedurende di\u00e9 tydperk gespeel het gewen. indi\u00eb moes vanaf 1932 tot 1952, 20 jaar, vir sy eerste toetsoorwinning wag. die span het in die 1970\u2019s sterker geword, met opkomende spelers soos die kolwers sunil gavaskar en gundappa viswanath, die veelsydige kapil dev en die indiese \u201cdraaikwartet\u201d erapalli prasanna, srinivas venkataraghavan, bhagwat chandrasekhar en bishen singh bedi.\nindi\u00eb is tradisioneel tuis baie sterker as oorsee, maar sedert die begin van die 21ste eeu kon die span sy oorsese prestasies verbeter, veral in die korter vorme van krieket; hulle het al toetse in australi\u00eb, engeland en suid-afrika gewen. indi\u00eb het die krieketw\u00eareldbekertoernooi tot dusver twee keer gewen \u2013 in 1983 onder kaptein kapil dev in engeland en in 2011 onder kaptein ms dhoni tuis. nadat hulle die 2011-toernooi gewen het, was indi\u00eb slegs die derde span, n\u00e1 wes-indi\u00eb en australi\u00eb, wat di\u00e9 trofee twee keer ingepalm het, en die eerste span wat dit tuis kon vermag. hulle het ook die t20i-w\u00eareldbekertoernooi (in 2007) en die kampioenetrofee (in 2013) onder kapteinskap van ms dhoni ingepalm. daarbenewens het hulle die kampioenetrofee 2002 met sri lanka gedeel.\nonder die leierskap van dhoni het die indiese span as een van die gedugste spanne in internasionale krieket na vore getree. die indiese krieketspan ding in kragmetings mee teen ander toetsspelende lande, veral met pakistan, die politieke aartsvyand van indi\u00eb. die afgelope tyd het tweestryde met lande soos australi\u00eb, engeland en suid-afrika ook bekendheid verwerf. agt voormalige indiese spelers is in die internasionale krieketraad se heldesaal opgeneem.\n\n\n== beheerliggaam ==\ndie raad vir beheer van krieket in indi\u00eb (bcci) is in 1928 gestig en verantwoordelik vir die re\u00ebling van krieket in indi\u00eb. sedert 31 mei 1926 is indi\u00eb \u2019n volle lid van die internasionale krieketraad (ikr) en mag dus toetskrieket speel. die bcci is een van die rykste sportbeheerliggame w\u00eareldwyd. sy mediaregte-inkomste vir die indiese toernooie vir die periode 2006\u20132010 het $ 612 000 000 beloop.met sy sterk finansi\u00eble bande in die krieketw\u00eareld het die bcci al herhaaldelik weerstand gebied teen die ikr se toerskedule, en op meer toetsreekse teen australi\u00eb en engeland aangedring, aangesien hulle hiermee meer inkomste verdien as met \u2019n toetsreeks teen bangladesj of zimbabwe. in die verlede het die bcci met die ikr ook oor borgskappe en die kampioenetrofee se bestaansrede verskil.\ndie raad vir beheer van krieket in indi\u00eb bestuur al die indi\u00eb-verteenwoordigende nasionale spanne, insluitende die mans, vroue en jeug. hulle is ook verantwoordelik vir die bestuur en organisasie van toets-, edi- en t20i-reekse teen ander spanne, en die re\u00ebling van internasionale wedstryde tuis. daarbenewens is die bcci verantwoordelik vir inkomsteverkryging deur die verkoop van kaartjies, borgskappe en uitsaairegte, veral in verband met die indiese span.\nkinders en jongmense word reeds op skool aan krieket bekend gestel en na gelang van hul belangstelling en talent begin hul met hul afrigting. nes ander krieketlande beskik indi\u00eb oor \u2019n o/19-nasionale span wat aan die o/19-krieketw\u00eareldbeker deelneem. indi\u00eb a is die tweede nasionale span van indi\u00eb en van hul wedstryde geniet eersterangse of a-lys-status.\n\n\n== geskiedenis ==\n\n\n=== inheemse voorlopers ===\ndaar word al oor eeue heen sport in indi\u00eb beoefen waar deelnemers \u2019n bal met \u2019n stok slaan. veral gilli danda, \u2019n antieke sport, waarby \u2019n speler \u2019n gegooide bal met \u2019n stok slaan, word as \u2019n inheemse voorloper van krieket beskou. di\u00e9 sport word dalk sedert sowat 2500 jaar gelede in indi\u00eb beoefen. gilli danda word gereeld met krieket vergelyk en die sportsoorte toon vele ooreenkomste.\n\n\n=== vroe\u00eb geskiedenis ===\nsoos in ander dele van die w\u00eareld het britse kolonisasie die spel krieket na indi\u00eb gebring, waar dit vinnig gewildheid verwerf het. die eerste bekende krieketwedstryd in indi\u00eb is in 1721 deur seemanne van die britse oos-indiese kompanjie gespeel. die eerste bekende krieketklub is die kolkata krieketklub wat sedert minstens 1792 bestaan. in 1848 het die parsi-gemeenskap in bombaai die oosterse krieketklub gestig, die eerste krieketklub wat deur indi\u00ebrs gestig is. n\u00e1 \u2019n stadige begin het die europe\u00ebrs in 1877 die parsi\u2019s genooi om \u2019n krieketwedstryd te speel. die eerste toer van \u2019n indiese span na europa is in 1886 gere\u00ebl, twee jaar later het die eerste engelse span indi\u00eb besoek. teen 1912 het die parsi\u2019s, sikhs, hindoes en moslems van bombaai teen die europe\u00ebrs in \u2019n jaarlikse vierhoekige toernooi met vier spanne gespeel. in die vroe\u00eb 1900\u2019s het van die indi\u00ebrs vir engeland begin speel. sommige van hierdie spelers, soos ranjitsinhji en ks duleepsinhji, is deur die britte opreg waardeer en hul name is met onderskeidelik die ranji-trofee en die duleep-trofee vereer \u2013 twee vername eersterangse toernooie in indi\u00eb. in 1911 het \u2019n indiese span vir hul eerste amptelike toer na die britse eilande vertrek, maar slegs teen engelse countyspanne, en nie die engelse nasionale span gespeel nie.\n\n\n=== op pad na toetskrieketstatus ===\ndie marylebone-krieketklub (mkk) was gretig om krieket in die hele britse ryk te bevorder en op 31 mei 1926 het die raad vir beheer van krieket in indi\u00eb (bcci) saam met sy wes-indiese en nieu-seelandse eweknie\u00eb aangesluit by die imperiale krieketkonferensie (ikk) wat voorheen slegs uit die mkk en verteenwoordigers uit australi\u00eb en suid-afrika bestaan het. n\u00e1 sy toetrede tot die ikk kon indi\u00eb nou amptelike toetswedstryde speel, wat na die belangrikste en vernaamste internasionale krieketwedstryde verwys. twee jaar later is die bcci amptelik gestig. indi\u00eb het sy debuut as \u2019n toetslande in 1932 op lord\u2019s in londen gemaak, aangevoer deur ck nayudu, wat destyds as die beste indiese bouler beskou is; hulle het egter nie oor \u2019n sterk kolfspan beskik nie en is in di\u00e9 wedstryd met 158 lopies verslaan. in 1933/34 het die engelse teenbesoek gevolg, wat gelyktydig indi\u00eb se eerste tuisreeks in toetskrieket was. hulle het twee toetse in bombaai (nou mumbai) en kalkutta (nou kolkata) gespeel. die besoekers het di\u00e9 reeks met 2-0 gewen.die indiese span het regdeur die 1930\u2019s en 1940\u2019s verder ontwikkel, maar hulle het nie \u2019n internasionale oorwinning in di\u00e9 tydperk aangeteken nie. in die vroe\u00eb 1940\u2019s het indi\u00eb weens die tweede w\u00eareldoorlog nie toetskrieket gespeel nie en tot die uitbreek van die tweede w\u00eareldoorlog het indi\u00eb in sewe wedstryde teen engeland geen oorwinning en slegs twee onbeslisuitslae aangeteken. n\u00e1 die onafhanklikheid en verdeling van indi\u00eb is ook wedstryde teen die ander toetslande, waaronder australi\u00eb en wes-indi\u00eb, gespeel. die span se eerste wegreeks as \u2019n onafhanklike land was in laat 1947 teen donald bradman se invincibles (soos die australiese span destyds genoem is). dit was ook die eerste toetsreeks wat indi\u00eb nie teen engeland gespeel het nie. australi\u00eb het die vyf-toetsreeks met 4\u20130 gewen, nadat bradman die indiese boulwerk in sy laaste australiese somer gekwel het. n\u00e1 onafhanklikheid het indi\u00eb sy eerste toetsreeks tuis in 1948 teen wes-indi\u00eb gespeel. die besoekers het di\u00e9 vyf-toetsreeks met 1\u20130 gewen, nadat vier wedstryde onbeslis ge\u00ebindig het.indi\u00eb het sy eerste toetsoorwinning, in hul 24ste probeerslag, teen engeland in madras in 1952 aangeteken. later dieselfde jaar het hulle hul eerste toetsreeks, teen pakistan, gewen; pakistan het tydens di\u00e9 toetsreeks sy eerste toetswedstryd ooit gespeel. indi\u00eb het sy vordering in die vroe\u00eb 1950\u2019s met \u2019n reeksoorwinning teen nieu-seeland in 1956 voortgesit. hulle het egter tot die einde van di\u00e9 dekade geen verdere oorwinning aangeteken nie en swak teen sterk australiese en engelse spanne verloor. op 24 augustus 1959 het indi\u00eb met \u2019n beurt in die toets teen engeland verloor, wat tot die enigste platloop deur engeland met 5\u20130 gelei het. in die volgende dekade het indi\u00eb in \u2019n sterk span met \u2019n tuisrekord ontwikkel. hulle het hul eerste tuisreeks teen engeland in 1961/62, maar ook \u2019n tuisreeks teen nieu-seeland, gewen. eweneens het indi\u00eb daarin geslaag om gelykop in tuisreekse teen pakistan en teen australi\u00eb, asook in \u2019n verdere tuisreeks teen engeland te speel. gedurende dieselfde tydperk het indi\u00eb ook sy eerste reeksoorwinning buite die subkontinent aangeteken, toe hulle in 1967/68 in nieu-seeland gese\u00ebvier het.die kern van die indiese boulwerk in die 1970\u2019s was hul draaikwartet \u2013 bishen bedi, e.a.s. prasanna, b.s. chandrasekhar en srinivas venkataraghavan. di\u00e9 dekade het ook die opkoms van twee van indi\u00eb se beste kolwers nog, sunil gavaskar en gundappa viswanath, beleef. indiese kolfblaaie het die neiging gehad om draai te ondersteun en die draaikwartet het die feit uitgebuit om die opponente se kolfspanne te laat ineenstort. hierdie spelers, onder kaptein ajit wadekar, het indi\u00eb na twee opeenvolgende reeksoorwinnings in 1971 in wes-indi\u00eb en in engeland geneem. gavaskar het 774 lopies tydens die wes-indiese toetsreeks aangeteken, terwyl dilip sardesai se 112 belangrik was in een van hul toetsoorwinnings.\n\n\n=== edi-krieket en krieketw\u00eareldbekersuksesse ===\ndie koms van edi-krieket in 1971 het \u2019n nuwe aspek tot die krieketw\u00eareld gevoeg. indi\u00eb is destyds egter nie as \u2019n sterk edi-span beskou nie en kolwers soos die kaptein gavaskar was bekend vir hul verdedigende benadering tot kolfwerk. indi\u00eb het as \u2019n swak span in edis begin en tydens die eerste twee krieketw\u00eareldbekertoernooie nie tot die tweede rondte gevorder nie. gavaskar het op \u2019n berugte manier sy weg blokkeer en 36 lopies nie uit nie in 174 aflewerings in die eerste krieketw\u00eareldbeker 1975 teen die gasheer engeland aangeteken; indi\u00eb het slegs 132 lopies vir die verlies van drie paaltjies behaal en met 202 lopies verloor. tydens die krieketw\u00eareldbeker 1979 in engeland het indi\u00eb nie een van sy wedstryde in die groepfase gewen nie en is agtereenvolgens deur wes-indi\u00eb, nieu-seeland en sri lanka geklop, waarvolgens hulle in die laaste plek van hul groep ge\u00ebindig het.in teenstelling daarmee het indi\u00eb in toetswedstryde \u2019n sterk span op die veld gesit en veral tuis \u2019n goeie rekord gehad, waar hul kombinasie van uitmuntende kolwers en uitstekende draaiers op die hoogtepunt was. indi\u00eb het in 1976 \u2019n destydse toetsrekord in die derde toets teen wes-indi\u00eb in port-of-spain opgestel, toe hulle 403 lopies gejaag het om te wen, danksy 112 lopies deur viswanath. hierdie oorwinning teen wes-indi\u00eb is as \u2019n keerpunt in hul krieketgeskiedenis beskou omdat dit kaptein clive lloyd die draai laat opgee en die vertroue nou heeltemal na die vier-man snelaanval verskuif het. in november 1976 het die span \u2019n ander rekord opgestel, toe hulle 524 lopies vir die verlies van nege paaltjies teen nieu-seeland in kanpur aangeteken sonder dat \u2019n kolwer \u2019n honderdtal gemoker het. daar was ses vyftigtalle, en die hoogste telling was mohinder amarnath se 70 lopies. hierdie beurt was slegs die agtste geval in toetskrieket waar al elf kolwers dubbelsyfers behaal het.gedurende die 1980\u2019s het indi\u00eb \u2019n meer aanvallende kolfspan ontwikkel met lopiemakers soos die gewrigboulers mohammed azharuddin en dilip vengsarkar, asook die veelsydige kapil dev en ravi shastri. die destydse buiteperd indi\u00eb het die krieketw\u00eareldbeker in 1983 in engeland gewen, nadat hulle die gunstelinge en tweemalige verdedigende w\u00eareldkampioen wes-indi\u00eb in die eindstryd op lord\u2019s met \u2019n sterk boulwerkprestasie verslaan het. ten spyte hiervan het die span swak in toetskrieket vertoon, insluitende 28 agtereenvolgende toetswedstryde sonder \u2019n oorwinning. in 1984 het indi\u00eb die asiatiese beker in die verenigde arabiese emirate en in 1985 die krieketw\u00eareldkampioenskap in australi\u00eb gewen. nogtans het indi\u00eb \u2019n minder mededingende spann buite die indiese subkontinent gebly. indi\u00eb se toetsreeksoorwinning in 1986 teen engeland sou die laaste toetsoorwinning vir indi\u00eb buite die indiese subkontinent vir die volgende 19 jaar wees. tydens die krieketw\u00eareldbeker 1987, wat in beide pakistan en indi\u00eb aangebied is, het indi\u00eb die halfeindstryd gehaal, maar hulle is deur die latere naaswenner engeland uitgeskakel. \u2019n jaar later het hulle tydens die asiatiese beker 1988 in bangladesj hul tweede titel gewen. gedurende die 1980\u2019s was beide gavaskar en kapil dev (indi\u00eb se beste veelsydiges destyds) op die hoogtepunt van hul loopbane. gavaskar het \u2019n toetsrekord van 34 honderdtalle opgestel en hy het die eerste speler geword wat die mylpaal van 10 000 lopies bereik het. kapil dev het later die hoogste paaltjie-nemer in toetskrieket geword en altesaam 434 paaltjies geneem. di\u00e9 tydperk is ook deur \u2019n onstuimige leierskap gekenmerk, omdat gavaskar en kapil dev die kapteinskap herhaaldelik uitgeruil het.\n\n\n=== laat 20ste eeu ===\ndie aansluiting van beide sachin tendulkar en anil kumble by die nasionale span in onderskeidelik 1989 en 1990 het die span verder laat ontwikkel. die volgende jaar het javagal srinath, indi\u00eb se snelste kolwer sedert amar singh, sy debuut gemaak. indi\u00eb kon nogtans gedurende die 1990\u2019s nie een van sy 33 toetswedstryde buite die indiese subkontinent wen nie, terwyl hulle 17 van hul 30 toetse tuis gewen het. net s\u00f3 het hulle die asiatiese beker 1990 op eie bodem gewen. tydens die krieketw\u00eareldbeker 1992, wat in beide australi\u00eb en nieu-seeland aangebied is, is al die nege deelnemende spanne in een groep geplaas; indi\u00eb het slegs oorwinnings teen die aartsvyand en latere w\u00eareldkampioen pakistan, en zimbabwe, aangeteken en is vervolgens uit die toernooi geskakel. tydens die asiatiese beker 1995 het die span sy vierde titel ingepalm. indi\u00eb is tydens die krieketw\u00eareldbeker in 1996 deur die buurland sri lanka tuis in die halfeindstryd uitgeskakel, nadat n\u00e1 onluste in die gehoor as gevolg van indi\u00eb se swak prestasie die wedstryd op eden gardens in kolkata afgelas en aan sri lanka toegeken is. aansluitend het die span \u2019n jaar van verandering ondergaan nadat beide sourav ganguly en rahul dravid, wat later albei kapteins van die span sou word, hul debuut tydens dieselfde toets op lord\u2019s gemaak het. tendulkar het azharuddin as kaptein in laat 1996 vervang, maar n\u00e1 \u2019n persoonlike en spanvorm insinking, het tendulkar as kaptein afgetree en azharuddin het vroeg in 1998 weer as kaptein oorgeneem. nadat hy van kapteinskap bevry is, het tendulkar die w\u00eareld se leidende lopiemaker in beide toetse en edis geword, en indi\u00eb het in 1997/98 \u2019n toetsoorwinning tuis teen australi\u00eb, die destyds beste geplaaste span in die w\u00eareld, behaal. tydens die nuwe kampioenetrofee 1998 is indi\u00eb in die halfeindstryd deur wes-indi\u00eb uitgeskakel.nadat indi\u00eb n\u00e1 \u2019n goeie prestasie tydens die groepfase in die super ses n\u00e1 slegs een oorwinning teen die aartsvyand pakistan versuim het om tot die halfeindstryd van die krieketw\u00eareldbeker 1999 in engeland te vorder, is tendulkar weer as kaptein benoem, en hy het opnuut \u2019n swak prestasie gelewer, nadat hulle met 0\u20133 in australi\u00eb en daarna met 2\u20130 tuis deur suid-afrika verslaan is. tendulkar het as kaptein afgetree en belowe, om die span nooit weer te lei nie. ganguly is as die nuwe kaptein aangestel en die span het in 2000 verdere skade ondergaan, nadat beide die voormalige kaptein azharuddin en die kolwer ajay jadeja in \u2019n wedstrydknoeieryskandaal betrokke was en onderskeidelik lewenslank en vir vyf jaar opgeskort is. hierdie tydperk is deur die bbc as the indian cricket's worst hour (\u201cindiese krieket se ergste uur\u201d) beskryf. die nuwe kernspan \u2013 tendulkar, dravid, kumble en ganguly \u2013 het egter belowe dat s\u00f3 iets nooit meer sal gebeur nie, en die indiese krieket uit die donker tydperk gelei. die drie eersgenoemdes het persoonlike ambisies opsy gesit om ganguly hulle tot \u2019n nuwe era te laat lei.\n\n\n=== in die nuwe millennium ===\nsedert 2000 het die indiese span groot verbeteringe onder kaptein sourav ganguly en afrigter john wright, die eerste buitelander in di\u00e9 pos, ondergaan. indi\u00eb het sy onoorwonne tuisrekord teen australi\u00eb in toetsreekse uitgebrei, nadat hulle die besoekende span in 2001 verslaan het. di\u00e9 reeks word onthou vir die toetswedstryd in kolkata, waartydens indi\u00eb die derde span in die geskiedenis van toetskrieket geword het om \u2019n wedstryd te wen nadat hulle tweede begin het. n\u00e1 die eerste beurt was indi\u00eb met 278 lopies agter, maar hulle het die wedstryd met \u2019n voorsprong van 171 lopies beklink. die australiese kaptein steve waugh het na indi\u00eb as die final frontier (\u201claaste struikelblok\u201d) verwys, aangesien sy span nie in staat was om \u2019n toetsreeks in indi\u00eb te wen nie. hul 2001-oorwinning teen australi\u00eb het vir indi\u00eb \u2019n droomloop onder hul kaptein ganguly ingelui, en hulle het toetswedstryde in zimbabwe, sri lanka, wes-indi\u00eb en engeland gewen. die engelse reeks word ook onthou vir indi\u00eb se hoogste edi-lopiejaag van 325 lopies op lord\u2019s tydens die natwest se edi-reekseindstryd teen engeland. in dieselfde jaar het indi\u00eb die kampioenetrofee met sri lanka gedeel, nadat die eindstryd twee keer uitgere\u00ebn is. tydens die krieketw\u00eareldbeker 2003 in suid-afrika het indi\u00eb die eindstryd gehaal, maar hulle is deur die oorheersende australi\u00ebrs verslaan. tydens die 2003/04-seisoen het indi\u00eb \u2019n toetsreeks in australi\u00eb gespeel, waar hulle 1\u20131 gelykop teen die destydse w\u00eareldkampioen gespeel het, en daarna het hulle \u2019n toets- en edi-reeks in pakistan gewen.aan die einde van die 2004-seisoen het indi\u00eb onder die gebrek aan vorm en fiksheid van sy ouer spelers gely. \u2019n nederlaag in \u2019n toetsreeks tuis teen australi\u00eb is opgevolg deur \u2019n edi-reeksnederlaag en \u2019n toetsreeksgelykop tuis teen pakistan. greg chappell het by john wright as die afrigter van die indiese span n\u00e1 die reeks oorgeneem, en sy metodes was aan die begin van sy ampstermyn omstrede. die spanning het tot \u2019n onderonsie tussen chappell en ganguly gelei, waarvolgens rahul dravid as kaptein aangewys is. dit het \u2019n herlewing in die span se lotgevalle veroorsaak, n\u00e1 die opkoms van spelers soos ms dhoni en suresh raina, asook die mondigwording van spelers soos irfan pathan en yuvraj singh. \u2019n uitstekende tuisreeksoorwinning teen sri lanka in 2005 en \u2019n edi-reeksgelykop teen suid-afrika het indi\u00eb na die tweede plek op die ikr se edi-ranglys geneem. dravid, tendulkar en virender sehwag is vir die ikr se w\u00eareldspan tydens die 2005 \u201csupertoets\u201d teen australi\u00eb benoem. \u2019n suksesvolle edi-reeks in pakistan in vroeg 2006, gevolg deur \u2019n nederlaag in die toetsreeks, het aan indi\u00eb die w\u00eareldrekord van 17 agtereenvolgende edi-oorwinnings, nadat hulle tweede begin kolf het, besorg. teen die middel van 2006 het \u2019n reeksnederlaag met 4\u20131 in wes-indi\u00eb tot \u2019n insinking van indi\u00eb se edi-vorm gelei, terwyl hulle \u2019n 1\u20130-oorwinning in die volgende toetsreeks aangeteken het, hul eerste toetsoorwinning in die karibiese gebied sedert 1971. indi\u00eb se edi-vorm het met \u2019n teleurstellende prestasie tydens die kampioenetrofee 2006 en \u2019n afranseling tydens die edi-reeks in suid-afrika verder agteruit gegaan. dit is weer opgevolg deur \u2019n aanvanklike goeie vertoning in toetskrieket, nadat indi\u00eb sy eerste toetsoorwinning in suid-afrika behaal het, alhoewel hulle die toetsreeks met 1\u20132 sou verloor. die toetsreeks is deur ganguly se terugkoms in die indiese span gekenmerk.in desember 2006 het indi\u00eb sy eerste internasionale t20i-wedstryd in suid-afrika gespeel en gewen, waardeur hulle die laaste destydse toetsland geword het om \u2019n t20i-wedstryd te speel (later het ook afghanistan en ierland, wat toe reeds t20i-wedstryde gespeel het, toetslande geword). aan die begin van 2007 het indi\u00eb aan sy edi-prestasies \u2013 net voor die krieketw\u00eareldbeker 2007 \u2013 verbeter. reeksoorwinnings teen beide wes-indi\u00eb en sri lanka, saam met die terugkoms van ganguly, die sterk prestasie van tendulkar, en die opkoms van jong spelers soos robin uthappa het volgens sommige kenners aan indi\u00eb die status as \u2019n gunsteling tydens die krieketw\u00eareldbeker 2007 in wes-indi\u00eb besorg. indi\u00eb het n\u00e1 nederlae teen bangladesj en sri lanka egter nie tot die tweede rondte gevorder nie.\n\n\n=== sukses onder dhoni ===\nnadat indi\u00eb die toetsreeks in engeland in augustus 2007 gewen het, het dravid as spankaptein bedank, en dhoni is as t20i- en edi-kaptein benoem. in september 2007 het indi\u00eb die eerste t20i-w\u00eareldbeker in suid-afrika gewen, nadat hulle pakistan met vyf lopies in die eindstryd verslaan het. in 2007/08 het hulle na australi\u00eb getoer en di\u00e9 hoogsomstrede toetsreeks met 1\u20132 verloor, maar hulle het daarin geslaag om die cb-reeks die volgende maand met \u2019n platloop-eindstryd teen australi\u00eb te wen.in april 2009 het indi\u00eb sy eerste toetsreeks in nieu-seeland in 41 jaar beklink. nadat hulle sri lanka in desember 2009 tuis met 2\u20130 verslaan het, was indi\u00eb die eerste gekeurde toetsland in die w\u00eareld. hulle het die plek na gelykopreekse teen suid-afrika en in sri lanka verdedig. in dieselfde jaar het hulle die asiatiese beker beklink. in oktober 2010 het indi\u00eb australi\u00eb met 2\u20130 in die toetsreeks tuis platgeloop, waarvolgens hulle opeenvolgend kon se\u00ebvier. later die jaar het indi\u00eb daarin geslaag om in die toetsreeks in suid-afrika met 1\u20131 gelykop te speel.op 2 april 2011 het indi\u00eb die krieketw\u00eareldbeker 2011 gewen, nadat hulle die medegasheer sri lanka in die eindstryd kon klop, en sodoende die derde span na wes-indi\u00eb en australi\u00eb geword het om die krieketw\u00eareldbekertoernooi twee keer te wen, hul vorige oorwinning was in 1983. gautam gambhir en die kaptein dhoni het in die eindstryd onderskeidelik 97 en 91* lopies aangeteken. indi\u00eb het sodoende die eerste gasheer geword wat die krieketw\u00eareldbekertoernooi tuis gewen het.indi\u00eb is in \u2019n toetsreeks in engeland met 4\u20130 in augustus 2011 oorrompel, waarvolgens engeland indi\u00eb as die nommer een span op die ranglys vervang het. di\u00e9 reeks is deur \u2019n verdere platloop met 4\u20130 in januarie 2012 in australi\u00eb opgevolg. n\u00e1 die twee teleurstellende platlope het beide dravid en vvs laxman in 2012 uit toetskrieket bedank. tendulkar het in november 2013 n\u00e1 sy 200ste toetswedstryd afgetree. n\u00e1 ganguly se uittrede in 2008 het hierdie uittredes die einde van die fabelagtige middelorde-kolfspan waaroor indi\u00eb die afgelope dekade beskik het, gekenmerk. 2012 het \u2019n rowwe tydperk vir indiese krieket ingelui, nadat hulle tuis met 2\u20131 deur engeland in die toetsreeks verslaan is. dit was die eerste keer in 28 jaar wat indi\u00eb tuis deur engeland geklop is. dit is opgevolg deur \u2019n 1\u20132-nederlaag in die edi-reeks teen die aartsvyand pakistan tuis. indi\u00eb is toe in die tweede rondte van die t20i-w\u00eareldbeker 2012 in sri lanka weens \u2019n swakker netto-lopietempo teenoor australi\u00eb en pakistan uitgeskakel. eweneens het indi\u00eb versuim om vir die eindstryd van die asiatiese beker 2012 te kwalifiseer, wat vir indi\u00eb \u2019n teleurstellende 2012 afgesluit het.\n\n\n=== sukses in korter formate ===\nvroeg in 2013 het indi\u00eb teen australi\u00eb wraak geneem en hulle met 4\u20130 tuis in \u2019n toetsreeks platgeloop. indi\u00eb het in 2013/14 australi\u00eb met 3\u20132 in die edi-reeks van sewe wedstryde verslaan en die eenmalige t20i-wedstryd gewen. indi\u00eb moes egter swak nederlae in suid-afrika en in nieu-seeland verduur, wat tot hewige kritiek aan indiese krieketspelers gelei het omdat hulle nie in die buiteland kon presteer nie. indi\u00eb het engeland tydens die kampioenetrofee se eindstryd verslaan en ms dhoni het die eerste kaptein geword wat al drie ikr-trofe\u00eb ingepalm het: krieketw\u00eareldbeker, t20i-w\u00eareldbeker en kampioenetrofee. dit is opgevolg deur \u2019n oorwinning tydens die wes-indiese driehoekige reeks 2013, waaraan indi\u00eb, wes-indi\u00eb en sri lanka deelgeneem het. in 2014 het die indiese span na beide bangladesj en engeland getoer. hoewel hulle eersgenoemde met 2\u20130 in drie edis verslaan het, is die indiese span met 3\u20131 in vyf toetse deur engeland geklop. di\u00e9 reeks word onthou vir die indiese oorwinning tydens die eerste toets op lord\u2019s. die toetsreeks is opgevolg deur \u2019n 3\u20131-oorwinning vir indi\u00eb in die edi-reeks van vyf wedstryde en \u2019n t20i-nederlaag, albei in engeland.in 2014 het indi\u00eb weer versuim om die eindstryd van die asiatiese beker te haal. tydens die t20i-w\u00eareldbeker in bangladesj is indi\u00eb naelskraap in die eindstryd deur sri lanka verslaan en het sodoende \u2019n verdere ikr-trofee net-net misgeloop. tydens di\u00e9 toernooi het virat kohli as een van die beste kolwers in die korter formate van krieket ontpop en hy is as speler van die reeks aangewys. indi\u00eb het toe beide wes-indi\u00eb en sri lanka in edi-reekse verslaan en sodoende hul eerste plek op die edi-ranglys verdedig. indi\u00eb het aan die einde van 2014 vir \u2019n vier-toetsreeks na australi\u00eb getoer; di\u00e9 toer word onthou vir ms dhoni se skielike aftrede uit toetskrieket n\u00e1 die tweede toets. virat kohli is as die nuwe indiese kaptein in toetskrieket aangewys, maar hy was nie in staat om die reeks om te keer nie en indi\u00eb is met 2\u20130 verslaan. kohli se eerste reeksoorwinning as kaptein was tydens die drie-toetsreeks tuis teen sri lanka, wat die begin van \u2019n onoorwonne reeksloop vir indi\u00eb ingelui het.\n\n\n=== tuisoorheersing ===\nin 2015 het indi\u00eb onder sy nuwe kaptein virat kohli sy oorheersing in toetswedstryde tuis begin, nadat hulle suid-afrika oortuigend verslaan het. di\u00e9 toetsreeks het \u2019n onoorwonne reeks van 19 agtereenvolgende toetswedstryde vir indi\u00eb ingelui, wat eers vroeg in 2017 deur australi\u00eb be\u00ebindig is. die reeks het ook die opkoms van beide ravichandran ashwin en ravindra jadeja as twee van die beste draaiers en veelsydiges gesien. hulle draai webbe rondom toerende kolwers, baie soos die draaikwartet van die 1970\u2019s. die suksesvolle reeks is opgevolg deur oorsese oorwinnings in die korter formate in sri lanka en in australi\u00eb, waarvolgens indi\u00eb die eerste plek op die edi-ranglys behaal het. tydens die krieketw\u00eareldbeker 2015 in australi\u00eb en nieu-seeland het indi\u00eb onoorwonne die halfeindstryd gehaal, maar hulle is deur die latere w\u00eareldkampioen australi\u00eb oortuigend met 95 lopies uitgeskakel. indi\u00eb het 2016 met die oorwinning van die asiatiese beker begin, nadat hulle gedurende die hele toernooi onoorwonne was, en pakistan langs die pad geklop het. indi\u00eb was die gunsteling tydens die t20i-w\u00eareldbeker 2016 tuis, maar hulle is in die halfeindstryd deur die uiteindelike w\u00eareldkampioen wes-indi\u00eb uitgeskakel. virat kohli is weer as die speler van die toernooi aangewys.\nin 2016 het \u201cdie groot tuisseisoen\u201d vir indi\u00eb begin, insluitende reeksoorwinnings teen nieu-seeland, engeland, bangladesj en australi\u00eb. indi\u00eb het nieu-seeland verslaan om die eerste plek op die toetsranglys n\u00e1 meer as tien jaar te herwin. voor die reeks teen engeland in november 2016 het ms dhoni as indiese kaptein in die korter formate afgetree, en di\u00e9 pos in al die formate aan virat kohli oorhandig. indi\u00eb het engeland in al drie formate verslaan, met \u2019n noemenswaardige 4\u20130-oorwinning in die toetsreeks. dit is opgevolg deur toetsreeksoorwinnings teen beide bangladesj en australi\u00eb, waarmee indi\u00eb die border gavaskar-trofee herwin het. ravichandran ashwin het die vinnigste krieketspeler geword om 250 paaltjies te neem; hy en ravindra jadeja het destyds die beste twee plekke in beide die ikr-boulers en veelsydige ranglyste beklee. in die proses het indi\u00eb die derde span (na suid-afrika en australi\u00eb) geword om hul mees onlangse toetsreeks teen al die ander toetsspelende lande te wen. teen 6 desember 2017 was indi\u00eb in nege opeenvolgende toetsreekse onoorwonne.indi\u00eb het pakistan in hul eerste wedstryd tydens die kampioenetrofee 2017 met 124 lopies geklop, maar hulle het hul tweede wedstryd tydens die groepfase teen sri lanka met sewe paaltjies ten spyte van \u2019n aangetekende 321 lopies verloor. in hul laaste groepwedstryd teen suid-afrika, \u2019n moet-wen-ontmoeting, het indi\u00eb maklik gewen en sy plek in die halfeindstryd bespreek, teen bangladesj. indi\u00eb het die wedstryd gemaklik met nege paaltjies gewen, en hul aartsvyand pakistan in die eindstryd ontmoet, die eerste keer wat hulle in \u2019n eindstryd sedert 2007 ontmoet het. in \u2019n teleurstellende wedstryd, aangesien indi\u00eb die gunsteling was, het pakistan indi\u00eb maklik met 180 lopies verslaan, en hulle in al drie aspekte van die spel (kolfwerk, boulwerk, veldwerk) deklasseer.in julie 2017 het indi\u00eb wes-indi\u00eb met 3\u20131 in \u2019n reeks van vyf edi-wedstryde in die karibiese eilande verslaan, maar die eenmalige t20i-wedstryd verloor. indi\u00eb het toe na sri lanka getoer, en hulle maklik met 3-0 in \u2019n drie-toetsreeks verslaan, die eerste keer wat indi\u00eb \u2019n opponent oorsee in minstens drie wedstryde geklop het.die volgende jaar het gemengde resultate van die indiese span gesien: hulle het oorsese toetsreekse in beide suid-afrika en in engeland verloor, maar hulle het hul toetsreeks in australi\u00eb gewen, die eerste keer wat hulle \u2019n toetsreeks daar gewen het. in toetswedstryde tuis het hulle wes-indi\u00eb verslaan. indi\u00eb het die edi-been van die suid-afrikaanse toer gewen, gevolg deur die driehoekige toernooi met sri lanka en bangladesj. daarna het hulle die asiatiese beker 2018 in die verenigde arabiese emirate gewen. hulle het met 1\u20132 in die edi-reeks in engeland verloor, gevolg deur \u2019n oorwinning tuis teen wes-indi\u00eb en oorsee teen beide australi\u00eb en nieu-seeland. aan die begin van 2019 het australi\u00eb die t20i-reeks met 2\u20130 gewen, virat kohli se eerste tuisnederlaag in \u2019n t20i-reeks. tydens die krieketw\u00eareldbeker 2019 in engeland het indi\u00eb die groepfase in die eerste plek afgesluit en tot die halfeindstryd gevorder, maar hulle is deur nieu-seeland uitgeskakel. n\u00e1 die krieketw\u00eareldbeker het suid-afrika vir \u2019n drie-toetsreeks na indi\u00eb getoer en die gasheer het skoonskip met die proteas afgereken en met 3\u20130 gewen, waarvan die laaste twee toetse elk met \u2019n beurt en meer as 100 lopies. dit was indi\u00eb se eerste skoonskiptoetsreeks ooit teen die proteas.indi\u00eb het sy eerste t20i-reeks van drie wedstryde in 2020 in sri lanka met 2\u20130 gewen. daarna het indi\u00eb sy edi-reeks van drie wedstryde teen australi\u00eb met 2\u20131 gewen.in junie 2021 het indi\u00eb in die eindstryd van die eerste w\u00eareldtoetskampioenskap 2019\u20132021 teen nieu-seeland te staan gekom, maar hulle is met agt paaltjies verslaan. tydens die t20i-w\u00eareldbeker 2021 se super 12 in oman en die verenigde arabiese emirate is indi\u00eb in sy openingswedstryd vir die eerste keer ooit deur die aartsvyand pakistan in \u2019n krieketw\u00eareldbekerwedstryd verslaan. aansluitend is die indi\u00ebrs deur nieu-seeland geklop, waarvolgens hulle oorwinnings teen afghanistan, skotland en namibi\u00eb nie meer gehelp het om hulle vir die halfeindrondte te laat kwalifiseer nie. tydens die t20i-w\u00eareldbeker 2022 se super 12 in australi\u00eb het indi\u00eb pakistan, nederland, bangladesj en zimbabwe verslaan, terwyl hulle teen suid-afrika verloor het. daarmee het die indi\u00ebrs hul groep in die eerste plek afgesluit en die halfeindrondte gehaal, maar hulle is deur die latere w\u00eareldkampioen engeland met tien paaltjies verslaan. in junie 2023 het indi\u00eb in die eindstryd van die tweede w\u00eareldtoetskampioenskap 2021\u20132023 australi\u00eb ontmoet, maar hulle het met 209 lopies verloor. in dieselfde jaar het die span die asiatiese beker in pakistan en sri lanka beklink. indi\u00eb was gasheer van die krieketw\u00eareldbeker 2023 en het onoorwonne die eindstryd gehaal, nadat hulle vir die eerste keer tien agtereenvolgende edi-wedstryde kon wen. in di\u00e9 proses het virat kohli sachin tendulkar se rekord van 49 edi-honderdtalle verbygesteek en sy 50ste edi-honderdtal gemoker, asook \u2019n nuwe rekord opgestel met die meeste lopies tydens \u2019n krieketw\u00eareldbekertoernooi nog (765). in die eindstryd is die gasheer egter deur australi\u00eb op 240 lopies uitgeboul, waarna hulle met ses paaltjies verloor het.\n\n\n== kleure ==\n\n\n=== eersterangse krieket ===\nwit krieketklere word tradisioneel deur die indiese krieketspan gedra wanneer hulle eersterangse krieket speel. saam met hul wit klere dra indiese veldwerkers \u2019n donkerblou pet of \u2019n wit breedgerande sonhoed met die bcci se kenteken in die middel. helms is ook donkerblou. van die spelers toon die indiese vlag op hul helms.\ndie wit krieketklere toon min handelsmerke; die bcci se kenteken word op die linkerbors vertoon, terwyl die borg se kenteken (tans dream11) op die regterbors vertoon word. die uitruster se kenteken is op die mou van die speler se voorarm.\n\n\n=== korter formate ===\nsedert kleure in internasionale krieket gebruik word, het die indiese span blou as sy hoofkleur gekies. die blou kleur van hul trui het aan die span die bynaam men in blue besorg. die tweede kleur het oor die jare heen gewissel, met geel en oranje as die mees gebruikte tweede kleur. met die invoering van die w\u00eareldkrieketreeks in 1979 moes elke span \u2019n hoofkleur en \u2019n tweede kleur kies en die indiese span het ligblou as hul hoofkleur en geel as hul tweede kleur gekies. sedertdien het die span verskeie skakerings van blou gebruik. vir die krieketw\u00eareldbeker 1992 is die spankleure deur die hoofuitruster isc van di\u00e9 toernooi na donkerblou verander. tydens die krieketw\u00eareldbeker 1996 is \u2019n ligte skakering van blou met geel as tweede kleur en \u2019n streep met tien verskillende kleure (wat verskillende lande verteenwoordig het) gebruik, terwyl tydens die krieketw\u00eareldbeker 1999 \u2019n nog ligter skakering van blou en \u2019n dominante geel deur die algemene uitruster van di\u00e9 toernooi, asics, gebruik is. die ikr benoem nie meer \u2019n algemene uitruster vir sy toernooie nie.\nverskeie truiontwerpe is oor die jare heen gebruik en die mees oorheersende was di\u00e9 met india in geel oor \u2019n diagonale spatsel van die driekleur. nike is in 2005 as vervaardiger van die trui benoem en het vir die krieketw\u00eareldbeker 2007 nuwe truie ontwerp met die ligste skakering van blou wat deur die span nog gebruik is en goudgeel as die tweede kleur. \u2019n nuwe driekleurige aksent is op die regterkant van die trui gebruik. die kleur is in 2009 na \u2019n donker feroza-blou verander en oranje het by geel as tweede kleur oorgeneem.nike het \u2019n nuwe trui bekend gestel met \u2019n sterker ultramarynblou-skakering en in 2010 is \u2019n nuwe driekleurige aksent op albei kante van die trui gebruik. \u2019n rooierige skakering van oranje is as \u2019n tweede kleur op di\u00e9 trui gebruik. in 2014 is \u2019n nuwe trui onthul met \u2019n effens donker skakering van blou en \u2019n minimale aksentontwerp oor die skouers. nike het vir die krieketw\u00eareldbeker 2015 weer \u2019n nuwe trui met \u2019n soortgelyke skakering van blou en sonder aksente voorgel\u00ea; di\u00e9 trui is van herwinde plastiekbottels vervaardig. vir die krieketw\u00eareldbeker 2019 het nike \u2019n nuwe trui met twee skakerings van blou ontwerp. die voorkant van di\u00e9 trui gebruik \u2019n soortgelyke skakering van blou soos die vorige truie, terwyl die sye, arms en rug in \u2019n ligter blou gekleur is. \u2019n minimale skakering van oranje is ook op die sye gebruik. vir die wedstryd teen engeland tydens die krieketw\u00eareldbeker 2019 is, volgens die ikr se re\u00ebls, \u2019n alternatiewe trui met oranje op die rug en skouers en donkerblou op die voorkant gebruik. dit was die eerste keer wat \u2019n ander kleur as die hoofkleur van die indiese trui gebruik is. di\u00e9 wedstryd teen engeland was ook \u2019n besondere wedstryd, #oneday4children genoem, wat deur die ikr tussen die twee beste spanne op die edi-ranglys in 2019 gere\u00ebl is. dit was ook die enigste keer tot dusver wat indi\u00eb in die alternatiewe trui gespeel het.\naangesien internasionale spanne begin het om verskillende truie vir t20i- en edi-wedstryde te gebruik, het nike in 2016 die eerste t20i-trui met \u2019n soortgelyke skakering en \u2019n kontempor\u00eare ontwerp vir die indiese span onthul. afwisselende dun strepe van oranje en groen is onderskeidelik op die boonste regterkant en onderste linkerkant van die trui gebruik. in 2017 is \u2019n nuwe edi-trui met \u2019n soortgelyke skakering van blou vir die liggaam en \u2019n donker skakering van blou vir die moue deur nike bekend gemaak. die driekleurige aksent het op die trui as \u2019n enkele dun strook aan weerskante van die bors teruggekeer. soos die blou truie gebruik die pette \u2019n soortgelyke ontwerp as die truie. die bre\u00ebrandsonhoede is gewoonlik wit terwyl die helms donkerblou is.\nsoos by die eersterangse trui is die bcci se kenteken op die linkerbors terwyl die embleem van die verskaffer (adidas) op die regterbors is. die amptelike borg se kenteken (tans dream11) is op die sentrale gedeelte van die trui, gewoonlik bo die opskrif india, en ook op die mou van die speler se voorarm. op die t20i-truie is die borg se kenteken, bykomend tot bogenoemde, ook op die rug, bo die speler se nommer. tydens ikr-toernooie is die toernooi se kenteken op die regterbors en die borg se kenteken word net op die mou van die speler se voorarm toegelaat. die kenteken van die truivervaardiger word in hierdie geval op die mou van die speler se ander arm getoon. die speler se naam en nommer is op die rug gedruk.\n\n\n== tuisstadions ==\n\nnes ander vername krieketlande soos australi\u00eb, bangladesj, engeland, ierland, nieu-seeland, pakistan, sri lanka, suid-afrika, wes-indi\u00eb en zimbabwe beskik indi\u00eb oor geen amptelike tuisstadion vir sy nasionale span nie. die indiese nasionale krieketspan gebruik eerder \u2019n verskeidenheid stadions dwarsdeur indi\u00eb vir hul krieketwedstryde.\ndaar is talle w\u00eareldbekende krieketstadions in indi\u00eb. die meeste velde val onder die bestuur van verskillende deelstate se krieketrade, en is nie onder die beheer van die bcci nie. bombay gymkhana was die eerste krieketveld in indi\u00eb wat \u2019n volskaalse krieketwedstryd van \u2019n indiese span aangebied het. di\u00e9 wedstryd was in 1877 tussen die parsi\u2019s en die europe\u00ebrs. in 1933 het dieselfde stadion die eerste toetwedstryd in indi\u00eb aangebied, die enigste toets wat di\u00e9 stadion aangebied het. die tweede en derde toets tydens die 1933-reeks is op eden gardens en chepauk aangebied. die feroz shah kotla-veld in delhi het die eerste stadion geword wat \u2019n toetswedstryd n\u00e1 indi\u00eb se onafhanklikwording aangebied het, \u2019n onbeslisuitslag teen wes-indi\u00eb in 1948, die eerste van \u2019n vyf-toetsreeks. 21 stadions in indi\u00eb het ten minste een amptelike toetswedstryd aangebied. in onlangse jare het die aantal van w\u00eareldklaskrieketstadions in indi\u00eb toegeneem, met veelvuldige toetsstadions in ahmedabad, chandigarh, chennai, dharamshala, hyderabad, indore, mohali, mumbai, nagpur, pune, rajkot en ranchi.\nsedert 2020 beskik indi\u00eb oor die grootste krieketstadion volgens kapasiteit, nadat die narendra modi-stadion in ahmedabad ingewy is en meer as 132 000 toeskouers kan huisves. eden gardens in kolkata het die meeste toetse aangebied, en beskik ook oor die derde grootste kapasiteit van enige krieketstadion ter w\u00eareld, aangesien di\u00e9 stadion sitplek vir \u2019n skare van meer as 80 000 bied. dit is in 1864 gebou en is een van die mees geskiedkundige stadions in indi\u00eb, en het al baie geskiedkundige en omstrede wedstryde gehuisves. ander vername stadions in indi\u00eb sluit in die feroz shah kotla ground, wat in 1883 gebou is en noemenswaardige wedstryde soos anil kumble se oes van tien paaltjies in \u2019n beurt teen pakistan gesien het. gedurende die onlangse jare het die stadion \u2019n opknapping ondergaan.die wankhedestadion, wat in 1974 opgerig is, beskik oor \u2019n kapasiteit van 33 000 en is tans die gewildste stadion in mumbai. dit het al 24 toetswedstryde aangebied. dit is die nieamptelike opvolger van die brabourne-stadion, wat ook in mumbai gele\u00eb is. mumbai word weens sy ondersteuners en talente dikwels as indi\u00eb se kriekethoofstad beskou, en derhalwe huisves die stadion gereeld belangrike toetswedstryde. die m.a. chidambaram-stadion in chepauk word ook as \u2019n belangrike geskiedkundige indiese krieketstadion beskou; dit is in die vroe\u00eb 1900\u2019s opgerig en het indi\u00eb se eerste toetsoorwinning gesien.die indiese nasionale krieketspan het tot dusver 27 tuisstadions tydens toetswedstryde gebruik:\n\ndaarbenewens het afghanistan van sy tuistoetswedstryde in indi\u00eb gespeel:\n\n\n=== krieketw\u00eareldbekerstadions ===\n\nindi\u00eb het in 1987 saam met pakistan die eerste krieketw\u00eareldbekertoernooi buite engeland aangebied. indi\u00eb het 17 wedstryde op 14 verskeie plekke gehuisves, terwyl pakistan tien wedstryde op sewe plekke aangebied het. albei gashere het hul wedstryde tydens di\u00e9 toernooi tuis gespeel. eden gardens in kolkata het na lord\u2019s in londen die tweede krieketstadion geword om \u2019n eindstryd aan te bied; di\u00e9 stadion het met sowat 70 000 ondersteuners ook \u2019n nuwe rekordskare gelok.die krieketw\u00eareldbeker 1996 is deur indi\u00eb, pakistan en sri lanka saam aangebied. indi\u00eb het 17 wedstryde op 17 verskeie plekke gehuisves, terwyl pakistan 16 wedstryde op ses plekke en sri lanka vier wedstryde op drie plekke aangebied het. al drie gashere het hul wedstryde tydens die groepfase tuis gespeel (behalwe vir die ontmoeting tussen indi\u00eb en sri lanka wat in indi\u00eb aangebied is). die eindstryd is in lahore se gaddafistadion aangebied.\ndie krieketw\u00eareldbeker 2011 is deur indi\u00eb, sri lanka en bangladesj saam aangebied. oorspronklik is ook wedstryde in pakistan beplan, maar di\u00e9 land is n\u00e1 die 2009-aanval op die sri lankaanse nasionale krieketspan van sy gasheerregte ontneem. indi\u00eb het 29 wedstryde op ag verskeie plekke gehuisves, terwyl sri lanka twaalf wedstryde op drie plekke en bangladesj ag wedstryde op twee plekke aangebied het. die meeste van die drie gashere se wedstryde is tuis gespeel. die wankhedestadion in mumbai het die tweede indiese stadion geword om \u2019n eindstryd aan te bied en indi\u00eb het die eerste gasheer geword om \u2019n krieketw\u00eareldbekertoernooi tuis te wen, nadat hulle sri lanka met ses paaltjies verslaan het.\ndaarbenewens het indi\u00eb al vername internasionale kriekettoernooie soos die kampioenetrofee 2006 en die t20i-w\u00eareldbeker 2016 aangebied.\ndie krieketw\u00eareldbeker 2023 was die vierde krieketw\u00eareldbekertoernooi wat in indi\u00eb aangebied is, maar di\u00e9 keer het indi\u00eb alleen as gasheer opgetree. indi\u00eb is ook as gasheer vir die t20i-w\u00eareldbeker 2026 (saam met sri lanka), kampioenetrofee 2029 (alleenlik) en krieketw\u00eareldbeker 2031 (saam met bangladesj) aangewys.\n\n\n== aanhangerskultuur ==\noor die jare heen is \u2019n aantal amptelike aanhangersgroepe gestig, waaronder die swami army of bharat army, die indiese eweknie tot die engelse barmy army, wat tydens die indiese 2003/04-toer na australi\u00eb baie aktief was. hulle is bekend vir \u2019n aantal  gewilde liedjies wat aan die nasionale span gewy is.\n\n\n== wedywering met pakistan ==\nveral ontmoetings met pakistan geniet as gevolg van die verdeling van indi\u00eb en die daaropvolgende indies-pakistanse oorlo\u00eb \u2019n groot aandag onder die aanhangers van albei nasionale spanne. afhangende van die situasie van diplomatieke betrekkinge tussen albei lande is die krieketwedstryde tussen albei nasionale spanne gereeld emosioneel gelaai. van di\u00e9 wedstryde sorg dikwels vir \u2019n bogemiddelde gehoorbelangstelling onder die aanhangers van albei kante en ook onder neutrale waarnemers. dit geld veral vir die edi-wedstryde tydens krieketw\u00eareldbekertoernooie wat vir volgepakte stadions en hoogs gelaaide atmosfere sorg, onafhanklik van die wedstryd se plek. televisie-uitsendings van die ontmoetings tussen albei spanne tydens krieketw\u00eareldbekertoernooie lok sowat \u2019n miljard mense en is van die mees gesiene televisiegeleenhede w\u00eareldwyd. tydens hierdie internasionale wedstryde vergader dikwels die presidente en eerste ministers van albei lande, wat teen die agtergrond van die gemeensame belangstelling in die sport poog om albei lande nader aan mekaar te bring, waarvoor die term \u201ekrieketdiplomatie\u201c gevestig het. \u2019n bekende voorbeeld is die vergadering van die twee eerste ministers yousaf raza gilani (pakistan) en manmohan singh (indi\u00eb) tydens die krieketw\u00eareldbeker 2011 se halfeindstryd in mohali, indi\u00eb. n\u00e1 di\u00e9 wedstryd het die twee regeringshoofde verskeie omstrede punte bespreek, insluitend die gesamentlike ondersoek van die 2008-aanvalle in mumbai.\n\n\n== internasionale toere ==\nsoos gebruiklik sedert die begin van internasionale krieket, onderneem die indiese nasionale krieketspan deels maandelange oorsese toere, waartydens hulle teen ander nasionale spanne, plaasliksaamgestelde spanne en klubspanne speel. eweneens huisves hulle ander nasionale spanne wat na indi\u00eb toer. gedurende die plaaslike somer tree hulle as gasheer op of onderneem op hul beurt toere deur die ander krieketlande van die noordelike halfrond en gedurende die plaaslike winter onderneem hulle toere deur krieketlande van die suidelike halfrond. as deel hiervan ding indi\u00eb mee in toetskrieket sedert 1951/52 teen engeland in indi\u00eb om die anthony de mello-trofee, sedert 1996/96 teen australi\u00eb om die border-gavaskar-trofee, sedert 2007 teen engeland in engeland om die pataudi-trofee, sedert 2015/16 teen suid-afrika om die freedom-trofee en sedert 2017 teen bangladesj om die ganguly-durjoy-trofee.\n\n\n== spelers ==\n\n\n=== bekende spelers ===\nagt voormalige indiese spelers is vir hul uitstekende prestasies in die internasionale krieketraad se heldesaal opgeneem:\n\n\n=== spelerstatistieke ===\naltesaam het vir indi\u00eb 308 spelers toets-, 252 spelers edi- en 110 spelers t20i-wedstryde gespeel. vervolgens die spelers wat vir die indiese span die meeste lopies aangeteken en die meeste paaltjies geneem het.\n\n\n==== lopies ====\n\n\n==== paaltjies ====\n\n\n=== spankapteins ===\ntot op hede was 36 spelers reeds die kaptein vir indi\u00eb tydens \u2019n toetswedstryd, 27 tydens \u2019n edi en twaalf tydens \u2019n t20i.\n\n\n== rekords ==\n\n\n=== toetsrekord teen ander lande ===\n\n\n=== w\u00eareldtoetskampioenskaprekord ===\n\n\n=== edi-rekord teen ander lande ===\n\n\n=== krieketw\u00eareldbekerrekord ===\n\n\n=== kampioenetrofeerekord ===\n\n\n=== t20i-rekord teen ander lande ===\n\n\n=== t20i-w\u00eareldbekerrekord ===\n\n\n=== asiatiese bekerrekord ===\n\n\n== sien ook ==\n\n\n== verwysings ==\n\n\n== bronne ==\n(en)  boria majumdar (2018). eleven gods and a billion indians: the on and off the field story of cricket in india and beyond. noida: simon & schuster india. isbn 9789386797186.\n(en)  boria majumdar (2008). cricket in colonial india 1780\u20131947. taylor & francis ltd. p. 54. isbn 978-0-415-40014-5.\n(en)  mihir bose (2002). a history of indian cricket. welbeck publishing group. pp. 21, 216. isbn 978-0-233-05040-9.\n\n\n== eksterne skakels ==\n(en)  amptelike webwerf\n(en)  webwerf van die bharat army, \u2019n indiese ondersteunersgroep\n(en)  webwerf van die swamy army, \u2019n indiese ondersteunersgroep geargiveer 5 julie 2019 op wayback machine\n(en)  indi\u00eb op espncricinfo\n(en)  indi\u00eb by die ikr"