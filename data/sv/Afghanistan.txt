"afghanistan \u00e4r ett land i s\u00f6dra asien. landet r\u00e4knas enligt olika k\u00e4llor till centralasien, sydasien eller mellan\u00f6stern.landet \u00e4r bergigt och saknar kust. det gr\u00e4nsar till pakistan i s\u00f6der och \u00f6ster, iran i v\u00e4st, turkmenistan, uzbekistan och tadzjikistan i norr, och kina allra l\u00e4ngst i \u00f6ster. en stor del av afghanistans 652 000 kvadratkilometer stora yta t\u00e4cks av bergskedjan hindukush vid den v\u00e4stra \u00e4nden av himalaya. i norr finns sl\u00e4ttland som delvis \u00e4r mycket b\u00f6rdigt. ett relativt l\u00e5gl\u00e4nt omr\u00e5de i sydv\u00e4st utg\u00f6rs till stor del av \u00f6ken och salttr\u00e4sk. kabul \u00e4r huvudstad och st\u00f6rsta stad.\nstatistiken om landet \u00e4r mycket bristf\u00e4llig och man vet inte hur m\u00e5nga inv\u00e5nare det finns, enligt landguiden uppskattades befolkningen 2021 till 39,8 miljoner cirka 70 procent av befolkningen \u00e4r under 25 \u00e5r. etniskt sett best\u00e5r befolkningen framf\u00f6r allt av etniska pashtuner, tadzjiker, hazarer och uzbeker.\nafghanistan \u00e4r asiens fattigaste land, helt beroende av utl\u00e4ndskt bist\u00e5nd och ett av v\u00e4rldens mest korrupta l\u00e4nder.\n\u00e5r 2018\u20132019 var afghanistan det land i v\u00e4rlden som hade flest d\u00f6dsfall f\u00f6rorsakade av krigshandlingar och terrorbrott. 2020 var det v\u00e4rldens d\u00f6dligaste land f\u00f6r civila och 2019-22 det land i v\u00e4rlden som var mest utsatt f\u00f6r terrorism.landet afghanistan grundades \u00e5r 1747, var under en del av 1800-talet brittiskt protektorat och blev sj\u00e4lvst\u00e4ndigt \u00e5r 1919. \u00e5r 1979 invaderades landet av sovjetunionen till st\u00f6d f\u00f6r en svag kommunistisk regering. sedan dess har det st\u00e4ndigt p\u00e5g\u00e5tt krig mot invasionstrupper och mellan inhemska styrkor. fr\u00e5n 2001 till v\u00e5ren 2021 hade usa stora milit\u00e4ra styrkor i landet.\nmellan 2004 och augusti 2021 var landet som stat ben\u00e4mnt islamiska republiken afghanistan.under sommaren 2021 tog talibaner \u00f6ver st\u00f6rre delen av landet, intog kabul och tog makten fr\u00e5n den tidigare regeringen som gick i landsflykt i tadzjikistan. i augusti 2022 blev ledaren f\u00f6r afghanistans exilregering amrullah saleh (fd vicepresident i afghanistan) intervjuad av bbc och d\u00e4r sa han att v\u00e4st m\u00e5ste hj\u00e4lpa afghanerna med att skapa en legitim stat.\n\n\n== namn ==\n\n\n=== etymologi ===\ndet omr\u00e5de som idag utg\u00f6r afghanistan har historiskt sett oftast inte varit en separat stat med eget namn. under antiken kallades en del av omr\u00e5det ariana. baktrien var och \u00e4r omr\u00e5det kring amu darja i norr. under medeltiden anv\u00e4ndes namnet khorasan (\u201dsoluppg\u00e5ngens land\u201d) f\u00f6r ett st\u00f6rre omr\u00e5de, som innefattade norra afghanistan.\nnamnet afgh\u0101nist\u0101n betyder \u201dafghanernas land\u201d. det finns olika teorier om ordet afghans ursprung, \u00e5lder och mening:\n\nordet \"abgan\" n\u00e4mns i skrifter fr\u00e5n det persiska sasaniderriket p\u00e5 200-talet e.kr och antas d\u00e5 ha syftat p\u00e5 folkgruppen pashtuner.\npashtunerna verkar ha b\u00f6rjat anv\u00e4nda termen afghan som ett namn om sig sj\u00e4lva fr\u00e5n den muslimska perioden (600-talet e.kr.) och fram\u00e5t.\nenligt w. k. frazier tyler, m. c. gillet och andra forskare f\u00f6rekommer ordet afghan f\u00f6rst i den persiska geografiboken hudud al-'alam \u00e5r 982.\nden iranske polyhistorn biruni, verksam kring \u00e5r 1000, ans\u00e5g att afghaner var olika stammar som levde bland de v\u00e4stra bergen vid floden indus, vilket skulle vara sulaimanbergen i nuvarande pakistan.sista stavelsen i namnet, -st\u0101n, \u00e4r ett efterled som betyder \u201dplats\u201d p\u00e5 persiska. ordet f\u00f6rekommer i flera spr\u00e5k i regionen. termen \u201dafghanistan\u201d anv\u00e4ndes av mogulrikets kejsare babur i hans memoarer under 1500-talet f\u00f6r att h\u00e4nvisa till omr\u00e5dena s\u00f6der om kabul, som beboddes av pashtuner (kallade \u201dafghaner\u201d av babur).fram till 1800-talet anv\u00e4ndes namnet endast f\u00f6r pashtunernas ned\u00e4rvda omr\u00e5den, medan kungariket som helhet var k\u00e4nt som kungariket kabul, omn\u00e4mnt av den brittiske statsmannen och historiken mountstuart elphinstone \u00e5r 1815. under 1800-talet etablerades namnet afghanistan f\u00f6r hela landet.afghanistan blev det officiella namnet n\u00e4r landet erk\u00e4ndes av v\u00e4rldsgemenskapen 1919 sedan det blivit helt sj\u00e4lvst\u00e4ndigt fr\u00e5n britterna, vilket bekr\u00e4ftades i statens grundlag 1923.\n\n\n=== statens namn under olika perioder ===\nstaten afghanistan har haft en rad olika namn, som speglat statsskick och makthavarnas ideologi.\n\nemiratet afghanistan fram till 1926\nkungariket afghanistan 1926\u20131973\nrepubliken afghanistan 1973\u20131978\ndemokratiska republiken afghanistan 1978\u20131987\nrepubliken afghanistan (1987\u20131992)\nislamska staten afghanistan 1992\u20132001 (representerade landet i fn trots att man fr\u00e5n 1996 inte hade makten i kabul)\nislamiska emiratet afghanistan 1996\u20132001 (aldrig erk\u00e4nt internationellt)\nafghanska interimsaministrationen 2001-2002\nafghanska \u00f6verg\u00e5ngsadministrationen 2002-2004\nislamiska republiken afghanistan 2004-2021\nislamiska emiratet afghanistan fr\u00e5n augusti 2021 (p\u00e5g\u00e5ende, ej internationellt erk\u00e4nt).\n\n\n== historia ==\nafghanistans historia kan sp\u00e5ras mycket l\u00e5ngt tillbaka i tiden. redan 9000\u20136000 f.kr. bedrevs det jordbruk och boskapssk\u00f6tsel i omr\u00e5det och p\u00e5 4000-talet fanns d\u00e4r en storartad stadskultur. genom sitt l\u00e4ge mellan syd-, v\u00e4st och centralasien har omr\u00e5det varit viktigt f\u00f6r handeln och mottagit kulturella influenser fr\u00e5n m\u00e5nga h\u00e5ll. omr\u00e5det har m\u00e5nga g\u00e5nger invaderats av stormakter och mera tillf\u00e4lliga er\u00f6vrare men ocks\u00e5 varit centrum f\u00f6r riken som varit mycket st\u00f6rre \u00e4n det nuvarande afghanistan.\ndet omr\u00e5de som idag utg\u00f6r afghanistan ligger i sk\u00e4rningspunkten mellan olika makt- och kulturomr\u00e5den och har inte utgjort en separat enhet f\u00f6rr\u00e4n p\u00e5 1700-talet. hela eller delar av omr\u00e5det har h\u00f6rt till riken med centrum i iran, centralasien och indien, och delar av omr\u00e5det har ocks\u00e5 utgjort centrum f\u00f6r st\u00f6rre riken. det har ocks\u00e5 skett flera stora invasioner fr\u00e5n l\u00e5ngv\u00e4ga imperiebyggare, och omr\u00e5det har varit viktigt f\u00f6r handeln mellan \u00f6stasien och medelhavsomr\u00e5det. d\u00e4rmed har kulturen utvecklats genom p\u00e5verkan fr\u00e5n m\u00e5nga olika h\u00e5ll.\n\n\n=== forntiden och antiken ===\nomr\u00e5det har varit bebott mycket l\u00e4nge. i den norra delen av landet har man hittat 50 000 \u00e5r gamla l\u00e4mningar av en m\u00e4nniska tillsammans med verktyg. i samma omr\u00e5de fanns under yngre sten\u00e5ldern (9000\u20136000 f.kr.) en kultur baserad p\u00e5 jordbruk och boskapssk\u00f6tsel. vid helmandflodens delta i sistanb\u00e4ckenet, som idag delas mellan iran och afghanistan, uppstod p\u00e5 4000-talet f.kr. stadskulturen shar-e sokhta som utvecklades till en av de st\u00f6rsta stadsbildningarna mellan persien och indien.\nn\u00e5gon g\u00e5ng p\u00e5 2000-talet f.kr. bosatte sig de indoeuropeiska arierna i omr\u00e5det. sedan dess \u00e4r dess historia n\u00e4ra sammanknuten med den \u00f6vriga iranska v\u00e4rlden d\u00e4r den zoroastriska religionen kom att dominera. balkh i norr blev p\u00e5 500-talet f.kr. huvudstad i den persiska provinsen baktrien och ett viktigt ekonomiskt centrum. hela det omr\u00e5de som utg\u00f6r nutida afghanistan ingick p\u00e5 500\u2013300-talen f.kr. i det persiska akemenidiska v\u00e4ldet.\nalexander den store er\u00f6vrade omr\u00e5det \u00e5r 330 f.kr. han grundade herat som en grekisk kolonistad, levde n\u00e5gra \u00e5r i balkh och lade grunden till ett hellenistiskt rike i baktrien. ungef\u00e4r samtidigt blev omr\u00e5det s\u00f6der om hindukush en del av det indiska mauryariket som introducerade buddhismen i omr\u00e5det.\nredan f\u00f6re v\u00e5r tider\u00e4knings b\u00f6rjan skedde handel mellan \u00f6st- och sydasien och l\u00e4nderna kring medelhavet, och en del av det n\u00e4t av handelsv\u00e4gar som med ett gemensamt namn kallades sidenv\u00e4gen gick genom det som nu \u00e4r afghanistan. wakhankorridoren mellan pamir och hindukush var en viktig passage och balkh, bamiyan, herat, badakhshan och kabul l\u00e5g utefter handelsv\u00e4garna. detta gjorde att varor och id\u00e9er fr\u00e5n b\u00e5de \u00f6st och v\u00e4st n\u00e5dde omr\u00e5det.fr\u00e5n 100 f.kr. invaderades den norra och \u00f6stra delen av omr\u00e5det av centralasiatiska nomadfolk. de etablerade det buddhistiska kushanriket som hade sin h\u00f6jdpunkt p\u00e5 200-talet e.kr. d\u00e4refter f\u00f6ljde n\u00e5gra \u00e5rhundraden av nya angrepp fr\u00e5n norr och skiftande maktf\u00f6rh\u00e5llanden.\n\n\n=== arabiska och mongoliska invasioner ===\n\u00e5r 663 intogs kabul av arabiska er\u00f6vrare som tvingade staden att l\u00e4mna buddhismen och \u00f6verg\u00e5 till islam och att betala \u00e5rliga skatter, men inget av detta blev best\u00e5ende. f\u00f6rst 871, efter en ny arabisk ockupation, konverterade stadens inv\u00e5nare slutgiltigt till islam, och n\u00e4sta \u00e5r besegrade araberna det lilla kungad\u00f6met bamiyan. d\u00e4rmed blev omr\u00e5det en del av den islamiska v\u00e4rlden. med den nya religionen f\u00f6ljde ny byggnadskonst och diktkonst.\ni b\u00f6rjan av 1220-talet invaderades omr\u00e5det av de mongoliska stammar som enats av djingis khan. hans krigf\u00f6ring var mycket h\u00e5rd och skonade varken m\u00e4nniskor eller byggnader. efter djingis khans d\u00f6d delades riket upp i flera khanat, som f\u00f6rst h\u00f6lls samman under en stor-khan men efter kublai khans d\u00f6d 1294 blev sj\u00e4lvst\u00e4ndiga riken. de khaner som h\u00e4rskade \u00f6ver nuvarande afghanistan \u00f6vergav s\u00e5 sm\u00e5ningom mycket av den mongoliska kulturen till f\u00f6rm\u00e5n f\u00f6r islam.\np\u00e5 1380-talet kom en ny mongolisk er\u00f6vring ledd av den turk-mongoliske h\u00e4rskaren timur lenk. med utg\u00e5ngspunkt fr\u00e5n sin huvudstad samarkand skapade han ett sammanh\u00e4ngande rike fr\u00e5n indus till svarta havet. efter hans d\u00f6d 1405 splittrades hans v\u00e4lde genom strider mellan hans \u00e4ttlingar, timuriderna. den v\u00e4stra delen hade under 1400-talet sin huvudstad i herat, som blev ett centrum f\u00f6r persisk litteratur och konst.\n\n\n=== mellan mogulriket och persien ===\n\u00f6stra delen av nuvarande afghanistan er\u00f6vrades \u00e5r 1504 av mogulfursten babur, som h\u00e4rstammade fr\u00e5n b\u00e5de djingis khan och timur lenk. n\u00e4r han 1526 er\u00f6vrade delhi och etablerade mogulriket blev omr\u00e5det kring kabul en del av detta rike. perserna beh\u00e4rskade v\u00e4stra delen kring herat medan kontrollen \u00f6ver kandahar v\u00e4xlade mellan de b\u00e5da imperierna. omr\u00e5det norr om hindukush beh\u00e4rskades av de uzbekiska khanaten i chiva och buchara.\n1709 ledde den pashtunske stamh\u00f6vdingen mirwais khan hotak i kandahar ett framg\u00e5ngsrikt uppror mot persien. han utropade provinsen kandahar till ett sj\u00e4lvst\u00e4ndigt kungad\u00f6me. hans son mahmud hotaki fortsatte bek\u00e4mpa perserna och utropade sig till 1722 till shah \u00f6ver persien, men hans eftertr\u00e4dare f\u00f6rlorade 1738 b\u00e5de persien och kandahar till persiens nye h\u00e4rskare nadir shah. nadir shah fortsatte sitt f\u00e4ltt\u00e5g och er\u00f6vrade 1738\u20131739 ghazni, kabul och lahore fr\u00e5n mogulriket. de inb\u00f6rdes fientliga pashtunska stammarna i nuvarande afghanistan enades f\u00f6r att bek\u00e4mpa honom, men upproret slogs ned och nadir shah tv\u00e5ngsf\u00f6rflyttade en del av de upproriska stammarna till omr\u00e5den som \u00e4n i dag bebos av deras \u00e4ttlingar. 1747 d\u00f6dades nahir shah av sina egna officerare. d\u00e4refter br\u00f6t den pashunske stamledaren ahmed durrani loss afghanistan som ett sj\u00e4lvst\u00e4ndigt rike.\n\n\n=== afghanistan grundas ===\nursprunget till dagens afghanska stat var det rike som bildades 1747 under ahmed shah durrani, med kandahar som huvudstad. det regerades sedan av hans \u00e4ttlingar inom durranidynastin, som 1776 flyttade huvudstaden till kabul. kring 1800 b\u00f6rjade riket falla samman, och utan stark \u00f6verhet f\u00f6rvandlades stam- och klanh\u00f6vdingar till sj\u00e4lvsv\u00e5ldiga krigsherrar. det enade riket \u00e5teruppr\u00e4ttades i b\u00f6rjan av 1820-talet av den pashtunske stamh\u00f6vdingen dost mohammed.\n\n\n=== mellan storbritannien och ryssland ===\natt den svaga afghanska staten alls kunde best\u00e5 under 1800-talet var en effekt av stormaktsrivaliteten mellan storbritannien och ryssland, d\u00e4r afghanistan kom att fungera som buffert. konflikten mellan de b\u00e5da stormakterna har av bland andra rudyard kipling kallats det stora spelet. eftersom det aldrig helt har er\u00f6vrats av n\u00e5gon utomst\u00e5ende makt har afghanistan blivit kallat \"o\u00f6vervinnbart\" och \"imperiernas kyrkog\u00e5rd\".\nf\u00f6rsta anglo-afghanska kriget 1839\u20131842 ledde till att britterna accepterade emiren dost mohammed, men sedan gradvis tog \u00f6ver delar av landet som d\u00e4rmed f\u00f6rlorade sin kust. efter andra anglo-afghanska kriget 1878\u20131880 blev afghanistan i praktiken ett brittiskt protektorat utan r\u00e4tt till egen utrikespolitik. 1880\u20131901 styrdes landet av emiren abdur rahman som str\u00e4vade efter att modernisera landet och skapa en stark centralmakt. han slog ned 40 uppror och har kommit att kallas \"j\u00e4rnemiren\" p\u00e5 grund av sin h\u00e4nsynsl\u00f6shet.\nstormakterna best\u00e4mde hur afghanistans gr\u00e4nser skulle dras utan att den svaga afghanska regeringen hade n\u00e5got att s\u00e4ga till om. gr\u00e4nsen till brittiska indien, durandlinjen, drogs 1893 men har inte erk\u00e4nts av den afghanska regeringen, n\u00e5got som har lett till anstr\u00e4ngda f\u00f6rbindelser med pakistan sedan detta land blev sj\u00e4lvst\u00e4ndigt 1947.\ntredje anglo-afghanska kriget 1919 ledde till att afghanistan blev sj\u00e4lvst\u00e4ndigt fr\u00e5n storbritannien.\n\n\n=== sj\u00e4lvst\u00e4ndigt kungad\u00f6me ===\n1919\u20131929 styrdes landet av amanullah khan, som genomf\u00f6rde en rad reformer f\u00f6r att modernisera landet och som \u00f6ppet samregerade med sin europeiskt utbildade drottning soraya tarzi. han tvingades abdikera efter ett uppror. senare samma \u00e5r togs makten av hans farbror mohammed nadir, som m\u00f6rdades 1933 och eftertr\u00e4ddes av sin 19-\u00e5rige son mohammed zahir.\nfram till 1953 styrdes landet i praktiken av kungens farbr\u00f6der och 1953\u20131962 var hans kusin prins mohammed daoud khan premi\u00e4rminister. hela mohammed zahirs regeringstid pr\u00e4glades av en l\u00e5ngsam reformtakt, som undvek att provocera konservativa grupper. fr\u00e5n 1948 fanns en \u00e5terkommande konflikt kring gr\u00e4nslinjen mot pakistan, och afghanistan kn\u00f6ts allt n\u00e4rmare sovjetunionen n\u00e4r pakistan st\u00e4ngde gr\u00e4nsen f\u00f6r viktiga varor.\nunder 1950- och 1960-talen var afghanistan ett av v\u00e4rldens mest bist\u00e5ndsberoende l\u00e4nder, r\u00e4knat  per inv\u00e5nare. mellan 1950 och 1970 kom 50 procent av bist\u00e5ndet fr\u00e5n sovjetunionen och 30 procent fr\u00e5n usa. stora infrastruktursatsningar, med v\u00e4gar och flygplatser, gjordes med l\u00e5n fr\u00e5n framf\u00f6r allt sovjetunionen och usa.\n\nkonflikten med pakistan och de avbr\u00e4ck den betydde f\u00f6r handeln gjorde att premi\u00e4rministern prins daoud tvingades avg\u00e5 \u00e5r 1963. \u00e5ret d\u00e4rp\u00e5 ratificerades en ny f\u00f6rfattning skriven av afghaner utbildade utomlands p\u00e5 uppdrag av kungen. den nya f\u00f6rfattningen fastslog ett mer parlamentariskt statsskick med en form av konstitutionell monarki, dock med fortsatt kungligt inflytande i politiken.1971 drabbades landet av sv\u00e5r torka, som varade i tv\u00e5 \u00e5r och d\u00f6dade tusentals m\u00e4nniskor. staten reagerade f\u00f6r sent och myndigheterna agerade inkompetent, vilket ledde till stort missn\u00f6je. 1973 avsattes kung zahir genom en kupp medan han var i europa f\u00f6r en operation.\n\n\n=== statskupper och sovjetisk ockupation ===\nvid den oblodiga milit\u00e4rkuppen \u00e5r 1973 tog den tidigare premi\u00e4rministern prins mohammed daoud khan makten och utropade afghanistan till republik och sig sj\u00e4lv till president.mohammed daoud str\u00e4vade efter att minska sovjetunionens inflytande och kn\u00f6t n\u00e4rmare kontakter med indien, iran, usa och saudiarabien. en ny konstitution 1977 gjorde landet till en enpartistat, och daoud genomf\u00f6rde utrensningar av kommunister fr\u00e5n statsapparaten och milit\u00e4ren. sovjetunionen fortsatte dock att st\u00e5 f\u00f6r en stor del av det bist\u00e5nd som afghanistan var helt beroende av.\n1978 tog det afghanska kommunistpartiet  makten genom en milit\u00e4rkupp (saur-revolutionen) och daoud och hela hans familj m\u00f6rdades.efter det kommunistiska makt\u00f6vertagandet f\u00f6rbj\u00f6ds alla andra politiska partier \u00e4n det kommunistiska pdpa. regimen utmanades av den usa- och pakistanst\u00f6dda mujaheddingerillan. genom central intelligence agency (operation cyclone) utbildades och bev\u00e4pnades minst 80 000 mujaheddinsoldater i usa-finansierade tr\u00e4ningsl\u00e4ger i pakistan, och deras ledare fick utbildning av cia i virginia i usa. m\u00e5nga tusen av  av dessa var frivilliga fr\u00e5n andra l\u00e4nder.samtidigt bek\u00e4mpade olika fraktioner av pdpa varandra. partiets f\u00f6rste president nur muhammad taraki m\u00f6rdades h\u00f6sten 1979 och eftertr\u00e4ddes av hafizullah amin. n\u00e4r regeringen n\u00e4rmade sig kollaps invaderades afghanistan, i december 1979, av sovjetiska trupper. amin d\u00f6dades och ersattes av babrak karmal. \u00e5r 1986 ersattes han som president av mohammad najibullah.\nsovjetunionens invasion 1979 var b\u00f6rjan p\u00e5 det afghansk-sovjetiska kriget som p\u00e5gick fram till 1989. sovjetiska trupper och den afghanska regeringsarm\u00e9n bek\u00e4mpades av en rad olika motst\u00e5ndsgrupper - mujaheddin - som var inb\u00f6rdes oeniga men f\u00f6renades i str\u00e4van att driva ut inkr\u00e4ktarna. kriget \u00f6delade stora delar av landet, ledde till halverad produktion i det jordbruk som utgjorde landets basn\u00e4ring och underminerade mycket av samh\u00e4llets struktur och traditioner. antalet afghanska d\u00f6dsoffer i kriget \u00e4r oklart - olika k\u00e4llor anger mellan 562 000 och tv\u00e5 miljoner m\u00e4nniskor. ungef\u00e4r sex miljoner flydde till grannl\u00e4nderna iran och pakistan.uppskattningsvis 15 000 sovjetiska soldater miste livet i kriget. dessa f\u00f6rluster i kombination med sovjetunionens f\u00f6rest\u00e5ende sammanbrott och omfattande internationella p\u00e5tryckningar ledde till att de sovjetiska stridskrafterna drog sig tillbaka 1989.\n\n\n=== inb\u00f6rdeskrig och talibanstyre ===\nn\u00e4r de sovjetiska trupperna dragit sig tillbaka fortsatte kriget mellan motst\u00e5ndsr\u00f6relsen och najibullahs regering, som fortfarande fick ekonomiskt st\u00f6d fr\u00e5n sovjetunionen. stora delar av den kvarvarande statsapparaten f\u00f6ll s\u00f6nder samtidigt som motst\u00e5ndsgrupperna inte f\u00f6rm\u00e5dde ena sig kring en ny nationell ledning. efter medlingsf\u00f6rs\u00f6k fr\u00e5n fn intog mujaheddin kabul den 27 april 1992. enligt den framf\u00f6rhandlade \u00f6verenskommelsen skulle najibullah l\u00e4mna afghanistan och en ny regering tilltr\u00e4da, men motst\u00e5ndsledarna kunde inte komma \u00f6verens, najibullah tog sin tillflykt till ett fn-kontor i kabul och landet stod utan fungerande regering.\ntrots det l\u00e5ngvariga kriget var kabul i allt v\u00e4sentligt intakt n\u00e4r sovjettrupperna l\u00e4mnade staden. efter najibullahs fall b\u00f6rjade de tidigare n\u00f6dtorftigt allierade motst\u00e5ndsgrupperna bek\u00e4mpa varandra genom v\u00e5ldsamma strider inne i staden och \u00e4ven beskjutning utifr\u00e5n. under 1992 och 1993 bek\u00e4mpade de olika grupperna varandra med skiftande allianser som s\u00e5 sm\u00e5ningom utmynnade i en sunnimuslimsk allians mot det shiamuslimska och hazariska hezb-e wahdat. den hazariska civilbefolkningen blev m\u00e5ltavla f\u00f6r brutala krigshandlingar och \u00f6vergrepp.1993 tillsattes formellt en regering med tadzjiken burhanuddin rabbani som president och pashtunen gulbuddin hekmatyar som premi\u00e4rminister, men de var fortsatt mycket fientliga mot varandra och inb\u00f6rdeskriget fortsatte.\nde forna motst\u00e5ndsledarna agerade allt mer som sj\u00e4lvst\u00e4ndiga krigsherrar som med v\u00e5ld tvingade till sig makt och f\u00f6rtryckte civilbefolkningen. den islamistiska talibanr\u00f6relsen, med ursprung i koranskolor och usa-finansierade tr\u00e4ningsl\u00e4ger i gr\u00e4nslandet mot pakistan, b\u00f6rjade 1994 agera mot krigsherrarnas \u00f6vergrepp och v\u00e4xte mycket snabbt till en stark milit\u00e4r kraft som 1996 intog kabul. som mest kontrollerade talibanerna 90 procent av landets yta. ett omr\u00e5de i nord\u00f6st kontrollerades av norra alliansen, under ledning av rabbani som av omv\u00e4rlden fortfarande s\u00e5gs som afghanistans legitime president. talibanerna inf\u00f6rde islamistiska sharialagar och \u00e4ndrade landets namn till islamiska emiratet afghanistan. talibanledaren mohammed omar fick titeln amir al-muminin (de troendes h\u00e4rf\u00f6rare). landet blev en fristad f\u00f6r usama bin ladins r\u00f6relse al-qaida. i mars 2001 l\u00e4t regimen skjuta s\u00f6nder tv\u00e5 1 500 \u00e5r gamla buddhastatyer. omv\u00e4rlden rasade mot f\u00f6rst\u00f6relsen av dessa v\u00e4rldsarvsf\u00f6rklarade kulturminnen.\n\n\n=== perioden fr\u00e5n 2001 ===\n11 september-attackerna 2001 f\u00f6ranledde usa att kr\u00e4va usama bin ladin utl\u00e4mnad men talibanregimen v\u00e4grade g\u00f6ra detta. afghanistan angreps 7 oktober 2001 av usa och storbritannien, i det som kallades operation enduring freedom. amerikanska flygplan genomf\u00f6rde kraftiga bombangrepp som underl\u00e4ttade f\u00f6r norra alliansen att n\u00e4rma sig kabul norrifr\u00e5n. usa satte ocks\u00e5 in drygt 1000 marksoldater. i december 2001 hade invasionsstyrkorna tagit kontroll \u00f6ver kabul och st\u00f6rre delen av landet, men talibansoldater flydde upp i bergen och fortsatte att g\u00f6ra motst\u00e5nd. vid \u00e5rsskiftet enades afghanska ledare, talibanmotst\u00e5ndare, vid en konferens i bonn om att bilda en interimsregering under hamid karzai. han vann sedan presidentvalen 2004 och 2009, det senare med l\u00e5gt valdeltagande och h\u00e5rda beskyllningar om valfusk.\ni slutet av 2001 tog fn:s s\u00e4kerhetsr\u00e5d initiativ till den fredsbevarande styrkan international security assistance force (isaf). styrkans mandat var att bist\u00e5 president karzais regering att uppr\u00e4tth\u00e5lla lag och ordning samt att \u00e5teruppbygga landets infrastruktur. efter invasionen 2001 fortsatte usa att ha ett stort antal soldater i afghanistan och att l\u00e4gga ned mycket stora summor pengar p\u00e5 kriget.\nen internationell givarkonferens arrangerades i london den 1 februari 2006 d\u00e4r afghanistan fick l\u00f6fte om 10 miljarder amerikanska dollar. 2014 h\u00f6lls ett nytt presidentval. efter en utdragen process med \u00f6msesidiga beskyllningar om valfusk fastst\u00e4lldes ett valresultat genom f\u00f6rhandlingar i oktober 2014. resultatet blev att de tv\u00e5 huvudkandidaterna till presidentposten delade upp makten mellan varandra. ashraf ghani uts\u00e5gs till president och abdullah abdullah blev regeringschef. resultatet blev en regering d\u00e4r de b\u00e5da ledarna delade p\u00e5 departementen och d\u00e4r samarbetet och koordineringen fungerade d\u00e5ligt.\nregeringen har \u00e4nda sedan usa-invasionen 2001 varit beroende av nato-styrkor f\u00f6r att beh\u00e5lla makten.\n\u00e5r 2008 kontrollerade talibanerna 10 procent av landet. \u00e5r 2019 uppskattade svenska afghanistankommitt\u00e9n att talibanerna fanns i n\u00e4stan hela landet och att regeringen och talibanerna vardera kontrollerade 20\u201330 procent av landet medan \u00f6vriga omr\u00e5den var f\u00f6rem\u00e5l f\u00f6r konstanta aktiv dispyter. \u00e4ven is och andra upprorsgrupper agerar i afghanistan. sommaren 2019 f\u00f6rhandlade usa med talibanerna om ett tillbakadragande av amerikanska trupper, och i b\u00f6rjan av 2020 fattades en \u00f6verenskommelse om f\u00f6rhandlingar som skulle inbegripa den afghanska regeringen.\n\ni september 2019 h\u00f6lls presidentval, efter att ha skjutits upp flera g\u00e5nger. endast 1,8 av 9,6 miljoner registrerade v\u00e4ljare deltag i valet. f\u00f6rst i februari 2020 presenterades ett definitivt resultat som innebar att ashraf ghani vunnit med lite \u00f6ver 50 procent av r\u00f6sterna. den viktigaste motkandidaten abdullah underk\u00e4nde resultatet med h\u00e4nvisning till valfusk och i mars utropade sig b\u00e5de ghani och abdullah till president. efter hot fr\u00e5n usa om indraget bist\u00e5nd kom man \u00f6verens om en maktdelning som innebar att ghani f\u00f6rblev president, abdullah fick kontrollen \u00f6ver halva regeringen inklusive ansvaret f\u00f6r fredsprocessen och krigsherren och den tidigare vicepresidenten dostum blev \u00f6verbef\u00e4lhavare (marshal) och fick en post i regeringen.totalt har mer \u00e4n 775 000 amerikanska soldater tj\u00e4nstgjort i afghanistan under perioden 2001-2019, m\u00e5nga av dem i flera omg\u00e5ngar. usa:s f\u00f6rsvarsdepartement anger att 2 300 amerikanska soldater har d\u00f6dats och 20 000 s\u00e5rats i strid. minst 100 000 civila har d\u00f6dats eller skadats i kriget under perioden 2009\u20132019.\n\n\n=== talibanerna tar \u00f6ver fr\u00e5n v\u00e5ren 2021 ===\nfr\u00e5n h\u00f6sten 2018 f\u00f6rdes fredssamtal mellan usa och talibanerna, som inte accepterade att afghanistans regering deltog i samtalen. det resulterade bland annat i att 5000 f\u00e4ngslade talibaner sl\u00e4pptes fria. uppg\u00f6relsen skulle f\u00f6ljas av samtal mellan talibanerna, regeringen och andra afghanska grupperingar, men n\u00e5gra reella \u00f6verl\u00e4ggningar har inte kommit ig\u00e5ng. usa:s nyvalde president joe biden bekr\u00e4ftade i b\u00f6rjan av 2021 sin f\u00f6retr\u00e4dare donald trumps beslut att dra tillbaka de amerikanska trupperna senast 11 september samma \u00e5r, och huvuddelen av trupperna l\u00e4mnade landet redan innan 1 maj.i maj b\u00f6rjade talibanerna intensifiera sin krigf\u00f6ring och i b\u00f6rjan av augusti er\u00f6vrade de p\u00e5 mycket kort tid samtliga viktiga st\u00e4der f\u00f6rutom kabul. flera av st\u00e4derna, exempelvis mazar-e-sharif och jalalabad, \u00f6verl\u00e4mnades till talibanerna av de lokala makthavarna utan strid. s\u00f6ndagen 15 den augusti s\u00e5 b\u00f6rjade talibanerna att g\u00e5 in i kabul. president ashraf ghani som l\u00e4mnade landet accepterade ett fredligt makt\u00f6vertagande f\u00f6r att skydda civilbefolkningen, vilket talibanernas f\u00f6retr\u00e4dare ocks\u00e5 accepterade. vice presidenten amrullah saleh flydde tillsammans med f\u00f6rsvarsministern till panjshirdalen (provinsen panjshir) , som d\u00e5 fortfarande kontrollerades av regeringsstyrkor, och utropade sig den 17 augusti 2021 till ny president efter ghani. samtidigt kritiserade han ghani f\u00f6r att fly landet. efter n\u00e5gra veckor flydde han sj\u00e4lv sedan till tadjikistan f\u00f6r att d\u00e4r bedriva regeringen i exil. \nden 18 augusti d\u00f6dades minst tre m\u00e4nniskor som deltog i en demonstration mot talibanerna i staden jalalabad n\u00e4r talibankrigare slog ned och besk\u00f6t demonstranterna. den 19 augusti rapporterades flera personer ha d\u00f6dats i staden asadabad, n\u00e4r talibaner besk\u00f6t m\u00e4nniskor som firade afghanistans nationaldag och viftade med den afghanska flaggan i svart, r\u00f6tt och gr\u00f6nt. om offren skjutits ihj\u00e4l eller trampats till d\u00f6ds i paniken som br\u00f6t ut \u00e4r oklart. den 26 augusti 2021 d\u00f6dades \u00f6ver 100 m\u00e4nniskor i samband med tv\u00e5 explosioner i kabul, en vid kabuls internationella flygplats och en vid ett hotell n\u00e4ra flygplatsen. 13 amerikanska soldater bekr\u00e4ftades vara bland de d\u00f6da, samt minst 90 afghaner. en gren av is, isis-k, ocks\u00e5 kallad is khorasan, har tagit p\u00e5 sig bombd\u00e5det, som ses som en terrorattack och sj\u00e4lvmordsattentat.\n\n\n=== emiratet \u00e5terutropas 2021 ===\nsommaren 2021 intog talibanerna i snabb takt alla st\u00f6rre st\u00e4der i afghanistan. den 15 augusti intogs huvudstaden kabul och talibanerna utropade p\u00e5 nytt det islamiska emiratet afghanistan. i b\u00f6rjan av september 2021 presenterades den nya regeringen, som presenterades som tillf\u00e4llig. tillf\u00f6rordnad premi\u00e4rminister blev mulla mohammad hassan akhund, en av talibanr\u00f6relsens grundare. sirajuddin haqqani, ledare f\u00f6r det terrorst\u00e4mplade haqqanin\u00e4tverket blev inrikesminister. till bitr\u00e4dande ledare uts\u00e5gs mulla abdul ghani baradar, som lett talibanernas politiska kansli i qatar under de fredssamtal med bland andra usa som h\u00e5llits d\u00e4r under \u00e5ren innan makt\u00f6vertagandet. mulla yaqoob, son till talibangrundaren mulla omar, uts\u00e5gs till tillf\u00e4llig f\u00f6rsvarsminister. utanf\u00f6r regeringen men med f\u00f6rmodat stor makt finns talibanernas h\u00f6gste ledare  haibatullah akhundzada. den nya regimen \u00e4r (mars 2022) inte erk\u00e4nd av fn.under talibanregimens f\u00f6rsta \u00e5r vid makten har landets hazariska minoritet utsatts f\u00f6r en rad d\u00f6dliga attacker, b\u00e5de fr\u00e5n talibanerna och fr\u00e5n isis-kp, \"islamiska statens\" afghanska gren. \u00e4ven andra etniska och religi\u00f6sa minoriteter lever under hot, liksom kvinnor, journalister och m\u00e4nniskor\u00e4ttsf\u00f6rsvarare. i augusti 2022 bed\u00f6mer det amerikanska museet till minne av f\u00f6rintelsen att afghanistan \u00e4r nummer fyra av de l\u00e4nder i v\u00e4rlden som l\u00f6per st\u00f6rst risk f\u00f6r massmord och grymheter mot civila.i november 2022 deklarerade talibanernas ledare haibatullah akhundzada att islamisk sharia-lag ska till\u00e4mpas fullt ut, vilket innefattar offentliga avr\u00e4ttningar genom stening, prygelstraff och avhuggna lemmar. de brott som kan straffas p\u00e5 dessa s\u00e4tt innefattar bland annat \u00e4ktenskapsbrott, st\u00f6ld, avfall fr\u00e5n islam och uppror.efter sitt makt\u00f6vertagande genomf\u00f6rde talibanerna gradvis restriktioner i kvinnors r\u00e4tt att f\u00f6rv\u00e4rvsarbeta och flickors r\u00e4tt till utbildning. i december 2022 st\u00e4ngdes universiteten f\u00f6r kvinnliga studenter, med omedelbar verkan.\n\n\n== styre och politik ==\n\n\n=== styrelses\u00e4tt ===\nsedan 2004 finns en konstitution f\u00f6r den internationellt erk\u00e4nda staten islamiska republiken afghanistan, vars regering st\u00f6rtades av talibanerna 2021. den av talibanerna utropade staten islamiska emiratet afghanistan \u00e4r inte (mars 2022) internationellt godk\u00e4nd.\n\n\n=== medlemskap i internationella organisationer ===\nafghanistan \u00e4r medlem av fn sedan 1946. i december 2021 besl\u00f6t fn:s generalf\u00f6rsamling att varken acceptera den av talibanregimen utsedda fn-ambassad\u00f6ren eller n\u00e5gon representant f\u00f6r den regering som st\u00f6rtats av talibanerna.afghanistan  \u00e4r  medlem i organisationen f\u00f6r islamiskt samarbete (oic), fn-gruppen g77, den ekonomiska samarbetsorganisationen eco och den alliansfria r\u00f6relsen.\n\n\n=== demokratiindex ===\ndemokratiindex som varje \u00e5r ber\u00e4knas av the economist placerar \u00e5r 2020 afghanistan i kategorin \"auktorit\u00e4ra regimer\".\n\n\n=== provinsindelning ===\n\nafghanistan best\u00e5r av 34 provinser, eller wilayat. regionerna styrs formellt av centralt utn\u00e4mnda guvern\u00f6rer.\n\n(se karta f\u00f6r \u00f6verensst\u00e4mmande numrering.)\n\n\n=== folkbokf\u00f6ring ===\nregistreringen av f\u00f6delser \u00e4r bristf\u00e4llig i afghanistan, och den g\u00e4ngse id-handlingen tazkira inneh\u00e5ller inte f\u00f6delsedatum. 40 procent av afghanistans befolkning uppskattas sakna tazkira och det finns inget centralt register \u00f6ver tazkirainnehavare. tazkiror utf\u00e4rdade f\u00f6re 2018 inneh\u00e5ller inte efternamn, eftersom efternamn inte ing\u00e5r i afghansk namntradition. f\u00f6delsedatum kan anges p\u00e5 flera olika s\u00e4tt eller inte alls, och m\u00e5nga afghaner vet inte vilket datum de \u00e4r f\u00f6dda. tazkiror har fram till 2018 varit av enkelt utf\u00f6rande och l\u00e4tta att f\u00f6rfalska. fr\u00e5n 2018 har man i begr\u00e4nsad omfattning b\u00f6rjat utf\u00f6rda s\u00e4krare elektroniska id-kort (e-tazkira).\n\n\n== s\u00e4kerhetsl\u00e4get  2018\u20132022 ==\nenligt uppsala konfliktdatabas var afghanistan \u00e5r 2018 det land i v\u00e4rlden som hade st\u00f6rst antal d\u00f6da i organiserat v\u00e5ld och v\u00e4pnad konflikt. n\u00e4stan 26 000 m\u00e4nniskor dog av s\u00e5dant v\u00e5ld, det st\u00f6rsta antalet sedan 1989. under f\u00f6rsta halv\u00e5ret 2019 var antalet konfliktrelaterade d\u00f6dsfall n\u00e4stan 14 000, varav 96 procent berodde p\u00e5 konflikten mellan regeringen och talibanerna.enligt fn var de civila f\u00f6rlusterna mellan juli och september 2018 1 174 d\u00f6da och 3 139 skadade, en niv\u00e5 som betecknades som \"utan motstycke\" med \"totalt oacceptabelt\" v\u00e5ld. f\u00f6rlusterna var 42 procent h\u00f6gre \u00e4n under samma period \u00e5ret innan, och fn lade det st\u00f6rsta ansvaret p\u00e5 grupper som talibanerna och terrorr\u00f6relsen is.under 2018 var taliban den terrorgrupp i v\u00e4rlden som d\u00f6dade flest m\u00e4nniskor, enligt vision of humanity 6 103 personer. i afghanistan agerade ocks\u00e5 den afghanska grenen av is, som var v\u00e4rldens fj\u00e4rde d\u00f6dligaste terrorgrupp med mer \u00e4n tusen d\u00f6da i terrord\u00e5d. detta gjorde afghanistan till det land som var v\u00e4rst drabbat av terrorism, m\u00e4tt i antalet d\u00f6da. \u00e5r 2019-2022 var afghanistan det land i v\u00e4lden som var mest utsatt f\u00f6r terrorism, \u00e4ven om b\u00e5de antalet attacker och antalet d\u00f6da var f\u00e4rre 2022 \u00e4n tidigare \u00e5r.p\u00e5 grund av s\u00e4kerhetsl\u00e4get har svenska utrikesdepartementet sedan 2006 avr\u00e5tt fr\u00e5n alla resor till afghanistan. det svenska migrationsverkets center f\u00f6r landinformation och landanalys inom migrationsomr\u00e5det (lifos) publicerar regelbundet rapporter om s\u00e4kerhetsl\u00e4get i ett antal l\u00e4nder. huvuddelen i nedanst\u00e5ende avsnitt kommer fr\u00e5n den rapport som publicerades  i december 2018, allts\u00e5 innan talibanernas makt\u00f6vertagande 2021.\n\n\n=== v\u00e4pnat v\u00e5ld ===\nden afghanska regeringen (islamiska staten afghanistan) har l\u00e4nge varit i f\u00f6rsvarssituation mot talibanerna. i juli 2018 kontrollerade regeringen cirka 65 procent av landet. i september fanns i landet uppskattningsvis 20 000 internationella soldater inom den nato-ledda styrkan resolute support. under 2018 gjorde talibanerna ingen stor v\u00e5roffensiv som tidigare \u00e5r, utan genomf\u00f6rde en m\u00e4ngd mindre attacker.mot polis- och arm\u00e9posteringar runt om i landet. de attackerade \u00e4ven provinshuvudst\u00e4derna i farah och ghazni, enligt lifos tolkning som en demonstration inf\u00f6r befolkningen av sin egen styrka och svagheten hos den valda regeringen, som talibanerna ser som usa-kontrollerade marionetter. antalet totala d\u00f6dsoffer under januari\u2013augusti var klart h\u00f6gre \u00e4n motsvarande period 2017, medan antalet civila offer var n\u00e5got l\u00e4gre. lifos s\u00e5g dock en \u00f6kande risk f\u00f6r civilbefolkningen att drabbas av sj\u00e4lvmordsattacker och andra spr\u00e4ngd\u00e5d  och av regeringens flygbombningar. speciellt pekade man p\u00e5 sekteriska attacker mot landets shiamuslimska minoritet i v\u00e4stra kabul och i herat.lifos rapporterarde i slutet av 2018 att huvudstaden kabul var under regeringskontroll men trots detta hade utsatts f\u00f6r ett \u00f6kande antal sj\u00e4lvmordsbombningar som var och en har sk\u00f6rdat m\u00e5nga offer. inv\u00e5narna i kabul upplever en stor otrygghet som begr\u00e4nsar deras r\u00f6rlighet i staden. det st\u00f6rsta antalet civila d\u00f6dsfall intr\u00e4ffade i kabul samt i provinserna nangarhar, ghazni, faryab och helmand. lifos s\u00e5g en stor krigstr\u00f6tthet hos befolkningen och uttrycker f\u00f6rsiktiga f\u00f6rhoppningar om f\u00f6rhandlingsl\u00f6sningar p\u00e5 konflikten, men betonade att detta i s\u00e5 fall \u00e4r p\u00e5 l\u00e5ng sikt, bland annat f\u00f6r att is har etablerat sig i afghanistan och inte var intresserade av f\u00f6rhandlingar. som ett t\u00e4nkbart v\u00e4rre scenario s\u00e5g lifos riskerna f\u00f6r \u00f6kat sekteristiskt v\u00e5ld mot den shiamuslimska hazariska minoriteten, som befaras f\u00f6rsvara sig med vapen.\n\n\n=== flyktingar ===\nvid halv\u00e5rsskiftet 2018 fanns enligt uppskattningar n\u00e4sten 1,5 miljoner internflyktingar i afghanistan. vissa av dem har l\u00e4mnat sina hem eftersom torka gjort det om\u00f6jligt att f\u00f6rs\u00f6rja sig, men de flesta har flytt p\u00e5 grund av det p\u00e5g\u00e5ende v\u00e5ldet. de flesta internflyktingarna har tagit sin tillflykt till st\u00f6rre st\u00e4der inom sitt n\u00e4romr\u00e5de. i augusti 2020 att fyra miljoner m\u00e4nniskor bor i l\u00e4ger f\u00f6r internflyktingar, med usla sanit\u00e4ra f\u00f6rh\u00e5llanden och mycket stor riska att drabbas av coronasmitta.i b\u00f6rjan av 2018 fanns cirka 5 miljoner afghanska medborgare i grannl\u00e4nderna iran och pakistan. under f\u00f6rsta halv\u00e5ret 2018 \u00e5terv\u00e4nde drygt en halv miljon av dem till afghanistan. huvuddelen av dem \u00e5terv\u00e4nde fr\u00e5n iran, d\u00e4r det p\u00e5 grund av den politiska och ekonomiska utvecklingen blivit allt sv\u00e5rare f\u00f6r afghanska flyktingar att f\u00f6rs\u00f6rja sig. \u00e5terv\u00e4ndare fr\u00e5n \u00f6vriga v\u00e4rlden var mycket f\u00e4rre. enligt uppgifter fr\u00e5n eurostat \u00e5terv\u00e4nde 4 265 afghanska medborgare fr\u00e5n eu \u00e5r 2017, och 2016 uppgick antalet till 8 340. de studier och uppf\u00f6ljningar som har gjorts visar att m\u00e5nga av de som \u00e5terv\u00e4nt fr\u00e5n europa har en vilja att \u00e5terigen l\u00e4mna afghanistan.det finns ocks\u00e5 uppgifter om att personer som har sin familj i iran tenderar att relativt omg\u00e5ende l\u00e4mna afghanistan och ta sig till iran. under 2019 \u00e5terv\u00e4nde eller deporterades ytterligare cirka 485 000 pappersl\u00f6sa afghaner fr\u00e5n iran och 20 000 fr\u00e5n pakistan, bland dem m\u00e5nga barn utan familjer. 66 procent av de barn som \u00e5terv\u00e4nt gick 2018 inte i skolan.m\u00f6jligheten till f\u00f6rs\u00f6rjning och syssels\u00e4ttning \u00e4r generellt sett s\u00e4mre f\u00f6r internflyktingar och \u00e5terv\u00e4ndare j\u00e4mf\u00f6rt med befolkningen i stort. 84 procent av \u00e5terv\u00e4ndarna var 2018 i en akut situation med brist p\u00e5 mat. en del av \u00e5terv\u00e4ndarnas sv\u00e5righeter beror p\u00e5 att det \u00e4r sv\u00e5rt att etablera sig och hitta jobb och bostad p\u00e5 en ny plats i afghanistan utan ett n\u00e4tverk best\u00e5ende av familj, sl\u00e4kt eller n\u00e4ra v\u00e4nner. bristen p\u00e5 rent vatten \u00e4r generellt ett stort problem, som f\u00f6refaller drabba internflyktingar och \u00e5terv\u00e4ndare h\u00e5rdare \u00e4n befolkningen i stort.\n\n\n=== r\u00e4ttss\u00e4kerhet ===\ni en rapport om situationen per 31 december 2018 konstaterar svenska utrikesdepartementet att situationen i afghanistan \u00e4r sv\u00e5r vad g\u00e4ller m\u00e4nskliga r\u00e4ttigheter. r\u00e4ttssystemet har stora brister, b\u00e5de p\u00e5 grund av begr\u00e4nsad kapacitet och utbredd korruption. m\u00e5nga afghaner saknar grundl\u00e4ggande r\u00e4ttss\u00e4kerhet. kvinnor och barn \u00e4r extra utsatta. enligt konstitutionen har kvinnor samma r\u00e4ttigheter som m\u00e4n, men diskriminering, grova kr\u00e4nkningar och v\u00e5ld \u00e4r vanligt f\u00f6rekommande i synnerhet utanf\u00f6r st\u00f6rre st\u00e4der. hederskultur, inklusive hedersbaserat v\u00e5ld och stark kontroll av sl\u00e4ktingar f\u00f6rekommer och p\u00e5verkar kvinnors m\u00f6jligheter att \u00e5tnjuta de m\u00e4nskliga r\u00e4ttigheterna negativt.\n\n\n=== civila offer 2019\u20132021 ===\nafghanistans oberoende m\u00e4nniskor\u00e4ttsorganisation (aihrc) presenterade i juli 2020 uppgiften att 83 823 civila blev d\u00f6dade eller skadade i krigshandlingar under 2019. fn rapporterar samtidigt att mer \u00e4n 800 civila har d\u00f6dats eller skadats under f\u00f6rsta halv\u00e5ret 2020 i attacker som avsiktligt riktade sig just mot civila. bland annat d\u00f6dades 25 personer, d\u00e4ribland 16 nyf\u00f6rl\u00f6sta mammor, vid en attack mot l\u00e4kare utan gr\u00e4nsers f\u00f6rlossningsklinik i kabul i maj. internationella r\u00f6da korset anger att afghanistan \u00e5r 2020 var v\u00e4rldens farligaste land vad g\u00e4ller d\u00f6dligt v\u00e5ld mot civila, och att h\u00e4lften av de d\u00f6dade var kvinnor och barn.  n\u00e4st efter mexico var afghanistan \u00e5r 2020 det land i v\u00e4rlden d\u00e4r flest journalister blev m\u00f6rdade.under f\u00f6rsta halv\u00e5ret 2021 d\u00f6dades n\u00e4stan 1 700 civila och 3 300 skadades, vilket var en 47-procentig \u00f6kning mot samma tid \u00e5ret innan. afghanska regeringen och dess utl\u00e4ndska alierade l\u00e5g bakom en fj\u00e4rdedel av alla civila offer. efter nato-truppernas tillbakadragande under v\u00e5ren inledde talibanerna en stor offensiv och v\u00e5ldet \u00f6kade kraftigt.\n\n\n== geografi och natur ==\n\n\n=== gr\u00e4nser ===\nafghanistan saknar kust och gr\u00e4nsar till sex l\u00e4nder: iran och turkmenistan i v\u00e4ster, uzbekistan och tadzjikistan i norr, pakistan i \u00f6ster och s\u00f6der samt kina en kort gr\u00e4ns i nordost.\nde flesta gr\u00e4nserna fastslogs under 1800-talet genom f\u00f6rdrag mellan stormakterna ryssland och storbritannien och sk\u00e4r till stor del rakt igenom omr\u00e5den med enhetlig historia och befolkning. gr\u00e4nsen i norr utg\u00f6rs av floden amu darja, som delar den gamla provinsen baktrien. den smala wakhankorridoren i nord\u00f6st har en kort gr\u00e4ns mot kina och tilldelades afghanistan f\u00f6r att ryssland och brittiska indien inte skulle gr\u00e4nsa till varandra. gr\u00e4nsen i \u00f6ster inneb\u00e4r att de pashtunska omr\u00e5dena delas mellan afghanistan och pakistan och \u00e4r fortfarande omstridd.gr\u00e4nsen mot iran fastslogs slutligt f\u00f6rst 1935. i dess s\u00f6dra del \u00e4r fr\u00e5gan om f\u00f6rdelningen av helmandflodens vatten ett problem i relationen mellan grannl\u00e4nderna.\n\n\n=== geografiska huvuddrag ===\nfr\u00e5n bergsmassivet hindukush i nord\u00f6stra delen av landet str\u00e4cker sig bergskedjor \u00e5t v\u00e4st och sydv\u00e4st. de utg\u00f6r gr\u00e4nser mellan landets regioner och t\u00e4cker en stor del av landets yta. den h\u00f6gsta punkten \u00e4r berget nowshak som n\u00e5r 7 485 meter.\nsl\u00e4ttland t\u00e4cker landets norra och sydv\u00e4stra delar. drygt 12,3 procent av landets yta, eller 8 miljoner hektar,  best\u00e5r av odlingsbar mark, varav mer \u00e4n h\u00e4lften \u00e4r konstbevattnad.st\u00f6rre delen av afghanistan \u00e4r fattigt p\u00e5 nederb\u00f6rd. avrinningen sker genom floderna amu-darja mot norr, hari rud mot nordv\u00e4st, helmand mot sydv\u00e4st och kabul mot \u00f6ster. endast vattnet fr\u00e5n kabulfloden och dess bifloder n\u00e5r havet, via indus i pakistan. m\u00e5nga av afghanistans vattendrag \u00e4r endast periodvis vattenf\u00f6rande.\nde st\u00f6rsta st\u00e4derna \u00e4r huvudstaden kabul, mazar-e sharif och kunduz i norr,  herat i v\u00e4ster, jalalabad i \u00f6ster och kandahar i s\u00f6der.\n\n\n=== klimat ===\nafghanistan har inlandsklimat med varma somrar och kalla vintrar. torka r\u00e5der i stora delar av landet, vilket g\u00f6r att f\u00e4rskvattentillg\u00e5ngen blir begr\u00e4nsad.\n\n\n=== luftf\u00f6roreningar ===\nkabul h\u00f6r till de st\u00e4der i v\u00e4rlden som \u00e4r v\u00e4rst drabbade av luftf\u00f6roreningar, och forskningsgruppen state of global air ber\u00e4knar att luftf\u00f6roreningarna sk\u00f6rdade 26 000 liv i afghanistan under \u00e5r 2017.\n\n\n=== jordb\u00e4vningar ===\nafghanistan ligger i ett geologiskt aktivt omr\u00e5de i kanten av den eurasiska kontinentalplattan, och det \u00e4r st\u00e4ndigt risk f\u00f6r jordb\u00e4vningar som i sin tur kan f\u00f6rorsaka jordskred i den branta terr\u00e4ngen.\n\n\n== ekonomi ==\nafghanistan var 2017 asiens fattigaste land och helt beroende av utl\u00e4ndskt bist\u00e5nd. enligt v\u00e4rldsbanken kom 96 procent av de offentliga utgifterna fr\u00e5n utl\u00e4ndska givare. det \u00e4r ocks\u00e5 (2018) ett av v\u00e4rldens mest korrupta l\u00e4nder.den totala ekonomi var \u00e5r 2019 v\u00e4rldens 108:e st\u00f6rsta, med en bnp p\u00e5 201,167 miljarder sek. n\u00e4r det g\u00e4ller bnp per capita (ppp) var placeringen mycket s\u00e4mre, med rankningen 167 av 186 l\u00e4nder i en rapport fr\u00e5n internationella valutafonden 2016. efter talibanernas makt\u00f6vertagande augusti 2021 har ekonomin f\u00f6rs\u00e4mrats mycket kraftigt. \nlandet \u00e4r ett outvecklat agrarland med l\u00e5g medellivsl\u00e4ngd. decennier av krig har raserat en stor del av de tidigare reformerna och lamslagit n\u00e4ringslivet. landet har stora, \u00e4nnu outnyttjade naturresurser, bland annat kol och j\u00e4rnmalm och riklig tillg\u00e5ng p\u00e5 vattenkraft. i norr utvinns stora m\u00e4ngder naturgas; huvuddelen exporterades tidigare till sovjetunionen. industrin \u00e4r svagt utvecklad och omfattar mest l\u00e4tt produktion (livsmedel, textilier, byggnadsmaterial). betydligt mer \u00e4n h\u00e4lften av befolkningen lever av jordbruk och boskapssk\u00f6tsel. konstbevattnade odlingar i floddalarna ger spannm\u00e5l, gr\u00f6nsaker, sydfrukter och bomull. karakulf\u00e5ren ger p\u00e4lsverk (persian) och ull, som anv\u00e4nds f\u00f6r tillverkning av de ber\u00f6mda afghanmattorna. opiumodling och -export uppskattas motsvara 20-32 procent av bnp.\nvalutan \u00e4r afghani (afn) v\u00e4xelkursen f\u00f6r 1 afghani var i februari 2020 cirka 13 \u00f6re.\n\n\n=== jordbruk och boskapssk\u00f6tsel ===\njordbrukssektorn \u00e4r den st\u00f6rsta i landets ekonomi. uppgifterna om hur stor del av befolkningen som lever p\u00e5 jordbruk varierar mellan 60 procent och mer \u00e4n 70 procent. endast 12\u201315 procent av landytan l\u00e4mpar sig f\u00f6r jordbruk. den ligger utspridd i dalarna och p\u00e5 sl\u00e4tterna runt de st\u00f6rre st\u00e4derna. ungef\u00e4r h\u00e4lften av den tillg\u00e4ngliga jordbruksmarken utnyttjas, och av den \u00e4r cirka 26 procent konstbevattnad. jordbruksproduktionen \u00e4r mycket l\u00e4gre \u00e4n vad den skulle kunna vara med mer utvecklade metoder och konstbevattning. v\u00e5ren 2028 uppskattade fao att n\u00e4stan 2,2 miljoner m\u00e4nniskor lever i kronisk livsmedelsos\u00e4kerhet, och av dem riskerar 1,4 miljoner att drabbas av akut livsmedelsbrist p\u00e5 grund av torka. f\u00f6r att bevattna de regnfattiga delarna av landet har man i mer \u00e4n tv\u00e5tusen \u00e5r anv\u00e4nt underjordiska bevattningstunnlar (kariz) som f\u00f6rt vatten fr\u00e5n bergen ut p\u00e5 de torra sl\u00e4tterna. enligt en uppskattning fanns det i mitten av 1900-talet ungef\u00e4r 20 000 s\u00e5dana tunnlar i landet. de underh\u00f6lls av de bybor som anv\u00e4nde dem. krig och samh\u00e4llelig oro har senare lett till att m\u00e5nga anl\u00e4ggningar har f\u00f6rfallit. vintrarnas sn\u00f6fall i bergen \u00e4r livsviktigt f\u00f6r dalarnas bevattningssystem och f\u00f6rvaltningen av vattenresurserna spelar en avg\u00f6rande roll i den utveckling av jordbruket som kr\u00e4vs f\u00f6r att f\u00f6rs\u00f6rja en v\u00e4xande befolkning.vete \u00e4r den viktigaste gr\u00f6dan. dessutom odlas korn, maj och ris. bomull f\u00f6r avsalu odlas fr\u00e4mst i norr och l\u00e4ngs helmandfloden. p\u00e5 konstbevattnad jordbruksmark odlas frukt och gr\u00f6nsaker f\u00f6r export och f\u00f6r de lokala marknaderna.saffran \u00e4r v\u00e4rldens dyraste krydda. den saffran som odlas i afghanistan bed\u00f6ms ha mycket god kvalitet och regeringen uppmuntrar odling av saffranskrokus som ett alternativ till opievallmo. exporten av saffran \u00e4r fortfarande liten men har \u00f6kat kraftigt under de senaste \u00e5ren (2018). jorden i omr\u00e5det kring herat bed\u00f6ms vara s\u00e4rskilt l\u00e4mpad f\u00f6r odling av saffran.boskap \u00e4r en viktig k\u00e4lla till inkomster och livsmedel f\u00f6r afghanistans jordbrukarfamiljer, som h\u00e5ller f\u00e5r, getter och n\u00f6tboskap framf\u00f6r allt f\u00f6r husbehov. yoghurt, h\u00e5rdost och f\u00e4rskost tillverkas och s\u00e4ljs av sm\u00e5producenter, men som helhet \u00e4r mejeriproduktonen l\u00e5g och d\u00e5ligt koordinerad. f\u00f6r nomaderna (kuchi) \u00e4r djuren den fr\u00e4msta inkomstk\u00e4llan. i norra delarna av landet f\u00f6der man upp karakulf\u00e5r, vars nyf\u00f6dda lamm slaktas f\u00f6r sin t\u00e4tlockiga p\u00e4ls som s\u00e4ljs under namnet persian. en rapport fr\u00e5n fn:s livsmedels- och jordbruksorganisation fao 2003 visar att antalet djur hade minskat kraftigt sedan 1995 och att 60 procent av kuchi-hush\u00e5llen hade f\u00f6rlorat all sin boskap.\n\n\n==== opiumframst\u00e4llning ====\ni afghanistan odlas 80\u201390 procent av all v\u00e4rldens opium, vilket g\u00f6r landet till v\u00e4rldens st\u00f6rsta producent av denna r\u00e5vara till bland annat heroin. 2017 \u00e4r omkring 350 000 jordbrukarfamiljer i afghanistan \u00e4r helt eller delvis beroende av att odla opiumvallmo f\u00f6r att kunna f\u00f6rs\u00f6rja sig, och unodc (fn:s drog- och brottsbek\u00e4mpningsorgan)  uppskattar att opiumodlingen genererar ytterligare cirka 350 000 \u00e5rsarbeten f\u00f6r inhyrd arbetskraft. opiumsk\u00f6rden 2017 var omkring 9 000 ton. \u00f6ver h\u00e4lften sk\u00f6rdades i s\u00f6dra delen av landet, och hela 44 procent enbart i provinsen helmand. uppskattningsvis odlas opium p\u00e5 328 000 hektar jordbruksmark.\n\n\n=== industri och hantverk ===\ntillverkningsindustrin i afghanistan \u00e4r mycket liten och framf\u00f6r allt inriktad p\u00e5 f\u00f6r\u00e4dling av jordbruks- och boskapsprodukter. viktigast \u00e4r bomullsindustrin, som dock inte tillgodoser det inhemska behovet. det finns ocks\u00e5 industriell tillverkning av konstg\u00f6dsel, cement, socker, vegetabilisk olja och ylletyger.en m\u00e4ngd konsumtionsprodukter tillverkas i hantverksbaserad sm\u00e5industri. afghanska mattor tillverkas hantverksm\u00e4ssigt f\u00f6r export, och andra hantverksprodukter \u00e4r koppar-, l\u00e4der och guldsmedsarbeten.industri, gruvdrift och byggverksamhet ber\u00e4knas 2019 svara f\u00f6r en dryg femtedel av afghanistans bnp. antalet industriarbetare anges av olika k\u00e4llor vara h\u00f6gst 10 procent av den totala arbetskraften eller cirka 18 procent (inkluderar byggindustri) av de yrkesverksamma m\u00e4nnen \u00e5r 2017.\n\n\n=== naturtillg\u00e5ngar ===\nafghanistans fr\u00e4msta naturtillg\u00e5ngar \u00e4r olja och naturgas. det finns ocks\u00e5 koppar, j\u00e4rnmalm och andra mineraler. majoriteten av naturgasen anv\u00e4nds inom landet. oljan finns fr\u00e4mst i norr. den f\u00e5r utvinnas genom ett avtal med ett kinesiskt bolag, men utvinningen f\u00f6rsv\u00e5ras av v\u00e4pnad konflikt i de aktuella omr\u00e5dena (2017). kopparfyndigheten i aynak antas vara v\u00e4rldens n\u00e4st st\u00f6rsta icke exploaterade fyndighet. ett exploateringsavtal finns med ett kinesiskt bolag, men utvinningen har \u00e4nnu (2019) inte p\u00e5b\u00f6rjats.amerikanska forskare konstaterar efter en inventering 2006 att afghanistan f\u00f6rutom koppar och j\u00e4rn har mycket rika fyndigheter av guld, silver, aluminium och andra metaller. exempelvis finns i helmandprovinsen en enorm m\u00e4ngd v\u00e4rdefulla s\u00e4llsynta jordartsmetaller.\n\n\n=== export ===\nafghanistans lagliga export av varor och tj\u00e4nster svarade \u00e5r 2016 f\u00f6r endast sju procent av bnp. den illegala ekonomin med opiumproduktion, smuggling och internationell handel med heroin ber\u00e4knas motsvara 20-32 procent av bnp och skapar vinster som framf\u00f6r allt g\u00e5r till smugglare och deras kontakter inom politiken.\n\n\n=== energif\u00f6rs\u00f6rjning ===\nafghanistan har \u00e5r 2020 kapacitet att generera 519 megawatt el, varav ungef\u00e4r 49 procent vattenkraft, 39 procent gas- och oljeeldade kraftverk, och 12 procent ifr\u00e5n mindre dieselgeneratorer. tillg\u00e4ngligheten f\u00f6r vattenkraften \u00e4r cirka 40 procent p\u00e5 grund av variationer i vattentillg\u00e5ngen. projektet casa-1000 syftar till att bygga ett gemensamt elsystem i regionen. 80% av elen importeras ifr\u00e5n grannl\u00e4nderna. 2018 f\u00f6rbrukades 6twh el. endast 30\u201334 procent av landets inv\u00e5nare har tillg\u00e5ng till elektricitet via eln\u00e4ten. integrity watch afghanistan kritiserar regeringen f\u00f6r att inte bygga ut resurserna som beslutat och menar att detta fr\u00e4mjar korruption och \u00e4r en viktig orsak till landets svaga ekonomi. regeringen tillbakavisar kritiken.2015 kom 85 procent av landets energibehov ifr\u00e5n bioenergi, fr\u00e4mst ved och dynga f\u00f6r uppv\u00e4rmning. 97 procent av landsbygdsbefolkningen anv\u00e4nder fastbr\u00e4nsle f\u00f6r matlagning.\nnaturgasreserverna har uppskattats till 140 miljarder kubikmeter och var tidigare en viktig exportprodukt, oljereserverna till 1,9 miljarder fat och kolfyndigheterna till 100-400 miljoner ton. i hindu-kush-omr\u00e5det finns geotermiska k\u00e4llor.\n\n\n== demografi ==\n\nd\u00e5 det saknas en aktuell och genomgripande folkr\u00e4kning varierar uppgifter om folkm\u00e4ngden och folkgruppernas procentuella andel och all statistik om afghanstan inneb\u00e4r mycket os\u00e4kra siffror. den senaste officiella folkr\u00e4kningen genomf\u00f6rdes 1979. enligt svenska afghanistankommitt\u00e9n har afghanistan \u00e5r 2019 mellan 26 och 33 miljoner inv\u00e5nare, varav 45 procent \u00e4r under 15 \u00e5r och 1,5\u20132,5 miljoner nomader. en annan uppskattning visas i diagrammet h\u00e4rintill.\nbefolkningen utg\u00f6rs av fyra st\u00f6rre och ett trettiotal mindre folkgrupper. en k\u00e4lla fr\u00e5n 1998 uppgav att pashtuner utgjorde  62,73 procent av befolkningen. de andra folkgrupperna som n\u00e4mndes var tadzjiker (12,4 procent), hazarer (9 procent), uzbeker (6 procent) aimaker (2,68 procent) och turkmener (2,69 procent). en annan k\u00e4lla fr\u00e5n 2019 uppger att  40\u201345 procent \u00e4r pashtuner, 25 procent tadzjiker och 10\u201315 procent vardera hazarer och uzbeker.huvuddelen av befolkningen (\u00e5r 2020 c.a 70%) lever i byar p\u00e5 landsbygden. t\u00e4tast befolkade \u00e4r provinserna kring huvudstaden kabul och jalalabad i \u00f6ster, sl\u00e4tten kring kunduz i norr, omr\u00e5det kring herat i v\u00e4ster samt floddalarna i de sydliga provinserna kandahar och helmand. urbaniseringstakten \u00e4r stor med snabbt v\u00e4xande flyktingl\u00e4ger f\u00f6r internflyktingar.i ett land med en s\u00e5dan etniskt m\u00e5ngfald som afghanistan har den gemensamma religionen, islam, spelat en viktig roll f\u00f6r att ena de olika folkgrupperna. omkring 80 procent av befolkningen \u00e4r sunnimuslimer, 19 procent \u00e4r shiamuslimer  och cirka 1 procent har annan trostillh\u00f6righet. samh\u00e4llet \u00e4r i h\u00f6g grad organiserat som stammar och klaner med stark intern lojalitet. \n\n\n== sociala f\u00f6rh\u00e5llanden ==\n\n\n=== utbildning ===\nafghanistan har en av de h\u00f6gsta befolkningsandelarna i v\u00e4rlden som varken kan l\u00e4sa eller skriva. siffror fr\u00e5n 2006 visar att uppskattningsvis 28 procent av befolkningen kunde l\u00e4sa och skriva, f\u00f6rdelat mellan k\u00f6nen s\u00e5 var cirka 43 procent av m\u00e4nnen och 13 procent av kvinnorna l\u00e4skunniga. enligt en annan k\u00e4lla fr\u00e5n 2015 kunde 31 procent av befolkningen \u00f6ver 15 \u00e5r l\u00e4sa och skriva, d\u00e4r andelen var 17 procent f\u00f6r kvinnor. andelen l\u00e4skunniga varierade mellan olika delar av landet. vidst\u00e5ende diagram fr\u00e5n unesco visar andra siffror. f\u00f6r m\u00e4n var l\u00e4skunnigheten h\u00f6gst i kabul med 68 procent och l\u00e4gst i helmand med 41 procent.\n\n\n==== islamsk utbildning ====\nislamisk utbildning har funnits i afghanistan lika l\u00e4ge som islam, allts\u00e5 sedan 700-talet. mosk\u00e9skolor finns idag i varje by och stadskvarter och bes\u00f6ks av praktiskt taget alla barn i f\u00f6rskole\u00e5ldern, b\u00e5de pojkar och flickor. de f\u00e5r l\u00e4ra sig bokst\u00e4ver och siffror och f\u00e5r en del grundinformation om islam. n\u00e4sta steg \u00e4r koranskolan, d\u00e4r eleverna l\u00e4r sig recitera koranen. dessa skolor drivs traditionellt av byr\u00e5det. n\u00e4sta steg av den islamska skolan, madrasan \u00e4r p\u00e5 h\u00f6gstadie- och gymnasieniv\u00e5 och bedrivs idag (2018) av staten. det finns ocks\u00e5 islamisk utbildning p\u00e5 universitetsniv\u00e5, som kan leda till arbete som domare eller advokat i islamisk lag (sharia). den \u00e4r \u00f6ppen f\u00f6r b\u00e5de m\u00e4n och kvinnor.\n\n\n==== skola enligt v\u00e4sterl\u00e4ndsk modell ====\nsex\u00e5rig skola enligt v\u00e4sterl\u00e4ndsk modell startade i kabul 1903 f\u00f6r pojkar och 1921 f\u00f6r flickor. 1950 fanns det bara ungef\u00e4r 300 grundskolor i landet, med totalt cirka 90 000 elever. bara ungef\u00e4r 3 500 flickor i hel landet gick i skolan. 1980 gick ungef\u00e4r 35 procent av alla barn i skolan och det fanns 3 000 skolor med totalt  ungef\u00e4r 1 miljon elever. av dem var ungef\u00e4r 350 000 flickor. n\u00e4stan alla flickskolor fanns i st\u00f6rre st\u00e4der.2006\u20132007 hade mer \u00e4n fyra miljoner manliga och kvinnliga studenter p\u00e5b\u00f6rjat studier i skolor runt om i landet. p\u00e5 grund av bristande finansiering, os\u00e4kra skolbyggnader, kulturella normer och en stor m\u00e4ngd icke ackrediterade l\u00e4rare \u00e5terstod det dock \u00e4nnu omfattande problem med utbildningen i afghanistan. bristen p\u00e5 kvinnliga l\u00e4rare var ett problem f\u00f6r vissa afghanska f\u00f6r\u00e4ldrar, framf\u00f6rallt i mer konservativa omr\u00e5den, d\u00e5 de inte ville att deras d\u00f6ttrar skulle undervisas av m\u00e4n.\n\n\n==== universitet och h\u00f6gskolor ====\nenligt v\u00e4rldsbanken fanns i slutet av 2016 \u00f6ver 120 privata och statliga universitet och h\u00f6gskolor med totalt \u00f6ver 300 000 studerande. kvaliteten varierade mycket och de allra flesta av institutionerna var relativt nystartade. \u00e5r 2001 fanns bara drygt tio motsvarande institutioner med uppskattningsvis 10 000 studenter.efter talibanernas makt\u00f6vertagande augusti 2021 har universitetens m\u00f6jligheter att arbeta beg\u00e4nsats. i februari 2022 hade minst 229 universitetsl\u00e4rare l\u00e4mnat landet.\n\n\n=== h\u00e4lso- och sjukv\u00e5rd ===\nafghanistan \u00e4r ett av de sista i v\u00e4rlden d\u00e4r det fortfarande sprids polio, om \u00e4n i liten omfattning. malaria och tbc \u00e4r vanliga, liksom diarr\u00e9sjukdomar f\u00f6rorsakade av bristen p\u00e5 rent vatten.coronaviruspandemins utbrott i iran 2020 fick  m\u00e5nga tusen exilafghaner att \u00e5terv\u00e4nda fr\u00e5n iran till afghanistan. internationella organisationen f\u00f6r migration (iom) ber\u00e4knade den 18 mars att det handlade om 100 000 m\u00e4nniskor sedan virusutbrottet. 24 mars meddelade afghanska h\u00e4lsov\u00e5rdsministeriet att det enligt who fanns risk att 16 miljoner afghaner skulle smittas av viruset. ministeriet befarade att 100 000 av dem skulle d\u00f6.\n\n\n==== droganv\u00e4ndning ====\nen nationell unders\u00f6kning 2015 indikerar att mellan 2,5 och 2,9 miljoner afghaner anv\u00e4nder droger, vilket motsvarar cirka 11 procent av befolkningen. mellan 1,9 och 2,3 miljoner brukar opioider, motsvarande 7 procent av befolkningen. unders\u00f6kningen fann droganv\u00e4ndning i 31 procent av alla hush\u00e5ll.\n\n\n=== j\u00e4mst\u00e4lldhet och kvinnors r\u00e4ttigheter ===\nenligt fn \u00e4r afghanistan ett av v\u00e4rldens mest oj\u00e4mlika l\u00e4nder. huvuddelen av alla kvinnor \u00e4r f\u00f6rtryckta av patriarkala sedv\u00e4njor och kvinnor diskrimineras inom utbildning, politik och arbetsmarknad p\u00e5 grund av en utbredd kvinnodiskriminerande kultur. n\u00e4stan 9 av 10 kvinnor uts\u00e4tts f\u00f6r fysiskt, sexuellt eller psykiskt v\u00e5ld och vanligen ut\u00f6vas v\u00e5ldets av offrets egen familj. kvinnors levnadsvillkor best\u00e4ms till stor del av kvinnans far eller make. n\u00e4r maken d\u00f6r f\u00f6rlorar kvinnan sin identitet och st\u00e4llning i samh\u00e4llet.\n\n\n==== historik ====\nafghanistan var tidigt ett starkt patriarkalt samh\u00e4lle, men kvinnors st\u00e4llning har varierat beroende p\u00e5 tidsperiod, kultur, region och etnisk grupp. fr\u00e5n inf\u00f6randet av islam, som \u00e4gde rum gradvis fr\u00e5n 652, pr\u00e4glades kvinnors st\u00e4llning av en hederskultur influerad av s\u00e5v\u00e4l islam som av den f\u00f6rislamska pashtunwalikoden. hederskulturen kr\u00e4vde att kvinnor s\u00e5 l\u00e5ngt m\u00f6jligt levde i purdah isolerade fr\u00e5n kontakt med m\u00e4n utanf\u00f6r familjen, antingen genom att t\u00e4cka sig med sl\u00f6ja eller i ett faktiskt harem. detta till\u00e4mpades dock olika str\u00e4ngt utifr\u00e5n region och etnisk grupp. nomadkvinnor kunde till exempel synas offentligt, och bar sl\u00f6jor som inte dolde deras ansikten eller hela deras h\u00e5r. \nkvinnor spelade ingen offentlig roll i samh\u00e4llet. liksom i andra muslimska riken fanns det dock kvinnor som blev k\u00e4nda som diktare, ett yrke som kunde ut\u00f6vas fr\u00e5n inuti ett harem: bland dem ayesha durrani. det fanns ocks\u00e5 kungliga hustrur och konkubiner som ut\u00f6vade inflytande \u00f6ver politiken inifr\u00e5n det kungliga haremet, som zarghona anaa, mirmon ayesha och babo jan. afghanistans monarker hade enligt sed ett stort harem med fyra officiella hustrur samt m\u00e5nga fler inofficiella bihustrur f\u00f6r att st\u00e4rka stamdiplomatin, ut\u00f6ver slavinnor kallade kaniz och surati, \u00f6vervakade ghulam bacha (eunucker). \nen viss begr\u00e4nsad f\u00f6r\u00e4ndring inleddes p\u00e5 1920-talet av den d\u00e5 v\u00e4stv\u00e4nlige monarken amanullah khan l\u00e4t sin drottning soraya och sina systrar visa sig offentligt utan sl\u00f6ja som ett s\u00e4tt att uppmuntra kvinnors frig\u00f6relse. kvinnors r\u00e4ttigheter f\u00f6rb\u00e4ttrades genom ett radikalt reformerings- och moderniseringsprogram som inf\u00f6rdes av kung amanullah khan och drottning soraya tarzi: den f\u00f6rsta kvinnoorganisationen anjuman-i himayat-i-niswan grundades och kvinnor uppmanades att ta av sig sl\u00f6jan, l\u00e4mna k\u00f6nssegregeringen, utbilda sig och arbeta. dessa reformer var dock tillf\u00e4lliga eftersom alla \u00e5terkallades n\u00e4r kungaparet avsattes 1929.efter andra v\u00e4rldskriget s\u00e5g den afghanska regeringen behov av en modernisering av samh\u00e4llet, och \u00e5terupptog kvinnor\u00f6relsen genom grundandet av women's welfare association 1946. en rad reformer inf\u00f6rdes av premi\u00e4rminister mohammed daoud khan med st\u00f6d fr\u00e5n kung zahir shah: kvinnor till\u00e4ts gradvis studera och yrkesarbeta, fick tillst\u00e5nd att studera vid kabuls universitet (1950) och anst\u00e4lldes vid statliga f\u00f6retag.  en epokg\u00f6rande f\u00f6r\u00e4ndring \u00e4gde rum \u00e5r 1959, n\u00e4r sl\u00f6jan gjordes frivillig. fram till 1959 hade n\u00e4stan inga kvinnor i kabul eller \u00f6vriga landet visat sina ansikten utanf\u00f6r hemmet. p\u00e5 sj\u00e4lvst\u00e4ndighetsdagen i augusti 1959 n\u00e4rvarade drottning humaira begum, prinsessan bilqis och premi\u00e4rministerns fru vid en milit\u00e4rparad utan sl\u00f6jor.  n\u00e4r mullorna protesterade, uppmanades de att visa var i koranen det stod att kvinnor m\u00e5ste b\u00e4ra sl\u00f6ja, och n\u00e4r de misslyckades med detta, f\u00f6rklarade premi\u00e4rministern att kvinnorna ur kungafamiljen inte l\u00e4ngre skulle b\u00e4ra sl\u00f6ja eftersom islam inte kr\u00e4vde det. detta innebar att sl\u00f6jtv\u00e5nget och k\u00f6nssegregeringen i praktiken upph\u00e4vdes inom den urbana medel- och \u00f6verklassen, d\u00e4r kvinnorna efter detta f\u00f6ljde kungafamiljens exempel och b\u00f6rjade kl\u00e4 sig v\u00e4sterl\u00e4ndskt. kvinnlig r\u00f6str\u00e4tt inf\u00f6rdes i 1964 \u00e5rs konstitution och kvinnor valdes in i parlamentet. under 1960- och 1970-talen var ett v\u00e4xande antal kvinnor verksamma p\u00e5 alla niv\u00e5er i samh\u00e4llet: inom politiken, milit\u00e4ren och r\u00e4ttsv\u00e4sendet, och kl\u00e4dde sig i moderna kl\u00e4der. alla dessa f\u00f6r\u00e4ndringar var dock i praktiken reserverade f\u00f6r en liten minoritet inom st\u00e4dernas bildade medel- och \u00f6verklass, medan den \u00f6verv\u00e4ldigande majoriteten afghanska kvinnor inte ber\u00f6rdes av dem. \nmellan 1978 och 1992 styrdes afghanistan av en kommunistregim som i enlighet med kommunistisk ideologi st\u00f6dde j\u00e4mlikhet mellan k\u00f6nen. kommunistregimen f\u00f6rs\u00f6kte genom sin kvinnoorganisation democratic women's organisation of afghanistan (doaw) inf\u00f6ra kvinnors r\u00e4ttigheter f\u00f6r kvinnor inom alla samh\u00e4llsklasser, b\u00e5de inom staden och p\u00e5 landsbygden. detta var betydligt mer radikalt \u00e4n vad som hade varit fallet tidigare, n\u00e4r reformerna inom kvinnors r\u00e4ttigheter hade varit reserverade f\u00f6r den urbana \u00f6verklassen, och m\u00f6ttes med ett enormt motst\u00e5nd fr\u00e5n den konservativa klanbefolkningen p\u00e5 landsbygden. kommunisternas arbete f\u00f6r kvinnors r\u00e4ttigheter p\u00e5 landsbygden tog sig konkret uttryck i att tvinga \u00e4ven flickor att g\u00e5 i skolan, och att l\u00e4ra vuxna kvinnor l\u00e4sa och skriva. detta m\u00f6tte h\u00e5rt motst\u00e5nd i regioner d\u00e4r det ans\u00e5gs vara oanst\u00e4ndigt f\u00f6r en flicka eller en kvinna att ens visa sig utanf\u00f6r hemmet. kommunistregimens tv\u00e5ngs\u00e5tg\u00e4rder f\u00f6r kvinnors r\u00e4ttigheter var en av de faktorer som ledde till en islamistisk motst\u00e5ndsr\u00f6relse p\u00e5 landsbygden, mujaheddin, som kraftig motsatte sig de r\u00e4ttigheter f\u00f6r kvinnor som st\u00f6ddes av kommunisterna.n\u00e4r kommunistregimen f\u00f6ll 1992 och ersattes av en regering med m\u00e5let att islamisera samh\u00e4llet, resulterade detta i en kraftig reaktion mot kvinnors r\u00e4ttigheter i afghanistan. den nya regeringen utf\u00e4rdade 1993 ett dekret som uppmanade myndigheter att avskeda kvinnliga anst\u00e4llda, p\u00e5bj\u00f6d att kvinnor skulle b\u00e4ra sl\u00f6ja och inte borde visa sig utomhus utan sin makes tillst\u00e5nd och n\u00e4rvaro.  i praktiken hade regeringen inte tillr\u00e4cklig kontroll f\u00f6r att kunna till\u00e4mpa sin politik och kvinnor kvarblev d\u00e4rf\u00f6r p\u00e5 sina arbeten.  under inb\u00f6rdeskriget mellan olika islamiska grupper blev m\u00e5nga utbildade yrkeskvinnor kidnappade, v\u00e5ldtagna och d\u00f6dade f\u00f6r att islamisterna ans\u00e5g att deras sinnen hade f\u00f6rgiftats av utbildning.under taliban-regimens styre 1996-2001 f\u00f6rlorade kvinnor r\u00e4tten till utbildning och arbete och var f\u00f6rbjudna att l\u00e4mna hemmet utan en manlig sl\u00e4kting eller att vistas i offentliga milj\u00f6er utan en helt\u00e4ckande sl\u00f6ja. efter att talibanerna ha \u00e5tertagit makten i augusti 2021 har motsvarande regler \u00e5terinf\u00f6rts.\n\n\n==== k\u00f6nssegregering ====\ni synnerhet p\u00e5 landsbygden i de s\u00f6dra och \u00f6stra delarna av landet pr\u00e4glas livet av de normer och regler som kallas pashtunwali. det inneb\u00e4r bland annat att mannen har ansvaret att f\u00f6rs\u00f6rja och skydda sina kvinnliga familjemedlemmar i syfte att f\u00f6rsvara sin egen heder, \u00e4ra och rykte. en rad vardagliga levnadsregler (purdah) h\u00e5ller m\u00e4n och kvinnor skilda \u00e5t och inneb\u00e4r bland annat att kvinnor inte visar sina ansikten utanf\u00f6r hemmet.\n\n\n==== \u00e4ktenskap ====\nafghanistan independent human rights commission rapporterar att upp emot 80 procent av alla \u00e4ktenskap \u00e4ger rum utan samtycke fr\u00e5n bruden som i n\u00e4stan h\u00e4lften av fallen \u00e4r under 18 \u00e5r. mellan 60 och 80 procent av alla \u00e4ktenskap \u00e4r tv\u00e5ngs\u00e4ktenskap. enligt organisationens intervjuer med \u00f6verlevande kvinnor som f\u00f6rs\u00f6kt beg\u00e5 sj\u00e4lvmord var den vanligaste orsaken att undslippa \u00e4ktenskapet.  i pashtunwali ing\u00e5r hos vissa familjer att ett allvarligt brott kan sonas genom att f\u00f6r\u00f6varens familj kan ge bort en flicka eller kvinna f\u00f6r gifterm\u00e5l f\u00f6r att sluta fred och undvika blodsh\u00e4mnd. det finns ocks\u00e5 en tradition med bytes\u00e4ktenskap, allts\u00e5 att ett syskonpar (bror och syster) gifts bort med ett syskonpar fr\u00e5n en annan familj, men detta \u00e4r idag mindre vanligt f\u00f6rekommande.afghanistan har en h\u00f6g andel \u00e4ktenskap mellan personer som \u00e4r sl\u00e4kt. en studie fr\u00e5n 2012 i \u00e5tta provinser visade att \u00e4ktenskap mellan kusiner i f\u00f6rsta led utgjorde 28 procent av alla \u00e4ktenskap, \u00e4ktenskap mellan dubbelkusiner utgjorde 7 procent och \u00e4ktenskap mellan sysslingar utgjorde 6 procent av alla \u00e4ktenskap.\n\n\n==== kvinnors utbildning och politiska inflytande ====\nmajoriteten av afghanistans kvinnor bor p\u00e5 landsbygden och en stor del av dem \u00e4r fattiga. deras liv pr\u00e4glas av h\u00e5rt arbete, l\u00e5g utbildning och l\u00e5g f\u00f6rv\u00e4ntad livsl\u00e4ngd. kvinnors l\u00e4s- och skrivkunnighet var 2015 i snitt 17 procent, h\u00f6gst i kabul med 24,7 procent och i vissa omr\u00e5den p\u00e5 landsbygden s\u00e5 l\u00e5g som 1,5 procent.i afghanistans historia n\u00e4mns ett f\u00e5tal kvinnor som spelat en stor politisk roll och \u00e4ven kvinnliga makthavare: timuriddrottningen gauhar shad (c:a 1378\u20131459) i herat spelade en stor politisk roll. 1556\u20131564 regerade drottning mah cucak begum i kabul.drottning soraya, som var gift med det sj\u00e4lvst\u00e4ndiga landets f\u00f6rsta kung amanullah, hade stort politiskt inflytande 1919\u20131929. hon var utbildad i damaskus och dotter till en journalist och f\u00f6rfattare som levt m\u00e5nga \u00e5r i europa och syrien. soraya var sin mans enda fru, vilket br\u00f6t mot traditionen. hon deltog aktivt i regeringsarbetet och var f\u00f6rmodligen afghanistans mest inflytelserika kvinna n\u00e5gonsin. hon var f\u00f6re sin tid. andra kvinnor i den lilla urbana \u00f6verklassen b\u00f6rjade utbildas f\u00f6rst p\u00e5 1950-talet.1964 \u00e5rs konstitution h\u00e4nvisar till fn:s deklaration om m\u00e4nskliga r\u00e4ttigheter och ger allm\u00e4n och lika r\u00f6str\u00e4tt \u00e5t b\u00e5de kvinnor och m\u00e4n. \u00e5r 2001 antogs ett antal nationella dokument som ger kvinnor r\u00e4tt att delta i den nationella utvecklingen.  i parlamentets underhus (wolesi jirga) med 249 ledam\u00f6ter \u00e4r 68 platser kvoterade f\u00f6r kvinnor.\u00e5r 2018 fanns framg\u00e5ngsrika kvinnor inom olika delar av samh\u00e4llet, men b\u00e5de deras och andra kvinnors m\u00f6jlighet till utbildning och f\u00f6rv\u00e4rvsarbete \u00e4r fortfarande beroende av till\u00e5telse och st\u00f6d fr\u00e5n familjens manliga \u00f6verhuvud. efter talibanernas makt\u00f6vertagande i augusti 2021 st\u00e4ngdes skolorna f\u00f6r flickor \u00f6ver \u00e5rskurs sex, kvinnor i offentlig tj\u00e4nst har avskedats och statens kvinnodepartement st\u00e4ngdes och ersattes med ett departement f\u00f6r uppr\u00e4tth\u00e5llandet av moral och dygder. kvinnor i kabul har trots hoten protesterat \u00f6ppet mot den nya lagarna.\n\n\n=== barn och unga ===\nafghanistan \u00e4r (2017) asiens fattigaste land och 40 procent av barnen \u00e4r kroniskt undern\u00e4rda.fn rapporterade i oktober 2019 att en tredjedel av alla civila offer f\u00f6r krigsv\u00e5ld under 2015\u20132018 var barn, och att det under denna period gjorts 832 attacker mot skolor. internationella r\u00e4dda barnen rapporterade i november 2019 att tv\u00e5 tredjedelar av barnen i kabul har r\u00e5kat ut f\u00f6r eller bevittnat explosioner och annat v\u00e5ld och att ungef\u00e4r h\u00e4lften av landets barn lider av s\u00f6mnl\u00f6shet och nedst\u00e4mdhet p\u00e5 grund av r\u00e4dsla.unicef rapporterade i december 2019 att afghanistan \u00e4r det farligaste landet i v\u00e4rlden f\u00f6r barn. mellan 2009 och 2018 d\u00f6dades n\u00e4stan 6 500 barn av v\u00e5ld i v\u00e4pnad konflikt, och ytterligare n\u00e4stan 15 000 skadades.\n\n3,8 miljoner barn beh\u00f6vde humanit\u00e4r hj\u00e4lp\n3,7 miljoner barn i skol\u00e5ldern gick inte i skolan\n600 000 barn under 5 \u00e5r var undern\u00e4rda\n30 procent av barnen anv\u00e4ndes f\u00f6r fysisk arbetskraft.det finns lagar mot utnyttjandet av barn som arbetskraft, men myndigheterna har mycket sm\u00e5 m\u00f6jligheter att kontrollera att de efterlevs.det rapporteras att b\u00e5de talibanerna och is anv\u00e4nder barn som soldater och sj\u00e4lvmordsbombare. det finns ocks\u00e5 rapporter om att afghanska flyktingpojkar i iran tv\u00e5ngsrekryterats till att strida i iranska f\u00f6rband p\u00e5 assad-regimens sida i syrien, ofta med d\u00f6dlig utg\u00e5ng.fn uppskattade 2008 att cirka 70\u201380 procent av alla \u00e4ktenskap var tv\u00e5ngs\u00e4ktenskap, vilket inte ska f\u00f6rv\u00e4xlas med arrangerade \u00e4ktenskap. flickor men \u00e4ven pojkar tvingas till \u00e4ktenskap och gifts bort medan de fortfarande \u00e4r barn. afghanistan independent human rights commission rapporterar att det \u00e4r vanligt med sj\u00e4lvmord och sj\u00e4lvmordsf\u00f6rs\u00f6k bland flickor och unga kvinnor som vill slippa giftas bort. unga pojkar riskerar att utnyttjas som sexslavar genom den vanligt f\u00f6rekommande seden bacha bazi som till\u00e4mpas av rika och inflytelserika m\u00e4n. bacha bazi \u00e4r formellt f\u00f6rbjuden men representanter fr\u00e5n myndigheter inklusive polisen \u00e4r delaktiga och endast ett f\u00e5tal personer har \u00e5talats under 2019.i en nationell studie testades 9 procent av deltagarna under 14 \u00e5rs \u00e5lder positivt f\u00f6r droganv\u00e4ndning, med en frekvens p\u00e5 2 procent i st\u00e4der och 11 procent p\u00e5 landsbygden. 90 procent av barnen som testade positivt antogs ej vara aktiva drogbrukare sj\u00e4lva utan f\u00f6rs\u00e5gs med droger av sina f\u00f6r\u00e4ldrar eller exponerades f\u00f6r r\u00f6k ifr\u00e5n drogpreparat.\n\n\n=== islams roll i samh\u00e4llet ===\nden stora majoriteten av afghanistans befolkning \u00e4r muslimer, varav  85-90 procent tillh\u00f6r huvudriktningen sunni och 10\u201315 procent \u00e4r shia. folkgruppen hazara \u00e4r till st\u00f6rsta delen shiamuslimer, medan andra folkgrupper framf\u00f6r allt \u00e4r sunni.islam \u00e4r statsreligion i afghanistan och allm\u00e4nt erk\u00e4nns sharia som lagstiftning. olydnad mot islamiska p\u00e5bud har d\u00f6dsstraff i straffskalan. \u00e5r 2004 inf\u00f6rdes en lag som f\u00f6rbj\u00f6d texter som kan uppfattas som anti-islamiska. individer har blivit bestraffade f\u00f6r h\u00e4delse f\u00f6r s\u00e5dana handlingar som  att f\u00f6rd\u00f6ma kvinnors behandling i islamiska samh\u00e4llen, att f\u00f6rd\u00f6ma brott som enligt f\u00f6r\u00f6varen beg\u00e5tts i islams namn eller att publicera en inofficiell \u00f6vers\u00e4ttning av koranen. att l\u00e4mna islam f\u00f6r en annan religion eller helt avs\u00e4ga sig religion (apostasi) ses som en kr\u00e4nkning av islam, ett allvarligt brott som kan bestraffas med d\u00f6den. enligt fn:s kommitt\u00e9 f\u00f6r m\u00e4nskliga r\u00e4ttigheter, l\u00f6per individer som avsagt sig sin muslimska tro eller konverterat l\u00f6per en verklig risk f\u00f6r f\u00f6rf\u00f6ljelse och d\u00f6dsstraff i afghanistan.f\u00f6r de allra flesta, s\u00e4rskilt p\u00e5 landsbygden, \u00e4r islam en obestridlig och sj\u00e4lvklar del av livet. m\u00e5nga traditionella sedv\u00e4njor, till exempel den hederskodex och de levnadsregler som sammanfattas med uttrycket pashtunwali, uppfattas som en del av islam utan att ha n\u00e5gon egentlig grund i koranen. i st\u00e4derna finns en f\u00f6rh\u00e5llandevis liten utbildad grupp som \u00e4r sekul\u00e4r och i mycket st\u00e5r f\u00f6r v\u00e4sterl\u00e4ndska v\u00e4rderingar, men de uttrycker s\u00e4llan sina \u00e5sikter offentligt f\u00f6r att inte betraktas som \"fiender mot islam\".ytligt sett \u00e4r skillnaden mellan de b\u00e5de muslimska inriktningarna inte s\u00e4rskilt stor, men shiiternas historia som ofta undertryckt och f\u00f6rf\u00f6ljd grupp har bland annat lett till en offermystik, symboliserad av den tredje imamen husains martyrd\u00f6d i karbala \u00e5r 680. mots\u00e4ttningar mellan sunni- och shiamuslimer underbl\u00e5stes och utnyttjades av \"j\u00e4rnemiren\" abdur rahman, n\u00e4r han p\u00e5 1890-talet svarade p\u00e5 ett hazariskt uppror med att mana sunnimuslimska landsbygdsbor till jihad mot de shiamuslimska hazarerna som betecknades som \"otrogna\". resultatet blev vad m\u00e5nga betecknar som ett folkmord p\u00e5 hazarer.under 1900-talet f\u00f6rsvagades religionens betydelse i det politiska livet, men en v\u00e4ndpunkt kom med den kommunistiska statskuppen i april 1978. den nya regimens iver att f\u00f6r\u00e4ndra landet i grunden ledde till en reaktion med starka religi\u00f6sa f\u00f6rtecken, som f\u00f6rst\u00e4rktes av regimens h\u00e5rda repression. sovjetunionens inmarsch 1979 f\u00f6rst\u00e4rkte islam som en avg\u00f6rande politisk kraft, till f\u00f6rsvar f\u00f6r religionen och traditionella v\u00e4rden.talibanernas ideologi innefattar en antiimperialistisk version av islam, sunnitisk extremism med starka anti-shiitiska inslag och pashtunska folkliga f\u00f6rest\u00e4llningar. deras m\u00e5l \u00e4r att bilda ett islamiskt emirat i afghanistan, styrt av islamisk lag. en gren av is, islamiska staten i khorasanprovinsen - iskp - bildades 2015 och vill uppr\u00e4tta ett internationellt islamiskt kalifat. deras terrord\u00e5d har i h\u00f6g grad riktat sig mot shiamuslimska hazarer.enligt en studie av pew research fr\u00e5n 2013 ville m\u00e4nniskor i afghanistan enh\u00e4lligt (99 procent av de 1500 intervjupersonerna) att sharia ska vara landets officiella lag.  67% uttryckte att det endast finns ett s\u00e4tt att tolka sharia, medan 29% var \u00f6ppna f\u00f6r olika tolkningar. \n\n\n== kultur ==\n\n\n=== spr\u00e5k ===\n\nafghanistan har tv\u00e5 officiella spr\u00e5k, dari och pashto, som b\u00e5da tillh\u00f6r den iranska grenen av den indoeuropeiska spr\u00e5kfamiljen. dari fungerar som det gemensamma spr\u00e5ket (lingua franca). vissa provinser har \u00e4ven andra officiella spr\u00e5k, b\u00e5de indoeuropeiska och tillh\u00f6rande anda spr\u00e5kgrupper.tv\u00e5spr\u00e5kighet \u00e4r vanlig och sambandet mellan folkgrupp och spr\u00e5k \u00e4r inte alltid exakt. en unders\u00f6kning fr\u00e5n 2017, d\u00e4r personer fick ange fler \u00e4n ett spr\u00e5k, visar att de tre st\u00f6rsta spr\u00e5ken \u00e4r dari (77 procent), pashto (48 procent) och uzbekiska (11 procent).\n\n\n=== media ===\nmedierna kontrollerades t\u00e4tt under talibanperioden 1996-2001 och andra perioder i landets historia, och var relativt fria under andra. under talibanperioden lades televisionen ned 1996 och tryckt media f\u00f6rbj\u00f6ds att publicera kommentarer, fotografier eller l\u00e4sarnas brev. den enda radiostationen s\u00e4nde religi\u00f6sa program och propaganda och s\u00e4nde ingen musik.efter att talibanregimen st\u00f6rtades 2001, sl\u00e4pptes pressens begr\u00e4nsningar gradvis och privat media diversifierades. yttrandefriheten och pressen fr\u00e4mjas i 2004 \u00e5rs grundlag och censur bannlys, \u00e4ven om att f\u00f6rtala personer eller att producera material som mots\u00e4tter sig islams principer \u00e4r f\u00f6rbjudet. 2008 listade reportrar utan gr\u00e4nser mediamilj\u00f6n som 156 av 173, den f\u00f6rsta som \u00e4r n\u00e5gorlunda fritt. 400 publikationer och 60 radiostationer fanns registrerade, b\u00e5de inhemska och utl\u00e4ndska som till exempel bbc.innan talibanernas makt\u00f6vertagande augusti 2021 fanns 623 aktiva massmedia. i februari 2022 hade n\u00e4stan h\u00e4lften av dem tvingats att st\u00e4nga p\u00e5 grund av landets ekonomiska kollaps, hot och h\u00e5rda restriktioner. antalet aktiva journalister hade minskat fr\u00e5n 5100 till 2300. de flesta som f\u00f6rlorat sina arbeten var kvinnor. \n\n\n=== litteratur ===\n\nafghansk litteratur skrivs p\u00e5 n\u00e5got av landets spr\u00e5k, fr\u00e4mst persiska (kallat dari i afghanistan sedan 1964) men \u00e4ven pashto, uzbekiska och tadzjikiska. en stor del av den persiska litteraturen \u00e4r poesi. \u00e4nda sedan medeltiden har litteratur och miniatyrm\u00e5leri i afghanistan och iran tillh\u00f6rt en gemensam kulturtradition. m\u00e5nga afghanska f\u00f6rfattare publiceras p\u00e5 f\u00f6rlag i iran.\n\n\n=== byggnadskonst ===\nflera av landets historiska monument har blivit skadade eller f\u00f6rst\u00f6rda under krigen de senaste \u00e5ren. tv\u00e5 k\u00e4nda statyer av buddha i bamiyanprovinsen f\u00f6rst\u00f6rdes av talibanerna som ans\u00e5g och p\u00e5stod att de kunde p\u00e5verka folkets tro. dessa tv\u00e5 buddhastatyer tillh\u00f6r hazarafolkets kulturarv och har funnits mer \u00e4n 1500 \u00e5r.\nandra k\u00e4nda orter \u00e4r herat, ghazni och balkh. vid hari rud finns ett av afghanistans v\u00e4rldsarv, hari ruds minaret och fornl\u00e4mningarna i jam.\n\n\n=== v\u00e4rldsarv ===\ni afghanistan finns det tv\u00e5 v\u00e4rldsarv:\n\n2002 \u2013 hari ruds minaret och fornl\u00e4mningarna i jam\n2003 \u2013 bamiyan-dalens kulturlandskap och fornl\u00e4mningar\n\n\n== sverige/afghanistan-relationer ==\nsverige har haft diplomatiska relationer med afghanistan sedan 1930-talet, och sedan 2008 - 2021 fanns en svensk ambassad i kabul. i samband med talibanernas makt\u00f6vertagande br\u00f6ts de diplomatiska f\u00f6rbindelserna och sveriges ambassad i kabul bedriver sin verksamhet fr\u00e5n stockholm. i stockholm finns (2023) fortfarande en ambassad som representerar den st\u00f6rtade staten islamic republic of afghanistan och en ambass\u00f6r abbas noyan.\u00e5ren 2002\u20132014 bidrog sverige till den nato-ledda internationella s\u00e4kerhetsstyrkan isaf. sedan 2015 bidrar sverige till natos utbildnings- och r\u00e5dgivningsinsats resolute support mission. \u00e5r 2019 bestod den svenska delen av insatsstyrkan av  cirka 30 personer. efter usa:s besked om att dra tillbaka sina trupper senaste 11 september 2021 har nato beslutat att avsluta sin insats. den svenska milit\u00e4ra personalen, som i april 2021 best\u00e5r av 16 personer, ska d\u00e4rf\u00f6r l\u00e4mna afghanistan senast i september.afghanistans president ashraf ghani bes\u00f6kte sverige 2015. sveriges utrikesminister margot wallstr\u00f6m bes\u00f6kte afghanistan 2017.under flyktingkrisen 2015 s\u00f6kte 21 600 afghanska medborgare asyl i sverige.23 000 av dem registrerades vid ankomsten som ensamkommande barn.ungef\u00e4r h\u00e4lften av afghanerna fick asyl i sverige. de \u00f6vriga har utvisats, flytt vidare till andra l\u00e4nder, f\u00e5tt uppeh\u00e5llstillst\u00e5nd enligt gymnasielagen 2018 eller stannat kvar i sverige utan uppeh\u00e5llstillst\u00e5nd.i oktober 2016 ingicks ett samf\u00f6rst\u00e5ndsavtal mellan sverige och afghanistan. avtalet reglerar villkoren f\u00f6r hur och under vilka omst\u00e4ndigheter sverige kan verkst\u00e4lla utvisningar av afghanska medborgare som s\u00f6kt men nekats asyl i sverige. avtalet tr\u00e4ffades p\u00e5 regeringsniv\u00e5 och tr\u00e4dde i kraft trots att afghanistans parlament r\u00f6stade nej till det i november 2016.i april 2021 avr\u00e5dde ud fr\u00e5n alla resor till afghanistan, med h\u00e4nvisning till s\u00e4kerhetsl\u00e4get. ud uppmanade ocks\u00e5 svenska medborgare och personer med uppeh\u00e4lle i sverige att \u00f6verv\u00e4ga att l\u00e4mna afghanistan om deras n\u00e4rvaro d\u00e4r inte \u00e4r str\u00e4ngt n\u00f6dv\u00e4ndig.\n\n\n=== sveriges bist\u00e5nd till afghanistan ===\n\nafghanistan \u00e4r sedan 2013 det st\u00f6rsta mottagarlandet f\u00f6r svenskt bist\u00e5nd och sverige har gjort ett politiskt \u00e5tagande att bidra med 8\u20138,5 miljarder svenska kronor i utvecklingssamarbete under 2014\u20132024. bist\u00e5ndets fokus \u00e4r p\u00e5 demokrati, m\u00e4nskliga r\u00e4ttigheter och j\u00e4mst\u00e4lldhet, samt p\u00e5 utbildning och ekonomisk utveckling. bist\u00e5ndet f\u00f6rmedlas av sida och uppgick 2018 till cirka 1,3 miljarder och 2020 till cirka 950 miljoner. i april 2021 beslutade regeringen om en ny strategi f\u00f6r utvecklingssamarbetet med afghanistan. strategin avs\u00e5g perioden 2021\u20132024 och omfattade 3 288 miljoner kronor. i augusti 2021 omf\u00f6rdelades pengarna och mera anslogs till humanit\u00e4rt st\u00f6d.svenska afghanistankommitt\u00e9n (sak) \u00e4r en medlemsbaserad bist\u00e5nds- och solidaritetsorganisation som arbetar med kvinnor, barn, internflyktingar och personer med funktionsneds\u00e4ttning i afghanistan. huvuddelen av finansieringen kommer fr\u00e5n sida (193 miljoner \u00e5r 2018) som en del av det statliga bist\u00e5ndet, och dessutom samlar man in pengar fr\u00e5n medlemmar och andra i sverige.en del av de svenska bist\u00e5ndspengarna har kanaliserats via v\u00e4rldsbankens fond f\u00f6r \u00e5teruppbyggnad med den afghanska regeringen som samarbetspart. efter talibanernas makt\u00f6vertagande i augusti 2021 st\u00e4llde v\u00e4rldsbanken in dessa betalningar.\n\n\n== internationella rankningar ==\nett antal internationella organisationer g\u00f6r varje \u00e5r rankningar av alla v\u00e4rldens l\u00e4nder vad g\u00e4ller en rad f\u00f6rh\u00e5llanden som kan ses som tecken p\u00e5 demokrati och m\u00e4nskliga r\u00e4ttigheter. rankningarna f\u00f6r 2018-2019, som avser den stat som leddes av ashraf ghanis regering, visar att afghanistan d\u00e5 h\u00f6rde till de allra s\u00e4mst rankade vad g\u00e4ller korruption (plats 172 av 180 unders\u00f6kta l\u00e4nder). \u00e4ven \u00f6vriga rankningar gav liknande resultat, med undantag f\u00f6r pressfriheten som dock \u00e4ven den bed\u00f6mdes som klart under det internationella genomsnittet. \nrankningarna i  tabellen nedan avser tiden f\u00f6re talibanernas makt\u00f6vertagande 2021. det rapporteras om kraftiga f\u00f6rs\u00e4mringar av pressfrihet och m\u00e4nskliga r\u00e4ttigheter sedan dess. i november 2022 rapporterar reportrar utan gr\u00e4nser att pressfrihetsindex sjunkit till plats 156 av 180 sedan talibanernas makt\u00f6vertagande 2021, att s\u00e4kerheten f\u00f6r journalister har f\u00f6rs\u00e4mrats radikalt, att m\u00e5nga medier har st\u00e4ngt ned och att sex av tio journalister har tvingats sluta arbeta. detta har speciellt drabbat kvinnliga journalister. i december 2022 rapporterade organisationen open doors att afghanistan under den nya talibanregimen \u00e4r det land i v\u00e4rlden d\u00e4r f\u00f6rf\u00f6ljelsen av kristna \u00e4r h\u00e5rdast.\n\n\n== se \u00e4ven ==\npersoner i sverige f\u00f6dda i afghanistan\nsvenska insatsen i afghanistan\nsveriges utvisningar till afghanistan fr\u00e5n 2016\n\n\n== referenser ==\nf\u00f6r de avsnitt som h\u00e4nvisar till andra svenskspr\u00e5kiga wikipediasidor som f\u00f6rdjupning h\u00e4nvisas till dessa f\u00f6r referenser.\n\n\n=== noter ===\n\n\n== vidare l\u00e4sning ==\ncharpentier, c-j (1986). \"afghanistan v\u00e5ldtaget land\".\nf\u00e4nge, anders (2010). \u201dafghanistan : konflikternas korsv\u00e4g\u201d. popul\u00e4r historia (nr. 5):  sid. 42\u201348. \nhamid, urban, text & krogh, martin von (2009). \u201dobamas utmaning\u201d. fokus (nr. 12):  sid. 18\u201333. http://www.fokus.se/2009/03/obamas-utmaning/. \nskovmand, sven (2009). bonniers v\u00e4rldshistoria. albert bonniers f\u00f6rlag. libris 11123417. isbn 978-91-0-012157-0 \ngopal, anand (2015). no good men among the living. isbn 9780805091793\n\n\n== externa l\u00e4nkar ==\n\n wikimedia commons har media som r\u00f6r afghanistan.\n kartor i wikimedia atlas relaterade till afghanistan"