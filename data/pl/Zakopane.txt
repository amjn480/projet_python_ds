"zakopane \u2013 miasto w po\u0142udniowej polsce, w wojew\u00f3dztwie ma\u0142opolskim, siedziba powiatu tatrza\u0144skiego. najwi\u0119ksza miejscowo\u015b\u0107 w bezpo\u015brednim otoczeniu tatr, du\u017cy o\u015brodek sport\u00f3w zimowych, potocznie nazywany zimow\u0105 stolic\u0105 polski. w jego granicach administracyjnych znajduje si\u0119 znaczna cz\u0119\u015b\u0107 tatrza\u0144skiego parku narodowego (od doliny suchej wody do doliny ma\u0142ej \u0142\u0105ki).\nwed\u0142ug danych gus z 31 grudnia 2019 r. miasto liczy\u0142o 27 010 mieszka\u0144c\u00f3w, b\u0119d\u0105c tym samym drugim pod wzgl\u0119dem ludno\u015bci \u2013 po nowym targu \u2013 miastem podhala.\n\n\n== po\u0142o\u017cenie ==\nzakopane po\u0142o\u017cone jest na pog\u00f3rzu spisko-guba\u0142owskim, w rowie podtatrza\u0144skim oraz w tatrach, nad kilkoma potokami, kt\u00f3rych wody ostatecznie wpadaj\u0105 do rzeki zakopianka (dop\u0142ywu bia\u0142ego dunajca). jest najwy\u017cej po\u0142o\u017conym miastem polski. w granicach administracyjnych miasta znajduje si\u0119 cz\u0119\u015b\u0107 tatr (z najwy\u017cszym punktem jakim jest wierzcho\u0142ek \u015bwinicy \u2013 2301 m n.p.m.). pomijaj\u0105c tereny tpn, miasto le\u017cy na wysoko\u015bci 750\u20131126 m n.p.m. (guba\u0142\u00f3wka), a cz\u0119\u015b\u0107 w\u0142a\u015bciwa \u2013 zabudowana, do oko\u0142o 900 m n.p.m. centralny punkt zakopanego \u2013 skrzy\u017cowanie ul. krup\u00f3wki i ko\u015bciuszki \u2013 znajduje si\u0119 na wysoko\u015bci 838 m n.p.m. na p\u00f3\u0142nocy rozci\u0105ga si\u0119 pasmo guba\u0142\u00f3wki, a na po\u0142udniu nad miastem g\u00f3ruje giewont.\nwed\u0142ug danych z roku 2017 miasto zajmuje obszar 84,26 km\u00b2 (w tym: u\u017cytki rolne \u2013 31%, u\u017cytki le\u015bne \u2013 57%), stanowi\u0105c 17,89% powierzchni powiatu.\ns\u0105siaduje z gminami: bukowina tatrza\u0144ska, ko\u015bcielisko, poronin, a tak\u017ce ze s\u0142owacj\u0105.\nw latach 1975\u20131998 zakopane administracyjnie nale\u017ca\u0142o do wojew\u00f3dztwa nowos\u0105deckiego.\n\n\n== warunki naturalne ==\n\n\n=== zanieczyszczenie powietrza ===\npo\u0142o\u017cenie geograficzne utrudnia wentylacj\u0119 miasta, przez co spowija je smog, szczeg\u00f3lnie w sezonie grzewczym. wed\u0142ug raportu \u015bwiatowej organizacji zdrowia w 2016 roku zakopane zosta\u0142o sklasyfikowane jako 45. najbardziej zanieczyszczone miasto unii europejskiej.\n\n\n== historia ==\nzakopane powsta\u0142o jako osada na miejscu sezonowych osad pasterskich. pierwszy (zaginiony) przywilej osadniczy wyda\u0142 podobno stefan batory w 1578 r., kt\u00f3ry to przywilej zosta\u0142 zatwierdzony przez kr\u00f3la micha\u0142a wi\u015bniowieckiego przywilejem osadniczym w 1670 r. (znanym tylko z odpis\u00f3w \u2013 nie zachowa\u0142 si\u0119 orygina\u0142). w 1676 r. wie\u015b liczy\u0142a 43 mieszka\u0144c\u00f3w (wraz z olcz\u0105 i poroninem). pierwotnie osada nale\u017ca\u0142a do kr\u00f3la, p\u00f3\u017aniej do cesarsko-kr\u00f3lewskiego skarbu austriackiego. w 1770 r. austria, pod pozorem utworzenia kordonu sanitarnego, przesun\u0119\u0142a granice i zagarn\u0119\u0142a starostwo nowotarskie z zakopanem (oraz ziemi\u0119 s\u0105deck\u0105 i czorszty\u0144sk\u0105).\nw 1824 r. zakopane wraz z cz\u0119\u015bci\u0105 tatr zosta\u0142o sprzedane w\u0119gierskiej rodzinie homolacs\u00f3w. w xviii wieku w ku\u017anicach zbudowano hut\u0119 \u017celaza (w xix wieku by\u0142 to najwi\u0119kszy zak\u0142ad metalurgiczny w galicji). rozkwit zakopanego rozpocz\u0105\u0142 si\u0119 w drugiej po\u0142owie xix w., kiedy to w\u0142a\u015bciwo\u015bci klimatyczne zakopanego zacz\u0105\u0142 popularyzowa\u0107 tytus cha\u0142ubi\u0144ski. wtedy tak\u017ce zakopane by\u0142o nazywane \u201educhow\u0105 stolic\u0105 polski\u201d. w 1876 r. towarzystwo tatrza\u0144skie otworzy\u0142o w zakopanem szko\u0142\u0119 snycersk\u0105. w 1886 r. zosta\u0142o oficjalnie uznane za uzdrowisko. w 1889 r. zakopane liczy\u0142o ju\u017c 3000 mieszka\u0144c\u00f3w. w okresie tym dobra zakopia\u0144skie pozostawa\u0142y w r\u0119kach eichborna i pelza, niemc\u00f3w, kt\u00f3rzy prowadzili rabunkow\u0105 gospodark\u0119 le\u015bn\u0105. w 1888 r. pelz zbankrutowa\u0142 i jego maj\u0105tki ziemskie zosta\u0142y wystawione na licytacj\u0119. do licytacji stan\u0105\u0142 niemiec, ksi\u0105\u017c\u0119 christian hohenlohe, kt\u00f3ry zapowiedzia\u0142 zamkni\u0119cie stacji klimatycznej i ograniczenie dost\u0119pu do zakopanego dla przyjezdnych. drugim uczestnikiem przetargu by\u0142 \u017cyd jakub goldfinger, w\u0142a\u015bciciel miejscowej fabryki papieru, kt\u00f3ry zamierza\u0142 w dalszym ci\u0105gu rabunkowo eksploatowa\u0107 tatrza\u0144skie lasy. pierwsz\u0105 licytacj\u0119 w lutym wygra\u0142 goldfinger, ale zosta\u0142a ona uniewa\u017cniona. drug\u0105 licytacj\u0119 d\u00f3br zakopia\u0144skich wyznaczono na dzie\u0144 9 maja 1889. w tym\u017ce te\u017c roku kupi\u0142 je na licytacji za 460 002 z\u0142ote i 3 centy (wraz z du\u017c\u0105 cz\u0119\u015bci\u0105 tatr) hrabia w\u0142adys\u0142aw zamoyski \u2013 \u201em\u0105\u017c opatrzno\u015bciowy\u201d tatr polskich, kt\u00f3ry stworzy\u0142 podwaliny obecnego parku narodowego. nabyte obszary zamoyski nieoficjalnie nazwa\u0142 \u201epa\u0144stwo zakopane\u201d. nowy w\u0142a\u015bciciel \u2013 pomimo trudno\u015bci \u2013 znacznie zmodernizowa\u0142 zakopane, buduj\u0105c wodoci\u0105gi, poczt\u0119, szko\u0142y, muzea i inne budynki u\u017cyteczno\u015bci publicznej. zak\u0142ada\u0142 te\u017c telefony i zalesia\u0142 stoki g\u00f3rskie. z jego inicjatywy w latach 1899\u20131901 wybudowano lini\u0119 kolejow\u0105 chab\u00f3wka \u2013 zakopane. w ku\u017anicach dzia\u0142a\u0142a prowadzona przez matk\u0119 i siostr\u0119 zamoyskiego szko\u0142a domowej pracy kobiet, w kt\u00f3rej wykszta\u0142cenie zdoby\u0142o ok. 6 tys. m\u0142odych kobiet. wed\u0142ug austriackiego spisu ludno\u015bci z 1900 r. w 1075 budynkach w zakopanem na obszarze 6491 hektar\u00f3w (gemeinde i gutsgebiete) mieszka\u0142o 5768 os\u00f3b (g\u0119sto\u015b\u0107 zaludnienia 88,9 os./km\u00b2), z czego 5531 (95,9%) by\u0142o katolikami, a 234 (4,1%) wyznawcami judaizmu. w 1933 r. zakopane uzyska\u0142o prawa miejskie.\nw czerwcu 1906 roku w zakopanem odbywa si\u0119 v zjazd sdkpil.\nprzedstawiciele pps zaboru rosyjskiego, ppsd galicji i \u015bl\u0105ska, polskiego stronnictwa post\u0119powego ze lwowa, stronnictwa ludowego galicji i grupy by\u0142ych narodowych demokrat\u00f3w na zje\u017adzie w zakopanem w sierpniu 1912 roku powo\u0142ali polski skarb wojskowy.\nw czasie ii wojny \u015bwiatowej zakopane sta\u0142o si\u0119 punktem przerzutowym na w\u0119gry. cz\u0119\u015b\u0107 g\u00f3rali wst\u0105pi\u0142a do proniemieckiej organizacji goralenvolku. w piwnicach hotelu \u201epalace\u201d mie\u015bci\u0142 si\u0119 areszt gestapo. ze wzgl\u0119du na okrutne tortury stosowane w czasie przes\u0142ucha\u0144 miejsce to zosta\u0142o nazwane katowni\u0105 podhala. na pocz\u0105tku marca 1940 w willi \u201epan tadeusz\u201d przy drodze do bia\u0142ego mia\u0142a miejsce iii metodyczna konferencja nkwd i gestapo, na kt\u00f3rej om\u00f3wiono metody pracy operacyjnej przeciwko polskiemu podziemiu i wymieniono si\u0119 informacjami.\nw listopadzie 1955 roku rz\u0105d prl podj\u0105\u0142 specjaln\u0105 uchwa\u0142\u0119 o rozwoju zakopanego.\nw latach 1977\u20131994 by\u0142o siedzib\u0105 gminy tatrza\u0144skiej.\n\n\n== cz\u0119\u015bci zakopanego ==\nwed\u0142ug teryt jest ich 69\n\n\n== demografia ==\n\ndane z 31 grudnia 2014:\n\npiramida wieku mieszka\u0144c\u00f3w zakopanego w 2014 roku.\n\n\n== transport ==\ndo zakopanego doje\u017cd\u017ca linia kolejowa nr 99. poci\u0105gi doje\u017cd\u017caj\u0105 do ostatniej stacji tej linii, do stacji zakopane.\nprzewozy autobusowe zapewnia szereg przewo\u017anik\u00f3w zar\u00f3wno w ramach regularnych, ca\u0142orocznych linii, jak i okresowych, uruchamianych dodatkowo w sezonach turystycznych. komunikacja z miejscowo\u015bciami s\u0105siednimi zapewniana jest przez regularne linie prywatnych przewo\u017anik\u00f3w.\npo mie\u015bcie kursuj\u0105 linie przewo\u017anik\u00f3w prywatnych (tzw. busy), kt\u00f3rych przystanek pocz\u0105tkowy znajduje si\u0119 pod barem fis ko\u0142o ronda przy dworcach kolejowym i autobusowym. zapewniaj\u0105 komunikacj\u0119 z centrum miasta do s\u0105siednich miejscowo\u015bci, pocz\u0105tk\u00f3w szlak\u00f3w turystycznych prowadz\u0105cych w tatry i okolice zakopanego oraz obiekt\u00f3w turystycznych (np. wyci\u0105g\u00f3w i tras narciarskich) \u2013 m.in. do wylot\u00f3w dolin: chocho\u0142owskiej, ko\u015bcieliskiej, ma\u0142ej \u0142\u0105ki, str\u0105\u017cyskiej, bia\u0142ego, do ku\u017anic \u2013 dolna stacja kolei linowej na kasprowy wierch, tras narciarskich pod nosalem, jaszczur\u00f3wki, toporowej cyrhli, brzezin, zazadniej, wierchporo\u0144ca, na g\u0142od\u00f3wk\u0119, do granicy na \u0142ysej polanie, palenicy bia\u0142cza\u0144skiej (droga do doliny roztoki i morskiego oka), do bukowiny tatrza\u0144skiej, poronina, bia\u0142ego dunajca, ma\u0142ego cichego, murzasichla, olczy, na szymoszkow\u0105 polan\u0119, do dolnej stacji kolei krzese\u0142kowej \u201ebutorowy wierch\u201d, do ko\u015bcieliska i witowa.\n\n\n=== komunikacja miejska ===\nod kwietnia 2016 roku funkcjonuje komunikacja miejska w zakopanem obs\u0142ugiwana przez sp\u00f3\u0142k\u0119 komunaln\u0105 tesko autobusami solaris urbino 8,9 le. miejski transport obejmuje okr\u0119\u017cn\u0105 lini\u0119 nr 14 przez ustup i olcz\u0119. od 1 wrze\u015bnia 2016 uruchomiono kolejn\u0105 lini\u0119 autobusow\u0105 (nr 11) mi\u0119dzy krzept\u00f3wkami a cyrhl\u0105. w grudniu 2022 r.  uruchomiono kolejn\u0105 linie nr 18 aleje 3-go maja g\u00f3rne, tetmajera, pi\u0142sudskiego, b. czecha, kar\u0142owicza, olcza, guty, spyrk\u00f3wka.\n\n\n=== transport lotniczy ===\nw 2014 r. przy ul. kamieniec przy szpitalu powiatowym im. dr. tytusa cha\u0142ubi\u0144skiego oddano do u\u017cytku l\u0105dowisko dla \u015bmig\u0142owc\u00f3w sanitarnych lpr i topr.\n\n\n=== transport prywatny ===\nw zakopanem znajduje si\u0119 kilka korporacji taxi: taxi zone, taxi kasprowy zakopane, taxi tatry oraz prywatny transport mikrobus\u00f3w.\n\n\n== kultura i sztuka ==\n\n\n=== znaczenie dla kultury polskiej ===\n\npod koniec xix wieku zakopane sta\u0142o si\u0119 o\u015brodkiem kulturalnym, odwiedzanym (lub zamieszkanym) przez takie s\u0142awne postacie polskiej kultury jak: henryk sienkiewicz, w\u0142adys\u0142aw orkan, stanis\u0142aw witkiewicz, stefan \u017ceromski, kazimierz przerwa-tetmajer, jan kasprowicz, mieczys\u0142aw kar\u0142owicz, karol szymanowski, stanis\u0142aw ignacy witkiewicz i inni. stanis\u0142aw witkiewicz (ojciec) jest autorem tzw. stylu zakopia\u0144skiego (zwanego te\u017c od jego nazwiska witkiewiczowskim) w budownictwie. z pobytem letnik\u00f3w, a p\u00f3\u017aniej tak\u017ce osiedlaj\u0105cej si\u0119 w zakopanem inteligencji nast\u0105pi\u0142 rozw\u00f3j turystyki i taternictwa. w 1873 r. zawi\u0105za\u0142o si\u0119 towarzystwo tatrza\u0144skie, kt\u00f3rego celami by\u0142y propagowanie wiedzy o tatrach, badanie ich, u\u0142atwienie turystyki, ochrona przyrody i popieranie miejscowego rozwoju. w\u015br\u00f3d inicjator\u00f3w powstania towarzystwa byli tytus cha\u0142ubi\u0144ski, ks. j\u00f3zef stolarczyk, walery eljasz-radzikowski i inni. dzia\u0142alno\u015bci tego towarzystwa zakopane zawdzi\u0119cza pierwsze o\u015bwietlenie, organizacj\u0119 poczty i telegrafu, budow\u0119 dworca tatrza\u0144skiego. rozw\u00f3j taternictwa i powtarzaj\u0105ce si\u0119 wypadki by\u0142y powodem powo\u0142ania tatrza\u0144skiego ochotniczego pogotowia ratunkowego (1909). inicjatorem jego powstania by\u0142 przede wszystkim mariusz zaruski. z pobytem letnik\u00f3w zwi\u0105zana jest tak\u017ce historia teatru w zakopanem. pierwsze przedstawienia wystawiane by\u0142y przez zespo\u0142y amatorskie tworzone przez go\u015bci, ale ju\u017c w 1892 r. zakopane odwiedzi\u0142 zesp\u00f3\u0142 teatralny z\u0142o\u017cony z zawodowych aktor\u00f3w. powo\u0142any w 1900 r. zwi\u0105zek przyjaci\u00f3\u0142 zakopanego zainicjowa\u0142 powstanie sta\u0142ego teatru amatorskiego, a od 1904 r. sezonowego zespo\u0142u zawodowego. w zakopanem wyst\u0119powali helena modrzejewska, antonina hoffman, irena i ludwik solscy i inni. w latach mi\u0119dzywojennych dzia\u0142a\u0142 w zakopanem teatr formistyczny.\nz dzia\u0142alno\u015bci\u0105 zwi\u0105zku przyjaci\u00f3\u0142 zakopanego zwi\u0105zana s\u0105 tak\u017ce budowa pomnika tytusa cha\u0142ubi\u0144skiego i powstanie pierwszych stowarzysze\u0144 sportowych.\ndo najs\u0142awniejszych zabytk\u00f3w zaliczane s\u0105: barokowy drewniany ko\u015bci\u00f3\u0142ek obok cmentarza zas\u0142u\u017conych na p\u0119ksowym brzyzku; g\u00f3ralska zabudowa drewniana; budowle w stylu zakopia\u0144skim; wille (np. koliba, pod jedlami, atma i inne).\n\n\n=== muzea i galerie sztuki ===\n\nmuzeum tatrza\u0144skie im. dra tytusa cha\u0142ubi\u0144skiego\nmuzeum przyrodnicze tatrza\u0144skiego parku narodowego\nmuzeum kornela makuszy\u0144skiego\nmuzeum jana kasprowicza w willi \u201eharenda\u201d\nmuzeum karola szymanowskiego w willi \u201eatma\u201d\ngaleria antoniego rz\u0105sy\ngaleria kamiland\ngaleria ryszarda orskiego\ngaleria w\u0142adys\u0142awa hasiora\ngaleria \u201epegaz\u201d, dzia\u0142aj\u0105ca przy klubie mi\u0119dzynarodowej prasy i ksi\u0105\u017cki (kmpik) w latach 1963\u20131977\nmiejska galeria sztuki\nmuzeum walki i m\u0119cze\u0144stwa\nmuzeum harcerskie im. olgi i andrzeja ma\u0142kowskich w zakopanem\n\n\n== media lokalne ==\n\n\n=== gazety ===\ntygodnik podhala\u0144ski\ngazeta krakowska \u2013 lokalne wydanie\ntatry (czasopismo) \u2013 kwartalnik tpn\n\n\n=== radio ===\nradio eska ma\u0142opolska \u2013 106,8 mhz\nradio plus podhale \u2013 107,9 mhz\nradio alex \u2013 105,2 mhz\nradio krak\u00f3w \u2013 100,0 mhz\nradio plus - 102,7 mhz\n\n\n== turystyka i sport ==\nznajduje si\u0119 tu jeden z o\u015bmiu w polsce centralnych o\u015brodk\u00f3w przygotowa\u0144 olimpijskich, w kt\u00f3rym znajduje si\u0119 nowoczesna infrastruktura sportowa, m.in. hotel, boisko pi\u0142karskie i lekkoatletyczne, hala sportowa, basen, skocznie narciarskie, trasa biegowa i rolkowa, trasa narciarska oraz tor \u0142y\u017cwiarski.\nod 2002 roku corocznie na wielkiej krokwi odbywa si\u0119 puchar \u015bwiata w skokach narciarskich. wielokrotnie odbywa\u0142 si\u0119 tak\u017ce puchar \u015bwiata w kombinacji norweskiej. w mie\u015bcie tym trzykrotnie odbywa\u0142y si\u0119 mistrzostwa \u015bwiata w narciarstwie klasycznym: w latach 1929, 1939 oraz w 1962 oraz mistrzostwa \u015bwiata w narciarstwie alpejskim 1939. dwukrotnie odby\u0142a si\u0119 tu zimowa uniwersjada, w 1993 i 2001. w 1974 roku na trasie k nosalu odby\u0142 si\u0119 puchar \u015bwiata w narciarstwie alpejskim w slalomie. w 2008 roku oraz 2022 odby\u0142y si\u0119 tutaj mistrzostwa \u015bwiata junior\u00f3w w skokach narciarskich i kombinacji norweskiej. miasto kandydowa\u0142o do organizacji mistrzostw \u015bwiata w narciarstwie klasycznym 2011 (przegrana z oslo), mistrzostw \u015bwiata w narciarstwie klasycznym 2013 (przegrana z val di fiemme), mistrzostw \u015bwiata w narciarstwie klasycznym 2015 (przegrana z falun) i mistrzostw \u015bwiata w narciarstwie klasycznym 2017 (przegrana z lahti). miasto stara\u0142o si\u0119 te\u017c, bezskutecznie, o organizacj\u0119 w 2006 r. zimowych igrzysk olimpijskich (wygra\u0142 turyn). w latach 2013\u20132014 czynione by\u0142y starania o organizacj\u0119 zimowych igrzysk olimpijskich w 2022 r. wraz z krakowem oraz o\u015brodkiem narciarskim jasna niskie tatry na s\u0142owacji.\n\nmistrzostwa \u015bwiata rozegrane w zakopanem:\nmistrzostwa \u015bwiata w narciarstwie klasycznym 1929\nmistrzostwa \u015bwiata w narciarstwie alpejskim 1939\nmistrzostwa \u015bwiata w narciarstwie klasycznym 1939\nmistrzostwa \u015bwiata w narciarstwie klasycznym 1962\nmistrzostwa \u015bwiata w biathlonie 1969\nmistrzostwa \u015bwiata junior\u00f3w w narciarstwie klasycznym 2008 oraz 2022\nmistrzostwa \u015bwiata junior\u00f3w w \u0142y\u017cwiarstwie szybkim 2009\nmistrzostwa europy rozegrane w zakopanem:\nmistrzostwa europy w biathlonie 2000\nuniwersjady rozegrane w zakopanem:\nzimowa uniwersjada 1993\nzimowa uniwersjada 2001liczne sanatoria i domy wypoczynkowe oraz du\u017ca baza noclegowa czyni\u0105 z zakopanego miejscowo\u015b\u0107 atrakcyjn\u0105 dla turyst\u00f3w.\ng\u0142\u00f3wn\u0105 atrakcj\u0105 turystyczn\u0105 s\u0105 tatry. inne to:\n\nkolej linowo-terenowa na guba\u0142\u00f3wk\u0119\nkolej linowa na kasprowy wierch\nkolej krzese\u0142kowa na butorowy wierch\nskocznia narciarska wielka krokiew\nteatr im. stanis\u0142awa ignacego witkiewicza\nliczne festiwale i imprezy folklorystyczne (jesie\u0144 tatrza\u0144ska i mi\u0119dzynarodowy festiwal folkloru ziem g\u00f3rskich)\n\n\n=== pi\u0142ka no\u017cna ===\nw zakopanem dzia\u0142aj\u0105 dwa kluby pi\u0142karskie \u2013 jednym z nich jest ks zakopane, kt\u00f3ry powsta\u0142 w 2007 r. w wyniku fuzji zkp zakopane i jutrzenki zakopane. obecnie gra w rozgrywkach b klasy w grupie podhale ii. swoje spotkania rozgrywa na obiekcie przy ul. orkana 6.\nw sezonie 2015/2016 reaktywowany zosta\u0142 zakopia\u0144ski klub pi\u0142karski zakopane. po udanym sezonie 2015/16, w kt\u00f3rym pi\u0142karzom zkp uda\u0142o si\u0119 wywalczy\u0107 miejsce premiowane awansem w podhala\u0144skiej c-klasie, obecnie graj\u0105 oni w rozgrywkach podhala\u0144skiej klasy b.\n\n\n=== szlaki turystyczne ===\nzakopane jest punktem wyj\u015bciowym dla nast\u0119puj\u0105cych pieszych szlak\u00f3w turystycznych w tatry i pog\u00f3rze spisko-guba\u0142owskie:\n\n droga pod reglami: zakopane-murowanica \u2013 wielka krokiew \u2013 dolina bia\u0142ego (wylot) \u2013 dolina str\u0105\u017cyska (wylot) \u2013 dolina ma\u0142ej \u0142\u0105ki (wylot) \u2013 kiry (dolina ko\u015bcieliska \u2013 wylot)\n zakopane-murowanica \u2013 nosal \u2013 nosalowa prze\u0142\u0119cz \u2013 ku\u017anice \u2013 my\u015blenickie turnie \u2013 kasprowy wierch\n zakopane-ku\u017anice \u2013 dolina jaworzynka \u2013 prze\u0142\u0119cz mi\u0119dzy kopami\n zakopane-ku\u017anice \u2013 bocza\u0144 \u2013 prze\u0142\u0119cz mi\u0119dzy kopami \u2013 schronisko pttk \u201emurowaniec\u201d na hali g\u0105sienicowej \u2013 czarny staw g\u0105sienicowy \u2013 zawrat \u2013 dolina pi\u0119ciu staw\u00f3w polskich \u2013 schronisko pttk w dolinie pi\u0119ciu staw\u00f3w polskich \u2013 \u015bwistowa czuba \u2013 wolarnia nad k\u0119p\u0105 \u2013 schronisko pttk nad morskim okiem\n zakopane-ku\u017anice \u2013 hotel g\u00f3rski pttk kalat\u00f3wki (opcjonalnie) \u2013 schronisko pttk na hali kondratowej \u2013 kondracka prze\u0142\u0119cz \u2013 giewont\n zakopane-ku\u017anice \u2013 klasztor albertynek na kalat\u00f3wkach\n zakopane-jaszczur\u00f3wka \u2013 dolina olczyska \u2013 wielki kopieniec (opcjonalnie) \u2013 zakopane-toporowa cyrla\n zakopane-toporowa cyrhla \u2013 dolina suchej wody \u2013 r\u00f3wie\u0144 waksmundzka \u2013 dolina waksmundzka \u2013 droga oswalda balzera, st\u0105d:\npalenica bia\u0142cza\u0144ska\nwodogrzmoty mickiewicza \u2013 dolina rybiego potoku \u2013 schronisko pttk nad morskim okiem \u2013 czarny staw \u2013 rysy\n zakopane-pod skoczni\u0105 \u2013 dolina bia\u0142ego \u2013 \u015bcie\u017cka nad reglami\n zakopane \u2013 bu\u0144d\u00f3wki \u2013 dolina str\u0105\u017cyska \u2013 dolina grzybowiecka \u2013 grzybowiec \u2013 wy\u017cnia kondracka prze\u0142\u0119cz pod giewontem\n zakopane \u2013 krzept\u00f3wki \u2013 dolina za bramk\u0105\n zakopane \u2013 butorowy wierch \u2013 guba\u0142\u00f3wka\n zakopane \u2013 okolice \u017ar\u00f3de\u0142 potoku szymoszk\u00f3w\n zakopane dom turysty pttk \u2013 guba\u0142\u00f3wka \u2013 miet\u0142\u00f3wka \u2013 p\u0142az\u00f3wka \u2013 wit\u00f3w \u2013 przys\u0142op witowski \u2013 magura witowska\n zakopane \u2013 nowe bystre\n zakopane-ci\u0105g\u0142\u00f3wka \u2013 furman\u00f3w wierch \u2013 z\u0105b \u2013 szaflary\n zakopane-anta\u0142\u00f3wka \u2013 zakopane-harenda \u2013 furman\u00f3w \u2013 guba\u0142\u00f3wka\n\n\n== religia ==\nko\u015bci\u00f3\u0142 rzymskokatolicki (10 parafii i 2 klasztory; zobacz: dekanat zakopane):\nsanktuarium matki bo\u017cej fatimskiej\nsanktuarium matki bo\u017cej objawiaj\u0105cej cudowny medalik w zakopanem \u2013 na olczy\nsanktuarium naj\u015bwi\u0119tszej rodziny\nsanktuarium \u015bwi\u0119tego antoniego z padwy (oo. bernardyni)\nko\u015bci\u00f3\u0142 parafialny \u015bwi\u0119tego krzy\u017ca w zakopanem\nko\u015bci\u00f3\u0142 parafialny niepokalanego serca naj\u015bwi\u0119tszej maryi panny w zakopanem\nko\u015bci\u00f3\u0142 parafialny mi\u0142osierdzia bo\u017cego w zakopanem (cyrhla)\nko\u015bci\u00f3\u0142 parafialny mi\u0142osierdzia bo\u017cego w zakopanem (chramc\u00f3wki)\nko\u015bci\u00f3\u0142 parafialny \u015bw. jana aposto\u0142a i ewangelisty na harendzie\nstary ko\u015bci\u00f3\u0142ek matki bo\u017cej cz\u0119stochowskiej\nko\u015bci\u00f3\u0142 rektoralny matki bo\u017cej nieustaj\u0105cej pomocy na g\u00f3rce\nko\u015bci\u00f3\u0142 rektoralny matki bo\u017cej kr\u00f3lowej \u015bwiata (salwatorian\u00f3w)\nklasztor albertynek na kalat\u00f3wkach\nklasztor albertyn\u00f3w na \u015bpi\u0105cej g\u00f3rze\nklasztor bonifratr\u00f3w na krzept\u00f3wkach pw. \u015bw. augustyna\nklasztor karmelitanek bosych przy ul. ko\u015bcielnej\nklasztor urszulanek na jaszczur\u00f3wce\nkaplica naj\u015bwi\u0119tszego serca pana jezusa w jaszczur\u00f3wce\nkaplica matki boskiej jaworzy\u0144skiej kr\u00f3lowej tatr na wiktor\u00f3wkach\nkaplica matki bo\u017cej r\u00f3\u017ca\u0144cowej na guba\u0142\u00f3wce\nko\u015bcio\u0142y protestanckie:\nko\u015bci\u00f3\u0142 adwentyst\u00f3w dnia si\u00f3dmego \u2013 zb\u00f3r w zakopanem\nko\u015bci\u00f3\u0142 bo\u017cy w polsce \u2013 ko\u015bci\u00f3\u0142 jezusa chrystusa w zakopanem\nko\u015bci\u00f3\u0142 bo\u017cy w chrystusie \u2013 ko\u015bci\u00f3\u0142 bo\u017cy w chrystusie w zakopanem\nko\u015bci\u00f3\u0142 ewangelicko-augsburski w rp \u2013 miejscowi wierni ko\u015bcio\u0142a ewangelicko-augsburskiego s\u0105 obs\u0142ugiwani przez duszpasterza parafii ewangelicko-augsburskiej nowy s\u0105cz-stad\u0142o\n\u015bwiadkowie jehowy:\nzb\u00f3r zakopane (w tym grupa j. migowego) (sala kr\u00f3lestwa)\nprawos\u0142awie\npunkt duszpasterski (podlegaj\u0105cy parafii w krakowie). nabo\u017ce\u0144stwa s\u0105 celebrowane w jedn\u0105 sobot\u0119 w miesi\u0105cu w rzymskokatolickim ko\u015bciele matki bo\u017cej cz\u0119stochowskiej (\u201estarym ko\u015bci\u00f3\u0142ku\u201d) przy ulicy ko\u015bcieliskiej\nbuddyzm:\nbuddyjski zwi\u0105zek diamentowej drogi linii karma kagyu\n\n\n== wsp\u00f3\u0142praca mi\u0119dzynarodowa ==\nmiasta i gminy partnerskie:\n\n bansko, bu\u0142garia\n polonezk\u00f6y, turcja\n opatija, chorwacja\n poprad, s\u0142owacja (od 25 czerwca 1993)\n saint-di\u00e9-des-vosges, francja (od 14 lipca 1990)\n siegen, niemcy (od 21 kwietnia 1989)\n sopot, polska (od 20 marca 1993)\n stryj, ukraina (od 6 czerwca 2004)\n vysoke tatry, s\u0142owacja (od 5 wrze\u015bnia 2003)\n\n\n== zobacz te\u017c ==\npuchar \u015bwiata w skokach narciarskich w zakopanem\nspotkania z filmem g\u00f3rskim w zakopanem\ndom turysty im. mariusza zaruskiego w zakopanem\nklub wysokog\u00f3rski zakopane\nsynagoga w zakopanem\ncmentarz wojenny nr 378 \u2013 zakopane\nnowy cmentarz w zakopanem\ncmentarz \u017cydowski w zakopanem\nrton guba\u0142\u00f3wka\nfunt zakopia\u0144ski\nrzeczpospolita zakopia\u0144ska\nkomunikacja miejska w zakopanem\ngoralenvolk\n\n\n== przypisy ==\n\n\n== linki zewn\u0119trzne ==\noficjalna strona internetowa zakopanego\nstrona internetowa biura promocji zakopanego\nzakopane, w\u015b, pow. nowotarski, [w:] s\u0142ownik geograficzny kr\u00f3lestwa polskiego, t. xiv: worowo \u2013 \u017cy\u017cyn, warszawa 1895, s. 300 .\nhistoryczna \u201ebibliografia zakopia\u0144ska\u201d oraz archiwalne widoki i publikacje zwi\u0105zane z miejscowo\u015bci\u0105 w bibliotece polona\nzakopane na portalu polska-org.pl"