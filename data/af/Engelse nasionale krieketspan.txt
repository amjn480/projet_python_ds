"die engelse nasionale krieketspan (engels: england cricket team) is die nasionale krieketspan wat engeland en wallis in toets- en kitskrieket verteenwoordig. sedert 1 januarie 1997 word dit beheer deur die engelse en walliese krieketraad (ecb, van engels: england and wales cricket board) en is \u2019n volle lid van die internasionale krieketraad (ikr) met toets-, edi- en t20i-status; voorheen (1903\u20131996) is dit deur die marylebone-krieketklub (mcc, kort vir marylebone cricket club) bestuur. tot in die vroe\u00eb 1990\u2019s het die span ook beide ierland en skotland in internasionale krieket verteenwoordig, maar albei lande word sedert hul wegbreek deur hul eie nasionale krieketspanne \u2013 ierland en skotland \u2013 verteenwoordig. voorheen was die engelse nasionale krieketspan as \u2019t ware \u2019n span wat die hele verenigde koninkryk en die republiek ierland verteenwoordig het.\nengeland en australi\u00eb was die eerste spanne om in \u2019n toets te speel, op 15\u201319 maart 1877. di\u00e9 twee lande het saam met suid-afrika die imperiale krieketkonferensie (die voorganger van die internasionale krieketraad) op 15 junie 1909 gestig. engeland en australi\u00eb het ook op 5 januarie 1971 die w\u00eareld se eerste internasionale eendagwedstryd (edi) gespeel. engeland het hul eerste internasionale twintig20-wedstryd op 13 junie 2005 teen australi\u00eb gespeel. hulle het die ikr se t20i-w\u00eareldbeker in 2010 en 2022 gewen en in 2016 as naaswenner ge\u00ebindig. hulle het ook twee keer as naaswenner van die ikr se kampioenetrofee ge\u00ebindig (in 2004 en 2013). engeland het 177 t20is gespeel, waarvan hulle 92 gewen het.engeland het 1 066 toetswedstryde gespeel, 391 gewen en 320 verloor (met 355 onbesliste toetswedstryde). in hul toetswedstryde teen australi\u00eb ding engeland mee om die as, een van die vernaamste trofe\u00eb in internasionale sport, en hulle het die urn tot dusver 32 keer ingepalm. engeland het 794 edi-wedstryde gespeel, waarvan hulle 399 gewen het. hulle het ook vier keer in die eindstryd van krieketw\u00eareldbekertoernooie verskyn, waarvan hulle die 2019-eindstryd naelskraap teen nieu-seeland volgens aangetekende grenshoue tuis gewen het, nadat beide die wedstryd en die daaropvolgende superboulbeurt in \u2019n gelykop ge\u00ebindig het. engeland het n\u00e1 australi\u00eb in 2015 en indi\u00eb in 2011 die derde \u2013 agtereenvolgende \u2013 gasheer geword wat die krieketw\u00eareldbekertoernooi tuis gewen het. daarbenewens is dit n\u00e1 sokker in 1966 en rugby in 2003 die derde w\u00eareldbekertrofee in een van engeland se gewildste sportsoorte wat die onderskeidelike nasionale span ingepalm het.\nengeland is tans (november 2023) derde op die ikr-toetsranglys, sesde op die eendagranglys en tweede op die twintig20-w\u00eareldranglys. 27 voormalige engelse spelers is in die internasionale krieketraad se heldesaal opgeneem.\n\n\n== beheerliggaam ==\ndie engelse en walliese krieketraad (ekr; engels: england and wales cricket board, ecb) is die beheerliggaam van krieket in engeland en wallis en toesighouer van die engelse nasionale krieketspanne. die ekr bestaan sedert 1 januarie 1997 en verteenwoordig engeland en wallis by die internasionale krieketraad (ikr). hulle is ook verantwoordelik vir die bestuur en organisasie van toets-, edi- en t20i-reekse teen ander spanne, en die re\u00ebling van internasionale wedstryde tuis. daarbenewens is die ecb verantwoordelik vir inkomsteverkryging deur die verkoop van kaartjies, borgskappe en uitsaairegte, veral in verband met die engelse span. die ecb se inkomste in die kalenderjaar van 2006 het \u00a377 miljoen beloop.voor 1997 was die toets- en countykrieketraad (engels: test and county cricket board, tccb) die beheerliggaam van engelse krieket, wat in 1968 di\u00e9 tak by die mcc oorgeneem het. die mcc het vanaf 1903 elke engelse toer gere\u00ebl. afgesien van die toetswedstryde het die engelse span amptelik tot en met die 1976-toer na australi\u00eb in die jaar 1976/77 onder die mcc gespeel, wat die tyd weerspie\u00ebl toe die mcc verantwoordelik was vir die samestelling van die toerspan. die laaste keer wat die engelse toerspan die mcc se \u201cspek-en-eierkleure\u201d gedra het, was tydens die 1996/97-toer na nieu-seeland.kinders en jongmense word reeds op skool aan krieket bekend gestel en na gelang van hul belangstelling en talent begin hul met hul afrigting. nes ander krieketlande beskik engeland oor \u2019n o/19-nasionale span wat aan die o/19-krieketw\u00eareldbeker deelneem. england lions is die tweede nasionale span van engeland en van hul wedstryde geniet eersterangse of a-lys-status.\n\n\n=== status in wallis ===\nvoorheen het die engelse span die hele verenigde koninkryk in internasionale krieket verteenwoordig; sowel die skotse asook die walliese nasionale krieketspan het af en toe wedstryde gespeel en spelers van albei lande het by geleentheid vir die engelse span uitgedraf. skotland het in 1994 selfs \u2019n lid van die ikr geword, nadat hulle twee jaar vroe\u00ebr hul verbintenis met die tccb be\u00ebindig het.\ndie feit dat die engelse en walliese krieketraad net die engelse naam gebruik terwyl hulle ook walliese spelers inspan het reeds kritiek ontlok soos deur simon en geraint jones. aangesien walliese spelers hul loopbane uitsluitlik met \u2019n engelse span nastreef is daar reeds gepleit dat wallis \u2019n onafhanklike lid van die ikr moet word of dat die ekr meer wedstryde vir \u2019n walliese nasionale span moet re\u00ebl. beide krieket wallis en glamorgan county krieketklub ondersteun egter die ekr en glamorgan verwys na die finansi\u00eble voordele van wallis binne die engelse infrastruktuur en krieket wallis beklemtoon dat hulle \u201cdaartoe verbind [is] om steeds \u2019n belangrike rol binne die ecb te speel\u201d.die afwesigheid van \u2019n walliese krieketspan het reeds tot verskeie debatte in die walliese parlement, die senedd cymru, gelei. in 2013 het tydens \u2019n debat beide die konserwatiewe party en die arbeidersparty hul ondersteuning vir die stigting van \u2019n onafhanklike walliese nasionale krieketspan gelug.\u2019n verslag wat in 2015 deur die walliese parlement se petisiekomitee uitgereik is, het die passievolle debat rondom hierdie saak weerspie\u00ebl. bethan jenkins, plaid cymru se woordvoerder oor erfenis, kultuur, sport en uitsaaiwese, en lid van die petisiekomitee, het daarvoor gepleit dat wallis sy eie nasionale span moet h\u00ea en uit die ekr moet onttrek. jenkins het daarna verwys dat ierland (met \u2019n bevolking van 6,4 miljoen) met 6 000 klubspelers \u2019n ikr-lid is, terwyl wallis (met \u2019n bevolking van 3 miljoen) 7 500 klubspelers het. jenkins het aangevoer: \u201ckrieket wallis en glamorgan ccc het ges\u00ea dat die idee van \u2019n walliese nasionale krieketspan \u2018\u2019n emosionele onderwerp\u2019 is, natuurlik is dit emosioneel om \u2019n nasionale span te h\u00ea, mens moet tydens \u2019n nasionale wedstryd net na die pawiljoene kyk om d\u00edt te sien. om dit as iets anders as natuurlik voor te stel is \u2019n misleidende argument.\u201din 2017 het die eerste minister van wallis, carwyn jones vir die herinstelling van die walliese edi-span gepleit en aangevoer: \u201c[dit] is vreemd dat ons sien ierland en skotland speel internasionale toernooie, maar nie wallis nie.\u201d\n\n\n=== verkiesbaarheid van spelers ===\ndie engelse nasionale krieketspan verteenwoordig die lande engeland en wallis. volgens die ikr se regulasies, mag spelers egter deur hul nasionaliteit, geboorteplek of blyplek vir \u2019n nasionale span kwalifiseer, vervolgens mag sommige spelers vir meer as een span verskyn (net soos in ander nasionale spanne ook). volgens die ekr-regulasies moet \u2019n speler om vir engeland te kan speel, \u2019n britse burger wees en \u00f3f in engeland \u00f3f in wallis gebore wees, of minstens drie jaar in engeland of wallis woon. dit het reeds daartoe gelei dat spelers wat vir ander nasionale spanne verskyn het, ook vir engeland kon speel. die kwalifiserende tydperk vir spelers wat buite engeland en wallis gebore is het in die verlede verander, maar dit is in november 2018 deur die ecb tot drie jaar in alle omstandighede verander en stem nou met die ikr se regulasies ooreen.van die huidige span is jason roy aan britse ouers in suid-afrika gebore en keaton jennings is aan \u2019n britse moeder in suid-afrika gebore \u2013 albei moes aan die vereistes vir verblyfreg voldoen. daarbenewens is chris jordan, ben stokes en tom curran britse burgers en bly sedert hul jeug in engeland, terwyl eoin morgan ook \u2019n ierse burger is. curran se jonger broer, sam, is in die vk gebore, en hoef vervolgens nie \u2019n kwalifiserende tydperk ondergaan het nie. jofra archer, alhoewel hy in barbados aan \u2019n barbadiese moeder gebore is, kwalifiseer deur sy engelse vader.\ndie ikr-regulasies laat ook krieketspelers wat geassosieerde (d.w.s. nietoetsspelende) lande verteenwoordig het, na \u2019n land oorskakel wat toetskrieket speel, sodra hy aan die nasionaliteitsvereistes voldoen. dit het veral vir \u2019n uitvloei uit die ierse span gelei, toe hulle nog nie toetsstatus geniet het nie. in onlangse jare het \u2019n aantal ierse spelers na engeland verskuif, terwyl gavin hamilton voorheen vir skotland gespeel het \u2013 alhoewel joyce, rankin en hamilton later weer kon herkwalifiseer en hul geboortelande verteenwoordig het.\n\n\n=== spelerkeuring ===\nnes ander toetslande word die engelse span vandag deur \u2019n keurkomitee saamgestel. dit bestaan meestal uit \u2019n deur die ecb benoemde voorsittende, die hoofafrigter van die span en \u2019n verdere, deur die voorsittende benoemde persoon. die keurders benoem elke jaar die spelers, wat \u2019n sentrale kontrak ontvang, \u00f3f vir alle spanne \u00f3f vir een krieketvorm. die benoemde spelers ontvang hul salaris van die engelse beheerliggaam, maar hulle mag, as hulle nie internasionale krieket speel nie, vir hul countyklub speel. die keurders stel vir elke toer \u2019n span saam en die kaptein geniet die uiteindelike reg om te bepaal watter speler in watter wedstryd ingespan word.\n\n\n== geskiedenis ==\n\n\n=== oorsprong ===\nin engeland word al sedert eeue heen sporte beoefen, waar deelnemers \u2019n bal met \u2019n stok slaan. veral tip-cat, waarby \u2019n speler \u2019n bal met \u2019n stok slaan en ander deelnemers die bal probeer vang, word as \u2019n voorloper van krieket beskou. dit dateer uit die 17de eeu en was veral gedurende die 19de eeu in die verenigde koninkryk gewild.\n\n\n=== beginjare ===\ndie eerste bekende verskyning van \u2019n span wat \u201cengeland\u201d verteenwoordig het, was op 9 julie 1739, toe \u2019n \u201call-engeland\u201d-span, wat uit elf here uit die hele engeland teen die \u201conoorwinlike county\u201d kent gespeel het en met \u2019n telling van \u201cbaie min kerwe\u201d verloor het. sulke wedstryde is by verskeie geleenthede gedurende die volgende dekades herhaal, totdat in 1846 william clarke die \u201call-engeland elf\u201d saamgestel het. di\u00e9 span het later teen \u2019n onder andere deur john wisden in 1852 saamgestelde \u201cverenigde all-engeland elf\u201d van 1857 tot 1866 in jaarlikse wedstryde meegeding. hierdie wedstryde was glo die belangrikste kompetisie in die engelse seisoen, ook wat die vaardighede van die spelers betref.\n\n\n=== vroe\u00eb toere ===\ndie eerste oorsese toer van die engelse span was in september 1859 na noord-amerika en is deur william pickering, \u2019n voormalige speler van die universiteit van cambridge wat homself in kanada gevestig het, befonds. dit het uit ses spelers elk van die \u201call-elf\u201d en die \u201cverenigde all-engeland elf\u201d bestaan, die kaptein was george parr.met die uitbreek van die amerikaanse burgeroorlog het die aandag elders getrek. gedurende die winterseisoen 1861/62 het die engelse span onder leiding van h. h. stephenson vir die eerste keer australi\u00eb besoek; di\u00e9 toer is as \u2019n kommersi\u00eble onderneming deur messrs spiers en pond, restaurateurs van melbourne, gere\u00ebl. die meeste wedstryde tydens toere voor 1877 is \u201cteen kanse\u201d gespeel, en die teenstander het meer as elf spelers op die veld gesit om die wedstryd meer gebalanseerd en winsgewend te maak. wedstryde gedurende hierdie australiese toer was hoofsaaklik teen kanse van minstens 18/11. die toer was baie suksesvol en sodoende het parr in 1863/64 \u2019n tweede toer gere\u00ebl. tydens hierdie toer het egter konflikte tussen amateurs, wat oor die algemeen uit \u2019n ho\u00ebr klas van die samelewing afkomstig was, en professionele spelers na vore getree. dit het daartoe gelei dat in die daaropvolgende jare net min gemengde spanne vir hierdie toere saamgestel is. die konflik tussen amateurs en professionele spelers het in die daaropvolgende jare voortgeduur.\n\n\n=== eerste toetswedstryde ===\njames lillywhite het die daaropvolgende engelse span, wat uitsluitlik uit professionele spelers bestaan en met die p&o-stoomskip poonah op 21 september 1876 na australi\u00eb vertrek het, aangevoer. hulle het teen \u2019n saamgestelde australiese xi gespeel, en vir die eerste keer het albei spanne uit elf spelers bestaan. die wedstryd, wat op 15 maart 1877 op die melbourne-krieketveld begin en tydens \u2019n toer wat deur james lillywhite gere\u00ebl is, plaasgevind het, het terugwerkende toetsstatus ontvang. die saamgestelde australiese xi het hierdie wedstryd met 45 lopies gewen. die australi\u00ebr charles bannerman het met sy eersteklashonderdtal die eerste toetshonderdtal aangeteken en die grootste individuelle bydrae in \u2019n volledige toetsbeurt gelewer. destyds is di\u00e9 wedstryd as james lillywhite se xi teen \u2019n saamgestelde victoria en nieu-suid-wallis bemark. die spanne het op paasfees 1877 \u2019n terugwedstryd gespeel, en lillywhite se span het hul nederlaag met \u2019n oorwinning van vier paaltjies op dieselfde stadion vergoed. die eerste toets op engelse bodem is in 1880 gespeel en deur die gasheer gewen; dit was die eerste keer wat engeland \u2019n volledige verteenwoordigende span op die veld gestuur het, insluitende w.g. grace.in die volgende jare het verdere toere gevolg, waarvan veral die australiese engelandtoer van 1882 uitstaan. australi\u00eb het daarin geslaag om die gasheer engeland in \u2019n taai wedstryd verrassend met sewe lopies te klop, waardeur engeland sy eerste tuisreeks met 0\u20131 verloor en uit \u2019n koerantgrap die as-reeks ontstaan het. die nederlaag was as \u2019t ware \u2019n skok vir die engelse sportaanhangers. in reaksie daarop het the sporting times \u2019n ironiese \u201cdoodsberig\u201d op engelse krieket gedruk:\n\nin die daaropvolgende winter het die engelse kaptein ivo bligh die span na australi\u00eb aangevoer to recover those ashes (\u201cdie as te herwin\u201d). engeland, met \u2019n gemengde span bestaande uit beide amateur- en professionele spelers, het die eerste as-reeks met 2\u20131 gewen. vervolgens is bligh \u2019n urn wat as bevat het persent gegee, die as was volgens verskillende oorlewerings di\u00e9 van \u2019n dwarsbalk, \u2019n bal of van \u2019n vrou se sluier. sedertdien word na die toetsreeks tussen albei lande wat omtrent twee keer in vier jaar gespeel word as die as verwys. daarna is nog \u2019n vierde wedstryd gespeel wat australi\u00eb met vier paaltjies gewen het. di\u00e9 wedstryd is egter nie as \u2019n deel van die as-reeks beskou nie. n\u00e1 hul oorwinning in die eerste as-reeks 1882/83 in australi\u00eb het engeland aan die begin van di\u00e9 kompetisie oorheers en tot die einde van die 19de eeu die as-reeks tussen 1884 en 1898 tien keer gewen. in 1889 het engeland ook sy eerste toets teen suid-afrika in port elizabeth gespeel, nadat suid-afrika vroe\u00ebr di\u00e9 jaar slegs die derde land geword het om toetsstatus te ontvang. die engelse span se suksesse het hul geloof in hul eie oorheersing en meerderwaardigheid bevestig.engeland het die as-reeks in 1890 met 2\u20130 gewen, nadat die derde toets van di\u00e9 reeks die eerste geword het wat afgelas is. engeland het die 1891/92-as-reeks met 1\u20132 verloor, hoewel hulle die urn die volgende jaar teruggewen het. engeland het die 1894/95-reeks weer gewen, nadat hulle onder kaptein andrew stoddart di\u00e9 reeks met 3\u20132 beklink het. in 1895/96 het engeland in suid-afrika gespeel en al die toetse van di\u00e9 reeks gewen. vir tuiswedstryde is vanaf die as-reeks 1899 die nasionale span se keurbeleid verander. vir die eerste keer het beide die mcc en die counties \u2019n selection committee (\u201ckeurkomitee\u201d) saamgestel. voorheen is die engelse toetsspanne deur die gasheerklub saamgestel. daarin was drie destyds aktiewe amateurspelers: grace, lord hawke en warwickshire se kaptein herbert bainbridge. as gevolg van die keurkomitee se saamstelling is tydens die spelerkeuring aan amateurspelers weer die voorkeur gegee. aangesien die aktiewe amateurspelers tydens hul speel op hul kolfwerk gefokus het, het engeland tydens die laaste wedstryd 576 lopies aangeteken, maar as gevolg van ontbrekende boulwerk was hulle twee keer nie in staat om australi\u00eb uit te boul nie. engeland het die as-reeks 1899 met 0\u20131 verloor, en grace het in die eerste wedstryd van di\u00e9 reeks sy laaste toetsverskyning gemaak.\n\n\n=== begin van die 20ste eeu ===\ndie begin van die nuwe eeu het gemengde resultate gesien. onder andere het engeland voor die begin van die eerste w\u00eareldoorlog slegs vier van die agt as-reekse teen australi\u00eb gewen en in 1905/06 het hulle vir die eerste keer \u2019n toetsreeks in suid-afrika verloor.nadat engeland die eerste as-reeks 1901/02 in die nuwe eeu in australi\u00eb met 1\u20134 verloor het, het australi\u00eb ook in engeland gese\u00ebvier. laasgenoemde toer is veral deur \u2019n intensiewe krieket gekenmerk, nadat onder andere gilbert jessop binne 75 minuut \u2019n honderdtal aangeteken het. terug in australi\u00eb is onder kaptein pelham warner tydens die as-reeks 1903/04 weer \u2019n reeksoorwinning aangeteken. r. e. foster het tydens sy toetsverskyning \u2019n tweehonderdtal van 287 lopies aangeteken en wilfred rhodes het \u2019n nuwe rekord behaal, toe hy 15 paaltjies in een enkele wedstryd geneem het. in suid-afrika het engeland in die 1905/06-seisoen met 1\u20134 verloor, maar hulle het tuis onder kaptein foster in die 1907-seisoen met \u2019n 1\u20130-oorwinning wraak geneem. die sukses het egter nie aangehou nie, aangesien hulle die as-reeks 1909 tuis verloor het, eweneens die reeks in suid-afrika in die 1909/10-seisoen. tydens laasgenoemde het net die kolwer jack hobbs uitgeblink, nadat hy sy eerste van altesaam 15 toetshonderdtalle gedurende sy loopbaan aangeteken het. tydens die 1911/12-toer in australi\u00eb het engeland die eerste toets verloor, maar hulle was danksy jack hobbs en sydney barnes in staat om die toer om te draai en die oorblywende wedstryde te wen. dit was ook die laaste as-reeks voor die uitbreek van die eerste w\u00eareldoorlog.tydens die 1912-seisoen het die engelse span aan \u2019n unieke eksperiment deelgeneem. \u2019n driehoekige toernooi van nege wedstryde tussen engeland, suid-afrika en australi\u00eb is van stapel gestuur. engeland het die toernooi n\u00e1 vier oorwinnings in ses wedstryde gewen, maar die reeks is deur \u2019n baie nat somer, verskille tussen die spelers, \u2019n verswakkte australiese span, ineffektiewe suid-afrikaanse boulers en min belangstelling in die wedstryde sonder engelse deelname gekenmerk, waarvolgens die toernooi as \u2019n mislukking beskou is. die daily telegraph het die toernooi soos volg beskryf:\n\ndie wedstryd tussen australi\u00eb en suid-afrika op lord\u2019s is deur die britse monarg george v bygewoon, die eerste keer wat \u2019n heersende monarg toetskrieket bygewoon het. engeland het nog een toer voor die uitbreek van die groot oorlog onderneem en in suid-afrika met 4\u20130 gewen. dit is veral deur barnes teweeggebring, wat 49 paaltjies tydens di\u00e9 reeks geneem het.n\u00e1 die oorlog het engeland gesukkel en die eerste drie as-reekse swak verloor. tydens die as-reeks 1920/21 is engeland vir die eerste keer platgeloop, nadat hulle al hul (vyf) wedstryde verloor het. ses australi\u00ebrs het honderdtalle aangeteken en mailey het 36 engelse kolwers uitgeboul. maar soos tevore is vir die nederlae ander omstandighede aangevoer. hulle het onder andere met die feit geredigeer, dat vir die toetsreekse in australi\u00eb as gevolg van die lang rystyd (van september tot april) nie die besmoontlike engelse span verskyn het nie en ook die verlies aan baie jong spelers op die slagvelde van die eerste w\u00eareldoorlog. as gevolg daarvan was hulle, net soos voor die oorlog en tot die begin van die 1920\u2019s, daarvan oortuig, dat hulle die toonaangewende krieketland ter w\u00eareld was. eers n\u00e1 nederlae aan die begin van die dekade is engeland van sy diepgaande gevoel van meerderwaardigheid ontneem. die volgende as-reekse het nie beter verloop nie; engeland het die 1921-as-reeks met 0\u20133 en die 1924/25-as-reeks met 1\u20134 verloor. as gevolg van die voortdurende nederlae is die spankeur verander en die voorheen oorheersende amateurspelers is meer en meer deur professionele spelers vervang. tydens die as-reeks 1926 is die urn deur \u2019n span wat deur professionele spelers soos die leidende kolwer jack hobbs oorheers is, terugverower. hulle was selfs in staat om hierdie sukses in 1928/29 met 4\u20131 in australi\u00eb te verdedig.in dieselfde jaar het wes-indi\u00eb die vierde span met toetsstatus geword en hul eerste toetsreeks in engeland gespeel. engeland het elkeen van die drie toetse met \u2019n beurt gewen. tydens die 1929/30-seisoen het engeland twee gelyktydige toere onderneem, en een span het na nieu-seeland (wat vroe\u00ebr di\u00e9 jaar toetsstatus verkry het) getoer, terwyl die ander na wes-indi\u00eb vertrek het. terwyl hulle in nieu-seeland gese\u00ebvier het, het hulle in die karibiese gebied onbeslis gespeel, veral te wyte aan die re\u00ebn wat tydens die vierde en laaste toets uitgesak het.\n\n\n=== lyfkrieket-reeks ===\ntydens die 1930-as-reeks het die jong don bradman die toer oorheers, 974 lopies tydens sy sewe toetsbeurte aangeteken: 254 op lord\u2019s, 334 op headingley en 232 op the oval. australi\u00eb het die reeks met 2\u20131 gewen en die as-urn herwin. as gevolg van bradman se produktiewe lopie-aantekening het die engelse kaptein douglas jardine die bestaande beenteorie in \u2019n vinnige beenteorie (deur die australi\u00ebrs \u201clyfkrieket\u201d genoem), omgeskep in \u2019n poging om bradman se reeks stop te sit. die vinnige beenteorie het direkte aflewerings op die kolwer se liggaam ingesluit, wat deur die australi\u00ebrs as onsportief beskou is. die kolwer moes homself beskerm, en indien hy die bal met die kolf raak, het hy riskeer om deur een van die baie veldwerkers aan die beenkant uitgevang te word. deur die gebruik van jardine se vinnige beenteorie het engeland die volgende as-reeks met 4\u20131 gewen, maar klagtes oor die lyfkriekettaktiek tydens di\u00e9 toer het tot ontwrigtings deur die gehoor en diplomatieke dreigemente deur die australiese krieketraad gelei; laasgenoemde het die volgende telegram vir die mcc in londen gestuur:\n\nlater is jardine van sy pos as kaptein verwyder en die re\u00ebls van krieket is later verander, waarvolgens in een beurt nie meer as een vinnige aflewering op die liggaam en net twee veldwerkers op die beenkant toegelaat word nie, waarvolgens die lyfkrieket nie meer aangewend kan word nie.\n\n\n=== gedurende die 1930\u2019s ===\nengeland se volgende toer na indi\u00eb tydens die 1933/34-seisoen was die eerste toets wat op die indiese subkontinent aangebied is, nadat indi\u00eb in 1932 as sesde land toetsstatus ontvang het. die engelse draaibouler stan nichols en die kolwer bryan valentine het die indiese span heeltemal oorheers.australi\u00eb het die 1934-as-reeks met 2\u20131 gewen en hulle sou die urn sodoende vir die volgende 19 jaar tot n\u00e1 die oorlog behou. as gevolg van die vorige omstrede lyfkrieket-reeks is die reeks in engeland met \u2019n groot aandag dopgehou.engeland het die 1938-as ge\u00ebwenaar, waarvolgens australi\u00eb as titelverdediger die urn behou het. engeland het die derde wedstryd van di\u00e9 reeks verloor, maar hulle het die vyfde en laaste op the oval met \u2019n beurt en 579 lopies gewen. len hutton het die hoogste toetstelling deur \u2019n engelsman nog aangeteken, en 364 in engeland se eerste beurt behaal waardeur hulle 903 bereik het, engeland se hoogste telling nog teen australi\u00eb.tydens die 1938/39-toer na suid-afrika is \u2019n ander eksperiment gedoen, nadat daarop besluit is om van die beslissende toets \u2019n tydlose een te maak wat tot \u2019n einde gespeel sal word. engeland het die beslissende toets in durban met \u2019n voorsprong van 1\u20130 betree. alhoewel die beslissende toets \u201ctydloos\u201d sou wees, het die wedstryd n\u00e1 tien dae se spel onbeslis ge\u00ebindig, omdat engeland die trein moes haal om die skip tuis toe te neem. \u2019n rekord van 1 981 lopies is aangeteken, en die konsep van toetse sonder einde is laat vaar.engeland het die laaste toetsreeks voor die tweede w\u00eareldoorlog in 1939 teen wes-indi\u00eb met 1\u20130 tuis gewen, alhoewel \u2019n span vir \u2019n mcc-toer na indi\u00eb meer in hoop as in verwagting vir die aanstaande wedstryde saamgestel is.\n\n\n=== naoorlogse tydperk ===\ntoetskrieket is n\u00e1 die einde van die oorlog in 1946 hervat, maar engeland het aanvanklik gesukkel. ten spyte van oorwinnings oor indi\u00eb en suid-afrika (in laasgenoemde het denis compton 1 187 lopies aangeteken), het engeland, aangevoer deur wally hammond, in australi\u00eb eers met 0\u20133 verloor en toe, in 1948, teen die \u201cinvincibles\u201d onder hul kaptein don bradman met 0\u20134 verloor. hutton is op \u2019n omstrede manier nie vir die derde toets benoem nie en tydens die vyfde toets op the oval is engeland vir net 52 lopies uitgeboul. di\u00e9 reeks was ook bradman se laaste as-reeks. aansluitend het engeland sy 1947/48-toetsreeks in wes-indi\u00eb met 0\u20132 verloor, en hulle het nie daarin geslaag om een van hul elf wedstryde te wen nie. party van die engelse sleutelspelers was weens beserings nie vir die engelse toer beskikbaar nie en hulle moes met \u2019n swak span speel. in 1948/49 het engeland, aangevoer deur hul kaptein george mann, suid-afrika met 2\u20130 weg verslaan. tydens die toetsreeks het hutton en cyril washbrook \u2019n rekordvennootskap van 359 lopies aangeteken. engeland het die dekade met \u2019n onbesliste toetsreeks teen nieu-seeland afgesluit, nadat alle vier toetswedstryde onbeslis ge\u00ebindig het.eers gedurende die 1950\u2019s het die engelse lotgevalle verbeter. hulle het tussen 1953 en 1956 drie as-reekse gewen, waarvan veral die 1954/55-as-reeks onder kaptein peter may noemenswaardig is; veral te danke aan frank tyson wie se 6/85 in sydney en 7/27 in melbourne as die vinnigste boulwerk nog in australi\u00eb beskou word en die australi\u00ebrs amper alleenlik verslaan het. in 1954 het engeland vir die eerste keer \u2019n toetsreeks teen pakistan gespeel \u2013 wat twee jaar voorheen as sewende land toetsstatus ontvang het \u2013 maar dit het met 1\u20131 gelykop ge\u00ebindig. die 1956-as-reeks word onthou vir die boulwerk van jim laker, wat 46 paaltjies met \u2019n gemiddelde van 9.62 geneem het, insluitende \u2019n 19/90 op old trafford, \u2019n rekord wat tot vandag toe bestaan. n\u00e1 \u2019n gelykop in suid-afrika het engeland beide wes-indi\u00eb en nieu-seeland maklik geklop. die engelse span wat in 1958/59 na australi\u00eb getoer het is destyds as die beste nog beskou wat in \u2019n as-reeks te staan gekom het, maar hulle het di\u00e9 reeks met 0\u20134 verloor nadat richie benaud se hernuwe australiese span te sterk was, en engeland gedurende die reeks met die kolfwerk gesukkel het. op 24 augustus 1959 het engeland sy eerste 5\u20130-skoonskip-reeks teen indi\u00eb behaal. nadat almal vir 194 lopies op the oval uitgeboul is, het indi\u00eb die laaste toets met \u2019n beurt verloor. engeland se kolwers ken barrington (357 lopies) en colin cowdrey (344 lopies) het albei \u2019n uitstekende reeks met die kolf gehad.\n\n\n=== veranderinge in internasionale krieket ===\ngedurende die 1960\u2019s het die internasionale krieket meer gebalanseerd geword, nadat wes-indi\u00eb homself as \u2019n krieketmag gevestig en engeland begin domineer het. ook australi\u00eb het in di\u00e9 tydperk daarin geslaag om die as-urn suksesvol te verdedig. may het in 1961 as engelse kaptein bedank nadat hulle die as-reeks daardie jaar teen australi\u00eb verloor het. ted dexter het as engelse kaptein opgevolg, maar hulle het hul onverskillige resultate voortgesit. in 1961/62 het hulle pakistan weg verslaan, maar in indi\u00eb verloor. die volgende jaar het die 1962/63-as-reeks tussen engeland en australi\u00eb met 1\u20131 onbeslis ge\u00ebindig, waarvolgens die titelverdediger australi\u00eb die urn behou het. engeland het die daaropvolgende toetsreeks in nieu-seeland met 3\u20130 gewen, maar hulle is in wes-indi\u00eb verslaan en in die 1964-as-reeks tuis met 1\u20130 geklop, waarna dexter as kaptein afgetree het. tussen 1967 en 1971 het engeland nuwe hoogtes bereik en tien toetsreekse (27 agtereenvolgende toetse) sonder nederlaag gespeel, waarvan hulle nege gewen en 18 (insluitende die afgelaste toets in melbourne in 1970/71) onbeslis ge\u00ebindig het. hierdie prestasie het met die onbeslis teen australi\u00eb op lord\u2019s in die tweede toets van die as-reeks in 1968 begin en met die indiese oorwinning in die derde toets op the oval met vier paaltjies in 1971 ge\u00ebindig. hulle het 13 toetse met net een nederlaag onmiddellik vooraf gespeel, altesaam 40 opeenvolgende toetse met net een nederlaag, beginnende met hul oorwinning met \u2019n beurt op the oval in 1966. in hierdie tydperk het engeland nieu-seeland, indi\u00eb, wes-indi\u00eb en pakistan verslaan, en onder ray illingworth het hulle in 1970/71 die as-urn van australi\u00eb terugwen.die konflik rondom die as \u201cbruin\u201d geklassifiseerde krieketspeler basil d'oliveira, wie in 1960 na engeland migreer en vanaf 1966 vir engeland gespeel het, het vanaf 1968 in \u2019n konflik tussen engeland en suid-afrika ontwikkel, nadat suid-afrikaanse krieketamptenare met \u2019n kansellasie van die engelandtoer gedreig het, indien d'oliveira in die span ingesluit sou word. vervolgens is hy nie deur die mcc vir die toer gekeur nie, wat op sy beurt deur anti-apartheidsaktiviste vir die handhawing van verbindings met die suid-afrikaanse krieket gekritiseer is. in die pers is hewig oor hierdie gebeurtenisse gedebatteer en nadat warwickshire se tom cartwright as gevolg van \u2019n besering nie vir die span benoem is, is d'oliveira gekeur. suid-afrika se eerste minister, john vorster, het duidelik ges\u00ea, dat \u2019n benoeming van d'oliveiras onaanvaarbaar sou wees, en ondanks baie onderhandelinge is die toer afgelas; suid-afrika is vir 22 jaar uit toetskrieket geskors. dit word as \u2019n draaipunt in die sportboikot van die suid-afrikaanse apartheid beskou. pleks van die gekanselleerde toer is vyf, destyds as toetswedstryde geklassifiseerde, maar later deur die internasionale krieketraad afgegradeerde, wedstryde tussen engeland en \u2019n w\u00eareldseleksie aangebied om \u2019n engelse somer sonder krieket te vermy.\n\n\n=== die opkoms van kleiner krieket-vorme ===\ndie 1970\u2019s kan vir die engelse span in drie dele verdeel word. vroeg in di\u00e9 dekade het illingworth se span die krieketw\u00eareld oorheers, hulle het die as-reeks in 1970/71 weg gewen en in 1972 die urn tuis verdedig. dieselfde span het pakistan in 1971 tuis verslaan, maar hulle is aansluitend deur indi\u00eb geklop. engeland is egter veral deur die re\u00ebn ondersteun om die reeks teen pakistan met 1\u20130 te beklink, maar dieselfde re\u00ebn het indi\u00eb twee keer beskerm en n\u00e1 \u2019n engelse ineenstorting het hulle teen indi\u00eb met 0\u20131 verloor. dit was egter een van (of self die) beste engelse span nog.die middel-1970\u2019s was veral onstuimig vir die engelse span. illingworth en verskeie ander spelers het geweier om in 1972/73 na indi\u00eb te toer en in die volgende seisoen is hulle deur \u2019n indrukwekkende wes-indiese span tuis met 2\u20130 verslaan, wat di\u00e9 span se oorheersing vir die volgende twee dekades ingelui het. mike denness was die verrassende keuse maar hy het net 18 maande aangebly; sy resultate teen swakker teenstanders was goed, maar engeland was erg blootgestel aan veroudering en het nie oor \u2019n vinnige boulwerk teen die 1974/75-australi\u00ebrs beskik nie, en sodoende die as-reeks met 1\u20134 verloor. vanaf die middel-1970\u2019s het naas toetskrieket veral edi-krieket belangrik geword. die eerste edi is reeds tydens die as-reeks 1970/71 as gevolg van slegte weer pleks van die derde toets in melbourne gespeel om die verhoog te vermaak. die bywoning was ho\u00ebr as verwag (met \u2019n gehoor van 46 006) en vervolgens het hierdie krieketvorm oor die jare heen langs toetskrieket in die tweede belangrike vorm van internasionale krieket ontwikkel. in 1975 is die eerste krieketw\u00eareldbekertoernooi in engeland aangebied, maar die gasheer is deur australi\u00eb in die halfeindstryd uitgeskakel.denness is in 1975 deur tony greig vervang. terwyl hy daarin geslaag het om \u2019n platloop teen australi\u00eb te vermy, is sy span in die volgende jaar grootliks deur die jong en baie opkomende wes-indiese span verslaan. greig het voor die toetsreeks in \u2019n onderhoud sy voorneme verduidelik hul teenstaanders to make them grovel (\u201claat hulle op die grond kruip\u201d), wat met \u2019n rassistiese ondertoon geassosieer is. greig se hoogtepunt was waarskynlik die 1976/77-oorwinning in indi\u00eb. nadat greig se belangrike rol by die wegbreekreeks w\u00eareldreekskrieket bekend geword het, is hy afgedank en deur mike brearley vervang.brearley se span het weer die hiperbool getoon wat dikwels aan die oorheersende span in krieket toegespreek word. terwyl sy 1977/80-span van engeland se beste talente ingesluit het, waaronder die latere kapteins ian botham, david gower en graham gooch, is hul teenstanders duidelik deur die afwesigheid van hul w\u00eareldreekskrieket-spelers verswak, veral in 1978, toe engeland pakistan met 2\u20130 en nieu-seeland met 3\u20130 verslaan, voordat hulle met \u2019n as \u2019t ware tweede australiese span 5\u20131 in 1978\u201379 afreken. dit het engeland se oorheersing oor australi\u00eb in toetskrieket ingelui, wat tot in 1986 sou duur. van nege toetsreekse het engeland vyf gewen en twee ge\u00ebwenaar. in die krieketw\u00eareldbeker 1979 het engeland teen wes-indi\u00eb in die eindstryd verloor.\n\n\n=== krisisjare ===\ndie engelse span, n\u00e1 brearley se uittrede in 1980, het gedurende die 1980\u2019s nooit werklik gevestig nie, en di\u00e9 dekade sou as \u2019n laagtepunt vir die span in herinnering bly. terwyl \u2019n aantal spelers goeie loopbane gehad het, het die span selde daarin geslaag om goeie teenstanders gedurende die dekade te verslaan. tussen september 1985 en julie 1990 het hulle nie een toetsoorwinning tuis aangeteken nie (met uitsondering van sri lanka, wat in 1982 die agtste toetsland geword het).botham is in 1980 as nuwe kaptein benoem en hy het op hierdie posisie teen wes-indi\u00eb begin speel, maar hulle het \u2019n vyf-toetsreeks met 0\u20131 verloor, nadat vier toetswedstryde onbeslis ge\u00ebindig het. tydens die terugreeks in die karibiese gebied is engeland egter met 2\u20130 verneder. nadat hy \u2019n paar in die tweede toets teen australi\u00eb aangeteken het, is botham weens sy swak vorm as kaptein afgedank en deur brearley vervang. botham het tot sy ou vorm teruggekeer en in die res van di\u00e9 reeks uitstekend gespeel, en hy is as speler van die wedstryd in die derde, vierde en vyfde toets benoem. die reeks het as ian botham\u2019s ashes (\u201cbotham se as-reeks\u201d) bekend geword en engeland het \u2019n 3\u20131-oorwinning behaal.keith fletcher het in 1981 as kaptein oorgeneem, maar engeland het sy eerste reeks onder fletcher in indi\u00eb verloor. bob willis is in 1982 as kaptein benoem en hulle het oorwinnings teen beide indi\u00eb en pakistan behaal, maar hulle het die as-reeks in australi\u00eb met 1\u20132 verloor. engeland het die krieketw\u00eareldbeker in 1983 aangebied en tot die halfeindstryd gevorder, maar hul toetsprestasies het swak gebly, nadat hulle nederlae teen nieu-seeland, pakistan en wes-indi\u00eb moes toelaat.gower het in 1984 kaptein geword en die engelse span na \u2019n 2\u20131-oorwinning in indi\u00eb gelei. hulle het toe die 1985-as-reeks met 3\u20131 gewen, hoewel hierna weer \u2019n gebrek aan vorm opgedaag het. \u2019n 0\u20135-nederlaag in wes-indi\u00eb het die span se vertroue laat daal, en hulle het toe teen indi\u00eb met 0\u20132 en teen nieu-seeland met 0\u20131 verloor. in 1986 is micky stewart as engeland se eerste voltydse afrigter aangestel. engeland het die as-reeks in 1986/87 met min hoop aangepak en hulle is as \u2019n span met net drie foute beskryf: can\u2019t bat, can\u2019t bowl, can\u2019t field (\u201cnie kan kolf, nie kan boul en nie kan veldwerk doen nie\u201d), nogtans het hulle die as-reeks met 2\u20131 gewen.nadat hulle agtereenvolgende reekse teen pakistan verloor het (in 1987 en 1987/88), het engeland in australi\u00eb en nieu-seeland met 0\u20130 elk gespeel. hulle het die eindstryd van die krieketw\u00eareldbeker 1987 in indi\u00eb en pkaistan gehaal, maar met sewe lopies teen australi\u00eb verloor. nadat hulle met 0\u20134 teen wes-indi\u00eb verloor het, het engeland die as-reeks 1989 teen \u2019n hernuwe australi\u00eb onder allan border ook met 0\u20134 verloor. nadat spelers soos gooch n\u00e1 \u2019n rebelletoer na suid-afrika opgeskort is, moes die nuwe engelse span weer \u2019n nederlaag in wes-indi\u00eb toelaat, maar di\u00e9 keer met 1\u20132.\n\n\n=== stilstand gedurende die 1990\u2019s ===\nas die 1980\u2019s as \u2019n laagtepunt van die engelse span beskou kan word, het die 1990\u2019s net \u2019n klein vordering gesien. vanaf 1989 het australi\u00eb begin domineer en engeland het die agt as-reekse tussen 1989 en 2002 deels duidelik verloor. die aanstelling van gooch as kaptein in 1990 het tot meer professionalisme en veral fiksheid gelei, al het dit \u2019n tydjie geneem totdat ou gewoontes verdwyn het. selfs nog in 2011 is een of twee suksesvolle countyspelers nie as fiks genoeg vir internasionale krieket beskou nie. noemenswaardige prestasies teen indi\u00eb en nieu-seeland in 1990 is opgevolg deur \u2019n platloop in 1990/91 in australi\u00eb en \u2019n taai gelykop teen wes-indi\u00eb in 1991. tydens die krieketw\u00eareldbeker 1992 in australi\u00eb en nieu-seeland het engeland vir die tweede agtereenvolgende keer die eindstryd behaal, maar hulle is deur pakistan verslaan. vervolgens het hul edi-prestasies agteruitgegaan. tydens die daaropvolgende tuisreeks teen pakistan het van engeland se gebrek aan \u2019n goeie boulwerk getuig. engeland se boulwerk was in 1993 so erg dat die hoof van die engelse krieketakademie, rod marsh, engelse boulers een keer as pie-throwers (\u201ctaartgooiers\u201d) beskryf het. nadat engeland drie van sy vier tuisreekse in 1993 verloor het, het gooch bedank en is deur michael atherton opgevolg.meer keuringsprobleme het tydens die termyn van atherton opgedaag toe die nuwe voorsitter van keurders en die afrigter, ray illingworth, byna die enigste verantwoordelikheid vir die span van die veld af aanvaar het. die jeugbeleid wat tot engeland se vordering n\u00e1 die wes-indiese toer in 1993/94 gelei het (al het hulle teen \u2019n ervare wes-indiese span verloor) is laat vaar en spelers soos gatting en gooch het aangebly, al was hulle in hul 30\u2019s en 40\u2019s. engeland het tuis verder goed teen swakker teenstanders soos indi\u00eb, nieu-seeland en wes-indi\u00eb gevaar, maar erg teen opkomende spanne soos pakistan en suid-afrika gesukkel. atherton het sy aftrede aangebied nadat hulle die 1997-as-reeks \u2013 ten spyte van \u2019n voorsprong n\u00e1 twee wedstryde van 1\u20130 \u2013 met 2\u20133 verloor het; hy sou een reeks later in vroeg 1998 bedank. engeland, op soek na talent, het gedurende hierdie periode \u2019n hele aantal nuwe spelers ingespan. op hierdie tydstip was daar twee hoofprobleme:\n\ndie gebrek aan \u2019n ware veelsydige spelers wat op nommer ses gekolf het, terwyl botham \u2019n groot leemte in die kolforde gelaat het toe hy in 1992 uit toetskrieket bedank het.\nalec stewart, \u2019n goeie paaltjiewagter en \u2019n uitstekende speler met \u2019n vinnige boulwerk, kon nie begin en gelyktydig paaltjies neem nie, vandaar hy aan die beurt was, waar hy gereeld blootgestel was aan draaiballe wat hy nie so goed kon beantwoord nie.een kleiner uitblink was die krieketw\u00eareldbeker 1996 in indi\u00eb, pakistan en sri lanka, waartydens engeland die kwarteindstryd behaal het, maar duidelik deur die latere kampioen sri lanka verslaan is.\n\n\n=== \u2019n nuwe opkoms ===\nstewart het in 1998 die leisels as kaptein oorgeneem, maar n\u00e1 \u2019n verdere verlore as-reeks in 1998/99 en \u2019n vroe\u00eb uitskakeling tydens die krieketw\u00eareldbeker 1999 benede die swakker zimbabwe (wat in 1992 die negende toetsland geword het) het hy beide toets- en edi-kapteinskap in 1999 verloor. dit sou egter nie afbreuk doen aan die tuisreeks in 1998 waarin engeland baie sterkte getoon het om \u2019n magtige suid-afrikaanse span met 2\u20131 te klop nir. di\u00e9 engelse reeksoorwinning was n\u00e1 \u2019n lang tydperk weer \u2019n oorwinning van \u2019n topspan in toetskrieket. later is hierdie toetsreeks as die opkoms van \u2019n nuwe en sterk engelse krieket beskou.\u2019n verdere rede vir hul swak prestasies was die behoefte van countyspanne aan hul spelers, waarvolgens engeland selde \u2019n volstoomspan tydens hul toere saamgestel het. dit het uiteindelik tot die engelse en walliese krieketraad se oorname by die mcc as die beheerliggaam van die engelse span en die invoering van gesentraliseerde kontrakte gelei. in die vroe\u00eb 1990\u2019s het ook beide ierland en skotland hul bande met die engelse en walliese span verbreek en albei lande word sedertdien deur hul eie nasionale krieketspanne verteenwoordig.in 1999, nadat die afrigter david lloyd n\u00e1 die vroe\u00eb uitskakeling tydens die krieketw\u00eareldbeker 1999 bedank het en die nuwe kaptein nasser hussain pas benoem is, was engeland op sy laagtepunt (en was letterlik die toetsland in die laaste plek van die ranglys) nadat hulle op \u2019n chaotiese manier tuis met 1\u20132 teen nieu-seeland verloor het. hussain is op die balkon van the oval uitgejou en die gehoor het met \u201cwe\u2019ve got the worst team in the world\u201d na die melodie van \u201che\u2019s got the whole world in his hands\u201d gespot.gesentraliseerde kontrakte is ingevoer \u2013 wat die werkdruk vir spelers gereduseer het \u2013 en n\u00e1 die aanstelling van die zimbabwiese afrigter duncan fletcher het engeland die sukkelende wes-indi\u00eb (n\u00e1 27 jaar) met 3\u20131 verslaan. engeland se resultate in asi\u00eb het daardie winter verbeter en hulle het oorwinnings in beide pakistan en sri lanka aangeteken. hussain se span het nog \u2019n baie moeiliker taak gehad en kon die verwagte platloop in die 2001-as-reeks teen die almagtige australiese span naelskraaps vermy. die kern van die span het stadig saamgekom, nadat \u2019n aantal spelers meer en meer ingespan is. in 2003, nadat hulle nogtans tydens die as-reeks verneder is en \u2019n verdere vroe\u00eb uitskakeling tydens die krieketw\u00eareldbeker 2003 in suid-afrika, het hussain n\u00e1 \u2019n verlore toetsreeks teen suid-afrika as kaptein bedank.\n\n\n=== herwinning van die as ===\nmichael vaughan het oorgeneem, en spelers is aangemoedig om hulself vir die nasionale span beskikbaar te stel. die eerste sukses was die tweede plek tydens die kampioenetrofee in 2004, net n\u00e1 wes-indi\u00eb. engeland het vyf agtereenvolgende toetsreekse gewen. tydens di\u00e9 wenreeks het engeland wes-indi\u00eb tuis en weg, beide nieu-seeland en bangladesj (sedert 2000 die tiende toetsland) tuis, asook suid-afrika in suid-afrika verslaan. in junie 2005 het engeland sy eerste twintig20 gespeel en australi\u00eb met 100 lopies verslaan. in dieselfde jaar het hulle die as-reeks teen australi\u00eb verrassend met 2\u20131 gewen en die urn vir die eerste keer in 16 jaar herower, nadat hulle dit in 1989 moes afstaan. vervolgens het hulle tot die tweede plek op die ikr se ranglys gevorder. n\u00e1 hul oorwinning oor australi\u00eb het engeland onder verskeie beserings van sleutelspelers gebuk gegaan. as gevolg hiervan het die span \u2019n gedwonge oorgangstyd ondergaan. \u2019n 0\u20132-nederlaag in pakistan is opgevolg deur twee gelykopreekse in beide indi\u00eb en sri lanka.\n\ngedurende die toetsoorwinning tuis teen pakistan in julie en augustus 2006 het verskeie belowende nuwe spelers na vore gekom. noemenswaardig is veral die linkerarm ortodokse draaibalbouler monty panesar, die eerste sikh wat vir engeland toetskrieket gespeel het, en die linkshandige aanvangskolwer alastair cook. die 2006/07-as-reeks is gretig afgewag en volgens verwagtinge sou dit \u2019n vlak van mededinging lewer soortgelyk aan die 2005-reeks. engeland het onder sy kaptein flintoff, wat die beseerde vaughan vervang het, egter al die vyf toetse verloor en sodoende die eerste platgelope as-reeks in 86 jaar gely.tydens die krieketw\u00eareldbeker 2007 in wes-indi\u00eb het engeland teen die meeste toetsspanne, behalwe vir wes-indi\u00eb en bangladesj, verloor; hoewel hulle ook nederlae teen die nietoetsspanne vermy het. nietemin het die nieindrukwekkende manier van die meeste van hul oorwinnings in die toernooi, saam met die swaar nederlae teen nieu-seeland, australi\u00eb en suid-afrika, baie kommentators die engelse span laat kritiseer oor die wyse wie die engelse span die eendagwedstryd benader het. n\u00e1 die tussenrondte is engeland uit die toernooi uitgeskakel. die afrigter duncan fletcher het n\u00e1 agt jaar in die pos bedank en is deur die voormalige sussex-afrigter, peter moores, opgevolg. tydens die eerste t20i-w\u00eareldbeker 2007 in suid-afrika het engeland ook gesukkel en is in die tussenrondte uitgeskakel.in 2007/08 het engeland na beide sri lanka en nieu-seeland getoer, hulle het die eerste reeks met 0\u20131 verloor en die tweede een met 2\u20131 gewen. hierdie reekse is tuis in mei 2008 met \u2019n 2\u20130-oorwinning oor die besoekende nieu-seeland opgevolg, wat die druk op moores verminder het \u2013 nadat hy nie maklik met sy span was nie, veral die sterkolwer kevin pietersen. pietersen het vaughan in junie 2008 as kaptein opgevolg, nadat engeland tuis deur suid-afrika met 2\u20131 verslaan is. die swak verhouding tussen die twee het kop uitgesteek tydens die 2008/09-toer na indi\u00eb. engeland het die reeks met 0\u20131 verloor en albei mans het van hul poste bedank, alhoewel pietersen by die engelse span aangebly het. moores is as afrigter deur die zimbabwiese andy flower vervang, wat die een of ander verandering saamgebring het. teen hierdie agtergrond het engeland onder kaptein andrew strauss na wes-indi\u00eb getoer en, n\u00e1 \u2019n teleurstellende optrede, di\u00e9 toetsreeks met 0\u20131 verloor. tydens die t20i-w\u00eareldbeker 2009 is die gasheer engeland weer in die tussenrondte uitgeskakel.\ntydens die 2009-as-reeks is die eerste toetswedstryd in wallis, op sophia gardens in cardiff, gespeel. engeland het die wedstryd danksy \u2019n laaste paaltjie-stand deur deur die boulers james anderson en panesar ge\u00ebwenaar. \u2019n oorwinning vir elke span het gevolg totdat die reeks op the oval beslis is. danksy die fyn boulwerk deur beide stuart broad en graeme swann, asook \u2019n debuut-honderdtal deur jonathan trott, het engeland die as-urn herwin.\n\n\n=== aanhoudende probleme in die korter vorme ===\nn\u00e1 \u2019n onbesliste 2009/10-toetsreeks in suid-afrika het engeland sy eerste ikr w\u00eareldkampioenskap, die t20i-w\u00eareldbeker in 2010, met \u2019n oorwinning van sewe paaltjies oor australi\u00eb in barbados gewen. die volgende winter het hulle tydens die 2010/11-as-reeks australi\u00eb met 3\u20131 verslaan en sodoende die urn behou, dit was hul eerste reeksoorwinning in australi\u00eb in 24 jaar. daarbenewens was al drie oorwinnings met een beurt \u2013 die eerste keer wat \u2019n toerende span drie beurtoorwinnings in \u2019n enkele toetsreeks aangeteken het. cook is as speler van die reeks met 766 lopies aangewys.engeland het gesukkel om by sy toetsvorm tydens die krieketw\u00eareldbeker 2011 in bangladesj, indi\u00eb en sri lanka aan te sluit. ondanks hul oorwinning oor suid-afrika en die gelykop teen die latere kampioen indi\u00eb het engeland skoknederlae teen ierland en bangladesj gely, voordat hulle in die kwarteindstryd deur sri lanka uitgeskakel is. engeland het egter sy uitstekende prestasies in toetskrieket voortgesit en op 13 augustus 2011 het hulle die eerste plek op de ikr se ranglys in toetskrieket behaal, nadat hulle 4\u20130-skoonskip met indi\u00eb afgereken het; dit was hul sesde agtereenvolgende reeksoorwinning en agste in die laaste nege reekse. engeland het hierdie status egter net een jaar behou \u2013 nadat hulle gedurende die winter met 0\u20133 in pakistan verloor het en met 2\u20130 deur suid-afrika verslaan is; die proteas het toe engeland op die eerste plek van die ranglys vervang. dit was hul eerste reeksnederlaag tuis sedert 2008, teen dieselfde teenstander. n\u00e1 hierdie nederlaag het strauss as kaptein bedank en sy uittrede uit krieket aangekondig. cook, wat reeds kaptein van die edi-span was, het strauss opgevolg en engeland na \u2019n 2\u20131-oorwinning in indi\u00eb gelei \u2013 hul eerste in di\u00e9 land sedert 1984/85. hy het die eerste kaptein geword wat honderdtalle in sy eerste vyf toetse aanteken en het engeland se leidende honderdtal-behaaler met 23 honderdtalle agter sy naam. tydens die t20i-w\u00eareldbeker 2012 in sri lanka is engeland in die super 8 uitgeskakel.\n\n\n=== op pad na w\u00eareldklas ===\nnadat hulle tydens die kampioenetrofee 2013 as naaswenner ge\u00ebindig het, het engeland in opeenvolgende as-reekse teen australi\u00eb te staan gekom. \u2019n 3\u20130-tuisoorwinning het aan engeland die urn vir die vierde keer in vyf reekse besorg. tydens die terugreeks is hulle in \u2019n 0\u20135-nederlaag egter heeltemal gesloop, hul tweede as-platloop in minder as \u2019n dekade. hul ellende is vererger nadat die kolwer jonathan trott die toer weens \u2019n stresverwante siekte vroeg moes verlaat en die aftrede van die draaier graeme swann binne-in die reeks. n\u00e1 di\u00e9 toer het die hoofafrigter flower van sy pos bedank, terwyl pietersen vir onbepaalde tyd uit die engelse span geskors is. flower is deur sy voorganger moores opgevolg, maar laasgenoemde is vir \u2019n tweede keer n\u00e1 \u2019n reeks teleurstellende vertonings, insluitende die vroe\u00eb uitskakelings tydens beide die t20i-w\u00eareldbeker 2014 in bangladesj (n\u00e1 die super 10) en die krieketw\u00eareldbeker 2015 in australi\u00eb en nieu-seeland (bangladesj het op koste van engeland gevorder), afgedank. hy is deur die australi\u00ebr trevor bayliss opgevolg wat toesig gehou het oor die opswaai van die edi-span, insluitende reeksoorwinnings oor beide nieu-seeland en pakistan. in toetskrieket het engeland die as-reeks in die somer van 2015 met 3\u20132 gewen. tydens die t20i-w\u00eareldbeker 2016 in indi\u00eb het engeland die eindstryd gehaal, maar hulle is deur wes-indi\u00eb verslaan. in die volgende as-reeks 2017\u201318 het australi\u00eb die urn herower en dit in die as-reekse van 2019, 2021\u201322 en 2023 verdedig.die gasheer engeland het die krieketw\u00eareldbeker 2019 as gunsteling betree, nadat hulle vir meer as een jaar op die eerste plek van die edi ranglys was. skoknederlae teen pakistan en sri lanka tydens die groepfase het hulle op die randjie van uitskakeling gelaat, waardeur engeland sy twee oorblywende wedstryde teen indi\u00eb en nieu-seeland moes wen om hul plek in die halfeindrondte te bespreek. engeland het daarin geslaag en sy veldtog voortgesit, en n\u00e1 \u2019n oorwinning oor australi\u00eb in die halfeindstryd op edgbaston met agt paaltjies het engeland vir die eerste keer sedert 1992 die eindstryd gehaal. die eindstryd teen nieu-seeland op lord\u2019s word as een van die beste en mees dramatiese krieketwedstryde nog beskryf, en sommige beskou dit as die \u201cbeste edi in die krieketgeskiedenis\u201d, nadat beide die wedstryd en die daaropvolgende superboulbeurt gelykop ge\u00ebindig het en engeland die laaste boulbeurt van hul beurt met 14 lopies agter nieu-seeland betree. engeland het die eindstryd gewen net omdat hulle meer grenshoue as nieu-seeland tydens die wedstryd aangeteken het, waardeur engeland sy eerste krieketw\u00eareldbekertitel in sy vierde eindstrydverskyning inpalm.tydens die t20i-w\u00eareldbeker 2021 se super 12 in oman en die verenigde arabiese emirate het engeland agtereenvolgens wes-indi\u00eb, bangladesj, australi\u00eb en sri lanka geklop, voordat hulle in die laaste groepwedstryd deur suid-afrika verslaan is. nogtans het die engelse hul groep in die eerste plek afgesluit en tot die halfeindrondte gevorder, waar hulle deur nieu-seeland met vyf paaltjies verslaan is. tydens die t20i-w\u00eareldbeker 2022 se super 12 in australi\u00eb het engeland afghanistan, nieu-seeland en sri lanka verslaan, terwyl die wedstryd teen die gasheer weens re\u00ebn afgelas is en hulle die deur re\u00ebn be\u00efnvloede wedstryd teen ierland verloor het. daarmee het die engelse hul groep in die tweede plek afgesluit en tot die halfeindrondte gevorder, waar hulle indi\u00eb met tien paaltjies geklop en die eindstryd gehaal het. in die eindstryd het engeland pakistan met vyf paaltjies verslaan en sodoende sy tweede t20i-w\u00eareldbekertitel ingepalm. daarmee het engeland die eerste mansspan geword wat beide die krieketw\u00eareldbekertitel en die t20i-w\u00eareldbekertitel op dieselfde tydstip gehou het. engeland het sowel die w\u00eareldtoetskampioenskap 2019\u20132021 as die w\u00eareldtoetskampioenskap 2021\u20132023 in die vierde plek afgesluit. tydens die krieketw\u00eareldbeker 2023 se groepfase in indi\u00eb het die verdedigende kampioen gesukkel en nederlae gely teen nieu-seeland, afghanistan, suid-afrika, sri lanka, indi\u00eb en australi\u00eb, terwyl hulle slegs oorwinnings teen bangladesj, nederland en pakistan kon aanteken. engeland se nederlaag teen afghanistan was hul eerste teen di\u00e9 opponent. troosprys was die regstreekse kwalifisering vir die kampioenetrofee 2025 in pakistan.\n\n\n== kleure ==\nwanneer engeland toetskrieket speel, vertoon hul wit krieketklere die drie leeus op die linkerkant van die trui en beide die naam en kenteken van die borg cinch op die regterkant. engelse veldwerkers mag \u2019n donkerblou pet of wit sonhoed met die ekr se embleem in die sentrum dra. helms is ook donkerblou geverf. voor 1997 het die trui die toets- en countykrieketraad (tckr) se kenteken met \u2019n leeu en stompe op die trui vertoon, terwyl die helms, truie en pette die drie leeus vertoon het.in die korter vorme van krieket vertoon engeland se edi- en t20i-truie die cinch-kenteken oor die middel, met die drie leeus op die linkerkant van die trui en new balance se kenteken op die regterkant. in edis bestaan die trui uit \u2019n blou hemp met donkerblou broeke, terwyl die t20i-trui uit \u2019n vlamrooi trui en donkerblou broeke bestaan. tydens ikr-toernooie in die korter vorme van krieket word \u2019n veranderde trui-ontwerp gebruik met die borg se kenteken op die mou en england oor die bors.\noor die jare heen het engeland se edi-trui verskeie skakerings van blou (soos \u2019n ligblou gedurende die middel-1990\u2019s, toe dit deur \u2019n helderblou vervang is) gebruik met die soms gebruikte heeltemal rooi trui.engeland se trui word vervaardig deur die britse maatskappy castore, wat in april 2022 by die vorige uitruster new balanace oorgeneem het. in februarie 2021 het die engelse en walliese krieketraad aangekondig dat die truiborg natwest deur cinch, \u2019n aanlynmarkplek vir tweedehandse motors, vervang sal word.\n\n\n== tuisstadions ==\n\nnes ander vername krieketlande soos australi\u00eb, bangladesj, ierland, indi\u00eb, nieu-seeland, pakistan, sri lanka, suid-afrika, wes-indi\u00eb en zimbabwe beskik engeland oor geen amptelike tuisstadion vir sy nasionale span nie. die engelse nasionale krieketspan span vir hul krieketwedstryde eerder \u2019n verskeidenheid stadions dwarsdeur engeland in.\ndie engelse nasionale krieketspan het tot dusver tien tuisstadions tydens toetswedstryde ingespan:\n\n\n=== krieketw\u00eareldbekerstadions ===\n\nengeland het reeds vyf keer as gasheer van krieketw\u00eareldbekertoernooie opgetree, meer as enige ander krieketland. vervolgens is op lord\u2019s vyf eindwedstryde aangebied, meer as op enige ander krieketstadion.die eerste twee krieketw\u00eareldbekertoernooie is op engeland se ses tradisionele krieketstadions aangebied: lord\u2019s, the oval, edgbaston, old trafford, trent bridge en headingley. die derde krieketw\u00eareldbeker in 1983 is op 15 stadions dwarsdeur engeland en wallis aangebied. die krieketw\u00eareldbeker 1999 is saam deur engeland, skotland, ierland, nederland en wallis aangebied, waarvan engeland die meeste wedstryde aangebied het en die nominale gasheer was. die krieketw\u00eareldbeker 2019 is in beide engeland en wallis aangebied.\nengeland het ook al drie kampioenetrofe\u00eb aangebied, meer as enige ander krieketland. daarbenewens is die t20i-w\u00eareldbeker 2009 in engeland aangebied. saam met ierland en skotland sal engeland die t20i-w\u00eareldbeker 2030 aanbied.\n\n\n== speelstyl ==\ndie styl van elke nasionale krieketspan word sterk deur die geografiese en klimatiese besonderhede gekenmerk. in die milde engelse klimaat speel die spoed en draaiballe \u2019n minder belangrike rol as dit byvoorbeeld op die harde suid-afrikaanse kolfblaaie die geval is. aangesien die krieketbal met sy naat nie \u2019n perfekte koe\u00ebl vorm nie, is vroeg die tegniek van naatboulwerk ontwikkel, waartydens die bal deur die bouler tydens die aflewering met die naat na boontoe gehou word; indien die naat die kolfblad tref, kan die bal met \u2019n sywaartse beweging moeilikhede vir die kolwer veroorsaak. hierdie tegniek, saam met draaiballe, waartydens die bal met \u2019n draai afgelewer word, is vir meer engelse toetsoorwinnings verantwoordelik as alle andere tegnieke. hierdie tegnieke was van \u2019n besondere belangrikheid voordat die praktyk gevestig het om kolfblaaie voor re\u00ebn te beskerm, aangesien \u2019n vinnige boulwerk op \u2019n nat oppervlak net \u2019n klein invloed het.\n\n\n== aanhangerskultuur ==\ndie engelse nasionale krieketspan word tydens oorsese toere deur die barmy army begelei, wat eens \u2019n informele groep krieketaanhangers was maar nou \u2019n soort maatskappy is wat sy lede van kaartjies voorsien om die nasionale span tydens hul oorsese toere te kan vergesel. dit het tydens die ashes-toer 1994/95 ontstaan en is deur paul burnham gestig.\n\n\n== wedywering met ander nasionale spanne ==\nsedert die eerste toets op 15\u201319 maart 1877 handhaaf engeland \u2019n wedywering met australi\u00eb wat in die kompetisie om die as neerslag vind, die mees tradisionele en belangrikste wedywering in internasionale krieket. dit vom deel van die sedert die laat 19de eeu bestaande intensiewe, sportiewe wedywering tussen engeland en australi\u00eb, wat ook in ander sportsoorte (veral rugby en die statebondspele) \u2019n besondere status geniet.\n\n\n== internasionale toere ==\nsoos gebruiklik sedert die begin van internasionale krieket, onderneem die engelse nasionale krieketspan deels maandelange oorsese toere, waartydens hulle teen ander nasionale spanne, plaasliksaamgestelde spanne en klubspanne speel. eweneens huisves hulle ander nasionale spanne wat na engeland toer. gedurende die plaaslike somer tree hulle as gasheer op of onderneem op hul beurt toere deur die ander krieketlande van die noordelike halfrond en gedurende die plaaslike winter onderneem hulle toere deur krieketlande van die suidelike halfrond. die bekendste en mees tradisionele, want oudste trofee, wat tydens die toere uitgespeel word, is die as waarom engeland en australi\u00eb sedert 1882 meeding. sedertdien het ander trofe\u00eb bygekom, waarom engeland teen ander nasionale spanne meeding. net so speel engeland in toetskrieket sedert 1951/52 teen indi\u00eb in indi\u00eb om die anthony de mello-trofee, sedert 2007 teen indi\u00eb in engeland om die pataudi-trofee en vanaf 1963 tot 2020 teen wes-indi\u00eb om die wisden-trofee. laasgenoemde is in 2021/22 deur die richards-botham-trofee vervang.\n\n\n== spelers ==\n\n\n=== bekende spelers ===\n27 voormalige engelse spelers is vir hul uitstekende prestasies in die internasionale krieketraad se heldesaal opgeneem:\n\n\n=== spelerstatistieke ===\naltesaam het vir engeland 711 spelers toets-, 274 spelers edi- en 101 spelers t20i-wedstryde gespeel. vervolgens die spelers, wat vir die engelse span die meeste lopies aangeteken en die meeste paaltjies geneem het.\n\n\n==== lopies ====\n\n\n==== paaltjies ====\n\n\n=== spankapteins ===\ntot op hede was 81 spelers reeds die kaptein vir engeland tydens \u2019n toetswedstryd, 36 tydens \u2019n edi en tien tydens \u2019n t20i.\n\n\n== rekords ==\n\n\n=== toetsrekord teen ander lande ===\n\n\n=== w\u00eareldtoetskampioenskap ===\n2019\u20132021: vierde plek\n2021\u20132023: vierde plek\n2023\u20132025: gekwalifiseer\n\n\n=== edi-rekord teen ander lande ===\n\n\n=== krieketw\u00eareldbekerrekord ===\n\n\n=== kampioenetrofeerekord ===\n\n\n=== t20i-rekord teen ander lande ===\n\n\n=== t20i-w\u00eareldbekerrekord ===\n\n\n== sien ook ==\n\nengelse nasionale rugbyspan\n\n\n== verwysings ==\n\n\n== verdere leesstof ==\n(en)  john major (2009). more than a game: the story of cricket\u2019s early years. londen: harper collins. isbn 978-0-00-728011-7.\n(en)  d. birley (2003). a social history of english cricket. londen: aurum press. isbn 1-85410-941-3.\n(en)  d. frith (1990). australia versus england: a pictorial history of every test match since 1877. victoria: penguin books. isbn 0-670-90323-x.\n(en)  ralph barke; irving rosenwater (1969). england v australia: a compendium of test cricket between the countries 1877\u20131968. b.t. batsford. isbn 0-7134-0317-9.{{cite book}}:  as1-onderhoud: meer as een naam (link)\n(en)  h. t. waghorn (1899). cricket scores, notes, etc. (1730\u20131773). blackwood.\n(en)  simon wilde (2023). the tour: the story of the england cricket team overseas 1877\u20132022 (in englisch). simon & shuster.{{cite book}}:  as1-onderhoud: onerkende taal (link)\n\n\n== eksterne skakels ==\n(en)  amptelike webwerf\n(en)  webwerf van die barmy army, \u2019n engelse ondersteunersgroep\n(en)  engeland op espncricinfo\n(en)  engeland by die ikr"