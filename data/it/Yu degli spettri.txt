"yu degli spettri (\u5e7d\u2606\u904a\u2606\u767d\u66f8 y\u016b y\u016b hakusho?, lett. \"libro bianco sui fantasmi\") \u00e8 un manga scritto e disegnato da yoshihiro togashi pubblicato sul periodico weekly sh\u014dnen jump dal 1990 al 1994; la serie \u00e8 composta da 175 capitoli raccolti in 19 tank\u014dbon. dal manga sono stati tratti una serie anime (trasmessa, in italia, inizialmente col titolo yu yu e in seguito con l'originale yu yu hakusho) di 112 puntate suddivise in quattro stagioni e due lungometraggi d'animazione.\n\n\n== trama ==\nil protagonista \u00e8 lo studente quattordicenne yusuke urameshi, un bulletto che non ha rispetto n\u00e9 per le regole, n\u00e9 per le autorit\u00e0. nonostante ci\u00f2, un giorno si sacrifica per salvare un bambino che sta per essere investito da un'auto: la sua morte, non prevista nell'aldil\u00e0, crea un certo scompiglio (anche perch\u00e9 il bambino sarebbe sopravvissuto lo stesso all'incidente, senza farsi un graffio). per risolvere la situazione, gli viene concessa la possibilit\u00e0 di ritornare in vita.\ndopo aver dimostrato la purezza del suo animo e aver quasi rischiato di perdere il corpo fisico in seguito ad un incendio appiccato da un piromane alla sua casa, riesce a ritornare in vita grazie al bacio di una sua compagna di classe, keiko yukimura, senza il cui intervento, avrebbe dovuto aspettare altri 50 anni prima di potersi reincarnare nuovamente.\nin seguito il figlio del re degli spiriti, il piccolo enma, gli propone l'incarico di \"detective del mondo degli spiriti\" e affiancato da botan, traghettatrice di anime del fiume sanzo e nominata dal piccolo enma, sua personale assistente, comincia ad assolvere delle missioni per la salvaguardia della pace tra il mondo umano e quello degli spiriti, sempre pi\u00f9 minacciata dalla scorribande di demoni malvagi.\nla prima missione che yusuke \u00e8 tenuto ad affrontare \u00e8 quella di recuperare i tre tesori del mondo degli spiriti (la sfera famelica, la spada ammazzademoni e uno specchio che con la luce della luna piena permette a chi lo possiede di esaudire ogni suo desiderio a patto che costui sia disposto a sacrificare la propria vita) trafugati da un trio di demoni: gouki, hiei e kurama.\ndopo aver recuperato i tesori del mondo degli spiriti yusuke viene mandato al torneo indetto da genkai, la maestra della potentissima \"onda di luce astrale\", con lo scopo di fermare un potente demone di nome rando iscrittosi allo stesso torneo con lo scopo di diventare il discepolo di genkai e rubare la tecnica alla maestra dopo averla uccisa. dopo molte fatiche superate insieme all'amico/rivale kazuma kuwabara, yusuke riesce a portare a compimento la sua missione e comincia quindi un periodo di allenamento della durata di sei mesi nei quali genkai gli insegna a dominare e potenziare i suoi poteri astrali e con essi la sua tecnica micidiale: il reigun.\nappena rientrato dal suo addestramento yusuke deve affrontare un'invasione di insetti demoniaci inviati nel mondo umano dalle quattro venerabili bestie, un gruppo di demoni dagli straordinari poteri rinchiusi nel \"castello del labirinto\", dal quale vogliono partire alla conquista del mondo.\nper affrontare l'impresa questa volta yusuke pu\u00f2 contare oltre che su kuwabara anche sull'aiuto inaspettato di hiei e kurama mandati dal piccolo enma ad aiutarlo, come parte della pena che i due demoni devono pagare per il furto dei tesori; alla fine di una lunga serie di battaglie che vedono il gruppo, impegnato, yusuke riesce a battere suzaku, capo delle quattro bestie, attingendo alla propria forza vitale pur di sconfiggerlo e salvare cos\u00ec la vita di keiko che, rimasta nel mondo degli uomini era stata attaccata da coloro che erano sotto l'influsso degli insetti demoniaci.\nla seconda parte dell'anime si apre con il salvataggio della bella dama dei ghiacci yukina, imprigionata nella villa di gonzo tarukane, un mercante di gioielli, che aveva messo a farle da guardia un folto gruppo di demoni capeggiati dai fratelli toguro, una coppia di demoni all'apparenza deboli in quanto vengono battuti con relativa facilit\u00e0, consentendo cos\u00ec il salvataggio di yukina. poco dopo i due fratelli, creduti morti, si riveleranno estremamente forti e crudeli nel corso del torneo delle arti marziali nere, torneo al quale yusuke e compagni sono costretti a partecipare in quanto in caso di rinuncia avrebbero dovuto pagare con la vita.\ndopo la vittoria del torneo, i protagonisti, dovranno combattere contro potenti demoni, capeggiati da shinobu sensui, che vogliono distruggere l'umanit\u00e0, e infine lo stesso yusuke, creer\u00e0 un torneo che unificher\u00e0 il mondo dei demoni (finora formato da tre regni) e sancir\u00e0 l'unico re, in cui vengono ribaltati tutti i punti di riferimento del bene e del male fino a quel momento stabiliti.\n\n\n== ambientazione ==\nmondo umano (ningenkai): \u00e8 il mondo dove si svolge la prima parte della storia.\nmondo degli spiriti (reikai): l'aldil\u00e0 sia per i demoni che per gli umani, in esso le anime vengono smistate tra paradiso e inferno.\nmondo dei demoni (makai): tradotto dalla star comics come mondo degli spettri, \u00e8 il mondo dove risiedono gli y\u014dkai.\nkekkai: barriera molto potente alzata dal mondo degli spiriti per dividere due mondi, quello degli umani da quello dei demoni. in questo modo i demoni troppo potenti non possono passarvi ed entrare nel mondo degli umani.\nreigan: fascio di energia astrale che, fatto fluire da tutto il corpo attraverso l'indice della mano destra, \u00e8 utilizzato da yusuke come arma (per lo stile, una specie di pistola). conosciuto anche come raggio astrale nei primi 55 episodi dell'edizione italiana.\nyougan: variante del reigan utilizzando l'energia demoniaca.\nspada astrale (reiken): \u00e8 la tecnica di kuwabara, concentra la sua energia astrale nella mano e si materializza un fascio di energia solida che appare come infuocata. nel corso del tempo impara a direzionarla e a ridurla/ingrandirla di dimensioni e forma.\nenergia astrale (reiki): energia spirituale posseduta dagli umani.\naura sacra (seikouki): energia sacra posseduta da shinobu sensui e altri pochi esseri umani.\nenergia demoniaca (youki): energia posseduta dai demoni. conosciuta anche come energia spettrale, nell'adattamento del manga.\nmondo degli inferi: nominato nel secondo film, i guerrieri dell'inferno ed adattato in mondo delle anime nere nella traduzione star comics degli anime comics del suddetto film, era l'aldil\u00e0 del mondo dei demoni, prima che il suo re yakumo provasse a conquistare il mondo umano e venisse sconfitto da re enma, il quale lo imprigion\u00f2 nell'universo delle tenebre.\nuniverso delle tenebre: anch'esso nominato nel secondo film e tradotto dalla star comics come universo nero, \u00e8 la dimensione in cui furono esiliati yakumo e i suoi seguaci e in cui il mondo degli spiriti scarica l'energia negativa degli esseri umani.\n\n\n== personaggi e doppiatori ==\n\n\n== media ==\n\n\n=== manga ===\nil fumetto, dopo la pubblicazione ad episodi su weekly sh\u014dnen jump, \u00e8 successivamente stato pubblicato in 19 tank\u014dbon. in giappone \u00e8 stato ristampato tre volte:  \n\nnel 2004 in edizione complete (kanzenban), dove l'autore ha potuto ritoccare alcune tavole, per un totale di 15 volumi,\nnel 2008 in edizione grossa (tipo rivista) per un totale di 9 vol.,\nnel 2010 in edizione tascabile (bunko) di 12 vol. in box.in italia, una prima pubblicazione, \u00e8 iniziata nel luglio del 1998, all'interno della testata contenitore express della star comics, ma la serie non fu edita per intero, a causa della chiusura della testata stessa nel settembre del 2000; un mese dopo, il medesimo editore ripropose dall'inizio il manga, pubblicandolo per intero, questa volta, nella collana zero, con l'ultima uscita avvenuta nell'aprile del 2002. la kanzenban, detta \"perfect\", \u00e8 stata invece pubblicata dal 2014 al 2016.\na partire dal mese di maggio 2007, con cadenza prima quindicinale e poi mensile, la casa editrice star comics ha pubblicato anche i cinque volumi degli anime comic: i primi tre numeri contengono la trasposizione cartacea dei due film, mentre gli ultimi due, dal titolo yu degli spettri - perfect files, contengono episodi inediti, schede dei personaggi, interviste con i doppiatori, una piccola enciclopedia terminologica e degli schizzi preparatori (settei in giapponese).\n\n\n==== volumi ====\n\n\n=== anime ===\n\ngli episodi sono suddivisi in quattro archi narrativi:\n\narco del detective del mondo degli spiriti (ep. 1-25)\narco del torneo delle arti marziali nere (ep. 26-66)\narco del capitolo nero e di sensui (ep. 67-94)\narco dei tre re (ep. 95-112)in italia l'anime \u00e8 stato trasmesso inizialmente da la7 dal 25 giugno 2001, che ha proposto solamente i primi due archi con il titolo yu yu, e successivamente ripreso da mtv con gli episodi inediti, trasmessi dal 1\u00ba febbraio 2006 con il titolo yu yu hakusho: ghost fighters. esistono due edizioni della versione home video: una distribuita nelle edicole da de agostini in 38 uscite che presenta tutti gli episodi col titolo yu yu hakusho - ghost files, e un'altra per i negozi edita da yamato video che raccoglie in 5 cofanetti la sola prima serie e un box con i restanti episodi. dal 22 dicembre 2021 viene trasmesso su italia 2 per la prima volta in versione rimasterizzata con il titolo yu yu hakusho: ghost files.\n\n\n==== colonna sonora ====\nla colonna sonora sia dell'anime sia dei film di yu degli spettri \u00e8 stata composta da yusuke honma.\n\nsigla di aperturahohoemi no bakudan (\u5fae\u7b11\u307f\u306e\u7206\u5f3e? \"un sorriso esplosivo\") di matsuko mawatari; episodi 1~112sigle di chiusurahomework ga owaranai (\u30db\u30fc\u30e0\u30ef\u30fc\u30af\u304c\u7d42\u308f\u3089\u306a\u3044? \"i compiti per casa non finiscono mai\") di matsuko mawatari; episodi 1~29\nsayonara byebye (\u3055\u3088\u306a\u3089byebye? \"addio ciao ciao\") di matsuko mawatari; episodi 30~59\nunbalance na kiss wo shite (\u30a2\u30f3\u30d0\u30e9\u30f3\u30b9\u306akiss\u3092\u3057\u3066? \"dammi un bacio sbilanciato\") di hiro takahashi; episodi 60~83\ntaiyou ga mata kagayaku toki (\u592a\u967d\u304c\u307e\u305f\u8f1d\u304f\u3068\u304d? \"quando il sole splende ancora\") di hiro takahashi; episodi 84~102\ndaydream generation (\u30c7\u30a4\u30c9\u30ea\u30fc\u30e0\u30b8\u30a7\u30cd\u30ec\u30fc\u30b7\u30e7\u30f3? \"generazione di sogni a occhi aperti\") di matsuko mawatari; episodi 103~111nell'ultimo episodio viene usata la sigla iniziale.\n\n\n=== lungometraggi ===\nyu yu hakusho - il sigillo d'oro (yu yu hakusho - the movie) (1992 - doppiato e distribuito in italia nel primo dvd della serie distribuito da de agostini nel 2007)\nyu yu hakusho - i guerrieri dell'inferno (\u5e7d\u2605\u904a\u2605\u767d\u66f8: \u51a5\u754c\u6b7b\u95d8\u7bc7\u30fb\u708e\u306e\u7d46 y\u016b y\u016b hakusho: meikai shit\u014d hen - hon\u014d no kizuna?) (1994 - doppiato in italiano e distribuito da yamato video. \u00e8 stato trasmesso in prima visione tv da mtv italia durante la mtv anime week 2006)\n\n\n=== videogiochi ===\ni personaggi di \"yu degli spettri\" compaiono spesso in videogiochi crossover tra tutte le propriet\u00e0 di weekly sh\u014dnen jump. difatti yusuke, hiei e toguro minore compaiono come personaggi giocabili in j-stars victory vs e in jump force.\n\n\n=== serie live action ===\n\nil 16 dicembre 2020 \u00e8 stato annunciato un adattamento live-action, la cui uscita \u00e8 prevista per il 14 dicembre 2023. sar\u00e0 trasmessa in streaming su netflix in tutto il mondo, kazutaka sakamoto sar\u00e0 il produttore esecutivo e akira morii sar\u00e0 il produttore della serie. il 15 luglio 2022, \u00e8 stato riferito che sh\u014d tsukikawa sar\u00e0 il regista della serie, con tatsur\u014d mishima che si occuper\u00e0 della sceneggiatura e ry\u014d sakaguchi che funger\u00e0 da supervisore degli effetti visivi. la serie avr\u00e0 come protagonista takumi kitamura nel ruolo di yusuke urameshi.\n\n\n== adattamento ==\n\n\n=== edizione italiana ===\nl'adattamento di anime e manga diverge nella traduzione di alcuni termini, in modo particolare i nomi delle tecniche, siano esse in inglese o giapponese sono state tradotte in italiano fatta eccezione per il reigan, tradotto come raggio astrale nella prima stagione, ma chiamato col nome originale nella seconda.altra differenza \u00e8 la traduzione del termine y\u014dkai, adattato nell'anime con demone e con spettro nel manga.\nper quanto riguarda i nomi dei personaggi le uniche differenze di adattamento si riscontrano nella traduzione del nome di koenma, letteralmente tradotto in piccolo enma (il ko all'inizio del nome in giapponese sta infatti per \"piccolo\", \"giovane\"), mentre nel manga \u00e8 rimasto koenma, tranne nei primi volumi dov'\u00e8 chiamato \"re junior dell'inferno\" (essendo suo padre enma il re del mondo dei morti buddista), e nei nomi in codice di compagni di sensui, tradotti in italiano.\nuna lieve differenza di adattamento si riscontra anche fra la serie tv e il secondo film, essendo stati realizzati da due staff diversi e con diverso cast. nell'anime il nome \"yusuke\" e \"hiei\" sono pronunciati cos\u00ec come sono scritti, mentre nel doppiaggio del film si rispetta di pi\u00f9 la pronuncia giapponese (yuske e hiee), e vi \u00e8 anche una diversa traduzione di reigan chiamato nel film onda astrale.\nnel doppiaggio della serie tv, alcuni personaggi secondari (negli episodi 57-66) subiscono un cambio di voce; caso strano \u00e8 stato quello di touya, che da una voce maschile (patrizio prata) passa ad una femminile (alessandra felletti). un altro caso strano \u00e8 stato quello dell'adattamento sul personaggio corvo (\"karasu\" in originale, che \u00e8 appunto il termine corvo in giapponese), il quale da un certo episodio inizia stranamente ad essere chiamato \"ya\" nel doppiaggio italiano, nonostante in originale rimanesse sempre karasu.\n\n\n== accoglienza ==\nnel sondaggio manga s\u014dsenkyo 2021 indetto da tv asahi, 150 000 persone hanno votato la loro top 100 delle serie manga e yu degli spettri si \u00e8 classificata al 17\u00ba posto.\n\n\n== note ==\n\n\n== altri progetti ==\n\n wikimedia commons contiene immagini o altri file su yu degli spettri\n\n\n== collegamenti esterni ==\nmanga\n(ja) sito ufficiale, su yu-haku.com. \n(en) yu degli spettri, su anime news network. \n(en) yu degli spettri, su myanimelist. anime\n sito ufficiale, su yu-haku.com. \n yu yu hakusho, su animeclick.it. \n(en) yu yu hakusho, su anime news network. \n(en) yu yu hakusho, su myanimelist. \n yu yu hakusho, su il mondo dei doppiatori, antoniogenna.net. \n(en) yu yu hakusho, su imdb, imdb.com. \n(en) yu yu hakusho, su behind the voice actors, inyxception enterprises. \n(ja) sito ufficiale dell'anime, su pierrot.jp (archiviato dall'url originale il 22 marzo 2012).\n(en) guida agli episodi tv, su tvtome.com. url consultato il 12 giugno 2007 (archiviato dall'url originale il 14 dicembre 2004).videogioco(ja) sito ufficiale dei videogioco, su yu-yu-hakusho.net (archiviato dall'url originale il 10 aprile 2016)."