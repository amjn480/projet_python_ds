"julia fiona roberts (smyrna, 28 ottobre 1967) \u00e8 un'attrice e produttrice cinematografica statunitense.\nil primo ruolo importante della roberts \u00e8 con il film drammatico fiori d'acciaio (1989), con cui si aggiudica il golden globe per la migliore attrice non protagonista e riceve la candidatura all'oscar nella medesima categoria. \u00e8 diventata una star del cinema dopo la commedia romantica di successo pretty woman (1990), aggiudicandosi un secondo golden globe e la candidatura al premio oscar nella categoria di migliore attrice protagonista. nel 2001 riceve il plauso della critica per la sua interpretazione nel film biografico erin brockovich, per il quale vince l'oscar alla miglior attrice, il golden globe per la migliore attrice in un film drammatico, un premio bafta e uno screen actors guild award.\ni suoi film mystic pizza (1988), pretty woman (1990), a letto con il nemico (1991), hook (1991), il rapporto pelican (1993), il matrimonio del mio migliore amico (1997), ipotesi di complotto (1997), notting hill (1999), se scappi, ti sposo (1999), ocean's eleven (2001), ocean's twelve (2004), la guerra di charlie wilson (2007), appuntamento con l'amore (2010), mangia prega ama (2010), biancaneve (2012), wonder (2017) e ben is back (2018) hanno collettivamente portato incassi di oltre $ 2,6 miliardi, facendo di lei una delle attrici di maggior successo in termini di incassi. nel 2013 riceve le lodi affiancando meryl streep ne i segreti di osage county, portandola alla quarta candidatura per l'oscar alla miglior attrice non protagonista.\nla roberts \u00e8 stata l'attrice pi\u00f9 pagata al mondo per tutto il 1991 e la prima met\u00e0 degli anni 2000. la sua quota per il 1990 di pretty woman \u00e8 stata di $ 300.000. nel 2003, \u00e8 stata pagata $ 25 milioni per il suo ruolo in mona lisa smile di mike newell (2003). a partire dal 2010, il patrimonio netto della roberts \u00e8 stato stimato a $ 140 milioni. \u00e8 stata nominata dalla rivista people tra le \"50 persone pi\u00f9 belle del mondo\" undici volte, insieme ad halle berry, e la pi\u00f9 bella in assoluto ben cinque volte (1991, 2000, 2005, 2010 e 2017).\n\n\n== biografia ==\njulia fiona roberts \u00e8 nata il 28 ottobre 1967 a smyrna, georgia, un sobborgo di atlanta, da betty lou bredemus (1934\u20132015) e walter grady roberts (1933\u20131977). \u00e8 di origini inglesi, scozzesi, irlandesi, gallesi, tedesche e svedesi. la roberts ha ricevuto un'educazione cattolica. anche suo fratello maggiore eric roberts (nato nel 1956), dal quale \u00e8 stata allontanata per diversi anni fino al 2004, la sorella maggiore lisa roberts gillan (nata nel 1965) e la nipote emma roberts, sono attori. aveva anche una sorellastra pi\u00f9 giovane di nome nancy motes (1976-2014).\ni genitori di julia roberts, drammaturghi e occasionalmente attori, si sono incontrati mentre si esibivano in produzioni teatrali per le forze armate. successivamente hanno co-fondato l'atlanta actors and writers workshop ad atlanta, al largo di juniper street a midtown. gestivano una scuola di recitazione per bambini a decatur, in georgia, mentre aspettavano julia. i bambini di coretta e martin luther king jr. hanno frequentato la scuola; walter roberts ha servito come insegnante di recitazione per la loro figlia, yolanda. come ringraziamento per il suo servizio, la signora king ha pagato il conto dell'ospedale della signora roberts quando \u00e8 nata julia. \ni suoi genitori si sono sposati nel 1955. sua madre ha chiesto il divorzio nel 1971; il divorzio fu definito all'inizio del 1972. dal 1972, la roberts visse a smyrna, in georgia, dove frequent\u00f2 la fitzhugh lee elementary school, la griffin middle school e la campbell high school. nel 1972, sua madre spos\u00f2 michael motes, che era violento e spesso disoccupato; la roberts lo disprezzava. il matrimonio fin\u00ec nel 1983, con betty lou che divorziava da motes per motivi di crudelt\u00e0; aveva affermato che sposarlo era stato il pi\u00f9 grande errore della sua vita. il padre di julia roberts \u00e8 morto di cancro quando lei aveva dieci anni. \njulia roberts, da bambina, voleva diventare una veterinaria. suonava anche il clarinetto nella banda della sua scuola. dopo essersi diplomata alla campbell high school di smyrna, ha frequentato la georgia state university, ma non si \u00e8 laureata. successivamente si \u00e8 recata a new york city per intraprendere una carriera nella recitazione. una volta l\u00ec, ha firmato con la click modeling agency e si \u00e8 iscritta a dei corsi di recitazione. \n\n\n=== gli inizi ===\ninizia gli studi di giornalismo, ma in seguito all'esordio del fratello eric come attore a hollywood, decide di seguirlo nella carriera cinematografica e si trasferisce a new york.\njulia roberts partecipa ai casting della soap opera santa barbara nel 1986 tra le tante aspiranti al ruolo di hayley benson, la nipote di gina, ma fu scartata e le fu preferita stacey edwards e ad una puntata della famosa serie tv miami vice. appare per la prima volta al cinema nel 1987 nel film scuola di pompieri. nel 1988 recita come attrice protagonista in mystic pizza nel ruolo di daisy arujo, una giovane cameriera alla ricerca del \"vero amore\".\nnel 1989 recita nel film drammatico fiori d'acciaio, nei panni di shelby, una donna desiderosa di avere figli nonostante una grave forma di diabete, questa interpretazione le procura il primo golden globe e la nomination all'oscar come miglior attrice non protagonista. la notoriet\u00e0 arriva nel 1990 grazie al successo del film pretty woman, in cui \u00e8 protagonista con richard gere nel ruolo della prostituta vivian ward, che le fa meritare il suo secondo golden globe come miglior attrice in un film commedia e la sua seconda nomination all'oscar come protagonista oltre ad altri premi e nomination. dopo il 1991, si prende una pausa di due anni dal lavoro, eccezion fatta per un cameo nel film di robert altman i protagonisti. all'inizio del 1993 \u00e8 protagonista di una copertina della rivista people che si domanda cosa \u00e8 successo a julia roberts?.\n\n\n=== gli anni novanta ===\ndal 1991 al 1997 prende parte a numerosi film e recita la parte di laura burney, una donna in fuga dal marito violento in a letto con il nemico, mentre \u00e8 la celebre fatina campanellino nel remake in live-action de le avventure di peter pan, hook - capitan uncino, a fianco di robin williams e dustin hoffman e diretta da steven spielberg. ritorna protagonista, successivamente, con il ruolo di grace king bichon, la moglie che scopre il tradimento del marito in qualcosa di cui... sparlare, e incarna la dolce e innamorata hilary o'neil in scelta d'amore. successivamente \u00e8 darby shaw, studentessa di legge con una sua teoria sulla morte dei presidenti della corte suprema degli stati uniti d'america ne il rapporto pelican a fianco di denzel washington. interpreta poi, mary reilly, la servizievole domestica del dottor jekyll nel thriller mary reilly con john malkovich, viene vista, inoltre, corteggiata da woody allen alias joe in tutti dicono i love you dove veste i panni della bella von ed \u00e8 alice, la complice di jerry fletcher in ipotesi di complotto con mel gibson.\nnel 1997 decide di tornare alla commedia, ed \u00e8 la protagonista de il matrimonio del mio migliore amico nei panni di julianne potter, una donna che vuole impedire il matrimonio del suo miglior amico michael con un'altra donna. questa interpretazione le varr\u00e0 diverse candidature, tra cui la sua terza al golden globe come miglior attrice in un film commedia. veste poi i panni di anna scott, una famosa attrice che si innamora di william thacker in notting hill a fianco di hugh grant, ruolo che di nuovo le fa ottenere varie candidature, tra cui la sua quarta candidatura al golden globe sempre come miglior attrice in un film commedia e successivamente prende parte al film (considerato sequel di pretty woman) se scappi, ti sposo, dove interpreta maggie carpenter, una donna che abbandona sull'altare i suoi fidanzati (nel film si riunisce la triade roberts-gere-marshall). entrambi i film sono del 1999.\nnel 1998 esordisce come producer per la sua casa di produzione, la shoelace productions, insieme all'amica susan sarandon, per il film melo-drammatico nemiche amiche di chris columbus dove \u00e8 isabel kelly, rivale dell'ex-moglie del marito. la shoelace productions dopo il matrimonio con dan moder diventa red om.\n\n\n=== il successo e il premio oscar ===\nnel 1999 accetta il ruolo di protagonista nel film erin brockovich - forte come la verit\u00e0 di steven soderbergh, basato su una storia vera, dove interpreta la parte dell'attivista statunitense alle prese con una battaglia legale contro la pacific gas and electric company, societ\u00e0 responsabile della contaminazione delle falde acquifere di una cittadina californiana, causa dei tumori della popolazione. per questa parte, julia roberts guadagna molti riconoscimenti tra cui lo sag award, il bafta, il golden globe (per un film drammatico) e l'oscar alla miglior attrice nel 2001, diventando in tal modo la prima donna in assoluto a vincere contemporaneamente tutti e quattro i pi\u00f9 prestigiosi premi che un attore pu\u00f2 ricevere con un solo film. grazie alla sua interpretazione in erin brockovich, entra a fare parte (nel 2003) della lista afi's 100 years... 100 heroes and villains, dove compare al 31\u00ba posto tra i cinquanta eroi del cinema americano. rimase inoltre un'icona famosa l'abito bianco e nero di valentino da lei indossato alla cerimonia di premiazione degli oscar. nello stesso anno gira the mexican - amore senza la sicura in co-starring con brad pitt, e durante le riprese conosce il futuro marito dan moder.\n\n\n=== 2003 - 2009 ===\nnegli anni seguenti appare in piccoli ruoli di contorno, accettati per sola amicizia, quali ocean's eleven, full frontal e confessioni di una mente pericolosa, ritorna solo nel 2003 in un ruolo da protagonista in mona lisa smile, un \"attimo fuggente\" al femminile dove veste i panni dell'insegnante di storia dell'arte, katherine ann watson. nel 2004 gira closer assieme a natalie portman, jude law e clive owen nel quale \u00e8 la bella fotografa anna, obiettivo amoroso di dan e diretta da mike nichols, mentre riappare come tess ocean in ocean's twelve. dopo tre anni di pausa dal grande schermo, in cui, oltre a doppiare film d'animazione ed essere stata protagonista del video della canzone dreamgirl della dave matthews band di cui era da tempo fan, ha esordito a broadway con il dramma three days of rain, torna al cinema nel 2007 con la guerra di charlie wilson, insieme a tom hanks. la sua parte, questa volta, sar\u00e0 quella di joanne herring che le permetter\u00e0 di ricevere la sua sesta candidatura al golden globe seppur nella categoria miglior attrice non protagonista. sempre nello stesso anno la roberts otterr\u00e0 anche la vittoria del premio american cinematheque award per il suo contributo alle arti.\nnel 2009 recita al fianco di clive owen in duplicity di tony gilroy, in cui entrambi interpretano ex agenti segreti che si prestano allo spionaggio industriale, e per la sua interpretazione di claire stenwick ricever\u00e0 la settima candidatura al golden globe come miglior attrice in un film commedia.\n\n\n=== dal 2010 ===\nnel 2010 \u00e8 stata testimonial al fianco di paolo bonolis e luca laurenti del caff\u00e8 lavazza dove interpreta la venere di botticelli, secondo diversi siti americani ha incassato 1.5 milioni di dollari per 45 secondi di spot. ha interpretato elizabeth gilbert nel film mangia prega ama. nel 2011 recita nel film l'amore all'improvviso - larry crowne di tom hanks nel ruolo di mercedes tainot, un'insegnante del corso di linguistica di cui il protagonista larry crowne \u00e8 innamorato. nel 2012 interpreta la strega cattiva in una nuova versione di \"biancaneve\", di tarsem singh. \ndopo essere stata testimonial di una linea di cosmetici della lanc\u00f4me, \u00e8 tornata ad essere testimonial ufficiale della marca per un profumo, \"la vie est belle\".\nnel dicembre 2013 \u00e8 protagonista, accanto a meryl streep e diretta da john wells, del film drammatico i segreti di osage county , dove veste i panni di barbara weston, una figlia in contrasto con la madre da anni. l'interpretazione le fa ottenere premi e nomination tra cui anche una nuova candidatura all'oscar come miglior attrice non protagonista e l'ottava ai golden globe come miglior attrice non protagonista. sempre nel 2013 \u00e8 la dr. emma brookner, una ricercatrice che studia una malattia che si contagia tramite i rapporti sessuali dei gay nel film tv the normal heart, interpretazione che le fa ottenere alcuni riconoscimenti tra cui la candidatura al premio emmy come miglior attrice non protagonista in una miniserie o film.\ndal 2014 al 2018 appare in diversi spot per il marchio calzedonia di cui \u00e8 diventata testimonial. l'anno successivo entra a far parte del cast di il segreto dei suoi occhi, nel ruolo di jess, affiancando nicole kidman e chiwetel ejiofor. il film \u00e8 il remake dell'omonimo capolavoro premiato come miglior film straniero agli oscar 2010.nel 2016 \u00e8 protagonista, accanto a george clooney, del film money monster - l'altra faccia del denaro diretto da jodie foster. la pellicola, presentata fuori concorso al festival di cannes, racconta la storia di un conduttore televisivo e la sua produttrice sequestrati durante la loro trasmissione da un uomo infuriato per aver perso i suoi risparmi, a causa di un investimento suggerito dal programma. nel 2017 viene inserita dalla rivista forbes all'ottavo posto fra le attrici pi\u00f9 pagate, con un guadagno di 12 milioni di dollari, ex aequo con la collega cate blanchett.\nnel 2018 la roberts \u00e8 protagonista, accanto al giovane lucas hedges, nel film ben is back, dove il suo ruolo \u00e8 quello di una madre che cerca di salvare il figlio dall'inferno della droga. nello stesso anno interpreta heidi bergman nella serie televisiva, prodotta da amazon, homecoming, per la quale riceve una nomination ai golden globe 2019 come migliore attrice protagonista in una serie drammatica.\nnel febbraio 2019 \u00e8 nuovamente ospite del programma c'\u00e8 posta per te, condotto da maria de filippi.\n\n\n== vita privata ==\n\n\n=== relazioni e matrimoni ===\n\u00e8 stata fidanzata con gli attori dylan mcdermott (conosciuto sul set di fiori d'acciaio), kiefer sutherland (relazione interrotta 3 giorni prima del matrimonio nel 1991), jason patric e matthew perry (nel 1996). nel 1993 ha sposato il cantante country lyle lovett; i due si sono separati pochi mesi dopo e hanno divorziato nel 1995. nel 2001 ha interrotto una relazione di 4 anni con l'attore benjamin bratt e il 4 luglio 2002 si \u00e8 sposata in seconde nozze con il cameraman daniel moder. la coppia ha avuto tre figli, i gemelli dizigoti hazel patricia e phinnaeus walter, nati il 28 novembre 2004 e henry, nato il 18 giugno 2007.\nnel febbraio 2014 la sorellastra nancy \u00e8 deceduta, probabilmente uccisa da una overdose di farmaci.\n\n\n=== credo religioso ===\nin un'intervista del 2010 per la rivista elle, la roberts ha dichiarato che crede e pratica l'induismo. julia roberts \u00e8 una seguace del guru neem karoli baba (maharaj-ji), una foto del quale l'ha spinta alla conoscenza di tale religione.nel settembre 2009, sul set del film eat pray love, la roberts ha dato ai propri figli nuovi nomi in onore di divinit\u00e0 ind\u00f9: laxmi a hazel, ganesh a phinnaeus e krishna balram a henry.\n\n\n=== filantropia ===\njulia roberts ha donato tempo e risorse all'unicef e ad altre organizzazioni di beneficenza. nel 2000 ha prestato la voce da narratrice per silent angels, un documentario sulla sindrome di rett. nel luglio 2006 earth biofuels ha nominato la roberts sia come portavoce dell'azienda che come presidente del comitato consultivo della azienda stessa. in quest'ultima veste ha promosso l'uso dei carburanti rinnovabili.\n\n\n== filmografia ==\n\n\n=== attrice ===\n\n\n==== cinema ====\nscuola di pompieri (firehouse), regia di j. christian ingvordsen (1987)\nfemmine sfrenate (satisfaction), regia di joan freeman (1988)\nmystic pizza, regia di donald petrie (1988)\nlegami di sangue (blood red), regia di peter masterson (1989)\nfiori d'acciaio (steel magnolias), regia di herbert ross (1989)\npretty woman, regia di garry marshall (1990)\nlinea mortale (flatliners), regia di joel schumacher (1990)\na letto con il nemico (sleeping with the enemy), regia di joseph ruben (1991)\nscelta d'amore - la storia di hilary e victor (dying young), regia di joel schumacher (1991)\nhook - capitan uncino (hook), regia di steven spielberg (1991)\ni protagonisti (the players), regia di robert altman (1992) - cameo non accreditato\nil rapporto pelican (the pelican brief), regia di alan j. pakula (1993)\ninviati molto speciali (i love trouble), regia charles shyer (1994)\npr\u00eat-\u00e0-porter, regia di robert altman (1994)\nqualcosa di cui... sparlare (something to talk about), regia di lasse hallstr\u00f6m (1995)\nmary reilly, regia di stephen frears (1996)\nmichael collins, regia di neil jordan (1996)\ntutti dicono i love you (everyone says i love you), regia di woody allen (1996)\nil matrimonio del mio migliore amico (my best friend's wedding), regia di p. j. hogan (1997)\nipotesi di complotto (conspiracy theory), regia di richard donner (1997)\nnemiche amiche (stepmom), regia di chris columbus (1998)\nnotting hill, regia di roger michell (1999)\nse scappi, ti sposo (runaway bride), regia di garry marshall (1999)\nerin brockovich - forte come la verit\u00e0 (erin brockovich), regia di steven soderbergh (2000)\nthe mexican - amore senza la sicura (the mexican), regia di gore verbinski (2000)\ni perfetti innamorati (america's sweethearts), regia di joe roth (2001)\nocean's eleven - fate il vostro gioco (ocean's eleven), regia di steven soderbergh (2001)\ngrand champion, regia di barry tubb (2002) - cameo\nconfessioni di una mente pericolosa (confessions of a dangerous mind), regia di george clooney (2002)\nfull frontal, regia di steven soderbergh (2002)\nmona lisa smile, regia di mike newell (2003)\ncloser, regia di mike nichols (2004)\nocean's twelve, regia di steven soderbergh (2004)\nla guerra di charlie wilson (charlie wilson's war) regia di mike nichols (2007)\nun segreto tra di noi (fireflies in the garden), regia di dennis lee (2008)\nduplicity, regia di tony gilroy (2009)\nappuntamento con l'amore (valentine's day), regia di garry marshall (2010)\nmangia prega ama (eat pray love), regia di ryan murphy (2010)\nl'amore all'improvviso - larry crowne (larry crowne), regia di tom hanks (2011)\nbiancaneve (mirror mirror), regia di tarsem singh (2012)\ni segreti di osage county (august: osage county), regia di john wells (2013)\nil segreto dei suoi occhi (secret in their eyes), regia di billy ray (2015)\nmoney monster - l'altra faccia del denaro (money monster), regia di jodie foster (2016)\nmother's day, regia di garry marshall (2016)\nwonder, regia di stephen chbosky (2017)\nben is back, regia di peter hedges (2018)\nticket to paradise, regia di ol parker (2022)\nil mondo dietro di te (leave the world behind), regia di sam esmail (2023)\n\n\n==== televisione ====\ncrime story \u2013 serie tv, episodio 1x19 (1987)\nmiami vice \u2013 serie tv, episodio 4x22 (1988)\nbaja oklahoma, regia di bobby roth \u2013 film tv (1988)\nfriends \u2013 serie tv, episodio 2x13 (1996)\nlaw & order - i due volti della giustizia \u2013 serie tv, episodio 9x20 (1999)\ncorruption empire, regia di matt penn \u2013 film tv (2002)\nmariusza \u2013 serie tv, episodio 2x17 (2008)\nthe normal heart, regia di ryan murphy \u2013 film tv (2014)\nhomecoming \u2013 serie tv, 10 episodi (2018)\ngaslit \u2013 miniserie tv, 8 episodi (2022)\n\n\n=== doppiatrice ===\nant bully - una vita da formica (the ant bully) (2006)\nla tela di carlotta (charlotte's web) (2006)\namore e matrimoni (love, wedding, marriage) (2011)\ni puffi - viaggio nella foresta segreta (smurfs - the lost village) (2017)\n\n\n=== produttrice ===\nil mondo dietro di te (leave the world behind), regia di sam esmail (2023)\n\n\n== teatro ==\ntre giorni di pioggia di richard greenberg, regia di joe mantello, con bradley cooper. bernard b. jacobs theatre di broadway (2006)\n\n\n== riconoscimenti ==\n\npremio oscar\n1990 \u2013 candidatura alla migliore attrice non protagonista per fiori d'acciaio\n1991 \u2013 candidatura alla migliore attrice per pretty woman\n2001 \u2013 migliore attrice per erin brockovich - forte come la verit\u00e0\n2014 \u2013 candidatura alla migliore attrice non protagonista per i segreti di osage countygolden globe\n1990 \u2013 migliore attrice non protagonista per fiori d'acciaio\n1991 \u2013 migliore attrice in un film commedia o musicale per pretty woman\n1998 \u2013 candidatura alla migliore attrice in un film commedia o musicale per il matrimonio del mio migliore amico\n2000 \u2013 candidatura per la migliore attrice in un film commedia o musicale per notting hill\n2001 \u2013 migliore attrice in un film drammatico per erin brockovich - forte come la verit\u00e0\n2008 \u2013 candidatura alla migliore attrice non protagonista per la guerra di charlie wilson\n2010 \u2013 candidatura alla migliore attrice in un film commedia o musicale per duplicity\n2014 \u2013 candidatura alla migliore attrice non protagonista per i segreti di osage county\n2019 \u2013 candidatura alla migliore attrice in una serie drammatica per homecoming\n2023 \u2013 candidatura per la migliore attrice in una miniserie o film televisivo per gaslitbafta\n1991 \u2013 candidatura alla migliore attrice per pretty woman\n2001 \u2013 migliore attrice per erin brockovich \u2013 forte come la verit\u00e0\n2014 \u2013 candidatura alla migliore attrice non protagonista per i segreti di osage countypremio emmy\n1999 \u2013 candidatura alla migliore attrice ospite in una serie drammatica per law & order - i due volti della giustizia\n2014 \u2013 candidatura alla migliore attrice non protagonista in una serie, miniserie o film televisivo per the normal heart\n\n\n== doppiatrici italiane ==\nnelle versioni in italiano delle opere in cui ha recitato, julia roberts \u00e8 stata doppiata da:\n\ncristina boraschi in fiori d'acciaio, pretty woman, linea mortale (entrambi i doppiaggi), law & order - i due volti della giustizia, hook - capitan uncino, il rapporto pelican, friends, qualcosa di cui... sparlare, mary reilly, michael collins, il matrimonio del mio migliore amico, ipotesi di complotto, nemiche amiche, se scappi, ti sposo, erin brockovich - forte come la verit\u00e0, the mexican - amore senza la sicura, i perfetti innamorati, ocean's eleven - fate il vostro gioco, confessioni di una mente pericolosa, full frontal, closer, ocean's twelve, la guerra di charlie wilson, un segreto tra di noi, appuntamento con l'amore, mangia prega ama, l'amore all'improvviso - larry crowne, biancaneve, i segreti di osage county, the normal heart, il segreto dei suoi occhi, money monster - l'altra faccia del denaro, mother's day, wonder, ben is back, homecoming, ticket to paradise, gaslit, il mondo dietro di te\nlaura boccanera in a letto con il nemico, scelta d'amore - la storia di hilary e victor, i protagonisti, inviati molto speciali, pr\u00eat-\u00e0-porter, notting hill, mona lisa smile\npaola valentini in femmine sfrenate e grand champion\nmelina martello in miami vice\nsilvia pepitoni in mystic pizza\ncristiana lionello in tutti dicono i love you\nroberta pellini in duplicityda doppiatrice \u00e8 sostituita da:\n\ngi\u00f2 gi\u00f2 rapattoni in ant bully - una vita da formica\nchiara colizzi in la tela di carlotta\ncristina d'avena in i puffi - viaggio nella foresta segreta\n\n\n== note ==\n\n\n== altri progetti ==\n\n wikiquote contiene citazioni di o su julia roberts\n wikimedia commons contiene immagini o altri file su julia roberts\n\n\n== collegamenti esterni ==\n\n roberts, julia, su treccani.it \u2013 enciclopedie on line, istituto dell'enciclopedia italiana. \n roberts, julia, su sapere.it, de agostini. \n roberts, julia, in lessico del xxi secolo, istituto dell'enciclopedia italiana, 2012-2013. \n(en) julia roberts, su enciclopedia britannica, encyclop\u00e6dia britannica, inc. \n(en) julia roberts, su models.com, models.com, inc. \n(en) opere di julia roberts, su open library, internet archive. \n julia roberts, su last.fm, cbs interactive. \n(en) julia roberts / julia roberts (altra versione), su allmusic, all media network. \n(en) julia roberts, su discogs, zink media. \n(en) julia roberts, su musicbrainz, metabrainz foundation. \n julia roberts, su cinedatabase, rivista del cinematografo. \n julia roberts, su movieplayer.it, netaddiction s.r.l.. \n julia roberts, su filmtv.it, arnoldo mondadori editore. \n julia roberts, su comingsoon.it, anicaflash. \n monica trecca, roberts, julia, in enciclopedia del cinema, istituto dell'enciclopedia italiana, 2004. \n julia roberts, su mymovies.it, mo-net srl. \n(en) julia roberts, su imdb, imdb.com. \n(en) julia roberts, su allmovie, all media network. \n(en) julia roberts, su rotten tomatoes, fandango media, llc. \n(en) julia roberts, su metacritic, red ventures. \n(en) julia roberts, su tv.com, red ventures (archiviato dall'url originale il 1\u00ba gennaio 2012). \n(en) julia roberts, su afi catalog of feature films, american film institute. \n(en) julia roberts, su bfi film & tv database, british film institute (archiviato dall'url originale il 1\u00ba gennaio 2018). \n(en) julia roberts, su internet broadway database, the broadway league. \n(de, en) julia roberts, su filmportal.de. \n(en) julia roberts, su behind the voice actors, inyxception enterprises."