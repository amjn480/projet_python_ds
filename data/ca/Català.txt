"el catal\u00e0 (denominaci\u00f3 oficial a catalunya, a les illes balears, a andorra, a la ciutat de l'alguer i tradicional a catalunya del nord) o valenci\u00e0 (denominaci\u00f3 oficial al pa\u00eds valenci\u00e0 i tradicional al carxe) \u00e9s una llengua rom\u00e0nica parlada a catalunya, el pa\u00eds valenci\u00e0 (tret d'algunes comarques i localitats de l'interior), les illes balears (on tamb\u00e9 rep el nom de mallorqu\u00ed, menorqu\u00ed, eivissenc o formenterer segons l'illa), andorra, la franja de ponent (a l'arag\u00f3), la ciutat de l'alguer (a l'illa de sardenya), la catalunya del nord, el carxe (un petit territori de m\u00farcia habitat per pobladors valencians), i en comunitats arreu del m\u00f3n (entre les quals destaca la de l'argentina, amb 200.000 parlants). t\u00e9 deu milions de parlants, dels quals quasi la meitat ho s\u00f3n de llengua materna; el seu domini ling\u00fc\u00edstic, amb una superf\u00edcie de 68.730 km\u00b2 i 13.529.127 d'habitants (2009), inclou 1.687 termes municipals. com a llengua materna, \u00e9s parlada per quatre milions de persones (29% de la poblaci\u00f3 del territori ling\u00fc\u00edstic), de les quals 2.263.000 a catalunya, 1.521.000 al pa\u00eds valenci\u00e0 i 417.000 a les illes balears. com les altres lleng\u00fces rom\u00e0niques, el catal\u00e0 prov\u00e9 del llat\u00ed vulgar que parlaven els romans que s'establiren a hisp\u00e0nia durant l'edat antiga.\nla normativa del catal\u00e0 \u00e9s establerta, d'una manera general, per l'institut d'estudis catalans, que pren com a base l'ortografia, la gram\u00e0tica i el diccionari elaborats per pompeu fabra, i per a les variants espec\u00edfiques del valenci\u00e0, per l'acad\u00e8mia valenciana de la llengua, que pren com a base les normes de castell\u00f3, \u00e9s a dir, l'ortografia de pompeu fabra per\u00f2 m\u00e9s adaptada a la pronunciaci\u00f3 del catal\u00e0 occidental i als trets que caracteritzen les varietats valencianes.\nel catal\u00e0 t\u00e9 cinc grans dialectes (valenci\u00e0, nord-occidental, central, balear i rossellon\u00e8s) que juntament amb l'alguer\u00e8s, es divideixen fins a vint-i-una varietats i s'agrupen en dos grans blocs: el catal\u00e0 occidental i el catal\u00e0 oriental. les propostes normatives permeten reduir les difer\u00e8ncies entre aquests dialectes en el catal\u00e0 est\u00e0ndard des del punt de vista gramatical, fon\u00e8tic i de l\u00e8xic.\nel catal\u00e0 \u00e9s una llengua de transici\u00f3 entre les lleng\u00fces iberorom\u00e0niques i les lleng\u00fces gal\u00b7lorom\u00e0niques, encara que antigament fos molt pr\u00f2xima a l'occit\u00e0, amb el qual comparteix origen i grup: l'occitanorom\u00e0nic. al llarg dels darrers segles, la major part dels dialectes del catal\u00e0 han rebut una forta influ\u00e8ncia del castell\u00e0 a l'estat espanyol i a l'estat andorr\u00e0, del franc\u00e8s a la catalunya del nord i tamb\u00e9 a andorra, i de l'itali\u00e0 i del sard a l'alguer, que hi ha deixat empremta en forma de nou vocabulari i noves expressions. el grau d'\u00fas i d'oficialitat del catal\u00e0 varia molt segons el territori, que va des de la nul\u00b7la oficialitat a fran\u00e7a a ser l'\u00fanica llengua oficial a andorra, passant per la cooficialitat en tres comunitats aut\u00f2nomes espanyoles.\n\nl'ordre est\u00e0ndard de les frases \u00e9s subjecte-verb-objecte, encara que pugui canviar en certs tipus de frases com les oracions interrogatives i algunes relatives. la morfologia del catal\u00e0 \u00e9s similar a la de la resta de lleng\u00fces rom\u00e0niques: relativament poques flexions; dos g\u00e8neres, cap cas (excepte en els pronoms personals, on encara romanen vestigis de la declinaci\u00f3 llatina), i distinci\u00f3 entre singular i plural. els adjectius tamb\u00e9 es flexionen segons el g\u00e8nere i el nombre. la pros\u00f2dia presenta un accent pros\u00f2dic que pot ser marcat per mitj\u00e0 d'accent gr\u00e0fic. la llengua t\u00e9 una varietat voc\u00e0lica mitjana, amb vuit sons voc\u00e0lics diferents. una caracter\u00edstica pr\u00f2pia del catal\u00e0 \u00e9s la manera com es forma el passat perifr\u00e0stic, un temps verbal singular que combina un auxiliar basat en el verb anar (encara que no totalment coincident amb aquest) i l'infinitiu (en altres lleng\u00fces del m\u00f3n aquesta combinaci\u00f3 t\u00e9 un valor de futur).\n\n\n== glot\u00f2nims ==\n\na la fi del segle xiv ja es constata la denominaci\u00f3 d'aquesta llengua, entre altres noms, com a valenci\u00e0, denominaci\u00f3 oficial al pa\u00eds valenci\u00e0. actualment, per evitar els conflictes potencials que es podrien utilitzar com a arma pol\u00edtica per afeblir la llengua basant-se en aquesta doble denominaci\u00f3, l'acad\u00e8mia valenciana de la llengua, en el seu dictamen sobre els principis i criteris per a la defensa de la denominaci\u00f3 i l'entitat del valenci\u00e0, constata que:\n\nen el cas de les illes balears, un 69% dels parlants empra denominacions localistes (mallorqu\u00ed, menorqu\u00ed, eivissenc i formenterer) mentre que el 31% restant es refereix a la llengua com a catal\u00e0. no obstant, a les balears, a difer\u00e8ncia del cas del pa\u00eds valenci\u00e0, l'\u00fas de glot\u00f2nims diferents de l'unitari \u00e9s compatible amb la percepci\u00f3 de la unitat de la llengua; un 81% dels parlants illencs considera que la llengua que parlen \u00e9s la mateixa que a la resta de territoris de parla catalana.hi ha altres glot\u00f2nims tradicionals que es fan servir com a sin\u00f2nim de \"catal\u00e0\" al llarg del domini ling\u00fc\u00edstic. aix\u00ed, per exemple, a l'alguer se li diu alguer\u00e8s, a fraga, fragat\u00ed, a maella, maell\u00e0 i a la comarca de la llitera, lliter\u00e0.\n\n\n== classificaci\u00f3 ==\nel catal\u00e0 \u00e9s una llengua indoeuropea i actualment es troba entre la branca gal\u00b7lorom\u00e0nica i la branca iberorom\u00e0nica de les lleng\u00fces rom\u00e0niques. \u00e9s per aix\u00f2 que podem dir que el catal\u00e0 t\u00e9 una classificaci\u00f3 for\u00e7a complexa i no exempta de pol\u00e8mica (fins amb un cert rerefons pol\u00edtic), car comparteix moltes caracter\u00edstiques amb el castell\u00e0 (llengua iberorom\u00e0nica) i amb l'occit\u00e0 i el franc\u00e8s (lleng\u00fces gal\u00b7lorom\u00e0niques). dep\u00e8n en gran manera de les fonts.\nla gram\u00e0tica del catal\u00e0 contemporani situa el catal\u00e0 dins les lleng\u00fces rom\u00e0niques occidentals, en una posici\u00f3 interm\u00e8dia entre la fam\u00edlia gal\u00b7lorom\u00e0nica i la fam\u00edlia iberorom\u00e0nica. el catal\u00e0 nasqu\u00e9 dins la fam\u00edlia gal\u00b7lorom\u00e0nica i s'hi mantingu\u00e9 fins al segle xv, per\u00f2 a partir de llavors ha experimentat una clara influ\u00e8ncia del castell\u00e0. comparant les diferents lleng\u00fces rom\u00e0niques, el catal\u00e0 sovint s'ha considerat com a llengua pont o de transici\u00f3 entre les lleng\u00fces iberorom\u00e0niques i les gal\u00b7lorom\u00e0niques, posici\u00f3 que sovint implica certes connotacions de llengua menor. altres estudis m\u00e9s moderns classifiquen el catal\u00e0 dins el diasistema de les lleng\u00fces occitanorom\u00e0niques, un conjunt ling\u00fc\u00edstic diferenciat en el context rom\u00e0nic.posicions minorit\u00e0ries dins la ling\u00fc\u00edstica catalana, per\u00f2 majorit\u00e0ries dins la ling\u00fc\u00edstica occitana, sostenen que, d'acord amb criteris d'intel\u00b7ligibilitat m\u00fatua, semblan\u00e7a ling\u00fc\u00edstica i tradici\u00f3 liter\u00e0ria comuna entre el catal\u00e0 i l'occit\u00e0, ambdues lleng\u00fces s'haurien de considerar com a dialectes d'una mateixa llengua. sobre aquesta q\u00fcesti\u00f3 els pares de la roman\u00edstica, com ara wilhelm meyer-l\u00fcbke o friedrich christian diez, inclogueren el catal\u00e0 com a part integrant del conjunt occit\u00e0.\n\n\n== distribuci\u00f3 geogr\u00e0fica ==\nla llengua catalana es parla en quatre estats diferents:\n\nandorra, on \u00e9s la llengua pr\u00f2pia i \u00fanic idioma oficial. \u00e9s la llengua habitual del 43,8% de la poblaci\u00f3.\nespanya\ncatalunya, on \u00e9s la llengua pr\u00f2pia i cooficial juntament amb el castell\u00e0 i l'occit\u00e0 (variant aranesa). existeixen diverses variants dialectals dins del territori. \u00e9s la llengua habitual del 37% de la poblaci\u00f3.\nilles balears, on \u00e9s la llengua pr\u00f2pia i cooficial juntament amb el castell\u00e0, es parlen diverses variants dialectals. \u00e9s la llengua habitual del 46% de la poblaci\u00f3.\nen la major part del pa\u00eds valenci\u00e0, on \u00e9s la llengua pr\u00f2pia i on es parla la varietat dialectal anomenada oficialment i gen\u00e8ricament valenci\u00e0, no \u00e9s uniforme a tot el territori, ja que hi ha tres subdialectes amb matisos de difer\u00e8ncia. de fet, la zona septentrional valenciana i la meridional catalana comparteixen un mateix dialecte, el valenci\u00e0 de transici\u00f3. en aquesta zona, el catal\u00e0 \u00e9s la llengua habitual del 40,1% de la poblaci\u00f3 i rep el nom hist\u00f2ric i oficial de valenci\u00e0. igual que en altres territoris, hi existeixen subdialectes: el valenci\u00e0 de transici\u00f3 o tortos\u00ed, a la zona septentrional i compartit amb la zona meridional catalana (on el catal\u00e0 \u00e9s la llengua habitual del 40,1% de la poblaci\u00f3), el valenci\u00e0 septentrional o castellonenc, el valenci\u00e0 central, el meridional i el valenci\u00e0 alacant\u00ed. per al conjunt del pa\u00eds valenci\u00e0 \u00e9s la llengua habitual d'un 42% de la poblaci\u00f3, aproximadament. per a m\u00e9s informaci\u00f3, vegeu l'article valenci\u00e0.\na la zona oriental d'arag\u00f3 (franja de ponent), territori format per les comarques de la llitera i el matarranya, i prop de la meitat dels municipis de la ribagor\u00e7a, baix cinca i baix arag\u00f3 \u2013 casp; la tenen com a llengua habitual prop de 30.000 persones, el 70% de la poblaci\u00f3 del territori. a arag\u00f3 el catal\u00e0 no \u00e9s oficial, per\u00f2 des de 1990 ha guanyat cert reconeixement en la legislaci\u00f3 auton\u00f2mica. el 17 de desembre de 2009 les corts d'arag\u00f3 van aprovar un dictamen per promoure i fomentar les lleng\u00fces pr\u00f2pies d'arag\u00f3.\nuna petita comarca de la regi\u00f3 de m\u00farcia, coneguda com el carxe, on el catal\u00e0, en aquest cas valenci\u00e0, \u00e9s parlat per unes cinc-centes persones, encara que no \u00e9s oficial.\nfran\u00e7a\nels antics territoris tributaris dels comtats del rossell\u00f3 i la cerdanya (territori conegut tamb\u00e9 com a catalunya del nord) que van formar part de la monarquia hisp\u00e0nica fins al tractat dels pirineus (1659). actualment es corresponen amb la gaireb\u00e9 totalitat del departament dels pirineus orientals. aqu\u00ed el catal\u00e0 no \u00e9s oficial i ha retrocedit molt davant del franc\u00e8s. \u00e9s la llengua habitual del 3,5% de la poblaci\u00f3.\nnombroses comunitats de gitanos catalans residents a fran\u00e7a han mantingut de fa segles el catal\u00e0 com a llengua materna i de relaci\u00f3 entre ells. n'hi ha sobretot a occit\u00e0nia (des d'aquit\u00e0nia fins a la proven\u00e7a), per\u00f2 tamb\u00e9 a la fran\u00e7a central i septentrional.\nit\u00e0lia\nla ciutat italiana de l'alguer a l'illa de sardenya, on \u00e9s parlat habitualment per un 13,9% de la poblaci\u00f3. l'estat itali\u00e0, en virtut de la \"norma en mat\u00e8ria de tutela de les minories ling\u00fc\u00edstiques hist\u00f2riques\" de 1999, preveu l'\u00fas de lleng\u00fces com el catal\u00e0 en l'administraci\u00f3 p\u00fablica, en el sistema educatiu aix\u00ed com la posada en marxa de transmissions radiotelevisives per la rai sempre que l'estatut de llengua subjecta a tutela sigui sol\u00b7licitat al consell provincial per municipis en qu\u00e8 ho sol\u00b7liciti el quinze per cent de la poblaci\u00f3. anteriorment, el 1997, el consell regional de sardenya havia reconegut la igualtat en dignitat de la llengua sarda amb la italiana a tota l'illa, aix\u00ed com amb altres lleng\u00fces d'\u00e0mbit m\u00e9s redu\u00eft, entre les que cita el catal\u00e0, a la ciutat de l'alguer. la ciutat, per la seva banda, promulga la seva tutela i normalitzaci\u00f3 en els seus estatuts de 2000.una denominaci\u00f3 que intenta englobar a tota aquesta \u00e0rea ling\u00fc\u00edstica, no exempta de discussions pel car\u00e0cter ideol\u00f2gic que ha anat adquirint, \u00e9s la de pa\u00efsos catalans, encunyada a la fi del segle xix i popularitzada per joan fuster en la seva obra nosaltres els valencians (\u00abnosaltres els valencians\u00bb, 1962).\n\n\n== hist\u00f2ria ==\n\nels primers batecs del catal\u00e0 escrit s\u00f3n pel cap baix del segle iv i es troben en els textos de paci\u00e0 de barcelona, encara que el llibre m\u00e9s antic escrit totalment en catal\u00e0 \u00e9s el llibre jutge, del segle xi i copiat a organy\u00e0. les c\u00e8lebres homilies d'organy\u00e0 s\u00f3n ja dels anys 1220-1230 i d'una data semblant ho seria la c\u00f2pia del llibre jutge conservada al monestir de montserrat. fins als segles xvi i xvii, quan comen\u00e7a el retroc\u00e9s del catal\u00e0 escrit enfront del castell\u00e0, la llengua catalana s'est\u00e9n i la seva literatura es desenvolupa amb autors com ara ramon llull, ramon muntaner (s. xiii \u2013 s. xiv), ausi\u00e0s march, bernat metge i joanot martorell (s. xv).\nl'\u00fas del catal\u00e0 fou prohibit al principat de catalunya en el camp oficial des del decret de nova planta (1716), al regne de val\u00e8ncia (1707) i a mallorca i eivissa (1715). a catalunya nord ja s'havia aplicat una prohibici\u00f3 similar el 1700. menorca va passar a sobirania brit\u00e0nica el 1713.\naquestes prohibicions van restar excepte breus per\u00edodes durant la primera i segona rep\u00fablica espanyola als territoris catalans d'espanya i fins a l'entrada dels diferents estatuts d'autonomia entre el 1978 i el 1983, excepte a la franja.\ndes de la meitat del segle xiii fins al tombant del segle xv, hom ha parlat el catal\u00e0 al regne de m\u00farcia, on hi havia components militars de la corona d'arag\u00f3 i pobladors catalans. a la ciutat de c\u00e0ller, a sardenya, havia estat una llengua habitual fins al segle xviii, com va passar tamb\u00e9 a malta. durant el segle xix hi va haver importants col\u00f2nies catalanoparlants a saint augustine (florida) i a alg\u00e8ria, que parlaven un dialecte extint, conegut com a patuet.\nel 1807 l\u2019oficina d\u2019estat\u00edstica del ministeri d\u2019interior franc\u00e8s va demanar als prefectes una enquesta oficial sobre els l\u00edmits de la llengua francesa. l'enquesta constata que al rossell\u00f3, es parlava pr\u00e0cticament nom\u00e9s catal\u00e0, i, at\u00e8s que napole\u00f3 volia incorporar el principat a fran\u00e7a, com succe\u00ed el 1812, es pregunt\u00e0 al c\u00f2nsol a barcelona. aquest declara que el catal\u00e0 \u201cse ense\u00f1a en las escolas, se imprimeix y se parla, no sols ente lo baix poble, si que tamb\u00e9 entre las personas de primera calitat, aixi en tertulias, com en visitas y congressos\u201d, indicant que es parla a tot arreu \u201ca excepcio dels tribunals reals\". tamb\u00e9 indica que el catal\u00e0 es parla a m\u00e9s \u201cen lo regno de valencia, en las islas de mallorca, menorca, ibissa, sarde\u00f1a, corcega y molta part de sicilia, en la vall d\u2019aran i cerda\u00f1a\u201d.\nal segle xix amb la renaixen\u00e7a es produeix la recuperaci\u00f3 del catal\u00e0 com a llengua de cultura i posteriorment s'inicia un esfor\u00e7 normativitzador que culmina al segle xx amb diverses fites com ara l'obra de pompeu fabra i l'institut d'estudis catalans. durant el segle xix es considerava el catal\u00e0 com un dialecte de l'occit\u00e0 arribat durant la reconquesta, o pels musulmans durant la retirada de septim\u00e0nia. un dels primers fil\u00f2legs que van creure que el catal\u00e0 i el proven\u00e7al s\u00f3n lleng\u00fces diferents fou friedrich christian diez.\n\n\n== caracter\u00edstiques ==\nel catal\u00e0 t\u00e9 algunes caracter\u00edstiques ling\u00fc\u00edstiques que la fan diferent de les lleng\u00fces rom\u00e0niques del voltant, sorgides de l'evoluci\u00f3 local i peculiar del llat\u00ed vulgar. els trets seg\u00fcents s\u00f3n algunes de les mutacions del llat\u00ed que s'han esdevingut durant la consolidaci\u00f3 del catal\u00e0, i tamb\u00e9 se'n mostrem altres trets generals.\n\n\n=== vocalisme ===\ntrets comuns amb el grup gal\u00b7lorom\u00e0nic:\ncaiguda de les vocals \u00e0tones finals excepte -a (m\u016brum, fl\u014drem \u2192 mur, flor) que l'oposen al grup iberorom\u00e0nic que les conserva, excepte -e (muro per\u00f2 flor/chor), o a l'italorom\u00e0nic que les conserva totes (muro, fiore).trets comuns amb l'occit\u00e0:\nel catal\u00e0 presenta una riquesa de diftongs i mots monosil\u00b7l\u00e0bics: ([aj] rai, [ej] rei, [aw] cau, [ew] beu, [ow] pou, etc.)trets que l'oposen al gal\u00b7lorom\u00e0nic:\nconservaci\u00f3 gaireb\u00e9 general del so de la-u- llatina (catal\u00e0 oriental lluna [\u02c8\u028eun\u0259], catal\u00e0 occidental lluna [\u02c8\u028euna/\u025b], occit\u00e0 luna [\u02c8lyn\u0254], franc\u00e8s lune [lyn]). nom\u00e9s el dialecte capcin\u00e8s va passar a la -u- gal\u00b7lorom\u00e0nica.trets que l'oposen al castell\u00e0:\nmanteniment de [\u025b] i [\u0254].trets que l'oposen a l'occit\u00e0 (de manera gen\u00e8rica):\nreducci\u00f3 del diftong au a \"o oberta\" [\u0254] (caulem, paucus \u2192 col, poc)\n\n\n=== consonantisme ===\ntret de la rom\u00e0nia occidental:\nsonoritzaci\u00f3 de -p-, -t-, -c- intervoc\u00e0liques en -b-, -d-, -g- (capra, cat\u0113na, s\u0113c\u016brus \u2192 cabra, cadena, segur)trets comuns gal\u00b7lorom\u00e0nics:\nmanteniment dels grups inicials pl, cl, fl- (plic\u0101re, cl\u0101vem, fl\u014drem \u2192 plegar, clau, flor). aquest tret, com\u00fa amb les lleng\u00fces gal\u00b7lorom\u00e0niques, oposa el catal\u00e0 a les lleng\u00fces iberorom\u00e0niques que normalment els han perdut (en castell\u00e0 llegar, llave, en portugu\u00e8s chegar, chave).\ncom en franc\u00e8s, en portugu\u00e8s i en occit\u00e0, se sonoritzen les consonants sordes obstruents quan el fonema primer de la paraula seg\u00fcent \u00e9s una vocal o una consonant sonora, per exemple (en pronunciaci\u00f3 valenciana): els homes [e\u026bs] i [\u02c8\u0254mes] \u2192 [e\u026b\u02c8z\u0254mes]; peix bo [\u02c8pe(j)\u0283] i [\u02c8b\u0254] \u2192 [\u02c8pe(j)\u0292\u02c8\u03b2\u0254]; blat bord [\u02c8blat] i [\u02c8bo\u027et] \u2192 [\u02c8blad\u02c8bo\u027et].trets comuns amb l'occit\u00e0 (llenguadoci\u00e0)\ncaiguda de -n- intervoc\u00e0lica esdevinguda final en el l\u00e8xic (p\u0101nem, v\u012bnum \u2192 pa, vi). contr\u00e0riament al llenguadoci\u00e0, el plural conserva aquesta [n] (ex: pans, vins) fora del dialecte septentrional, el rossellon\u00e8s.\nensordiment de les consonants finals: verd [t], \u00e0rab [p].trets espec\u00edfics, que gaireb\u00e9 no es troben en cap altra varietat de la rom\u00e0nia:\n-d- intervoc\u00e0lica esdevinguda final passa a -u (pedem, cr\u0113dit \u2192peu, (ell) creu)\n-c + e, i, final \u2192-u (crucem \u2192 antic crou > creu)\nles terminacions -tis en la flexi\u00f3 verbal (2a persona del plural) han derivat a -u (m\u012br\u0101tis \u2192 antic miratz \u2192 mirau \u2192 mirau/mireu.palatalitzacions conson\u00e0ntiques (dispersades en la resta de la rom\u00e0nia):\npalatalitzaci\u00f3 de l- inicial (l\u016bna, l\u0113gem \u2192 lluna, llei). aquest tret es troba tamb\u00e9 en el subdialecte foixenc (occit\u00e0) i a la zona asturlleonesa.\npalatalitzaci\u00f3 de -is- [j\u0283]/[\u0283] procedent de -x-, sc- (coxa, piscem \u2192 cuixa, peix)\n/k/ + [e], [i], [j] \u2192 *[ts] \u2192 [s]; caelum \u2192 cel [\u02c8s\u025b\u026b].\n/\u0261/ + [e], [i], [j] \u2192 *[d\u0292] \u2192 [\u0292]/[d\u0292]; gel\u016b \u2192 gel [\u02c8\u0292\u025b\u026b].\n/j/ \u2192 *[d\u0292] \u2192 [\u0292]/[d\u0292]; iact\u0101re \u2192 gitar [\u0292i\u02c8ta]\n-ly-, -ll-, -c'l-, -t'l- \u2192 ll [\u028e]; mulierem \u2192 muller; caballum \u2192 cavall, tamb\u00e9 hi ha altres casos com villa \u2192 vila, on s'ha simplificat la geminaci\u00f3; auricula \u2192 *oric'la \u2192 orella; vetulus \u2192 *vet'lu \u2192 vell.\n-ni-, -gn-, -nn- \u2192 ny [\u0272]; ligna \u2192 llenya; annum \u2192 any tret compartit amb el castell\u00e0.els altres trets, tamb\u00e9 originals, tenen una extensi\u00f3 superior a les lleng\u00fces rom\u00e0niques.\nreducci\u00f3 dels grups conson\u00e0ntics -mb-, -nd\u2192 -m-, -n- (camba, cumba, mand\u0101re, binda > cama, coma, manar, bena), tret compartit amb l'occit\u00e0 gasc\u00f3 i el llenguadoci\u00e0 meridional.\npres\u00e8ncia de geminades: setmana [mm], cotna [nn], bitllet [\u028e\u028e], guatla [\u026b\u026b], intel\u00b7ligent [\u026b\u026b]. trets quasi desapareguts al dialecte valenci\u00e0. aquestes sols s\u00f3n comunes a l'occit\u00e0 i a les varietats it\u00e0liques.\n\n\n=== morfologia ===\nel catal\u00e0 bale\u00e0ric ha conservat l'article salat se, sa, sos, ses (< llat\u00ed ipse \u00abmateix\u00bb), probablement anterior a la forma derivada de ille. aquest article solament s'ha conservat de manera dominant al sard i est\u00e0 en perill d'extinci\u00f3, si no ha desaparegut, en algunes \u00e0rees de proven\u00e7a i de sic\u00edlia.\nels articles m\u00e9s usuals (i normatius) s\u00f3n el, la, els, les (ara, al dialecte nord-occidental i a l'alguer\u00e8s perduren encara les formes masculines lo, los)\ncontr\u00e0riament a les varietats iberorom\u00e0niques, el catal\u00e0 practica certes elisions fon\u00e8tiques. algunes s'escriuen com el + home > l'home i d'altres no s'escriuen quinze anys [\u02c8kinz \u02c8a\u0272s].\nels possessius gen\u00e8rics es formen amb l'article (ex: el meu gos) com en itali\u00e0 (il mio cane), en portugu\u00e8s (o meu c\u00e3o), en algunes varietats occitanes (roerg\u00e0s, llenguadoci\u00e0, gasc\u00f3 pirinenc i ni\u00e7ard). existeix alhora una altra forma de possessiu (de pres\u00e8ncia variada segons els dialectes) usada essencialment per a certs membres de la fam\u00edlia i/o per a expressar un grau d'afecte elevat (ex: mon pare; en valenci\u00e0 ma casa, ma vida).\nel femen\u00ed plural es forma amb \"-es\" (casa > cases).\nt\u00e9 plurals sensibles (el franc\u00e8s no en t\u00e9; ex: un pas > des pas) que es formen amb -os. ex: gos > gossos, peix > peixos. s'oposa aix\u00ed al castell\u00e0 i a l'occit\u00e0 llenguadoci\u00e0 que usen -es (ex: mes > meses).\nabs\u00e8ncia gaireb\u00e9 completa del partitiu com a les lleng\u00fces iberorom\u00e0niques i en oposici\u00f3 a les lleng\u00fces gal\u00b7lorom\u00e0niques (ex: vull pa, cast. quiero pan, per\u00f2 fr. je veux du pain).\nexisteix la formaci\u00f3 del pret\u00e8rit mitjan\u00e7ant per\u00edfrasi amb una conjugaci\u00f3 especial del present del verb anar. ex: jo vaig dir (que generalment ha despla\u00e7at jo digu\u00ed).\n\n\n=== l\u00e8xic ===\nel l\u00e8xic b\u00e0sic catal\u00e0 sembla demostrar m\u00e9s afinitats amb el grup gal\u00b7lorom\u00e0nic que amb l'iberorom\u00e0nic. aquestes semblances es fan m\u00e9s paleses amb l'occit\u00e0 (posarem exemples del dialecte llenguadoci\u00e0).\n\nfenestra > finestra (oc. fen\u00e8stra/fin\u00e8stra, fr. fen\u00eatre, it. finestra), aix\u00ed com esp. hiniestra i port. antic f\u1ebdestra, per\u00f2 actualment esp. ventana, port. janela (per\u00f2 gallec xanela i fiestra)\nmand\u016bc\u0101re > menjar (oc. manjar, fr. manger, it. mangiare); contra comedere > esp. i port. comer\nmatutinum > mat\u00ed (oc. i fr. matin, it. mattino/mattina); contra *m\u0101ne\u0101na > esp. ma\u00f1ana, port. manh\u00e3\nparabol\u0101re > parlar (oc. parlar, fr. parler, it. parlare); contra f\u0101bul\u0101re > esp. hablar, port. falar\ntabula > taula (oc. taula, fr. table, it. tavola); contra m\u0113nsa > esp. i port. mesa.segons ethnologue, i a manca de dades referents al franc\u00e8s, el catal\u00e0 t\u00e9 en l'itali\u00e0 la llengua m\u00e9s propera en similaritat l\u00e8xica fora del diasistema occitanorom\u00e0nic: 87% de semblan\u00e7a amb l'itali\u00e0, 85% amb el portugu\u00e8s i el castell\u00e0, 76% amb el lad\u00ed, 75% amb el sard i 73% amb el roman\u00e8s.\n\n\n=== alfabet i car\u00e0cters ===\nl'alfabet utilitzat per antonom\u00e0sia \u00e9s l'alfabet catal\u00e0. malgrat aix\u00f2, de l'\u00e8poca medieval existeixen alguns llibres i texts en catal\u00e0 aljamiat, \u00e9s a dir, catal\u00e0 escrit amb car\u00e0cters hebreus o \u00e0rabs. per exemple, algunes de les l\u00e0pides del centre bonastruc saporta de girona s\u00f3n escrites en catal\u00e0 amb car\u00e0cters hebreus.\n\n\n=== sistema d'escriptura ===\nel sistema d'escriptura tamb\u00e9 presenta certs trets particulars. el catal\u00e0 presenta una caracter\u00edstica \u00fanica, l'escriptura de la ela geminada: \u2039l\u00b7l\u203a (com a intel\u00b7ligent). l'altre tret especial del catal\u00e0 \u00e9s la \u2039ny\u203a [\u0272] que tamb\u00e9 es troba a l'hongar\u00e8s, a les lleng\u00fces filipines, al malai, a l'indonesi i a diverses lleng\u00fces africanes. tamb\u00e9 conv\u00e9 esmentar la grafia \u2039-ig\u203a, pronunciada [t\u0361\u0283] despr\u00e9s de vocal i [it\u0361\u0283] despr\u00e9s de consonant, representada a poques paraules (com faig, maig, mig ([mit\u0361\u0283]), desig ([de\u02c8zit\u0361\u0283]) puig, raig, reig, roig, vaig, veig) o la representaci\u00f3 amb \u2039t\u203a + \"consonant\" les consonants dobles en: \u2039tm\u203a, \u2039tn\u203a, \u2039tl\u203a i \u2039tll\u203a i l'africament en: \u2039ts\u203a, \u2039tz\u203a, \u2039tx\u203a, \u2039tg\u203a i \u2039tj\u203a (setmana, cotna, betlem, bitllet, potser, dotze, jutge, platja).\n\n\n=== gram\u00e0tica ===\n\nels substantius i adjectius catalans es declinen en g\u00e8nere i nombre. els substantius pertanyen a un d'entre dos g\u00e8neres \u2013 mascul\u00ed per la forma un/una i femen\u00ed per la forma una/unes. igual que els determinants, els adjectius han de concordar en g\u00e8nere i nombre amb el substantiu que acompanyen. per exemple, el sintagma el noi senzill es pot flexionar de la seg\u00fcent manera:\n\nen el cas dels substantius que poden anar en mascul\u00ed o femen\u00ed, el femen\u00ed es forma habitualment afegint el sufix -a a la forma masculina; per exemple, gat/gata o nen/nena. tanmateix, tamb\u00e9 hi ha nombrosos adjectius que presenten una forma diferent pel mascul\u00ed i el femen\u00ed (home/dona, bou/vaca), que formen el femen\u00ed de forma especial (emperador/emperadriu, metge/metgessa) o que tenen la mateixa forma pel mascul\u00ed i el femen\u00ed (estudiant, portaveu). en alguns pocs casos especials, un substantiu pot canviar de g\u00e8nere si canvia de nombre. aix\u00ed doncs, es diu \"l'art paleocristi\u00e0\" per\u00f2 \"les belles arts\".les frases catalanes segueixen un esquema svo (subjecte-verb-complement o objecte) encara que es permeti la variaci\u00f3 en l'ordre dels elements per q\u00fcestions d'estil o per donar m\u00e9s rellev\u00e0ncia a determinada informaci\u00f3. el mot m\u00e9s important de la frase \u00e9s el verb, sense el qual no existeix l'oraci\u00f3 gramatical.\n\n\n== nombre de parlants al m\u00f3n i coneixements ==\n\n\n=== dins del domini ling\u00fc\u00edstic ===\n\n\n==== territoris on t\u00e9 estatus oficial ====\n\n\n==== territoris en els quals no t\u00e9 estatus oficial ====\n\n\n=== fora del domini ling\u00fc\u00edstic ===\n\n\n=== total ===\n\n\n=== coneixement del catal\u00e0 (2003-2004) ===\n(% de la poblaci\u00f3 de 15 i m\u00e9s anys).\n\n\n=== \u00fas social ===\n(% de la poblaci\u00f3 de 15 i m\u00e9s anys, al pa\u00eds valenci\u00e0: nom\u00e9s zona catalan\u00f2fona).\n\n\n=== llengua materna ===\nsegons dades de la unesco el catal\u00e0 \u00e9s actualment la vint-i-dosena llengua m\u00e9s tradu\u00efda a altres lleng\u00fces del m\u00f3n. segons un estudi de jordi mas, de softcatal\u00e0, el catal\u00e0 \u00e9s la vint-i-sisena llengua m\u00e9s emprada a internet.\n\n\n== dialectes ==\n\nel 1861, manuel mil\u00e0 i fontanals va proposar una divisi\u00f3 del catal\u00e0 en dos grans blocs dialectals: catal\u00e0 oriental i catal\u00e0 occidental.\nno hi ha una l\u00ednia precisa que divideixi els dos blocs, puix que sempre hi ha una zona de transici\u00f3 for\u00e7a ampla entre cada parell de dialectes, excepte a les illes balears. les difer\u00e8ncies m\u00e9s notables entre tots dos blocs s\u00f3n:\n\ncatal\u00e0 occidental:\nles vocals \u00e0tones s\u00f3n: [a] [e] [i] [o] [u]. hi ha distinci\u00f3 entre la e i la a i entre la o i la u.\nla x inicial o postconson\u00e0ntica est\u00e0 africada /t\u0283/. entre vocals o quan est\u00e0 precedida de i, \u00e9s /j\u0283/.\nla pronunciaci\u00f3 de les \u0113 (\"e\" llargues) i \u01d0 (\"i\" breus) t\u00f2niques del llat\u00ed [e].\nla 1a persona del present d'indicatiu \u00e9s -e (valenci\u00e0) o -o (nord-occidental i de transici\u00f3).\nels verbs incoatius de la 3a conjugaci\u00f3 es formen en -ix, -ixen, -isca.\nhi ha manteniment de la nasal plural medieval en mots proparox\u00edtons: h\u00f2mens, j\u00f3vens.\nhi ha vocabulari espec\u00edfic: espill, xiquet...catal\u00e0 oriental:\nles vocals \u00e0tones s\u00f3n: [\u0259] [i] [u]. les vocals e i a en posici\u00f3 \u00e0tona es tornen /\u0259/ i la o i la u es tornen /u/ (tanmateix, es mant\u00e9 /o/ a mallorca).\nla x tant si \u00e9s inicial, postconson\u00e0ntica, entre vocals o si \u00e9s precedida de i \u00e9s fricativa /\u0283/.\nles \u0113 (\"e\" llargues) i \u01d0 (\"i\" breus) t\u00f2niques del llat\u00ed es pronuncien [\u025b] (a la major part del bale\u00e0ric es pronuncien [\u0259] i en alguer\u00e8s es pronuncien [e]).\nantiga tend\u00e8ncia a la ioditzaci\u00f3 de certs mots hist\u00f2rics (tret estigmatitzat i en fort retroc\u00e9s actualment a catalunya, amb frases com \"la paia a l'ui\").\nla 1a persona del present d'indicatiu \u00e9s -o (central), -i (septentrional) i zero (balears i alguer\u00e8s).\nels verbs incoatius de la 3a conjugaci\u00f3 es formen en -eix, -eixen, -eixi.\nla -n- del plural nasal medieval de les paraules proparox\u00edtones cau: homes, joves.\nhi ha vocabulari espec\u00edfic: mirall, noi/al\u00b7lot...cap dialecte \u00e9s completament homogeni: tot dialecte es pot subdividir en molts subdialectes. el catal\u00e0 es divideix en dos blocs dialectals i aquests en diversos dialectes:\n\n\n=== est\u00e0ndards ===\nexisteixen dos est\u00e0ndards principals per a la llengua catalana, el regulat per l'institut d'estudis catalans, l'est\u00e0ndard general v\u00e0lid per a tot el domini ling\u00fc\u00edstic, tenint com a centre l'ortografia establerta per pompeu fabra i poch per\u00f2 amb els trets gramaticals i ortogr\u00e0fics caracter\u00edstics del catal\u00e0 central no influenciats pel castell\u00e0, i el regulat per l'acad\u00e8mia valenciana de la llengua, est\u00e0ndard d'\u00e0mbit restringit v\u00e0lid per al pa\u00eds valenci\u00e0, centrat en l'estandarditzaci\u00f3 del valenci\u00e0 prenent com a base les normes de castell\u00f3, \u00e9s a dir, l'ortografia de pompeu fabra per\u00f2 adaptada a la pron\u00fancia del catal\u00e0 occidental i als trets que caracteritzen els dialectes valencians.\nl'est\u00e0ndard de l'iec, a m\u00e9s de tenir com a base els trets del catal\u00e0 central, pren tamb\u00e9 trets d'altres dialectes considerant-los com a est\u00e0ndard. tot i aix\u00f2, la difer\u00e8ncia m\u00e9s notable de tots dos est\u00e0ndards \u00e9s l'accentuaci\u00f3 de moltes \"e\" t\u00f2niques, per exemple: franc\u00e8s o angl\u00e8s (iec) \u2013 franc\u00e9s o angl\u00e9s (avl), caf\u00e8 (iec) \u2013 caf\u00e9 (avl), con\u00e8ixer (iec) \u2013 con\u00e9ixer, compr\u00e8n (iec) \u2013 compr\u00e8n (avl). aix\u00f2 \u00e9s a causa de la diferent pronunciaci\u00f3 d'algunes \"e\" t\u00f2niques, especialment les \u0113 (\"e\" llargues) i les \u01d0 (\"i\" breus) t\u00f2niques del llat\u00ed, en ambd\u00f3s blocs del catal\u00e0, on al bloc oriental es pronuncia [\u025b] a l'occidental es pronuncia [e]. malgrat aix\u00f2, l'est\u00e0ndard de l'avl mant\u00e9 l'accent greu \"\u00e8\", sense pronunciar-se obert al bloc occidental, en algunes paraules com s\u00f3n: qu\u00e8, val\u00e8ncia, \u00e8ter, s\u00e8sam, s\u00e8rie i \u00e8poca.\ntamb\u00e9 hi ha altres diverg\u00e8ncies com l'\u00fas de tl en alguns mots per l'avl en comptes de tll com en ametla/ametlla, espatla/espatlla o butla/butlla, l'\u00fas dels determinants demostratius elidits (este, eixe) igual que els refor\u00e7ats (aquest, aqueix) o l'\u00fas de moltes formes verbals comunes en el valenci\u00e0, i moltes esteses pel bloc occidental, com les formes del subjuntiu o l'escriptura dels incoatius tant en -ix- com en -eix- o l'\u00fas preferent del morfema -e de la 1a persona singular del present d'indicatiu.\na les illes balears es fa servir l'est\u00e0ndard de l'iec adaptat al marc dialectal balear per la secci\u00f3 filol\u00f2gica de la universitat de les illes balears, l'\u00f2rgan consultiu del govern balear. per exemple, l'iec indica que tan correcte \u00e9s escriure \"cantam\" com \"cantem\" i la universitat determina que la forma preferent a les illes ha de ser \"cantam\" fins i tot en \u00e0mbits formals. un altre tret de l'est\u00e0ndard balear \u00e9s l'escriptura de la 1a persona del singular del present d'indicatiu, on no hi ha desin\u00e8ncia: \"jo cant\", \"jo tem\", jo \"dorm\".\na l'alguer, l'iec ha adaptat l'est\u00e0ndard a la varietat algueresa. en aquest est\u00e0ndard s'hi pot trobar, entre altres caracter\u00edstiques, l'article lo d'\u00fas general, possessius especials la mia, lo sou/la sua, lo tou/la tua, etc., \u00fas de la -v- al pret\u00e8rit imperfet a totes les conjugacions: cantava, creixiva, llegiva; \u00fas de moltes paraules de car\u00e0cter arcaic a la resta del domini mes d'\u00fas molt corrent a l'alguer\u00e8s: manco per menys, calqui u per alg\u00fa, qual/quala per quin/quina, etc. i adaptacions dels pronoms febles.\n\n\n== situaci\u00f3 socioling\u00fc\u00edstica ==\nla caracter\u00edstica socioling\u00fc\u00edstica m\u00e9s destacada del catal\u00e0 \u00e9s que en tots els territoris on es parla es troba en situaci\u00f3 de biling\u00fcisme social: amb el franc\u00e8s a catalunya del nord, amb l'itali\u00e0 (m\u00e9s que amb el sard) a l'alguer, i amb el castell\u00e0 a la resta del domini ling\u00fc\u00edstic, incloent-hi andorra, on tamb\u00e9 es parla franc\u00e8s, castell\u00e0 i portugu\u00e8s. d'altra banda, el catal\u00e0 \u00e9s la desena llengua en traducci\u00f3, la vuitena a la blogosfera i la vintena en edici\u00f3 al m\u00f3n.\n\n\n=== catalunya ===\nla llengua pr\u00f2pia de catalunya \u00e9s el catal\u00e0, excepte a la vall d'aran on ho \u00e9s l'aran\u00e8s. tant el catal\u00e0 com el castell\u00e0, llengua oficial de l'estat espanyol, s\u00f3n oficials en tot el territori. l'occit\u00e0, denominat aran\u00e8s a la vall d'aran, \u00e9s tamb\u00e9 oficial a catalunya. generalment els catalans s\u00f3n biling\u00fces i parlen les dues lleng\u00fces principals encara que difereixen respecte a l'idioma que tenen per llengua materna. segons les dades de 2013, el 99,7 % dels catalans sap parlar castell\u00e0 mentre que el 80,4 % sap parlar catal\u00e0. a m\u00e9s, l'\u00fas per cada parlant d'un o un altre idioma dep\u00e8n amb freq\u00fc\u00e8ncia de l'\u00e0mbit social en el qual s'expressi. segons les dades de l'institut d'estad\u00edstica de catalunya, el 36% dels catalans utilitza el catal\u00e0 com a llengua habitual, el 46% el castell\u00e0, el 12% ambdues i el 0,03% l'aran\u00e8s. el 6% de la poblaci\u00f3 resident de catalunya utilitza habitualment altres lleng\u00fces. l'aran\u00e8s \u00e9s la llengua materna del 22,4 % de la poblaci\u00f3 de la vall d'aran, la pr\u00f2pia del 27,1 % i l'habitual del 23,4 %.el 2008, la llengua catalana era considerada la llengua materna del 35,4 % dels catalans, la pr\u00f2pia del 46 % i la d'\u00fas habitual del 47,6 % (els percentatges inclouen tamb\u00e9 als parlants que consideren conjuntament al castell\u00e0 i al catal\u00e0 com a llengua materna, pr\u00f2pia o d'\u00fas habitual).\na catalunya es parlen els dos blocs principals de la llengua. l'oriental inclou el dialecte central, majoritari, que es parla a les comarques del nord de tarragona, barcelona, i girona, en la regi\u00f3 pirinenca de la qual apareixen ja trets de catal\u00e0 septentrional. l'occidental \u00e9s el propi de les comarques occidentals de catalunya (lleida i sud de les tarragonines) i mostra trets similars al valenci\u00e0, amb el qual forma un continu i en la intersecci\u00f3 del qual es troba el tortos\u00ed. el catal\u00e0 \u00e9s especialment preponderant fora de l'\u00e0rea metropolitana de barcelona i del camp de tarragona. la generalitat ha anat desenvolupant legislaci\u00f3 que promou i protegeix l'\u00fas social del catal\u00e0.\nel castell\u00e0 que es parla a catalunya t\u00e9 trets dispars, sense mostrar un dialecte espec\u00edfic. alguns parlants del castell\u00e0 que s\u00f3n originaris d'altres regions d'espanya mostren trets fon\u00e8tics i dialectals propis de la seva terra d'origen, mentre que uns altres van neutralitzar aquests trets, sia a voluntat, per contacte amb catalanoparlants, per la influ\u00e8ncia dels mitjans de comunicaci\u00f3, etc. els catalanoparlants que parlen castell\u00e0 mostren algunes influ\u00e8ncies de la seva llengua materna i els seus trets s\u00f3n, de vegades, estereotipats com els propis dels catalans en parlar en llengua castellana. el castell\u00e0 no es considera llengua pr\u00f2pia de catalunya pel seu origen, ja que va ser portat per les grans onades immigrat\u00f2ries del segle xx, sobretot les dels anys 60 i 70, procedents de la resta d'espanya, sobretot d'andalusia i extremadura, i que en gran part es van concentrar a l'\u00e0rea metropolitana de barcelona.\nla comunitat immigrant o forana instal\u00b7lada a catalunya sovint mant\u00e9 la seva llengua materna per comunicar-se amb els seus familiars o parlants del seu mateix idioma que resideixin tamb\u00e9 al territori. a part del castell\u00e0 parlat pels immigrants procedents de la resta d'espanya i de l'am\u00e8rica llatina, destaquen sobretot l'\u00e0rab i el roman\u00e8s, si b\u00e9 el seu nombre s'est\u00e9n considerablement en moltes ciutats que, com barcelona, amb habitants de fins a 131 nacionalitats, mostra un ampli repertori ling\u00fc\u00edstic, dels quals a m\u00e9s dels citats, destaca l'amazic, el franc\u00e8s, el portugu\u00e8s, l'itali\u00e0, l'alemany, el rus, i l'angl\u00e8s. l'enquesta estad\u00edstica d'usos ling\u00fc\u00edstics de la generalitat realitzada el 2003 revelava tamb\u00e9 la pres\u00e8ncia important de parlants de gallec.\na catalunya el factor m\u00e9s important del biling\u00fcisme social \u00e9s la immigraci\u00f3 procedent de la resta d'espanya. hom ha calculat que, sense migracions, la poblaci\u00f3 de catalunya hauria passat d'uns 2 milions de persones el 1900 a 2,4 el 2001, en comptes dels m\u00e9s de 6,1 milions censats en aquesta data (i que s\u00f3n m\u00e9s de 7 el 2008); \u00e9s a dir, la poblaci\u00f3 sense immigraci\u00f3 hauria estat el 39% de la real el 1980. el percentatge de parlants de catal\u00e0 com a primera llengua a catalunya ha passat del 36,2%, m\u00e9s 2,5% de biling\u00fces el 2003 al 31,6% m\u00e9s un 3,8% de biling\u00fces el 2008, unes dades que confirmen el retroc\u00e9s del catal\u00e0 a catalunya, encara que, m\u00e9s lentament que en altres territoris.\nsegons l'enquesta demogr\u00e0fica de 2007, de les dades comparatives que aquesta enquesta ofereix en relaci\u00f3 a les de l'any 1986, tot just encetada la pol\u00edtica ling\u00fc\u00edstica, destaca el fet que mentre que la poblaci\u00f3 en aquests onze anys havia crescut en 1.193.467 habitants, la poblaci\u00f3 que havia adquirit les distintes habilitats ling\u00fc\u00edstiques ho havia fet de manera superior: 1.304.446 persones m\u00e9s entenien el catal\u00e0, hi havia 1.570.034 nous parlants, 1.588.658 eren nous lectors i 2.116.533 persones m\u00e9s sabien escriure en catal\u00e0, factor que \u00e9s atribu\u00efble a una actitud social favorable i a pol\u00edtiques p\u00fabliques eficaces.tot i aix\u00ed, pel que fa als usos, el catal\u00e0 \u00e9s la segona llengua m\u00e9s parlada de catalunya, on \u00e9s superada pel castell\u00e0 tant com a llengua materna, d'identificaci\u00f3 i habitual segons les dades oficials de l'institut d'estad\u00edstica de catalunya 2008, tot i que el catal\u00e0 \u00e9s la llengua m\u00e9s parlada en 5 de les 7 \u00e0rees funcionals de catalunya. segons les dades de l'institut d'estad\u00edstica de catalunya (idescat) per a l'any 2008, el catal\u00e0 \u00e9s la llengua habitual del 47,6% de la poblaci\u00f3 de catalunya (un 35,6% en exclusiva i un 12% biling\u00fce amb el castell\u00e0). en termes absoluts, 2.933.300 persones tenen al catal\u00e0 com a idioma habitual (2.196.600 en exclusiva i 736.700 biling\u00fce amb el castell\u00e0), davant de 3.566.700 (57,90%) que tenen al castell\u00e0 com a llengua habitual. respecte a l'enquesta anterior d'idescat s'observa un augment en xifres absolutes de l'\u00fas habitual del catal\u00e0 (2.933.300 enfront de 2.850.000 de 2003) per\u00f2 un retroc\u00e9s en valors relatius (47,6% davant del 50,7%). s'observa tamb\u00e9 un creixement, tant en valors absoluts com relatius, dels habitants de catalunya que usen habitualment tant el castell\u00e0 com el catal\u00e0 (en valors absoluts es produeix gaireb\u00e9 una triplicaci\u00f3, passant de 265.40 a 736.700; en valors relatius, el creixement \u00e9s del 4,7% al 12%), el que es tradueix en la disminuci\u00f3 de les persones que utilitzen habitualment nom\u00e9s el catal\u00e0.\nsegons l'enquesta d'usos ling\u00fc\u00edstics de la poblaci\u00f3 2008, de l'institut d'estad\u00edstica de catalunya, el 31,6% de la poblaci\u00f3 tenia com a llengua materna el catal\u00e0, el 55% el castell\u00e0 i el 3,8% era biling\u00fce matern. la llengua catalana ha patit tamb\u00e9 un fort retroc\u00e9s com a llengua habitual passant del 46% el 2003, al 35,6% el 2008, mentre que el castell\u00e0 es mant\u00e9 des del 47,2% el 2003 al 45,9% el 2008. per la seva banda els biling\u00fces perfectes segueixen incrementant-se fins a l'11,9% el 2008. segons la mateixa font, el catal\u00e0 ha seguit augmentant tant en parlants com en coneixement escrit de la poblaci\u00f3, per\u00f2 continua disminuint en percentatge respecte al total de la ciutadania catalana.\nels habitants de catalunya que tenen com a llengua materna al catal\u00e0 s\u00f3n menys que aquells que la fan servir de manera habitual. segons l'idescat, el 2008, 2.186.000 persones (34,60%) tenien al catal\u00e0 com a llengua materna (enfront de 3.625.500, 58,00%, que tenen al castell\u00e0). aquestes xifres inclouen a 236.500 que tamb\u00e9 tenen com a llengua materna al castell\u00e0. es mostren fen\u00f2mens similars als descrits amb la llengua habitual en relaci\u00f3 amb les dades de 2003: estabilitzaci\u00f3 de parlants que tenen al catal\u00e0 com a llengua materna (2.177.800 el 2003 enfront dels citats 2.186.000 de 2008), amb la reculada en termes relatius (38,70% enfront del 34,60%), augment dels parlants que tenen com a lleng\u00fces maternes al castell\u00e0 i al catal\u00e0 (es passa de 141.600 a 236.500 parlants; augment del 2,5% al 3% en termes relatius), amb la conseg\u00fcent disminuci\u00f3 del nombre de persones que consideren exclusivament al catal\u00e0 com a llengua materna.en sentit similar, els catalans que consideren al catal\u00e0 com a llengua d'identificaci\u00f3 s\u00f3n menys (per\u00f2 no de manera tan acusada) que els que la fan servir de manera habitual. segons les dades d'idescat, el 2008, 2.770.500 persones (49,30%) tenien al catal\u00e0 com a llengua d'identificaci\u00f3 (per 3.410.300, el 55,30% que ho feien amb el castell\u00e0). aquestes xifres inclouen a 542.800 persones que tamb\u00e9 s'identifiquen amb el castell\u00e0. es mostren els mateixos fen\u00f2mens que els relatius a llengua habitual i materna pel que fa a les dades de 2003: lleuger augment del nombre de parlants que s'identifiquen amb el catal\u00e0 (2.770.500 el 2003 enfront dels citats 2.770.500 de 2008), amb retroc\u00e9s en termes relatius (49,30% enfront del 46%), augment dels parlants que s'identifiquen amb el catal\u00e0 i el castell\u00e0 (es passa de 278.600 a 542.800 parlants; augment del 5% al 8,8% en termes relatius), amb la sim\u00e8trica disminuci\u00f3 del nombre de persones que s'identifiquen exclusivament amb el catal\u00e0.\n\n:axifres que inclouen tant els parlants que consideren nom\u00e9s al catal\u00e0 com a llengua habitual, materna o d'identificaci\u00f3 com als que consideren d'aquesta manera tant al catal\u00e0 com al castell\u00e0.\n\ns'observa que el catal\u00e0 es mant\u00e9 com a llengua habitual en termes absoluts entre 1980 i 2008, encara que de manera lenta, en comptes de retrocedir com al pa\u00eds valenci\u00e0 o a la catalunya del nord. el retroc\u00e9s en termes relatius que s'ha produ\u00eft en el per\u00edode 2003-2008 es deu a la important arribada d'immigrants a catalunya, m\u00e9s de mig mili\u00f3 en aquest per\u00edode, un 36% dels quals tenen al castell\u00e0 com a llengua pr\u00f2pia. altres estudis, com la segona generaci\u00f3 a barcelona: un estudi longitudinal (mar\u00e7 de 2009), aplicat a l'\u00e0rea metropolitana de barcelona, assenyalen que aproximadament el 80% dels immigrants de la zona d'estudi considerada prefereix utilitzar el castell\u00e0, un percentatge superior al dels que el parlen pel seu origen. els autors creuen que \u00e9s aix\u00ed per haver-se instal\u00b7lat els immigrants en barris on el castell\u00e0 \u00e9s m\u00e9s habitual.\npel que fa a la distribuci\u00f3 territorial (dades de 2008), l'\u00fas del catal\u00e0 (exclusiu, sense comptar els que parlen tamb\u00e9 habitualment el castell\u00e0) \u00e9s predominant en les \u00e0rees funcionals de les comarques gironines (50,9%), terres de l'ebre (72,8%), ponent (64,4%), catalunya central (56,7%) i alt pirineu i aran (60,1%), on el catal\u00e0 com a llengua habitual (exclusiva) \u00e9s usat per m\u00e9s del 50% de la poblaci\u00f3. els graus menors d'\u00fas exclusiu es donen en el camp de tarragona (33,1%) i l'\u00e0rea metropolitana de barcelona (27,8%). respecte a les dades de 2003, s'observa un retroc\u00e9s percentual dels parlants habituals exclusius de catal\u00e0 en totes les \u00e0rees, que va del 8,8% a ponent al 16,5% del camp de tarragona.la generalitat de catalunya ha dut a terme una tasca de foment i potenciaci\u00f3 de l'\u00fas del catal\u00e0 com la llengua priorit\u00e0ria a catalunya. tant l'estatut d'autonomia de 1979 com el de 2006 defineixen al catal\u00e0 com llengua pr\u00f2pia de catalunya. l'estatut de 2006 indica a m\u00e9s que:\n\n\n=== pa\u00eds valenci\u00e0 ===\n\nel pa\u00eds valenci\u00e0 t\u00e9 una realitat socioling\u00fc\u00edstica molt complexa i plural, amb predomini del castell\u00e0 a les zones urbanes i amb predomini del valenci\u00e0 a les zones rurals. la prov\u00edncia de castell\u00f3 i el sud de la prov\u00edncia de val\u00e8ncia s\u00f3n les zones on m\u00e9s es parla el valenci\u00e0, i la prov\u00edncia d'alacant i l'\u00e0rea metropolitana de val\u00e8ncia s\u00f3n les zones on menys es parla. a la part del pa\u00eds valenci\u00e0 on \u00e9s llengua pr\u00f2pia, existeix un proc\u00e9s de substituci\u00f3 ling\u00fc\u00edstica del catal\u00e0 pel castell\u00e0. aquest proc\u00e9s s'ha completat gaireb\u00e9 del tot a la ciutat d'alacant i \u00e9s molt avan\u00e7at a la de val\u00e8ncia, malgrat que encara no \u00e9s important en \u00e0rees rurals. fins a una \u00e8poca recent, molts parlants eren en situaci\u00f3 prop de la digl\u00f2ssia, cosa que vol dir que feien servir el catal\u00e0 nom\u00e9s en situacions informals, mentre que a les situacions institucionalitzades feien servir exclusivament el castell\u00e0.\n\nel predomini del castell\u00e0 es concentra b\u00e0sicament a una franja interior central i occidental, i a un enclavament (asp i montfort) a l'extrem sud, comprenent en ella el 25% del territori i en el que resideixen el 13% de la poblaci\u00f3. en aquest territori s'empren unes variants dialectals del castell\u00e0 amb influ\u00e8ncia del catal\u00e0, el dialecte xurro i el dialecte murci\u00e0, tot i que no est\u00e0 consensuada per tots els ling\u00fcistes a causa de les difer\u00e8ncies dialectals del baix segura i villena amb la zona oriental de m\u00farcia. el valenci\u00e0 t\u00e9 en aquesta zona un grau de coneixement limitat.\nel predomini del valenci\u00e0 es concentra a la costa i a les comarques contig\u00fces, abasta el 75% del territori i en ella resideix el 87% de la poblaci\u00f3. en aquesta \u00e0rea el 36,4% de la poblaci\u00f3 afirma utilitzar el valenci\u00e0 preferentment a casa, segons un sondeig del 2005, davant del 54,5% que utilitza la llengua castellana. per zones, l'\u00fas del valenci\u00e0 a casa \u00e9s predominant a les zones de concentraci\u00f3 urbana mitjana o baixa, mentre que el castell\u00e0 ho \u00e9s a les grans concentracions urbanes. el castell\u00e0 que es parla en aquesta zona t\u00e9 alguns trets fon\u00e8tics i l\u00e8xics propis o influenciats pel valenci\u00e0.\nseguint dades oficials sobre l'\u00fas en l'\u00e0mbit dom\u00e8stic, per zones dins el territori de predomini valencianoparlant, el valenci\u00e0 t\u00e9 un \u00fas minoritari a l'\u00e0rea metropolitana de val\u00e8ncia i a la zona de la meitat sud de la prov\u00edncia d'alacant, on s'utilitza sempre per menys del 30%. en canvi, l'\u00fas continuat del valenci\u00e0 a la llar \u00e9s majoritari a la resta del predomini ling\u00fc\u00edstic valenci\u00e0, amb percentatges al voltant del 64% a la zona de la prov\u00edncia de val\u00e8ncia i a la meitat nord de la d'alacant, i el 46,2% a la zona de la prov\u00edncia de castell\u00f3.\n\n\n==== dades socioling\u00fc\u00edstiques ====\nles dades socioling\u00fc\u00edstiques referides al valenci\u00e0 publicades al llibre blanc de l'\u00fas del valenci\u00e0 \u2013 i editat per l'acad\u00e8mia valenciana de la llengua el 2005 s\u00f3n:\n\nquant a les quatre habilitats ling\u00fc\u00edstiques:el 76% de la poblaci\u00f3 del pa\u00eds valenci\u00e0 de m\u00e9s de quinze anys ent\u00e9n el valenci\u00e0. poc m\u00e9s de la meitat, el 53% \u00e9s capa\u00e7 de parlar-lo. el 46% est\u00e0 capacitada per a llegir-lo, i el 25% pot escriure'l.\n\nquant a l'\u00fas de la llengua. les dades de l'\u00fas del valenci\u00e0 donen compte de la minoritzaci\u00f3 de la llengua:a casa el 36% usa el valenci\u00e0 predominantment o en exclusiva, el 33% l'utilitza en les relacions d'amistat i un 20% el fa servir en grans superf\u00edcies comercials.\n\ncomparativa de la situaci\u00f3 socioling\u00fc\u00edstica de 1985 i 2004.quant a les quatre habilitats ling\u00fc\u00edstiques es verifica un estancament en el percentatge de poblaci\u00f3 que \u00e9s capa\u00e7 d'entendre el valenci\u00e0, una disminuci\u00f3 en 7 punts de la poblaci\u00f3 competent per a parlar-lo i un increment notable de la que pot llegir-lo i escriure'l (en 19 punts i 17 punts respectivament).\nquant a l'\u00fas de la llengua el percentatge de poblaci\u00f3 que usa el valenci\u00e0 ha baixat 15 punts o m\u00e9s en tots els \u00e0mbits d'\u00fas.\n\n\n=== illes balears ===\n\nel catal\u00e0 \u00e9s la llengua pr\u00f2pia de les illes balears (aix\u00ed definida en el seu estatut d'autonomia) i cooficial, al costat del castell\u00e0, per ser-ho aquesta en tot l'estat. el cas balear \u00e9s semblant al de catalunya, tamb\u00e9 aqu\u00ed el factor principal en l'expansi\u00f3 del castell\u00e0 ha estat la immigraci\u00f3, en mesura molt m\u00e9s gran que la substituci\u00f3 ling\u00fc\u00edstica.la situaci\u00f3 socioling\u00fc\u00edstica del catal\u00e0 a les illes balears \u00e9s diferent segons l'illa i la zona, a menorca i a la part forana de mallorca \u00e9s on m\u00e9s es parla el catal\u00e0 i a palma i a eivissa \u00e9s on menys es parla. a m\u00e9s, a les zones tur\u00edstiques, es parlen l'angl\u00e8s i l'alemany. encara que amb menys impacte, l'itali\u00e0 \u00e9s tamb\u00e9 un idioma freq\u00fcent, sobretot a formentera, que compta amb un alt \u00edndex de turisme d'aquesta nacionalitat.\nd'acord amb les dades del cens de l'institut d'estad\u00edstica de les illes balears de l'any 2001, i les dades socioling\u00fc\u00edstiques de l'iec de 2002, pel que fa al catal\u00e0 la poblaci\u00f3 es distribuiria de la seg\u00fcent manera: el sap parlar el 74,6%, l'ent\u00e9n el 93,1%, el sap llegir el 79,6%, el sap escriure el 46,9%. per la seva banda, segons una enquesta duta a terme el 2003 per la secretaria de pol\u00edtica ling\u00fc\u00edstica dels 1.113.114 habitants de les illes balears l'entenen 749.100 (el 93,1%), el saben parlar 600.500 (el 74,6%), i \u00e9s la llengua habitual de 404.800 persones (el 45,7%).\n\n\n=== franja de ponent (arag\u00f3) ===\n\nel catal\u00e0 \u00e9s la llengua pr\u00f2pia i tradicional en aquest territori anomenat franja de ponent, que antigament formava part del principat de catalunya tot i que actualment \u00e9s la franja oriental d'arag\u00f3. actualment \u00e9s parlat per un sector significatiu de la poblaci\u00f3, el 80,2% dels adults, que representen 33.743 parlants de catal\u00e0 a la franja (dades de l'\u00faltima enquesta de 2014). l'any 2004 eren 42.000 persones, el 88,8% de la poblaci\u00f3 adulta. la davallada es deu sobretot a causes demogr\u00e0fiques, m\u00e9s que no pas a causes socioling\u00fc\u00edstiques. a tot arag\u00f3 hi ha 55.513 parlants de catal\u00e0, segons dades censals. no \u00e9s una llengua oficial i que t\u00e9 una pres\u00e8ncia gaireb\u00e9 nul\u00b7la en les institucions p\u00fabliques, molt limitada en l'ensenyament, on nom\u00e9s \u00e9s possible estudiar-la com a llengua optativa, en l'administraci\u00f3 i en actes p\u00fablics en general.\n\n\n=== andorra ===\n\nla llengua pr\u00f2pia, nacional i oficial d'andorra \u00e9s el catal\u00e0. a m\u00e9s a m\u00e9s \u00e9s l'\u00fanic territori on el catal\u00e0 \u00e9s l'\u00fanic idioma oficial i \u00e9s l'\u00fanic estat del m\u00f3n que el t\u00e9 com a idioma oficial. la realitat ling\u00fc\u00edstica d'andorra \u00e9s el resultat de la gran transformaci\u00f3 demogr\u00e0fica que ha viscut el pa\u00eds des de la segona meitat del segle xx: el 1940 les persones estrangeres residents al pa\u00eds representaven nom\u00e9s el 17%; el 1989 representaven el 75,7% \u2013m\u00e0xima hist\u00f2rica\u2013 i el 2007 eren al voltant del 65%. a causa d'aquest fenomen, tot i que el catal\u00e0 \u00e9s la llengua oficial, el castell\u00e0 i el franc\u00e8s s\u00f3n lleng\u00fces d'\u00fas habitual en moltes interaccions comercials, i m\u00e9s recentment, la poblaci\u00f3 de parla portuguesa s'ha incrementat significativament.d'acord amb el centre de recerca sociol\u00f2gica de l'institut d'estudis andorrans, el catal\u00e0 \u00e9s la llengua materna del 38,8% de la poblaci\u00f3, seguida pel castell\u00e0 amb un 35,4% i a certa dist\u00e0ncia del portugu\u00e8s (15%) i franc\u00e8s (5,4%). si nom\u00e9s es t\u00e9 en compte la gent de nacionalitat andorrana, el percentatge de persones que tenen la llengua catalana com a materna ascendeix fins al 64%. dels residents espanyols a andorra un 56% tenen com a llengua pr\u00f2pia el castell\u00e0 i el 36% el catal\u00e0. la proporci\u00f3 de persones que tenen com a llengua materna el catal\u00e0, \u00e9s m\u00e9s elevada entre els majors de 55 anys (un 58%), mentre que els m\u00e9s joves diuen en major proporci\u00f3 que el castell\u00e0 \u00e9s la seva llengua materna (un 48% dels que tenen entre 18 i 24 anys).pel que fa a la llengua habitual, el catal\u00e0 \u00e9s la m\u00e9s utilitzada amb el 58,3%, seguida del castell\u00e0 amb el 37,3%. tot i aix\u00f2 l'\u00fas de la llengua no t\u00e9 correlaci\u00f3 amb les creences, ja que el 69% de la poblaci\u00f3 pensa que el castell\u00e0 \u00e9s la llengua m\u00e9s parlada a andorra, i el 80% creu que el catal\u00e0 \u00e9s necessari per integrar-se a andorra. quant a l'alfabetitzaci\u00f3, el 100% dels ciutadans saben llegir i escriure.\nsegons l'observatori del centre de recerca sociol\u00f2gica de l'institut d'estudis andorrans, els usos ling\u00fc\u00edstics a andorra s\u00f3n els seg\u00fcents:\n\n\n==== pres\u00e8ncia internacional ====\nl'oficialitat del catal\u00e0 en un estat independent li permet una certa pres\u00e8ncia en l'\u00e0mbit internacional. l'ingr\u00e9s d'andorra en l'onu, el 28 de juliol de 1993, va permetre per primera vegada en la hist\u00f2ria l'\u00fas del catal\u00e0 en una assemblea d'aquesta organitzaci\u00f3. tamb\u00e9 andorra va portar per primera vegada la llengua catalana al festival de la can\u00e7\u00f3 d'eurovisi\u00f3 el 2004 amb marta roure i la can\u00e7\u00f3 \u00abjugarem a estimar-nos\u00bb.\n\n\n=== catalunya del nord ===\n\na la catalunya del nord, el catal\u00e0 ha estat reconegut com a llengua del departament, ensems amb el franc\u00e8s, el 10 de desembre del 2007 pel consell general dels pirineus orientals mitjan\u00e7ant la carta en favor del catal\u00e0. tot i que aquest acte no comporta pas cap conseq\u00fc\u00e8ncia ni t\u00e9 pas cap valor legal a l'estat franc\u00e8s.\na la catalunya del nord, com en la major part de fran\u00e7a, el proc\u00e9s de substituci\u00f3 ling\u00fc\u00edstica de l'idioma local pel franc\u00e8s est\u00e0 molt avan\u00e7at, amb el cl\u00e0ssic patr\u00f3 pel qual l'idioma canvia primer a les ciutats i nom\u00e9s m\u00e9s tard al camp. actualment prop de la meitat de la poblaci\u00f3 ent\u00e9n el catal\u00e0 i entre un 20% i un 30% \u00e9s capa\u00e7 de parlar-lo, per\u00f2 el seu coneixement escrit i el seu \u00fas social \u00e9s inferior al 10%. en el primer ter\u00e7 del segle xx el catal\u00e0 encara era la llengua de relaci\u00f3 en moltes poblacions, especialment en l'\u00e0mbit rural.\nel reial decret franc\u00e8s de llu\u00eds xiv del 2 d'abril de 1700, amb data d'aplicaci\u00f3 d'1 de maig del mateix any, va prohibir dr\u00e0sticament l'\u00fas de la llengua catalana en documents oficials, notarials i d'un altre tipus, sota pena d'invalidar el contingut. des de llavors, el franc\u00e8s continua sent l'\u00fanica llengua oficial, i l'\u00fanica que s'utilitza en l'ensenyament p\u00fablic.\nles \u00faltimes dades socioling\u00fc\u00edstiques de qu\u00e8 disposa la generalitat de catalunya (2004) reflecteixen que el franc\u00e8s \u00e9s la llengua majorit\u00e0ria a la catalunya del nord, amb una pres\u00e8ncia minorit\u00e0ria del catal\u00e0. habitualment parla franc\u00e8s el 92% de la poblaci\u00f3, catal\u00e0 el 3,5%, ambd\u00f3s idiomes un 1% i el 3,5% parla altres lleng\u00fces.\nquant a usos ling\u00fc\u00edstics en diversos \u00e0mbits cal assenyalar que el 80,5% dels nascuts a la catalunya del nord parlen \u00fanicament franc\u00e8s en l'\u00e0mbit familiar en contraposici\u00f3 amb un 17,3% en qu\u00e8 el catal\u00e0 \u00e9s present. a m\u00e9s, l'\u00e0mbit de l'\u00fas del catal\u00e0 es redueix cada vegada m\u00e9s en les noves generacions i en els immigrants. nom\u00e9s un 6,3% dels estudiants de la catalunya del nord parlen en catal\u00e0 entre ells i un 0,5% ho fa quan va al metge. no obstant aix\u00f2, la consci\u00e8ncia ling\u00fc\u00edstica no ha disminu\u00eft i un 62,9% dels habitants de la catalunya del nord creu que els nens haurien d'aprendre catal\u00e0.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== l'alguer (sardenya) ===\n\nsegons una enquesta d'usos ling\u00fc\u00edstics a l'alguer, realitzada per la generalitat de catalunya el 2004, el coneixement de l'alguer\u00e8s \u00e9s el seg\u00fcent:\nl'ent\u00e9n \u2013 90,1%,\nel llegeix \u2013 46,5%,\nel parla \u2013 61,3%,\nl'escriu \u2013 13,6%.el 22,4% dels algueresos t\u00e9 el catal\u00e0 com a primera llengua, per\u00f2 en l'\u00fas social baixa al 13%, i en el camp escolar predomina l'itali\u00e0. la percepci\u00f3 que t\u00e9 la poblaci\u00f3 \u00e9s que l'alguer\u00e8s es parla m\u00e9s que fa cinc anys, ara b\u00e9 tamb\u00e9 es creu que es parlar\u00e0 menys d'aqu\u00ed a cinc anys. respecte al sentiment de pertinen\u00e7a a la comunitat ling\u00fc\u00edstica catalana, un 77,7% es manifesta entre molt i bastant identificat.\nl'alguer t\u00e9 una poblaci\u00f3 de 43.831 habitants (2009). la poblaci\u00f3 de la ciutat va ser substitu\u00efda per colons catalans de les comarques del pened\u00e8s i camp de tarragona despr\u00e9s d'un aixecament popular contra el rei pere el cerimoni\u00f3s. a la fi de 1354, la poblaci\u00f3 queda molt redu\u00efda per la fam, despr\u00e9s de mig any de setge, i els resistents algueresos s\u00f3n expulsats o esclavitzats.\n\u00e9s per aix\u00f2 que fins fa relativament poc la llengua majorit\u00e0ria de la ciutat era el catal\u00e0, en la seua varietat algueresa. des de la fi de la segona guerra mundial, per\u00f2, la immigraci\u00f3 de gent de parla sarda, l'escola, la televisi\u00f3 i els diaris de parla italiana han fet que menys fam\u00edlies l'hagin transm\u00e8s als fills. el 2004 els usos ling\u00fc\u00edstics de la poblaci\u00f3 de l'alguer eren els seg\u00fcents:\nfins fa relativament poc, la majoria dels habitants de la zona parlaven alguer\u00e8s, una varietat dialectal del catal\u00e0 amb influ\u00e8ncies del sard i l'itali\u00e0. el catal\u00e0 va ser reempla\u00e7at pel castell\u00e0 com a llengua oficial durant el segle xvii, i, al segle xviii, per l'itali\u00e0.\nel 1990 un 60% de la poblaci\u00f3 local encara entenia l'alguer\u00e8s parlat, des de fa un temps, poques fam\u00edlies l'han transm\u00e8s als fills. tanmateix, la majoria dels algueresos de m\u00e9s de 30 anys el saben parlar i diferents entitats promouen la llengua i la cultura, com ara \u00f2mnium cultural, el centre maria montessori i l'obra cultural de l'alguer.\nles \u00faltimes dades socioling\u00fc\u00edstiques de la generalitat de catalunya (2004) reflecteixen que per al 80,7% de la poblaci\u00f3 de l'alguer la llengua vernacla \u00e9s l'itali\u00e0, sent la primera llengua del 59,8% de la poblaci\u00f3 i l'habitual del 83,1%. el catal\u00e0 \u00e9s la primera llengua per al 22,4% de la poblaci\u00f3 per\u00f2 \u00e9s menys d'un 15% que la t\u00e9 com a llengua habitual o la considera pr\u00f2pia. la tercera llengua, el sard, mostra un \u00fas m\u00e9s baix.\ndes de 1997 la llengua catalana compta amb reconeixement i legislaci\u00f3 ling\u00fc\u00edstica espec\u00edfica atorgada pel consell regional de sardenya en la llei de promozione e valorizzazione della cultura e della lingua della sardegna arxivat 2009-02-21 a wayback machine.. a m\u00e9s, diferents entitats, com ara \u00f2mnium cultural, el centre de recursos pedag\u00f2gics maria montessori i l'obra cultural de l'alguer, promouen la llengua i cultura pr\u00f2pies. recentment, el municipi de l'alguer ha organitzat cursos intensius als seus empleats. gr\u00e0cies a aix\u00f2, ara tots els ciutadans poden adre\u00e7ar-se en alguer\u00e8s a l'administraci\u00f3 de la ciutat. tamb\u00e9 s'estan organitzant cursos de llengua per a nens i adults amb el suport de la generalitat de catalunya.\nel nucli antic de l'alguer mostra molts trets urban\u00edstics i arquitect\u00f2nics comuns a les ciutats medievals d'altres zones dels pa\u00efsos catalans. les muralles i torres, all\u00e0 on s'han conservat, s\u00f3n molt caracter\u00edstiques de la ciutat.\nels algueresos diuen a la seva ciutat \u00abla barceloneta\u00bb (pronunciat /ba\u026bsa\u027eu\u02c8neta/), a causa de la seva ascend\u00e8ncia barcelonina i de la germanor amb aquesta ciutat. entre barcelona i l'alguer s'organitzen viatges x\u00e0rter, generalment durant l'estiu. des del 5 de febrer de 2004 existeix un servei de vols regulars entre girona i l'alguer.\nentre les seves tradicions vives destaca el cant de la sibil\u00b7la, que segons la tradici\u00f3 es canta la nit de nadal a l'alguer, de la mateixa manera que a altres regions de cultura catalana com mallorca o la ciutat valenciana de xeraco. en els \u00faltims anys hi ha hagut un ressorgiment de la m\u00fasica cantada en la llengua local. entre els m\u00e9s famosos protagonistes d'aquesta nova onada destaquen artistes com la cantant franca masu.\nnova llei a sardenya del dia 27 de juny de 2018. per primera vegada a la hist\u00f2ria, sardenya ha aprovat una llei de regulaci\u00f3 integral de la llengua catalana de l'alguer. el consell regional ha aprovat la nova llei per a dotar de tanta protecci\u00f3 com sigui possible les altres lleng\u00fces de l'illa de sardenya (el catal\u00e0, el sard i el ligur).l'impulsor de la llei, paolo zedda (mdp), ha defensat les lleng\u00fces de sardenya cap a un reconegut biling\u00fcisme, com passa en altres comunitats ling\u00fc\u00edstiques protegides a it\u00e0lia, com la de trentino i la val d'aosta.\n\n\n== \u00e0mbit educatiu ==\n\namb la democr\u00e0cia es va recuperar la llengua en l'\u00e0mbit educatiu. no obstant aix\u00f2, la introducci\u00f3 del catal\u00e0 a les aules va ser molt desigual segons el territori. aix\u00ed, mentre que a catalunya i a les balears s'ha adoptat un model ling\u00fc\u00edstic segons el qual el catal\u00e0 \u00e9s la llengua vehicular principal, al pa\u00eds valenci\u00e0 s'ha seguit un model radicalment diferent en el qual els pares poden triar, en teoria, la llengua d'escolaritzaci\u00f3 dels fills.\n\n\n== mitjans de comunicaci\u00f3 en catal\u00e0 ==\n\nals pa\u00efsos catalans existeixen diferents mitjans de comunicaci\u00f3 en catal\u00e0, els quals conformen l'anomenat espai catal\u00e0 de comunicaci\u00f3. en l'\u00e0mbit de la premsa cal destacar l'edici\u00f3 en catal\u00e0 de la vanguardia i el peri\u00f3dico de catalunya, els diaris editats nom\u00e9s en catal\u00e0 el punt avui, ara, diari de balears i l'esportiu; la nombrosa premsa comarcal en catal\u00e0 (segre, regi\u00f3 7, diari de girona, el 9 nou, etc.), les revistes en catal\u00e0 (el temps, s\u00e0piens, etc.) i els nombrosos diaris digitals en catal\u00e0 (vilaweb, rac\u00f3 catal\u00e0, naci\u00f3 digital, ara.cat, 324.cat, etc.). pel que fa a la r\u00e0dio destaquen catalunya r\u00e0dio, ib3 r\u00e0dio, \u00e0 punt fm i rac1 com a emissores generalistes, catalunya informaci\u00f3 com a emissora d'informaci\u00f3 24 hores, i catalunya m\u00fasica, r\u00e0dio flaixbac, flaix fm i rac 105 com a emissores musicals. finalment, pel que respecta a la televisi\u00f3, cal fer esment de tv3, ib3 televisi\u00f3, \u00e0 punt, andorra televisi\u00f3 i 8tv com a canals generalistes i el 33, 3/24, canal super3, esport 3, bar\u00e7a tv i rac 105 tv com a canals tem\u00e0tics.\n\n\n== el catal\u00e0 en l'\u00e0mbit digital ==\nfins al moment l'adveniment de la digitalitzaci\u00f3 ha estat positiva per al catal\u00e0. a difer\u00e8ncia del m\u00f3n de la impremta on les barreres d'entrada (econ\u00f2miques, legals, etc.) han estat tradicionalment adverses al catal\u00e0, la popularitzaci\u00f3 d'internet a partir de 1994 a catalunya va venir acompanyada d'una pres\u00e8ncia evident del catal\u00e0 tant en l'\u00e0mbit institucional (gencat, diba, ajuntament de barcelona, etc.) com econ\u00f2mic (la caixa), social (entitats) i fins i tot personal (webs personals), tend\u00e8ncia que s'accelera amb els blogs i el web 2.0. les primeres xarxes socials fortament arrelades a catalunya, facebook i tuenti (2010), disposen d'una interf\u00edcie plenament operativa en catal\u00e0. twitter no ho fa, per\u00f2 el catal\u00e0 es defineix com la 19 llengua d'\u00fas en aquesta xarxa.m\u00e9s tard, twitter introdueix el catal\u00e0 a la interf\u00edcie d'ordinador (2012), per\u00f2 no a la m\u00f2bil.\ntamb\u00e9 incorporen el catal\u00e0 les principals marques del sector digital en l'\u00e0mbit global (google i microsoft) en els seus productes estrella. tamb\u00e9 hi influeix positivament l'inter\u00e8s tecnol\u00f2gic dels territoris on es parla catal\u00e0 (cal tenir present que el catal\u00e0 \u00e9s la 8a llengua en penetraci\u00f3 d'internet entre la ciutadania) i l'any 2006 el catal\u00e0 \u00e9s tamb\u00e9 la 9a llengua als blocs, en aquell moment en eclosi\u00f3.dues claus de l'\u00fas del catal\u00e0 a la xarxa s\u00f3n la versi\u00f3 catalana de la viquip\u00e8dia, 17a del m\u00f3n i de les primeres en articles de qualitat, i el naixement del domini .cat, amb 100.000 dominis. d'altra banda, gr\u00e0cies a la mateixa demanda ciutadana i empresarial i a la tasca d'agents com l'entitat sense \u00e0nim de lucre softcatal\u00e0, els principals sistemes operatius d'\u00fas com\u00fa (windows, linux, android, ios, etc.).el catal\u00e0 disposa d'un bon equipament en tecnologies de traducci\u00f3 autom\u00e0tica, \u00e0mbit en qu\u00e8 se situa al nivell de lleng\u00fces com l'itali\u00e0 o l'alemany. la situaci\u00f3 \u00e9s m\u00e9s negativa en la resta de tecnologies de la llengua, amb aplicaci\u00f3 en \u00e0mbits com la internet de les coses, els sistemes de navegador i control d'autom\u00f2bils, poca pres\u00e8ncia en l'\u00e0mbit de la intel\u00b7lig\u00e8ncia artificial i els agents personals.\n\n\n== estatus jur\u00eddic ==\nel fet que la comunitat ling\u00fc\u00edstica catalana estigui disgregada en quatre estats diferents provoca una gran diversitat quant a l'estatut legal de la llengua.els drets juridicoling\u00fc\u00edstics dels catalanoparlants s\u00f3n ben diferents segons l'indret geogr\u00e0fic. d'una banda hi ha el rossell\u00f3, l'alguer, la franja i el carxe on, els catalanoparlants no tenen poc o cap reconeixement legal. d'altra banda, per\u00f2, hi ha andorra, el pa\u00eds valenci\u00e0, catalunya i les illes balears on els catalanoparlants tenen garantits certs drets ling\u00fc\u00edstics.\n\n\n=== dins l'estat espanyol ===\ndins l'estat espanyol, els drets ling\u00fc\u00edstics els marquen la constituci\u00f3 i els estatuts d'autonomia.\nla constituci\u00f3, en l'article 3, estableix que \"el castell\u00e0 \u00e9s la llengua espanyola oficial de l'estat. tots els espanyols tenen el deure de con\u00e8ixer-la i el dret d'usar-la. les altres lleng\u00fces espanyoles seran tamb\u00e9 oficials en les respectives comunitats aut\u00f2nomes d'acord amb els seus estatuts\". en conseq\u00fc\u00e8ncia, el catal\u00e0 \u00e9s oficial per\u00f2 nom\u00e9s \u00e9s obligat con\u00e8ixer el castell\u00e0.\naquest mateix article estableix que les altres lleng\u00fces d'espanya seran tamb\u00e9 oficials en els territoris aut\u00f2noms d'acord amb els seus estatuts respectius. la llengua catalana s'estableix com a oficial en tres estatuts d'autonomia: catalunya, pa\u00eds valenci\u00e0 i balears.\n\n\n==== situaci\u00f3 al pa\u00eds valenci\u00e0, catalunya i balears ====\nrecentment l'estat espanyol est\u00e0 immers en un proc\u00e9s d'actualitzacions dels estatuts d'autonomia. per\u00f2 des del punt de vista ling\u00fc\u00edstic els canvis no s\u00f3n substancials:\n\nel nou estatut d'autonomia de les balears aprovat en mar\u00e7 de 2007 no contempla cap canvi ling\u00fc\u00edstic respecte de l'anterior.\nla reforma de l'estatut d'autonomia del pa\u00eds valenci\u00e0 aprovada en abril de 2006, canvia el terme valenci\u00e0 pel d'idioma valenci\u00e0. i s'afegien dos par\u00e0grafs a l'article 6\u00e8: el 1r, on estableix \"la llengua pr\u00f2pia de la comunitat valenciana \u00e9s el valenci\u00e0\", no \u00e9s una gran novetat, ja que, la llei d'\u00fas i ensenyament del valenci\u00e0 ja en parlava. i l'\u00faltim, on s'estableix l'acad\u00e8mia valenciana de la llengua com a instituci\u00f3 normativa de l'idioma valenci\u00e0.\nel nou estatut d'autonomia de catalunya \u00e9s l'\u00fanic que estableix alguns canvis importants pel que fa a l'estatut jur\u00eddic de la llengua:\ndrets i deures ling\u00fc\u00edstics. en primer lloc s'afigeix el deure de con\u00e8ixer el catal\u00e0. d'aquesta manera tothom t\u00e9 el dret de con\u00e8ixer el castell\u00e0 i el catal\u00e0, dret d'emprar el castell\u00e0 i el catal\u00e0, el deure de con\u00e8ixer el castell\u00e0 i el catal\u00e0.\nllengua pr\u00f2pia. l'estatut catal\u00e0 estableix que la llengua pr\u00f2pia \u00e9s el catal\u00e0 i n'\u00e9s la llengua d'\u00fas normal i preferent de les administracions i dels mitjans de comunicaci\u00f3 p\u00fablics, i en l'ensenyament.\nper \u00faltim el nou estatut obliga a l'estat a emprendre les accions necess\u00e0ries per al reconeixement de l'oficialitat del catal\u00e0 a la uni\u00f3 europea i assegurar-ne la pres\u00e8ncia.finalment, cal destacar altres aspectes que es traspuen dels estatuts d'autonomia:\n\nla dualitat ling\u00fc\u00edstica al pa\u00eds valenci\u00e0.\ncooperaci\u00f3 / reconeixement de la unitat de la llengua. un aspecte important per a una llengua minorit\u00e0ria com el catal\u00e0 \u00e9s la unitat de la llengua, des d'aquest punt de vista cal remarcar les refer\u00e8ncies existents als estatuts balear i catal\u00e0. fruit d'aquesta cooperaci\u00f3 hi ha l'institut ramon llull on col\u00b7laboren les institucions catalanes i balears. a l'estatut valenci\u00e0 no es fa cap refer\u00e8ncia ni a la unitat de la llengua ni a la cooperaci\u00f3 entre els territoris del domini ling\u00fc\u00edstic. per a trobar-ne alguna en el corpus legislatiu valenci\u00e0 hem de buscar en el dictamen del consell valenci\u00e0 de cultura, en les resolucions de l'avl o en la luev, per\u00f2 en tots aquests casos les refer\u00e8ncies a la unitat de la llengua s\u00f3n ambig\u00fces i fins i tot irris\u00f2ries.\n\n\n==== situaci\u00f3 a la franja de ponent i al carxe ====\ndins l'estat espanyol hi ha dues zones geogr\u00e0fiques on els catalanoparlants no tenen cap reconeixement legal de la llengua pr\u00f2pia, es tracta de les comarques de la franja de ponent i de la zona del carxe, actualment sota administraci\u00f3 d'arag\u00f3 i m\u00farcia, respectivament.\n\na les comarques de la franja de ponent hi ha setanta mil habitants que tenen el catal\u00e0 com a llengua materna. malgrat que l'estatut d'autonomia d'arag\u00f3 no reconeix el catal\u00e0 com a llengua oficial, s'hi pot observar un t\u00edmid proc\u00e9s de normalitzaci\u00f3 ling\u00fc\u00edstica. tot es va iniciar quan alguns dels batlles d'aquestes comarques, el 22 de gener de 1984, varen demanar l'ensenyament optatiu del catal\u00e0 a les escoles. el dia 1 de febrer de 1984 se celebr\u00e0 una reuni\u00f3 a mequinensa amb representants de tots els pobles de la franja, que formularen la declaraci\u00f3 de mequinensa. els reunits hi varen proposar que la llengua catalana s'enseny\u00e9s com a assignatura optativa a tots aquells pobles de la franja de ponent que ho demanen i que la diputaci\u00f3 general d'arag\u00f3 donar\u00e0 suport a la producci\u00f3 liter\u00e0ria en catal\u00e0. els representants municipals, per la seua banda, es varen comprometre a fomentar l'\u00fas p\u00fablic del catal\u00e0 en les seues localitats respectives: la retolaci\u00f3, els edictes, els mitjans de comunicaci\u00f3, etc.el carxe. dels catalanoparlants que viuen sota administraci\u00f3 del regne d'espanya els que tenen l'estatut jur\u00eddic m\u00e9s desfavorable s\u00f3n els carxencs. el carxe \u00e9s una zona catalanoparlant que compr\u00e8n algunes entitats de poblaci\u00f3 dels municipis de iecla, jumella i favanella i on el catal\u00e0 no t\u00e9 cap reconeixement oficial per la comunitat aut\u00f2noma de m\u00farcia. l'\u00fanica actuaci\u00f3 en favor de la llengua la realitza l'acad\u00e8mia valenciana de la llengua que des de 2006 imparteix classes de catal\u00e0 a iecla, atenent el prec de ve\u00efns carxencs.\n\n\n=== andorra ===\nal principat d'andorra el catal\u00e0 \u00e9s l'\u00fanica llengua oficial segons la constituci\u00f3 d'andorra del 1993.\n\n\n=== catalunya nord ===\nexclusi\u00f3 de les lleng\u00fces pr\u00f2pies a fran\u00e7a. al llarg de la hist\u00f2ria l'estat franc\u00e8s ha desenvolupat tot un sistema d'exclusi\u00f3 de les lleng\u00fces pr\u00f2pies.\nla llei deixonne. malgrat les inquietuds regionalistes que comencen a manifestar-se a principis del segle xx, caldr\u00e0 esperar a la llei deixonne de 1951. aquesta llei obria una petita escletxa en el sistema escolar. a l'escola prim\u00e0ria, els mestres podien ser autoritzats a ensenyar durant una hora les lleng\u00fces locals. a l'escola secund\u00e0ria nom\u00e9s podien assegurar-se cursos com a activitats extraescolars. les lleis posteriors sobre les lleng\u00fces locals i regionals no han anat m\u00e9s enll\u00e0 de la llei deixonne.\n\n\n=== l'alguer ===\nl'any 1997, el consell regional de sardenya va recon\u00e8ixer la igualtat en dignitat de la llengua sarda amb la italiana en tota l'illa, aix\u00ed com amb altres lleng\u00fces d'\u00e0mbit m\u00e9s redu\u00eft entre les quals se cita el catal\u00e0 a la ciutat de l'alguer. la ciutat, per la seua part, promou la normalitzaci\u00f3 del catal\u00e0 als seus estatuts de l'any 2000.en virtut de la \"norma en mat\u00e8ria de tutela de les minories ling\u00fc\u00edstiques hist\u00f2riques del 1999\", l'estat itali\u00e0 preveu l'\u00fas de lleng\u00fces com el catal\u00e0 en l'administraci\u00f3 p\u00fablica i en el sistema educatiu, aix\u00ed com l'emissi\u00f3 de continguts radiotelevisius per la rai sempre que aix\u00ed ho sol\u00b7liciti el 15% de la poblaci\u00f3 dels municipis que en facin la petici\u00f3 al consell provincial.\n\n\n== influ\u00e8ncia en altres lleng\u00fces ==\n\n\n=== parlars amb empremta de la llengua catalana ===\npanotxo (m\u00farcia)\nsard (sardenya)\nsicili\u00e0 (sic\u00edlia)\nnapolit\u00e0 (n\u00e0pols)\nxurro (comarques xurres)\npatuet (originat a alg\u00e8ria, avui testimonial a fran\u00e7a entre alguns pied-noir)\n\n\n=== manlleus a altres lleng\u00fces ===\nhi ha paraules d'origen catal\u00e0 que han arrelat en diverses lleng\u00fces. existeixen paraules que van entrar en la llengua castellana durant el segle xx a causa d'una expansi\u00f3 i importaci\u00f3 d'especialitats vinculades a la gastronomia com poden ser les paraules ensa\u00efmada, escalivada, paella, bajel (vaixell). i d'altres com orxata van arrelar al castell\u00e0 per la mateixa ra\u00f3 per\u00f2 no eren originals del catal\u00e0 sin\u00f3 provinents d'origen llat\u00ed. paella, barraca i porxo han estat utilitzades per l'esperanto.all\u00e0 on ha deixat sentir m\u00e9s la influ\u00e8ncia l\u00e8xica ha estat en les lleng\u00fces ve\u00efnes i en les dels pa\u00efsos que havien pertangut a la corona d'arag\u00f3. destaquen els casos del sard, els dialectes meridionals italians i el castell\u00e0.el sard \u00e9s la llengua amb m\u00e9s influx l\u00e8xic catal\u00e0, ja que s'hi compten cap a quatre mil catalanismes. n'hi ha de tota mena, per exemple \u2018arratera' (ratera), \u2018arrekk\u00e1da' (arracada), \u2018bugnu' (bony), \u2018faina' (feina), \u2018ferr\u00e9ri' (ferrer), \u2018fust\u00e9ri' (fuster), \u2018gravellu' (clavell), \u2018istimare' (estimar), \u2018istraviare' (estalviar), \u2018judgi' (jutge), \u2018leggiu', (lleig), \u2018matessi' (mateix), \u2018mukkad\u00f3ri' (mocador), \u2018pigota' (pigota [verola]), \u2018pikkaperd\u00e9ri' (picapedrer), \u2018poal' (poal [galleda]), \u2018sabatt\u00e9ri' (sabater), \u2018sindria' (s\u00edndria), \u2018sur\u00e9llu' (sorell), \u2018tancare' (tancar) i \u2018tastare' (tastar).en els parlars meridionals italians, especialment el sicili\u00e0 i el napolit\u00e0, hi ha abundants empremtes l\u00e8xiques catalanes, entre les quals \u2018abbucari' (abocar), \u2018aggrajiri' (agrair), \u2018atturrari' (torrar), \u2018badagghiari' (badallar), \u2018cairedda' (cadira), \u2018cagghiari' (callar), \u2018caravazza' (carabassa), \u2018cara' (rostre), \u2018carruaju' (vehicle), \u2018imbolicari' (embolicar), \u2018ngargiola' (pres\u00f3) i \u2018sgarrari' (esguerrar).el castell\u00e0 ha acollit sempre, i encara ho fa, mots d'origen catal\u00e0. per aix\u00f2 s'hi troben moltes paraules de proced\u00e8ncia catalana com ara \u2018anguila' (anguila), \u2018a\u00f1orar' (enyorar), \u2018bajel' (vaixell), \u2018buque' (buc), \u2018capic\u00faa' (capicua), \u2018clavel' (clavell), \u2018cohete' (coet), \u2018faena' (feina), \u2018mercader' (mercader), \u2018papel' (paper), \u2018p\u00f3lvora' (p\u00f3lvora), \u2018reloj' (rellotge), \u2018sastre' (sastre), \u2018semblante' (semblant), \u2018timonel' (timoner) i \u2018turr\u00f3n' (torr\u00f3).moltes altres lleng\u00fces han manllevat en menor mesura mots al catal\u00e0: l'itali\u00e0 est\u00e0ndard, el portugu\u00e8s, l'alemany, etc. el franc\u00e8s tamb\u00e9 ho ha fet. aix\u00ed, mots francesos com ara \u2018abricot' (albercoc), \u2018baraque' (mena de barraca), \u2018gal\u00e8re' (galera), \u2018misaine' (vela mitjana) o \u2018papier' (paper) s\u00f3n d'origen catal\u00e0. algun d'aquests mots ha passat despr\u00e9s del franc\u00e8s a altres idiomes com ara l'angl\u00e8s, una llengua a la qual \u00e9s m\u00e9s dif\u00edcil que hagin arribat directament els catalanismes. tenen possiblement aquest origen, per exemple, els mots anglesos \u2018apricot' (albercoc), \u2018barrack' (caserna), \u2018mizen' (vela \u2018mitjana') i \u2018paper' (paper). en angl\u00e8s \u2013 que fa part de les lleng\u00fces germ\u00e0niques occidentals \u2013 han arrelat tamb\u00e9 diversos mots com allioli, barraca i paella en la seva llengua.\n\n\n== institucions i organitzacions entorn de la llengua ==\nentre les institucions i organitzacions que s'ocupen de la llengua catalana es troben:\n\nconsorci per a la normalitzaci\u00f3 ling\u00fc\u00edstica (cpnl, a catalunya)\ninstitut d'estudis catalans (iec, amb seu a barcelona)\nacad\u00e8mia valenciana de la llengua (avl, amb seu a val\u00e8ncia)\ndirecci\u00f3 general de pol\u00edtica ling\u00fc\u00edstica de la generalitat de catalunya (dgpl-gencat)\nplataforma per la llengua, ong amb seu a barcelona\n\u00f2mnium cultural, ong amb seu a barcelona\nles diferents universitats al territori dels pa\u00efsos catalans, que no nom\u00e9s ensenyen el catal\u00e0, sin\u00f3 que tamb\u00e9 proporcionen diferents l\u00e8xics i altres eines per l'idioma.\nels diferents manuals d'estil i altres eines proporcionades pels mitjans de comunicaci\u00f3 en catal\u00e0, com ara l'\u00e9sadir, el portal ling\u00fc\u00edstic de la corporaci\u00f3 catalana de mitjans audiovisuals.\nassociacions i organitzacions vinculades als estudis catalans: associaci\u00f3 de professionals i estudiosos de la llengua i la literatura catalanes, societat d'ensenyament i recerca del catal\u00e0 com a llengua estrangera (sercle), organitzacions de catalan\u00edstica, etc.\ninstitut ramon llull, promoci\u00f3 internacional de la llengua i cultura catalanes.\n\n\n== obres cabdals de lexicografia \u2013 diccionaris, gram\u00e0tiques i altres eines ==\n\n\n=== diccionaris monoling\u00fces ===\ntots els seg\u00fcents diccionaris cabdals s\u00f3n accessibles avui en l\u00ednia de franc:\n\ndiccionari alcover-moll o diccionari catal\u00e0-valenci\u00e0-balear, un diccionari descriptiu en 10 volums m\u00e9s aviat de principis de segle xx, farcida de magn\u00edfics exemples d'\u00fas i molt \u00fatil per cercar paraules dif\u00edcils de trobar, entre altres coses.\ndiccionari de l'institut d'estudis catalans, una obra normativa moderna de l'iec\ngran diccionari de la llengua catalana (gdlc), de l'enciclop\u00e8dia catalana\ndiccionari normatiu valenci\u00e0, una obra normativa moderna de l'acad\u00e8mia valenciana de la llengua\n\n\n=== diccionaris biling\u00fces o m\u00e9s ===\nmoltes de les seg\u00fcents eines s\u00f3n accessibles en l\u00ednia de franc:\n\ntermcat - centre de terminologia de la generalitat de catalunya, on es poden cercar termes de camps especialitzats, com ara la gastronomia, l'agricultura, etc. les entrades en catal\u00e0 mostren les equival\u00e8ncies en castell\u00e0, i sovint tamb\u00e9 en angl\u00e8s, franc\u00e8s i alemany, i a vegades tamb\u00e9 en itali\u00e0 (i llat\u00ed, segons el cas). els termes es poden cercar a partir de qualsevol idioma dels inclosos.\ndiccionari de la llengua catalana multiling\u00fce, de l'enciclop\u00e8dia catalana \u2013aquest diccionari inclou catal\u00e0, castell\u00e0, angl\u00e8s, franc\u00e8s i alemany.\nels diccionaris biling\u00fces de l'enciclop\u00e8dia catalana, com ara catal\u00e0-angl\u00e8s i angl\u00e8s-catal\u00e0, catal\u00e0-castell\u00e0 i viceversa, passant pel diccionari s\u00e0nscrit-catal\u00e0 d'\u00f2scar pujol (2006), el catal\u00e0-llat\u00ed, llat\u00ed-catal\u00e0, etc.\nl'oxford catalan-english dictionary, d'oxford university press, a les beceroles...\nles eines de traducci\u00f3 en l\u00ednia, com ara softcatal\u00e0 o google translate.\n\n\n=== gram\u00e0tiques, normes ===\ngram\u00e0tica de la llengua catalana, de l'institut d'estudis catalans (2016)\ngram\u00e0tica normativa valenciana, de l'avl\nnormes de castell\u00f3 (1982)\ngram\u00e0tica catalana, obra hist\u00f2rica de pompeu fabra (1918)\n\n\n=== enciclop\u00e8dies ===\ngran enciclop\u00e8dia catalana, accessible en l\u00ednia de franc\nla viquip\u00e8dia en catal\u00e0\n\n\n== refer\u00e8ncies ==\n\n\n== bibliografia ==\nbadia i margarit, antoni maria. llengua i cultura als pa\u00efsos catalans. barcelona: edicions 62, 1964. (llibres a l'abast; 19) amb nombroses reimpessions i reedicions. actualment: (el cangur; 16) isbn 8429700447.\ncoromines, joan. el que s'ha de saber de la llengua catalana. palma: moll, 1954. (raixa; 1) amb nombroses reimpessions i reedicions. actualment: isbn 8427303289.\nenciclop\u00e8dia de la llengua catalana. barcelona: edicions 62, 2001. isbn 84-297-5026-6.\ngrau mateu, josep, \"el catal\u00e0, llengua de govern: la pol\u00edtica ling\u00fc\u00edstica de la mancomunitat de catalunya (1914-1924)\", revista de llengua i dret, 64, desembre 2015.\nveny, joan; pons i griera, l\u00eddia. atles ling\u00fc\u00edstic del domini catal\u00e0. barcelona: institut d'estudis catalans, 2001-. en curs de publicaci\u00f3. isbn 84-7283-720-3 (o.c.).\n institut d'estad\u00edstica de catalunya. enquesta d'usos ling\u00fc\u00edstics de la poblaci\u00f3 2008. \n\n\n== vegeu tamb\u00e9 ==\n\ngram\u00e0tica del catal\u00e0\nnumerals en catal\u00e0\ndret ling\u00fc\u00edstic del catal\u00e0\nrepressi\u00f3 del catal\u00e0\ndifer\u00e8ncies entre el catal\u00e0 i l'occit\u00e0\ndenominacions de la llengua catalana\nnormalitzaci\u00f3 ling\u00fc\u00edstica del catal\u00e0\n\n\n== enlla\u00e7os externs ==\nweb de la llengua catalana. generalitat de catalunya\ndiccionari alcover-moll\ndiccionari de l'institut d'estudis catalans\ngran diccionari de la llengua catalana (gdlc), d'enciclop\u00e8dia catalana\ndiccionari normatiu valenci\u00e0, de l'acad\u00e8mia valenciana de la llengua\nel catal\u00e0 \u00e9s la dotzena llengua m\u00e9s influent del m\u00f3n, segons el ministeri de cultura franc\u00e8s, vilaweb, 22/2/2023"