"unia pracy (up) \u2013 polska partia polityczna o charakterze socjaldemokratycznym, powo\u0142ana do \u017cycia 7 czerwca 1992 w wyniku fuzji kilku organizacji lewicowych. w latach 2001\u20132005 partia wsp\u00f3\u0142tworz\u0105ca rz\u0105d (do 2003 wi\u0119kszo\u015bciowy, koalicyjny z sojuszem lewicy demokratycznej i polskim stronnictwem ludowym; od 2003 mniejszo\u015bciowy wraz sld i od 2004 tak\u017ce z socjaldemokracj\u0105 polsk\u0105). w latach 2006\u20132008 cz\u0119\u015b\u0107 lewicy i demokrat\u00f3w, nast\u0119pnie do 2018 nadal sojusznik wyborczy sld (w tym w 2015 jako cz\u0119\u015b\u0107 koalicji zjednoczona lewica). wicepremierami z ramienia partii byli marek pol (2001\u20132004) i izabela jaruga-nowacka (2004\u20132005). up jest cz\u0142onkiem partii europejskich socjalist\u00f3w, do 2011 nale\u017ca\u0142a tak\u017ce do mi\u0119dzynarod\u00f3wki socjalistycznej.\n\n\n== historia up ==\n\n\n=== pocz\u0105tki ===\ninicjatywa powo\u0142ania nowej lewicowej partii, kt\u00f3rej struktura sz\u0142aby w poprzek dawnego podzia\u0142u na \u201esolidarno\u015b\u0107\u201d i postkomunist\u00f3w, zrodzi\u0142a si\u0119 ju\u017c w sejmie x kadencji. jednak dopiero po kl\u0119sce ma\u0142ych ugrupowa\u0144 lewicowych niezale\u017cnych od sld w wyborach w 1991, prace nad stworzeniem nowej formacji nabra\u0142y przyspieszenia.\nna powsta\u0142\u0105 w czerwcu 1992 uni\u0119 pracy z\u0142o\u017cy\u0142y si\u0119 przede wszystkim trzy formacje obecne w \u00f3wczesnym sejmie: stowarzyszenie solidarno\u015b\u0107 pracy (z ryszardem bugajem i aleksandrem ma\u0142achowskim), partia ruch demokratyczno-spo\u0142eczny (zbigniewa bujaka) i \u015brodowisko nieistniej\u0105cej ju\u017c w\u00f3wczas partii polska unia socjaldemokratyczna (cz\u0119\u015bciowo skupione w powsta\u0142ej na jej miejsce partii wielkopolska unia socjaldemokratyczna, kt\u00f3rej przewodnicz\u0105c\u0105 by\u0142a wies\u0142awa zi\u00f3\u0142kowska). dwie pierwsze organizacje wywodzi\u0142y si\u0119 z dawnej \u201esolidarno\u015bci\u201d, ostatnia z reformatorskiego skrzyd\u0142a pzpr (skupionego wok\u00f3\u0142 tadeusza fiszbacha; jego przedstawicielk\u0105 w sejmie i kadencji by\u0142a wies\u0142awa zi\u00f3\u0142kowska). od pocz\u0105tku istnienia up przyj\u0119\u0142a zapisan\u0105 w statucie zasad\u0119, \u017ce cz\u0142onkiem partii nie mo\u017ce by\u0107 osoba czynnie zaanga\u017cowana w zwalczanie opozycji demokratycznej w okresie prl. przed pierwszym kongresem uni\u0105 pracy kierowali wsp\u00f3lnie ryszard bugaj, zbigniew bujak i wies\u0142awa zi\u00f3\u0142kowska. na pierwszego przewodnicz\u0105cego up zosta\u0142 wybrany w styczniu 1993 ryszard bugaj.\njeszcze w 1992 powsta\u0142o ko\u0142o poselskie unii pracy, licz\u0105ce 6 pos\u0142\u00f3w (4 parlamentarzyst\u00f3w sp, zbigniewa bujaka z rds i wies\u0142aw\u0119 zi\u00f3\u0142kowsk\u0105 z pus).\n\n\n=== wybory w 1993 i sejm ii kadencji oraz senat iii kadencji ===\nunia pracy by\u0142a tzw. \u201eczarnym koniem\u201d wybor\u00f3w parlamentarnych w 1993. o ile wysokie poparcie dla postpeerelowskich sld i psl nie wzbudzi\u0142o wi\u0119kszego zdumienia (poza rozmiarem przewagi nad partiami solidarno\u015bciowymi powsta\u0142ej na skutek dzia\u0142ania ordynacji z maja 1993), to sukces istniej\u0105cej ledwie rok partii odnotowano z zaskoczeniem.\nunia pracy uzyska\u0142a 19 wrze\u015bnia 1993 7,28% g\u0142os\u00f3w, przekraczaj\u0105c z naddatkiem progi konieczne do znalezienia si\u0119 w sejmie i otrzymania mandat\u00f3w z listy krajowej. w parlamencie zasiad\u0142o 41 jej pos\u0142\u00f3w (co dawa\u0142o czwarty co do wielko\u015bci klub w sejmie) i 3 senator\u00f3w (byli nimi zdzis\u0142awa janowska z \u0142odzi, marek minda z \u0142om\u017cy oraz startuj\u0105ca jako kandydatka niezale\u017cna el\u017cbieta solska z zielonej g\u00f3ry).\nw prezydium reprezentowa\u0142 uni\u0119 pracy aleksander ma\u0142achowski, wicemarsza\u0142ek sejmu ii kadencji (tak\u017ce marsza\u0142ek senior i i ii kadencji). jej przedstawiciele kierowali pracami wa\u017cnych komisji sejmowych, m.in. spraw wewn\u0119trznych i administracji (zbigniew bujak).\nup uczestniczy\u0142a w rozmowach koalicyjnych z sld i psl, ostatecznie jednak nie wesz\u0142a do rz\u0105du ze wzgl\u0119du na r\u00f3\u017cnice w podej\u015bciu do prywatyzacji i innych kwestii gospodarczych. do rz\u0105du wszed\u0142 jedynie marek pol, kt\u00f3ry jednak musia\u0142 z tego powodu zawiesi\u0107 swoje cz\u0142onkostwo w partii, a w rz\u0105dzie reprezentowa\u0142 psl.\npo udzieleniu w pierwszych miesi\u0105cach kredytu zaufania nowemu rz\u0105dowi unia pracy sta\u0142a si\u0119 ostrym recenzentem poczyna\u0144 koalicji sld-psl, zar\u00f3wno je\u015bli chodzi o polityk\u0119 gospodarcz\u0105 (maj\u0105c\u0105, wed\u0142ug up, niewiele wsp\u00f3lnego z prawdziwie rozumian\u0105 lewicowo\u015bci\u0105), jak i stosunek do funkcjonowania pa\u0144stwa (up razem z uni\u0105 wolno\u015bci krytykowa\u0142a jego zaw\u0142aszczanie przez przedstawicieli sld i psl, np. w mediach).\nw sejmie ii kadencji up zas\u0142yn\u0119\u0142a jako partia najbardziej dbaj\u0105ca o liberalizacj\u0119 polityki obyczajowej w polsce. pos\u0142owie unii g\u0142osowali przeciwko przyj\u0119ciu konkordatuprzed uchwaleniem konstytucji, domagali si\u0119 zdecydowanego rozdzia\u0142u ko\u015bcio\u0142a od pa\u0144stwa, a tak\u017ce tolerancji wobec wyzna\u0144 mniejszo\u015bciowych (m.in. prawos\u0142awnych).\npos\u0142owie up w ca\u0142o\u015bci (poza aleksandrem ma\u0142achowskim) g\u0142osowali za liberalizacj\u0105 prawa aborcyjnego w 1994 i 1996. krytykowali orzeczenie trybuna\u0142u o niekonstytucyjno\u015bci uchwalonej w 1996 ustawy. sprzeciwili si\u0119 jednak poddaniu kwestii przerywania ci\u0105\u017cy pod referendum w 1997, obawiaj\u0105c si\u0119 zbytniej polaryzacji spo\u0142ecze\u0144stwa na linii sld-aws.\nw wyborach prezydenckich w 1995 up wystawi\u0142a kandydatur\u0119 rzecznika praw obywatelskich tadeusza zieli\u0144skiego, kt\u00f3ry dosta\u0142 3,53% g\u0142os\u00f3w i nie wszed\u0142 do drugiej tury. w ii turze up nie udzieli\u0142a poparcia \u017cadnemu z kandydat\u00f3w, cho\u0107 pojedyncze osoby (np. stanis\u0142aw wi\u015bniewski, wojciech lamentowicz) opowiedzia\u0142y si\u0119 za aleksandrem kwa\u015bniewskim.\nunia pracy wraz z sld, psl i uw uczestniczy\u0142a w koalicji konstytucyjnej, 2 kwietnia 1997 jej pos\u0142owie g\u0142osowali w ca\u0142o\u015bci za przyj\u0119ciem konstytucji. up w trakcie prac nad jej pisaniem domaga\u0142a si\u0119 os\u0142abienia roli prezydenta (m.in. jego weta) na rzecz rz\u0105du i parlamentu, zapisania w niej gwarancji socjalnych oraz rozdzia\u0142u ko\u015bcio\u0142a od pa\u0144stwa i jego neutralno\u015bci \u015bwiatopogl\u0105dowej).\nup sprzeciwia\u0142a si\u0119 odniesieniom wobec boga w konstytucji \u015bwieckiego pa\u0144stwa, ostatecznie jednak zaakceptowa\u0142a projekt preambu\u0142y zaproponowany przez tadeusza mazowieckiego.\n\n\n=== wybory w 1997 i opozycja pozaparlamentarna ===\nw wyborach parlamentarnych unia pracy wystartowa\u0142a samodzielnie pod has\u0142em \u201ezas\u0142ugujesz na wi\u0119cej\u201d (lokalnie, np. w bia\u0142ymstoku, z organizacjami mniejszo\u015bciowymi), mimo niezbyt korzystnych sonda\u017cy, liczono jednak na przekroczenie progu 5%.\nostatecznie up nie wesz\u0142a do sejmu, uzyskuj\u0105c jedynie 4,74% g\u0142os\u00f3w w skali ca\u0142ego kraju, nie zdoby\u0142a te\u017c ani jednego mandatu w senacie. przyczyn wyborczej pora\u017cki dopatrywano w zbyt silnej polaryzacji aws-sld, w kt\u00f3rej zabrak\u0142o miejsca dla formacji wznosz\u0105cej si\u0119 ponad dawny podzia\u0142 pzpr-\u201esolidarno\u015b\u0107\u201d.\nw wyniku przegranych wybor\u00f3w do dymisji poda\u0142 si\u0119 prezes ryszard bugaj. zast\u0105pi\u0142 go tymczasowo aleksander ma\u0142achowski, a od lutego 1998 funkcj\u0119 szefa partii sprawowa\u0142 marek pol. obranie przez up pod przewodnictwem marka pola nowego kursu politycznego (dryfowanie w stron\u0119 sld i psl) zrazi\u0142o do partii jej niekt\u00f3rych cz\u0142onk\u00f3w wywodz\u0105cych si\u0119 z \u201esolidarno\u015bci\u201d. zbigniew bujak i artur sm\u00f3\u0142ko odeszli z partii, wst\u0119puj\u0105c do unii wolno\u015bci, a ryszard bugaj po odej\u015bciu z up wycofa\u0142 si\u0119 z czynnej dzia\u0142alno\u015bci partyjnej.\nwobec powstania rz\u0105du jerzego buzka unia pracy zaj\u0119\u0142a stanowisko krytyczne, sprzeciwiano si\u0119 zbyt daleko id\u0105cym reformom gospodarczym pod kierownictwem leszka balcerowicza, bardzo sceptycznie odnios\u0142a si\u0119 te\u017c do programu czterech wielkich reform, w tym administracyjnej (partia ju\u017c w sejmie ii kadencji by\u0142a przeciwna powstaniu powiat\u00f3w i du\u017cych wojew\u00f3dztw). krytykowano przywr\u00f3cenie ustawy aborcyjnej z 1993 i przyj\u0119cie przez sejm konkordatu w styczniu 1998.\nw wyborach samorz\u0105dowych w 1998 unia pracy wystartowa\u0142a wsp\u00f3lnie z psl i krajow\u0105 parti\u0105 emeryt\u00f3w i rencist\u00f3w jako przymierze spo\u0142eczne, uzyskuj\u0105c mandaty w ramach tego ugrupowania w kilku wojew\u00f3dztwach. wobec nawi\u0105zania wsp\u00f3\u0142pracy z psl cz\u0119\u015b\u0107 sympatyk\u00f3w up zrezygnowa\u0142a ze startu z list unii, np. wanda nowicka zosta\u0142a radn\u0105 sld z rekomendacji pps w sejmiku wojew\u00f3dzkim. na szczeblu powiatowym, gminnym i miejskim zdarza\u0142y si\u0119 jednak i inne koalicje: z sld, lokalnymi ugrupowaniami, a nawet z aws i uw.\nw 2000 w wyniku wewn\u0105trzpartyjnego referendum partia zrezygnowa\u0142a z wystawienia w\u0142asnego kandydata w wyborach prezydenckich i wspar\u0142a aleksandra kwa\u015bniewskiego. da\u0142o to impuls do nawi\u0105zania bli\u017cszej wsp\u00f3\u0142pracy politycznej z sld, kt\u00f3rej owocem sta\u0142a si\u0119 podpisana w kwietniu umowa z leszkiem millerem. wed\u0142ug niej przedstawiciele up mieli zaj\u0105\u0107 \u0142\u0105cznie 10% miejsc mandatowych na listach koalicji (zgodnie z \u00f3wczesnymi proporcjami w sonda\u017cach: 45% dla sld i 5\u20136% dla up, a nie wynikami wybor\u00f3w z 1997). do koalicji sld-up przyst\u0105pi\u0142y tak\u017ce kpeir, stronnictwo demokratyczne i partia ludowo-demokratyczna.\n\n\n=== wybory w 2001 i sejm iv kadencji oraz senat v kadencji ===\nostatecznie w wyborach parlamentarnych w 2001 up przypad\u0142o 16 mandat\u00f3w poselskich i 7 senatorskich (kt\u00f3re uzyskali marek balicki, adam gierek, zdzis\u0142awa janowska, marian piotr lewicki, grzegorz niski, krystyna sienkiewicz i andrzej spychalski). do sejmu wr\u00f3cili po czteroletniej przerwie izabela jaruga-nowacka, aleksander ma\u0142achowski, marek pol i andrzej aumiller. pojawi\u0142o si\u0119 te\u017c par\u0119 nowych twarzy, jak hanna gucwi\u0144ska, janusz lisak, ewa kralkowska czy jan orkisz. aleksander ma\u0142achowski po raz trzeci pe\u0142ni\u0142 funkcj\u0119 marsza\u0142ka seniora sejmu.\nunia wraz z sld stworzy\u0142a w parlamencie rz\u0105d leszka millera; marek pol by\u0142 w nim jednym z wicepremier\u00f3w i ministrem infrastruktury, a izabela jaruga-nowacka pe\u0142nomocnikiem ds. r\u00f3wnego statusu kobiet i m\u0119\u017cczyzn. ewa kralkowska piastowa\u0142a stanowisko wiceministra zdrowia, w\u0142odzimierz paszy\u0144ski wiceministra edukacji i sportu, a marek balicki pe\u0142ni\u0142 w 2003 tek\u0119 szefa resortu zdrowia.\nze wzgl\u0119du na odej\u015bcia pos\u0142\u00f3w reprezentacja sejmowa up w 2004 zacz\u0119\u0142a balansowa\u0107 na granicy posiadania klubu, ostatecznie staj\u0105c si\u0119 ko\u0142em na pocz\u0105tku 2005 roku i taki stan utrzyma\u0142 si\u0119 do ko\u0144ca kadencji. po m.in. \u015bmierci aleksandra ma\u0142achowskiego oraz odej\u015bciu z partii dw\u00f3ch pos\u0142\u00f3w do sdpl, ko\u0142o up liczy\u0142o pod koniec kadencji 11 pos\u0142\u00f3w. senatorowie unii zasiadali wsp\u00f3lnie z senatorami sojuszu w klubie sld-up \u201elewica razem\u201d. po wyborze adama gierka do europarlamentu, przej\u015bciu dwojga senator\u00f3w do sdpl, odej\u015bciu krystyny sienkiewicz i wykluczeniu mariana lewickiego, uni\u0119 pracy reprezentowa\u0142o pod koniec kadencji dw\u00f3ch senator\u00f3w.\npo dymisji rz\u0105du leszka millera, izabela jaruga-nowacka zosta\u0142a wicepremierem bez teki w rz\u0105dzie marka belki. p\u00f3\u017aniej powo\u0142ano j\u0105 r\u00f3wnie\u017c na ministra ds. spo\u0142ecznych (zachowa\u0142a tek\u0119 wicepremiera).\nw czerwcu 2004 unia pracy wzi\u0119\u0142a udzia\u0142 w wyborach do parlamentu europejskiego, startuj\u0105c ponownie w koalicji z sld. na skutek korzystniejszych ni\u017c poprzednio proporcji mi\u0119dzy dwiema partiami, do strasburga dosta\u0142 si\u0119 cz\u0142onek up adam gierek.\n19 kwietnia 2005 przewodnicz\u0105ca izabela jaruga-nowacka opu\u015bci\u0142a szeregi up (na funkcji zast\u0105pi\u0142 j\u0105 senator andrzej spychalski). stan\u0119\u0142a na czele nowo powo\u0142anej unii lewicy, kt\u00f3ra wybra\u0142a wsp\u00f3\u0142prac\u0119 wyborcz\u0105 z sld. dosz\u0142o tak\u017ce do powa\u017cnego roz\u0142amu w m\u0142odzie\u017c\u00f3wce partyjnej up \u2013 jej liderzy (m.in. przewodnicz\u0105cy adrian zandberg i jedna z wiceprzewodnicz\u0105cych, c\u00f3rka izabeli jarugi-nowackiej barbara nowacka) oraz wi\u0119kszo\u015b\u0107 aktywnych okr\u0119g\u00f3w, nie chc\u0105c godzi\u0107 si\u0119 na firmowanie ich zdaniem zbyt liberalnej gospodarczo polityki sld, opu\u015bcili federacj\u0119 m\u0142odych up, tworz\u0105c niezale\u017cnych od up m\u0142odych socjalist\u00f3w (pocz\u0105tkowo zwi\u0105zanych z ul, z kt\u00f3rej jednak po zawarciu przez ni\u0105 sojuszu z sld odeszli).\ntu\u017c przed wyborami do samoobrony rp przeszed\u0142 andrzej aumiller, pose\u0142 up w latach 1993\u20131997 i 2001\u20132005 (p\u00f3\u017aniejszy minister budownictwa z ramienia samoobrony rp w jej wsp\u00f3lnym rz\u0105dzie z pis i lpr).\n\n\n=== poza parlamentem (2005\u20132009) ===\nw wyborach w 2005 up startowa\u0142a z list sdpl, kt\u00f3ra nie osi\u0105gn\u0119\u0142a progu wyborczego ani nie uzyska\u0142a mandat\u00f3w senatorskich. w lutym 2006 z up odszed\u0142 przewodnicz\u0105cy andrzej spychalski, przechodz\u0105c do sld. na stanowisku zast\u0105pi\u0142 go b\u0119d\u0105cy w latach 2001\u20132005 wicewojewod\u0105 wielkopolskim waldemar witkowski.\n3 wrze\u015bnia 2006 unia pracy wraz z sojuszem lewicy demokratycznej, parti\u0105 demokratyczn\u0105 \u2013 demokraci.pl i socjaldemokracj\u0105 polsk\u0105 oficjalnie wesz\u0142a w sk\u0142ad koalicji samorz\u0105dowej porozumienie lewicy i demokrat\u00f3w \u201ewsp\u00f3lna polska\u201d. dzia\u0142acze up uzyskali m.in. pojedyncze mandaty radnych sejmik\u00f3w wojew\u00f3dztw, radnym wojew\u00f3dzkim zosta\u0142 m.in. przewodnicz\u0105cy partii waldemar witkowski.\nw ramach lid up wystartowa\u0142a tak\u017ce w przyspieszonych wyborach parlamentarnych w 2007, nie uzyskuj\u0105c w\u00f3wczas ani jednego mandatu. w 2008, po rozpadzie koalicji lid, partia postanowi\u0142a kontynuowa\u0107 wsp\u00f3\u0142prac\u0119 z sld.\nw wyborach do parlamentu europejskiego partia wchodzi\u0142a w sk\u0142ad komitetu sld-up, po reaktywowaniu tej koalicji. zaj\u0119\u0142a ona 3. miejsce, uzyskuj\u0105c 7 mandat\u00f3w w parlamencie europejskim, z czego jeden przypad\u0142 up, a otrzyma\u0142 go ponownie adam gierek.\n\n\n=== sejm vi kadencji ===\nw 2009 do partii do\u0142\u0105czyli pos\u0142owie bo\u017cena kotkowska i grzegorz pisalski. deklaracj\u0119 wst\u0105pienia z\u0142o\u017cy\u0142 tak\u017ce bartosz ar\u0142ukowicz, jednak ostatecznie nie zosta\u0142 on cz\u0142onkiem partii. wszyscy oni rozpocz\u0119li kadencj\u0119 jako dzia\u0142acze sdpl, z kt\u00f3rej odeszli w grudniu 2008. 7 maja 2010 jedna z liderek up el\u017cbieta zakrzewska obj\u0119\u0142a mandat pos\u0142a vi kadencji w miejsce jerzego szmajdzi\u0144skiego, kt\u00f3ry zgin\u0105\u0142 w katastrofie polskiego tu-154 w smole\u0144sku. wszyscy pos\u0142owie unii pracy przyst\u0105pili do klubu poselskiego lewica, przemianowanego we wrze\u015bniu 2010 na klub sojuszu lewicy demokratycznej. w maju 2011 grzegorz pisalski przeszed\u0142 do klubu parlamentarnego platformy obywatelskiej, a przed ko\u0144cem kadencji opu\u015bci\u0142 up.\nw wyborach prezydenckich w 2010 unia pracy popiera\u0142a kandydat\u00f3w sld \u2013 pocz\u0105tkowo jerzego szmajdzi\u0144skiego, a po jego \u015bmierci grzegorza napieralskiego (kt\u00f3ry zaj\u0105\u0142 3. miejsce i nie wszed\u0142 do drugiej tury). w drugiej turze wybor\u00f3w up popar\u0142a bronis\u0142awa komorowskiego z po. w wyborach samorz\u0105dowych w 2010 up startowa\u0142a z list sld. mandat radnego sejmiku wielkopolskiego uzyska\u0142 ponownie szef partii waldemar witkowski, kt\u00f3ry stan\u0105\u0142 na czele klubu sld. og\u00f3\u0142em kandydaci up zdobyli oko\u0142o 100 mandat\u00f3w w samorz\u0105dzie.\n\n\n=== ponownie poza parlamentem (2011\u20132023) ===\nw wyborach parlamentarnych w 2011 kilkoro reprezentant\u00f3w up, kandyduj\u0105cych do sejmu, znalaz\u0142o si\u0119 na listach sld, jednak \u017caden z nich nie uzyska\u0142 mandatu. mandat w sejmiku \u0142\u00f3dzkim obj\u0119\u0142a jednak (w miejsce wybranego do sejmu dariusza jo\u0144skiego) ewa kralkowska, kt\u00f3ra wsp\u00f3\u0142tworzy\u0142a klub radnych sld-up.\nw lutym 2013 unia pracy podj\u0119\u0142a wsp\u00f3\u0142prac\u0119 programow\u0105 z ruchem palikota, sdpl, ul i racj\u0105 polskiej lewicy w zwi\u0105zku z tworz\u0105cym si\u0119 projektem europa plus. ostatecznie jednak unia nie przyst\u0105pi\u0142a do tej koalicji, podejmuj\u0105c na kongresie 15 czerwca uchwa\u0142\u0119 o ch\u0119ci wsp\u00f3\u0142pracy z sld. w wyborach do parlamentu europejskiego w 2014 ponownie powo\u0142any zosta\u0142 komitet sld-up, w ramach kt\u00f3rego up wystawi\u0142a czworo kandydat\u00f3w \u2013 ubiegaj\u0105cego si\u0119 o reelekcj\u0119 adama gierka jako lidera listy w okr\u0119gu \u015bl\u0105skim, a tak\u017ce jana orkisza, jolant\u0119 piwcewicz i karolin\u0119 witkowsk\u0105. na cz\u0142onk\u00f3w up oddano \u0142\u0105cznie 61 586 g\u0142os\u00f3w (0,87% w skali kraju, przy czym ca\u0142a koalicja sld-up uzyska\u0142a 9,44% g\u0142os\u00f3w). adam gierek uzyska\u0142 jeden z pi\u0119ciu mandat\u00f3w, kt\u00f3re koalicja otrzyma\u0142a w pe.\nw wyborach samorz\u0105dowych w 2014 unia pracy by\u0142a jedn\u0105 z trzech partii (wraz z sld i kpeir), kt\u00f3re tworzy\u0142y komitet sld lewica razem (bra\u0142o w nim udzia\u0142 tak\u017ce szereg innych ugrupowa\u0144). waldemar witkowski ponownie uzyska\u0142 mandat radnego w sejmiku wielkopolskim, kt\u00f3rego zosta\u0142 wiceprzewodnicz\u0105cym. na prezydenta pi\u0142y z ramienia komitetu lewica razem (przy poparciu sld) startowa\u0142 bez powodzenia jeden z lider\u00f3w up jan lus. inny z lider\u00f3w partii jan orkisz zorganizowa\u0142 komitet gospodarny samorz\u0105d, kt\u00f3ry z sukcesami startowa\u0142 na terenie powiatu olkuskiego (sam jan orkisz uzyska\u0142 mandat radnego powiatu, a 20 stycznia 2015 zosta\u0142 wybrany na funkcj\u0119 wicestarosty powiatu). og\u00f3\u0142em kandydaci up zdobyli w samorz\u0105dzie 23 mandaty.\n11 stycznia 2015 up zerwa\u0142a og\u00f3lnopolsk\u0105 wsp\u00f3\u0142prac\u0119 z sojuszem lewicy demokratycznej. w lutym jako kandydatka up na urz\u0105d prezydenta rp zosta\u0142a og\u0142oszona wicemarsza\u0142ek sejmu wanda nowicka (pos\u0142anka niezrzeszona, wybrana z listy ruchu palikota), kt\u00f3ra nie zebra\u0142a jednak wymaganej liczby podpis\u00f3w do rejestracji kandydatury. up nie popar\u0142a \u017cadnego z zarejestrowanych kandydat\u00f3w.\n21 lipca 2015 up wsp\u00f3\u0142tworzy\u0142a wraz z sld, twoim ruchem, parti\u0105 zieloni i polsk\u0105 parti\u0105 socjalistyczn\u0105 koalicyjny komitet wyborczy zjednoczona lewica, powo\u0142any na wybory parlamentarne w tym samym roku. nie uzyska\u0142 on mandat\u00f3w w parlamencie. ze wzgl\u0119du na przekroczenie przez zjednoczon\u0105 lewic\u0119 progu 6% poparcia, tworz\u0105ce j\u0105 partie otrzyma\u0142y subwencj\u0119 na dzia\u0142alno\u015b\u0107 statutow\u0105 (w proporcjach ustalonych w umowie koalicyjnej) \u2013 unia pracy otrzyma\u0142a 8%, czyli niespe\u0142na 0,5 mln z\u0142. po wyborach koalicja przesta\u0142a funkcjonowa\u0107.\nw maju 2016 up do\u0142\u0105czy\u0142a do koalicji wolno\u015b\u0107 r\u00f3wno\u015b\u0107 demokracja, powsta\u0142ej pod patronatem komitetu obrony demokracji. ponadto wkr\u00f3tce potem unia podejmowa\u0142a wsp\u00f3lne dzia\u0142ania z parti\u0105 bia\u0142o-czerwoni, a w 2017 rozpocz\u0119\u0142a wsp\u00f3\u0142prac\u0119 z innymi ugrupowaniami lewicowymi w ramach rady dialogu i porozumienia lewicy.\nprzed wyborami samorz\u0105dowymi w 2018 up ponownie wsp\u00f3\u0142tworzy\u0142a koalicj\u0119 sld lewica razem. z ramienia tego komitetu jan lus kandydowa\u0142 na prezydenta pi\u0142y. z ramienia lokalnego komitetu (zwi\u0105zanego z psl) cz\u0142onek up startowa\u0142 te\u017c na prezydenta piotrkowa trybunalskiego. w niekt\u00f3rych miejscach up podj\u0119\u0142a wsp\u00f3\u0142prac\u0119 z koalicj\u0105 obywatelsk\u0105 \u2013 jej kandydaci startowali z list ko do sejmiku dolno\u015bl\u0105skiego, czy te\u017c we wroc\u0142awiu, gdzie jej wiceprzewodnicz\u0105cy andrzej puzio zosta\u0142 radnym miasta (zmar\u0142 w 2023). cz\u0142onkowie up uzyskali te\u017c inne mandaty radnych powiatowych i gminnych, natomiast po raz pierwszy nie zdobyli mandatu w sejmikach. dwoje nale\u017c\u0105cych do partii by\u0142ych parlamentarzyst\u00f3w up zosta\u0142o wybranych na burmistrz\u00f3w \u2013 w kowarach i odolanowie, trzeci (wiceprzewodnicz\u0105cy partii jan orkisz) zosta\u0142 cz\u0142onkiem zarz\u0105du powiatu olkuskiego. cz\u0142onek up zosta\u0142 ponadto wicestarost\u0105 powiatu g\u0142ogowskiego.\nprzed wyborami do parlamentu europejskiego ugrupowanie wesz\u0142o wraz z parti\u0105 razem i ruchem sprawiedliwo\u015bci spo\u0142ecznej w sk\u0142ad koalicji lewica razem, kt\u00f3ra uzyska\u0142a 1,24% g\u0142os\u00f3w (na listach lr by\u0142o 5 cz\u0142onk\u00f3w up, w tym 2 na pierwszych miejscach). przed wyborami parlamentarnymi w tym samym roku up pocz\u0105tkowo mia\u0142a bra\u0107 udzia\u0142 w projekcie lewica, jednak wycofa\u0142a si\u0119 z niego i ostatecznie jedyny cz\u0142onek up wystartowa\u0142 do sejmu z wroc\u0142awskiej listy koalicji obywatelskiej (otrzymuj\u0105c najmniej g\u0142os\u00f3w na tej li\u015bcie, 231). po wyborach up wsp\u00f3\u0142pracowa\u0142a z b\u0119d\u0105c\u0105 cz\u0119\u015bci\u0105 ko parti\u0105 inicjatywa polska.\nw wyborach prezydenckich w 2020 up wystawi\u0142a kandydatur\u0119 przewodnicz\u0105cego waldemara witkowskiego (przy wsparciu innych partii lewicy pozaparlamentarnej). jego kandydatura nie zosta\u0142a w\u00f3wczas zarejestrowana, jednak po nieodbyciu si\u0119 wybor\u00f3w w pierwotnym terminie w zwi\u0105zku z epidemi\u0105 covid-19, po przedstawieniu dodatkowej liczby podpis\u00f3w zarejestrowano jego kandydatur\u0119 w powt\u00f3rzonych wyborach, w kt\u00f3rych zaj\u0105\u0142 przedostatnie, 10. miejsce, z wynikiem 0,14% g\u0142os\u00f3w. \n\n\n=== wybory w 2023 i senat xi kadencji ===\n25 czerwca 2022 partia podpisa\u0142a wraz z pps (i powo\u0142anym przez jej dzia\u0142aczy stowarzyszeniem lewicy demokratycznej, nawi\u0105zuj\u0105cym do dawnej partii sld, kt\u00f3ra wsp\u00f3\u0142tworzy\u0142a wcze\u015bniej now\u0105 lewic\u0119), sdpl, wir oraz m.in. stowarzyszeniem ruch ludzi pracy i \u015brodowiskiem dawnej partii inicjatywa feministyczna porozumienie o wsp\u00f3\u0142pracy przed najbli\u017cszymi wyborami parlamentarnymi, opowiadaj\u0105c si\u0119 za \u201eszerokim porozumieniem wyborczym opozycji demokratycznej\u201d. 27 lutego 2023 jednak up i pps podpisa\u0142y wraz z nl i razem porozumienie dotycz\u0105ce wsp\u00f3lnego startu w wyborach parlamentarnych w 2023 oraz w wyborach samorz\u0105dowych i do parlamentu europejskiego w 2024 (przy\u0142\u0105czy\u0142y si\u0119 potem do niego tak\u017ce sdpl i wir). w wyborach parlamentarnych z ramienia nowej lewicy (pod szyldem kt\u00f3rej wystartowa\u0142a koalicja lewica) szef up waldemar witkowski wystartowa\u0142 do senatu (w ramach tzw. paktu senackiego), a 6 kandydat\u00f3w up (m.in. wiceszefowie partii jan lus i jan orkisz oraz nienale\u017c\u0105cy do partii by\u0142y pose\u0142 jacek najder) znalaz\u0142o si\u0119 na listach do sejmu. waldemar witkowski uzyska\u0142 w wyborach mandat senatorski, w zwi\u0105zku z czym unia pracy po 12 latach nieobecno\u015bci zyska\u0142a reprezentacj\u0119 w parlamencie.\n\n\n== program ==\nup uwa\u017ca sw\u00f3j program za socjaldemokratyczny (wielosektorowa gospodarka, rozbudowany system opieki spo\u0142ecznej, progresja podatkowa, sprzeciw wobec reprywatyzacji i ograniczenie prywatyzacji), postuluje r\u00f3wnouprawnienie kobiet i m\u0119\u017cczyzn, popiera dopuszczalno\u015b\u0107 aborcji, domaga si\u0119 rozdzia\u0142u ko\u015bcio\u0142a od pa\u0144stwa.\n\n\n=== zagadnienia ustrojowe ===\nw kwestiach ustrojowych opowiada si\u0119 za jednoizbowym parlamentem z mo\u017cliwo\u015bci\u0105 kontroli i tworzenia prawa. prezydent pe\u0142ni\u0142by funkcje reprezentacyjne, podejmuj\u0105c jedynie interwencj\u0119 w sytuacjach kryzysowych. up uznaje silny i niezale\u017cny prawnie i finansowo samorz\u0105d terytorialny.\n\n\n=== program gospodarczy ===\nw kwestiach gospodarczych up opowiada si\u0119 za modelem gospodarki gwarantuj\u0105cym zr\u00f3wnowa\u017cenie szans obywateli i rozw\u00f3j gospodarki. partia popiera tzw. trzeci\u0105 drog\u0119. uwa\u017ca, \u017ce trzeba wspiera\u0107 wszystkie sektory gospodarki oraz ustali\u0107 g\u00f3rny pu\u0142ap wynagrodze\u0144. opowiada si\u0119 r\u00f3wnie\u017c za progresj\u0105 podatkow\u0105.\n\n\n== w\u0142adze partii ==\n\n\n=== zarz\u0105d krajowy ===\nprzewodnicz\u0105cy:\n\nwaldemar witkowskiwiceprzewodnicz\u0105cy:\n\njan lus\njan orkiszsekretarz generalny:\n\ngrzegorz niskiskarbnik:\n\ndariusz nowakpozosta\u0142y cz\u0142onek:\n\nbartosz serenda\n\n\n=== prezydium rady krajowej ===\nprzewodnicz\u0105ca:\n\nel\u017cbieta zakrzewskawiceprzewodnicz\u0105cy:\n\nanna jagielska\npiotr goruk-g\u00f3rskisekretarz:\n\ndanuta polak\n\n\n=== honorowy przewodnicz\u0105cy ===\nmarek pol\n\n\n== przewodnicz\u0105cy ==\n1993\u20131997: ryszard bugaj\n1997\u20131998: aleksander ma\u0142achowski\n1998\u20132004: marek pol\n2004\u20132005: izabela jaruga-nowacka\n2005\u20132006: andrzej spychalski\nod 2006: waldemar witkowski\n\n\n== honorowi przewodnicz\u0105cy ==\nkarol modzelewski (do 1995)\naleksander ma\u0142achowski (do 2004)\nryszard bugaj (2006)\nmarek pol (od 2022)\n\n\n== parlamentarzy\u015bci z ramienia unii pracy ==\n\n\n=== pos\u0142owie ===\n\n\n=== senatorowie ===\n\n\n=== pos\u0142owie do parlamentu europejskiego ===\nj\u00f3zef kubica \u2013 eurodeputowany v kadencji (2004), w ramach puli dla klubu parlamentarnego up przed pierwszymi w polsce eurowyborami po akcesji do ue (mandat w ramach puli dla klubu uzyska\u0142 tak\u017ce janusz lisak, kt\u00f3ry jednak przed obj\u0119ciem go opu\u015bci\u0142 up i by\u0142 eurodeputowanym niezale\u017cnym)\nadam gierek \u2013 eurodeputowany vi, vii i viii kadencji (2004\u20132019), wybrany w 2004, 2009 i 2014 z listy kkw sojusz lewicy demokratycznej \u2013 unia pracy.\n\n\n== poparcie ==\n\n\n=== wybory parlamentarne ===\n\n\n=== wybory do parlamentu europejskiego ===\n\n\n=== wybory prezydenckie ===\n\n\n== liczba cz\u0142onk\u00f3w ==\n\n\n== m\u0142odzie\u017c\u00f3wka ==\nafiliowana przy up jako jej oficjalna organizacja m\u0142odzie\u017cowa by\u0142a powo\u0142ana w 1994 federacja m\u0142odych unii pracy. mia\u0142a ona prawo do delegowania swoich przedstawicieli do w\u0142adz partii na poziomie lokalnym i centralnym. przez pewien czas znajdowa\u0142a si\u0119 na lewym skrzydle partii i by\u0142a krytycznie nastawiona do plan\u00f3w zawarcia przez up koalicji wyborczej z sld, krytykowa\u0142a te\u017c z lewicowych pozycji rz\u0105d sld-up. w 2005 nast\u0105pi\u0142 roz\u0142am, w wyniku kt\u00f3rego z fmup odesz\u0142o krytyczne wobec sld i sdpl lewe skrzyd\u0142o organizacji (grupa na czele z przewodnicz\u0105cym fmup adrianem zandbergiem powo\u0142a\u0142a m\u0142odych socjalist\u00f3w, kt\u00f3rzy w 2005 zwi\u0105zani byli kr\u00f3tko z uni\u0105 lewicy; rozwi\u0105zali si\u0119 w 2015, po utworzeniu przez znaczn\u0105 cz\u0119\u015b\u0107 ich dzia\u0142aczy partii razem). w 2021 zawi\u0105zano now\u0105 m\u0142odzie\u017c\u00f3wk\u0119 m\u0142odzi pracy.\n\n\n== zobacz te\u017c ==\nlewica\nscena polityczna\nsojusz lewicy demokratycznej \u2013 unia pracy\nlewica i demokraci\nsld lewica razem\nzjednoczona lewica\n\n\n== uwagi ==\n\n\n== przypisy ==\n\n\n== bibliografia ==\nkrystyna paszkiewicz: partie i koalicje polityczne iii rzeczypospolitej. wroc\u0142aw: wydawnictwo uniwersytetu wroc\u0142awskiego, 2004, s. 194\u2013200. isbn 83-229-2493-3.\nantoni dudek: historia polityczna polski 1989\u20132012. krak\u00f3w: znak, 2013. isbn 978-83-240-2130-7.\n\n\n== linki zewn\u0119trzne ==\noficjalna strona partii"