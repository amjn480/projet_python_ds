"l'australia (pronuncia italiana /au\u02c8stralja/; in inglese: australia, pronuncia britannica [\u0252\u02c8stre\u026al\u026a\u0259], pronuncia locale [\u0259\u02c8st\u0279\u00e6\u026alj\u0259]), ufficialmente commonwealth dell'australia, \u00e8 il sesto paese del mondo per estensione (7688287 km\u00b2, in gran parte desertici) e il pi\u00f9 grande dell'oceania. ha una popolazione di oltre 25 milioni di abitanti, quasi interamente residenti sulle coste.\n\n\n== generalit\u00e0 ==\nil paese si trova nell'emisfero australe, circondato dall'oceano indiano a ovest e sud, e dal pacifico a est. \u00e8 formata dal mainland ossia la parte continentale o l'isola principale, la tasmania e altre isole minori dette terre remote, quali le isole cocos e keeling, l'isola di natale, l'isola norfolk, l'isola di lord howe, l'isola macquarie (ritenuta parte della tasmania) e l'isola heard. canberra reclama anche il territorio antartico australiano con le sue basi.\ndal punto di vista politico l'australia \u00e8 una monarchia costituzionale federale. il capo dello stato \u00e8 il re d'australia carlo iii (anche re del regno unito di gran bretagna e irlanda del nord), rappresentato da un governatore generale. la capitale \u00e8 canberra, ma la citt\u00e0 pi\u00f9 popolosa \u00e8 sydney, seguita da melbourne, brisbane, perth e adelaide. popolata dagli aborigeni per pi\u00f9 di 40 000 anni, \u00e8 stata colonizzata dal regno unito a partire dal xviii secolo. gli australiani, che chiamano s\u00e9 stessi aussie, sono un popolo multietnico, annoverando non solo aborigeni ed europei, ma anche asiatici e americani.\nsecondo alcune fonti, l'australia e la nuova zelanda sono riunite sotto il termine di australasia, che per\u00f2 ha anche altre accezioni: l'insieme delle isole comprese fra l'asia e l'australia (dunque anche l'indonesia), oppure, secondo l'uso inglese, nuova guinea, australia, nuova zelanda e isole minori, o ancora, sempre secondo un uso francese e inglese pi\u00f9 datato, l'insieme di isole della sonda, filippine, molucche, australia, melanesia, micronesia e polinesia; infine, il termine \u00e8 a volte usato come sinonimo di insulindia o di indonesia; queste ultime due accezioni corrispondono all'etimologia del termine, che significa \"asia del sud\".\n\n\n== etimologia del nome ==\nnei secoli passati il nome fu assegnato in relazione all'espressione latina \"terra australis incognita\" (= terra meridionale sconosciuta) che indicava un immaginario continente occupante quasi tutto l'emisfero australe, cio\u00e8 \"a sud\" dell'equatore terrestre; tale nome deriva dal latino australis, e cio\u00e8 meridionale, a sua volta dal greco \u03b1\u03c5\u03c3\u03c4\u03b7\u03c1\u03cc\u03c2, e cio\u00e8 austero, severo, rigoroso, aspro, secco, perch\u00e9 anticamente il nome indicava l'ostro o austro, un vento caldo che, tuttora, nel mar mediterraneo, spira da sud (in italia viene anche chiamato impropriamente con i nomi di libeccio e di scirocco). il nome del vento a sua volta deriverebbe dalla radice indoeuropea aus-, cio\u00e8 bruciare, disseccare, da cui derivano anche i termini aurora e austero, e non \u00e8 da confondersi con il nome \"austria\", che invece sta a indicare pi\u00f9 una traslitterazione del germanico \u00f6ster, orientale, da ost = est.\n\nla parola latina australia venne poi usata per la prima volta in lingua inglese nel \"a note of australia of the espiritu santo, written by master hakluyt\" edita da samuel purchas nel 1625 nell'hakluyt posthumus.\nl'aggettivo olandese australische fu usato dagli ufficiali della compagnia olandese delle indie orientali in batavia per indicare le terre meridionali appena visitate nel 1638. la parola australia \u00e8 stata usata nella traduzione inglese del 1693 del romanzo francese di gabriel de foigny (che us\u00f2 lo pseudonimo jacques sadeur) les aventures de jacques sadeur dans la d\u00e9couverte et le voyage de la terre australe del 1676. alexander dalrymple us\u00f2 il termine nel suo an historical collection of voyages and discoveries in the south pacific ocean (1771), per riferirsi a tutte le regioni del pacifico meridionale. nel 1793 george shaw e sir james edward smith pubblicarono zoology and botany of new holland, dove essi parlarono della \"vasta isola, oppure continente, d'australia, o australasia o nuova olanda\".\nil nome australia fu reso popolare dalla pubblicazione della relazione dei viaggi di matthew flinders a voyage around terra australis (\"viaggio attorno alla terra australis\"), uscita a londra nel 1814. il viaggio dell'esploratore britannico fu la prima circumnavigazione documentata dell'australia. bench\u00e9 il titolo riflettesse il nome usato dall'ammiragliato, flinders us\u00f2 spesso nella sua relazione la parola australia, cosicch\u00e9 questa, per l'enorme successo avuto dal libro, divenne il nome con cui era comunemente indicata la terra australis. il governatore del nuovo galles del sud lachlan macquarie, visto il successo avuto dal nuovo nome, sugger\u00ec il 12 dicembre 1817, alla segreteria di stato per le colonie (o ministero delle colonie, meglio noto come colonial office), di ribattezzare la colonia \"australia\". nel 1824 l'ammiragliato acconsent\u00ec e mut\u00f2 ufficialmente la denominazione in australia.\n\n\n== storia ==\n\nl'australia \u00e8 abitata da circa 60 000 anni, da quando i progenitori degli aborigeni australiani arrivarono dall'odierno sud-est asiatico approfittando dei ponti di terra createsi durante l'era glaciale. seguirono i torres strait islanders circa 4 000 anni fa. nonostante non sia stata visitata dagli europei fino al xvii secolo, gi\u00e0 gli antichi greci e romani avevano immaginato l'esistenza di una terra al di sotto dell'europa, la cosiddetta terra australis (\"terra meridionale\"), da cui \u00e8 in seguito derivato il nome \"australia\".\nil primo europeo a mettere piede sul \"nuovissimo continente\" fu nel 1606 il navigatore olandese willem janszoon. per 150 anni, dopo la colonizzazione, la popolazione indigena diminu\u00ec costantemente, principalmente a causa di malattie infettive e di migliaia che perirono a causa del conflitto di frontiera con i coloni. una politica del governo di \"assimilazione\" port\u00f2 anche alla rimozione di molti bambini aborigeni dalle loro famiglie e dalle comunit\u00e0 aborigene: un altro fattore che contribu\u00ec al declino della popolazione indigena. oggi il 3,8% della popolazione australiana \u00e8 di etnia aborigena, con un totale di 984 000 persone.nel 1770, dopo l'arrivo dell'allora tenente di marina del regno unito james cook, i due terzi orientali del paese furono reclamati dal regno unito, che li utilizz\u00f2 per impiantarvi delle colonie penali, reclamandone il resto nel 1829. si stima che nel 1788 le popolazioni autoctone contassero tra i 750 000 e un milione di abitanti. la colonizzazione dell'australia fu cos\u00ec letale da essere spesso considerata un genocidio. la maggior parte degli stati che pi\u00f9 tardi si federarono formando l'australia non sono comunque nati come colonie penali.\nil 1\u00ba gennaio 1901 nacque il commonwealth of australia (federazione d'australia), come dominion nell'ambito dell'impero britannico. l'australia era ormai indipendente, anche se gli ultimi legami legali con il regno unito non furono recisi fino al 1986.\nnel 1999 la popolazione \u00e8 stata chiamata a votare su un referendum per modificare la forma di stato dell'australia in una repubblica, con un presidente a sostituire la regina come capo dello stato, ma il quesito \u00e8 stato respinto. malcolm turnbull aveva intenzione di proporne un altro, che desiderava fosse effettuato alla morte o all'abdicazione di elisabetta ii del regno unito, in quanto era sua intenzione rimanere nel commonwealth ma non esserne un reame. le stesse intenzioni sono state manifestate anche dalla vicina nuova zelanda e dal canada, seppure le popolazioni di tutti e tre i reami del commonwealth si esprimano ancora in maggioranza favorevoli alla monarchia.\nnel 2007 l'australia \u00e8 stata rappresentata da contingenti militari sia in iraq sia in afghanistan, in linea con il blocco occidentale di riferimento. la sua collocazione geografica pone tuttavia il paese a stretto contatto con i problemi del sud-est asiatico, e in particolar modo delle isole del pacifico. cina e giappone, che completano l'elenco delle maggiori potenze della regione, non sono coordinate tra loro e neppure gradite ai paesi pi\u00f9 piccoli. l'australia si \u00e8 cos\u00ec trovata pi\u00f9 volte a intervenire nel 2006 per le turbolenze politiche di timor est e delle isole salomone e, precedentemente, di nauru, vanuatu e papua nuova guinea.\n\n\n== geografia ==\n\nl'australia \u00e8 circondata completamente dall'oceano. in particolare \u00e8 bagnata a ovest dall'oceano indiano, a nord dal mar di timor e dal mar degli alfuri, dall'oceano pacifico a est e dal mar dei coralli nel nord-est, mentre a sud dalla grande baia australiana e a sud-est dal mar di tasman. al nord, la terra di arnhem e la penisola di capo york formano il golfo di carpentaria. la superficie del mainland \u00e8 di 7617930 km\u00b2; la nazione geologicamente fa parte della placca australiana. i litorali australiani, escludendo le isole, hanno una lunghezza complessiva di 34218 km. il paese rivendica inoltre un'area d'intervento economico esclusiva di 8148250 km\u00b2, che non include il territorio antartico australiano.\n\nl'australia \u00e8 definita da alcuni studiosi \"continente fossile\": ci\u00f2 \u00e8 dovuto al fatto che la maggior parte delle sue rocce si sono formate nel precambriano (il primo eone). il paese \u00e8 per lo pi\u00f9 pianeggiante e ha un suolo prevalentemente arido. solo le regioni sud-orientali e sud-occidentali presentano un clima temperato: in forza di tale situazione la popolazione australiana si concentra negli stati del sud-est. il nord, caratterizzato da un clima tropicale, presenta un paesaggio costituito da foreste pluviali, paludi di mangrovie, praterie e boschi di altre specie arboree. climaticamente influiscono anche le correnti oceaniche, soprattutto el ni\u00f1o, correlato alle periodiche siccit\u00e0. la bassa pressione stagionale determina rovesci ciclonici soprattutto nel nord del paese.\nil bioma australiano \u00e8 caratterizzato da specie sia vegetali sia animali endemiche. questa particolarit\u00e0 floro-faunistica \u00e8 messa in serio pericolo dall'introduzione di specie alloctone da parte dell'uomo. per questo motivo il parlamento federale ha approvato una legge che protegge il particolare ecosistema australiano.\nnumerose aree protette sono state create nell'ambito di un progetto per la tutela delle biodiversit\u00e0 attuato da diversi paesi nel mondo. sessantaquattro siti (soprattutto paludi) sono stati sottoposti a una particolare tutela in ossequio della convenzione di ramsar sottoscritta dall'australia, mentre altri sedici siti sono stati proclamati patrimonio dell'umanit\u00e0 dall'unesco. l'australia, grazie al suo impegno in campo ambientale, \u00e8 stata inserita al 16\u00ba posto nell'environmental sustainability index.\nla maggior parte delle piante australiane sono sempreverdi, e molte sono xerofile (eucalipti e acacie). nel paese sono presenti molte piante leguminose endemiche, che crescono in terreni poveri di sostanze nutrienti, in virt\u00f9 della loro simbiosi con i batteri rhizobia e con i funghi micorrizici. molto nota \u00e8 invece la fauna australiana con i monotremi (ordine a cui appartiene l'ornitorinco), i marsupiali (canguri, koala e i vombati), i coccodrilli d'acqua dolce (crocodylus johnsoni), d'acqua salata (crocodylus porosus) e uccelli come l'emu e il kookaburra. l'australia \u00e8 anche il paese dei serpenti pi\u00f9 velenosi al mondo. il dingo fu introdotto dagli austronesiani, genti che commerciarono con gli australiani aborigeni intorno al 3000 a.c.\n\n\n=== morfologia ===\nle rocce dell'australia si formarono per lo pi\u00f9 durante il precambriano (all'incirca tra i 3 miliardi e i 600 milioni di anni fa), quando la terra era priva di ossigeno allo stato gassoso. queste formazioni rocciose sono state appiattite dall'erosione degli agenti atmosferici, e formano lo scudo australiano. per lo pi\u00f9 occupato da deserti, lo scudo si estende dall'australia centrale e occidentale al golfo di carpentaria e al mar degli alfuri, per riemergere nel sud della nuova guinea.\nnell'area nota come blocco di hamersley e nel blocco di kimberly, le rocce pi\u00f9 antiche affiorano alla superficie, altrove sono coperte da terreni di formazione pi\u00f9 recente.\nle formazioni precambriane contengono: oro, piombo, uranio e qualche deposito di petrolio.\n\n\n==== australia orientale ====\nil territorio australiano orientale \u00e8 in gran parte arido e pianeggiante,\nl'altitudine media \u00e8 di 274 m. i rilievi montuosi si concentrano per lo pi\u00f9 nella parte del paese dove si alza la grande catena divisoria (altitudine media: 1200 m) che taglia l'australia da nord-est a sud-est. all'interno della catena, che si allunga per 3500 km, si trovano diversi raggruppamenti minori come la new england range, le blue mountains, le alpi australiane, che comprendono a loro volta i monti nevosi (snowy mountains in inglese). di questa sotto-catena, all'interno di una vasta area naturale protetta, fa parte il monte kosciuszko (2228 m), la cima pi\u00f9 alta del mainland. va detto, per\u00f2, che il monte pi\u00f9 alto all'interno del territorio nazionale \u00e8 il mawson peak (2745 m), sull'isola di heard, nei mari antartici.\n\n\n==== australia occidentale ====\nla sezione occidentale dell'australia \u00e8 invece occupata dal grande scudo australiano, una formazione geologica di epoca antichissima ricoperta in buona parte da aree desertiche: qui si trovano parte del deserto simpson, il gran deserto australiano (deserto di gibson, gran deserto victoria e gran deserto sabbioso). la regione della piana di nullarbor \u00e8 invece un altopiano carsico, privo di alberi (da qui il nome: \"senza alberi\" in latino nulla arbor). poche le cime di rilievo: il monte meharry (1251 m), il monte ord (947 m) e il monte cooke (582 m).\nil monte augustus, nell'australia occidentale, \u00e8 il pi\u00f9 grande monolito al mondo.\n\n\n==== australia centrale ====\nil grande bacino artesiano \u00e8 una vasta depressione dove si trovano le pianure pi\u00f9 fertili dell'australia, come la pianura del golfo di carpentaria e i bacini del lago eyre e del fiume murray.\nnell'australia centrale si trova un simbolo del paese stesso nonch\u00e9 - da sempre - oggetto di altissima venerazione della popolazione aborigena: il masso uluru, che ne \u00e8 il nome originale e quindi pi\u00f9 legittimo. esso \u00e8 noto anche come ayers' rock, cio\u00e8 - in inglese - \"la roccia di ayers\". questo nome, attribuitole nel 1873 dall'esploratore-fotografo william gosse, primo fra gli europei a scoprirla, intende onorare sir henry ayers, che copriva la carica di capo segretario dell'allora colonia dell'australia meridionale entro il cui territorio uluru appunto si trova.\n\n\n==== coste ====\nil profilo costiero dell'australia \u00e8 molto vario: soprattutto la linea settentrionale e quella sud-orientale sono costellate da numerose insenature, da penisole e da isole minori. infatti, vi sono numerose parti di costa frastagliate e a strapiombo sul mare, mentre altre sono completamente collinari.\n\n\n==== orografia ====\na est si allunga la regione montuosa orientale, che raggiunge i 2228 m con il monte kosciuszko nelle alpi australiane. nel centro-est si trova l'ampio bassopiano centrale, formato da pianure e da territori situati sotto il livello del mare. i monti principali sono il monte bruce (1236 m), i monti macdonnell (1510 m), il monte bartle (1661 m), il new england range (1615 m) e il monte ossa (1617 m).\n\n\n=== idrografia ===\nl'australia \u00e8 una terra in buona parte arida e desertica e soggetta a una forte evaporazione a causa della sua posizione sul tropico del capricorno.\n\n\n==== fiumi ====\nla grande catena divisoria costituisce uno spartiacque idrografico fra est e ovest. i principali fiumi diretti verso l'oceano pacifico sono il burdekin, il fitzroy e l'hunter. il fiume pi\u00f9 importante \u00e8 il murray, che segna parte del confine tra nuovo galles del sud e victoria. il fiume \u00e8 alimentato dalle nevi del monte kosciuszko e da importanti affluenti quali il darling e il murrumbidgee, insieme con i quali forma il principale sistema idrografico dell'australia (murray-darling). il victoria, il daly e il roper sono fra i maggiori fiumi del territorio del nord. il queensland \u00e8 attraversato da numerosi fiumi, che sfociano nel golfo di carpentaria; si ricordano il flinders, il gilbert e il leichhardt.\nmolti fiumi sono stati sbarrati da dighe e chiuse per il rifornimento idrico delle citt\u00e0 e delle campagne.\n\n\n==== laghi ====\ni laghi, per lo pi\u00f9 salati, si concentrano nel sud-ovest del paese; tra i principali si ricordano: il lago eyre, il lago torrens, il lago frome, il lago gairdner; in estate questi laghi si trasformano in paludi. sono presenti diversi laghi salati di colore rosa, emblematico \u00e8 il lago hillier situato nel sud dell'australia occidentale. il principale lago d'acqua dolce \u00e8 il lago argyle; esso \u00e8 un invaso artificiale e i lavori per realizzarlo durarono oltre dodici anni. il lago fu realizzato per favorire l'irrigazione della regione del kimberley plateau.\n\n\n=== effetti del riscaldamento globale ===\nil riscaldamento globale ha portato a un aumento dei rischi di incendi boschivi. gi\u00e0 al di sotto di 1 grado di riscaldamento, la stagione degli incendi boschivi si espande \"con grande fiducia\". questo effetto pu\u00f2 essere osservato in australia. il rapporto sul clima dell'ufficio australiano di meteorologia e dell'organizzazione di ricerca csiro mostra un aumento significativo del rischio di incendi negli ultimi decenni. il rapporto riassume questo come segue: \"i cambiamenti climatici, comprese le temperature in aumento, stanno contribuendo a questi cambiamenti.\" gli incendi boschivi in australia nel 2019 hanno bruciato un'area record di circa un milione di ettari. ci\u00f2 corrisponde a un quarto dell'area della svizzera. diverse centinaia di case sono state vittime delle fiamme.\n\n\n== societ\u00e0 ==\n\n\n=== popolazione ===\n\nil 3,8% degli australiani \u00e8 indigeno (australiani aborigeni e abitanti delle isole dello stretto di torres). il 90% discende dagli europei (il 22,5% dai colonizzatori inglesi), tra cui molti immigrati irlandesi, tedeschi, greci e italiani. l'8% \u00e8 invece di origine asiatica, soprattutto la nuova generazione di immigrati provenienti dal sudest asiatico e dal medio oriente.\nnel censimento australiano del 2011 i residenti potevano nominare pi\u00f9 di due gruppi etnici per definire le loro origini; le pi\u00f9 nominate furono:\n\nla popolazione australiana si concentra in gran parte nell'area orientale del paese (90% del totale) soprattutto nelle metropoli. questo squilibrio \u00e8 dovuto alle condizioni ambientali, che hanno orientato i primi insediamenti coloniali lungo le coste orientali e meridionali. il rimanente territorio, poco ospitale, \u00e8 in gran parte disabitato. secondo i censimenti, la maggior parte della popolazione identifica la propria cittadinanza come \"australiana\", fondamentalmente una buona parte di loro discende dai coloni britannici.\n\n\n=== demografia ===\nl'australia presenta una notevole \"vivacit\u00e0\" demografica; il censimento 2016 eseguito dall'abs ha rilevato una popolazione totale di 23 401 892 abitanti.la citt\u00e0 pi\u00f9 popolosa \u00e8 sydney con 5 131 000 abitanti, seguita da melbourne (4 485 211), brisbane (2 270 800), perth (1 943 858) e adelaide (1 295 714) (dati abs 2016).il censimento 2006 eseguito dall'abs aveva rilevato una popolazione totale di 19 855 188 abitanti.\ndallo stesso censimento 2006 risultava che l'et\u00e0 media della popolazione \u00e8 cresciuta rispetto al censimento 2001 (da 35 a 37 anni). la bassa fertilit\u00e0 e l'allungamento della vita media ha portato a un sensibile aumento della percentuale degli australiani con un'et\u00e0 compresa fra i 55 e i 64 anni (+ 1,6%). mentre in percentuale la fascia di popolazione di et\u00e0 compresa fra i 0 e i 14 anni \u00e8 sensibilmente calata, pur registrando un aumento rispetto al 2001 di 16 500 unit\u00e0.\n\n\n=== etnie ===\n\n\n==== aborigeni ====\n\nle popolazioni native dell'australia, giunte nel paese circa 50 000 anni fa, sono note come aborigeni. un recente studio pubblicato su nature data la presenza di popolazioni aborigene nel territorio del kakadu nat. park gi\u00e0 65 000 anni fa. la parola \"aborigeno\" (dal latino ab origine) fu usata fin dal xviii secolo dai coloni europei per indicare le popolazioni indigene.\ngli aborigeni non amano essere definiti aborigines, per la connotazione negativa associata al termine; da parte dei non-aborigeni si usano sempre pi\u00f9 frequentemente espressioni quali native people o indigenous australians. gli australiani non-aborigeni sono chiamati dai nativi: kardiya nel gruppo linguistico ngarrkico, lhentere o warlpele nel gruppo arandico e piranpa o walypala nei linguaggi dei deserti occidentali.\nprecedentemente alla colonizzazione i contatti con il resto del mondo avvenivano attraverso le isole indonesiane: si pu\u00f2 valutare come alcune lingue australiane aborigene del territorio del nord abbiano influssi makassar.\nnonostante la loro nomea di \"superstiti\" dell'et\u00e0 della pietra, \u00e8 provato che la cultura aborigena \u00e8 cambiata nel tempo. la pittura rupestre in svariate localit\u00e0 dell'australia settentrionale consiste in una sequenza di diversi stili legati ai diversi periodi storici. harry lourandos \u00e8 il principale promotore della teoria che ipotizza un'intensificazione dell'attivit\u00e0 di caccia e raccolta tra 5 000 e 3 000 anni fa. tale intensificazione ha portato a un aumento dell'impatto umano sull'ambiente (ad esempio la costruzione di trappole per i pesci nello stato di victoria), alla crescita della popolazione, all'aumento degli scambi tra i gruppi, a una pi\u00f9 complessa struttura sociale e ad altri cambiamenti culturali. in questo periodo si nota, inoltre, un cambiamento negli utensili di pietra, con lo sviluppo di punteruoli e raschiatoi pi\u00f9 piccoli ed elaborati.\nall'epoca della colonizzazione bianca la popolazione aborigena si aggirava intorno ai 700 000 abitanti, ma entro il 1900 era scesa drammaticamente a 100 000. non erano un unico gruppo etnico, ma erano costituiti da circa 400 diversi gruppi linguistici sparsi per il mainland, con culture diverse.le pagine pi\u00f9 tragiche dello sterminio sono state scritte in tasmania: nel 1830 fu istituita la black line, una banda di 3 000 cittadini armati, che setacciarono l'intera isola sparando a vista. prima dell'arrivo dei bianchi, nel 1803, gli aborigeni sull'isola erano circa 5 000; l'ultimo rappresentate fu truganini, una donna, che mor\u00ec nel 1876.\nnel xx secolo, tra le figure che si sono maggiormente distinte per i diritti degli aborigeni spicca il nome di edward koiki mabo.\ncon il termine generazione rubata si indica quella generazione di bambini nativi, nati da coppie miste (bianchi e aborigeni) e poi strappati dalle famiglie da collegi e istituti educativi pubblici e costretti a dimenticare le proprie tradizioni culturali.\n\u00e8 ampiamente riconosciuto che la colonizzazione ha prodotto molteplici danni a carico delle popolazioni aborigene, e sono state tentate, e fatte molte azioni di riconciliazione con la popolazione nativa.\nkevin michael rudd, primo ministro australiano, il 13 febbraio 2008 durante una seduta parlamentare, ha chiesto ufficialmente scusa ai popoli aborigeni per tutte le violenze subite in pi\u00f9 di 200 anni di storia dell'australia bianca, segnando non l'apice, ma comunque un essenziale passo nel processo di riconciliazione, assieme ad altri importanti pres\u00ecdi, come il riconoscimento del diritto di voto agli aborigeni nel 1967 e il native title act, legge a favore degli aborigeni per l'avanzamento di rivendicazioni territoriali.\nsebbene persistano in certi ambienti dei nativi problemi come l'alcolismo e la violenza domestica, una grossa parte della popolazione nativa \u00e8 integrata: si va dall'arte, allo sport, al commercio, alle istituzioni.\n\n\n==== italo-australiani ====\n\ngli italo-australiani sono gli australiani d'origine italiana; secondo il censimento del 2006 essi sono il quarto gruppo etnico australiano (con 850 000 persone, dei quali 199 124 sono emigrati della prima generazione) dopo inglesi, scozzesi e irlandesi. l'italiano \u00e8 parlato in casa da 316 900 persone.\nper alcuni decenni l'italiano ha rappresentato la seconda lingua pi\u00f9 parlata nel paese dopo l'inglese, perdendo la posizione in favore del cinese solo nel nuovo millennio. grazie a questa sua duratura e ampia diffusione, \u00e8 comunemente insegnato come materia facoltativa nelle scuole.\ngli italo-australiani sono presenti in molte citt\u00e0, ma soprattutto nello stato di victoria, con 82 851 unit\u00e0, e nello stato del nuovo galles del sud, con 55 172 unit\u00e0.\normai gli italiani residenti in australia sono per il 63% ultrasessantenni, dei quali 176 536 arrivati prima del 1980. infatti, se l'afflusso degli italiani aument\u00f2 progressivamente nel secondo dopoguerra, dagli anni settanta in poi cal\u00f2 drasticamente. si nota per\u00f2 un'inversione di tendenza negli anni 2000, con un rinnovato maggiore afflusso di migranti, in particolare a partire dal 2008, conseguenza diretta della crisi internazionale che ha colpito duramente l'economia italiana.\ndal punto di vista religioso il 79% degli italo-australiani \u00e8 cattolico, il 3,2% si dichiara anglicano, il restante o \u00e8 ateo, oppure \u00e8 fedele ad altre confessioni, ovvero non si dichiara.\n\n\n==== russi ====\n\nla comunit\u00e0 russa in australia \u00e8 composta da circa 20 000 persone, che salgono a 75 000 se si considerano gli individui di discendenza russa.\n\n\n=== diritti civili ===\n\nin tema di diritti lgbt l'australia riconosce i matrimoni omosessuali.\n\n\n=== religione ===\n\nil 13,3% degli australiani pratica l'anglicanesimo, mentre  si dichiara cattolico il 22,6%, dato pi\u00f9 alto fra i paesi anglosassoni (alcune statistiche lo collocano tuttavia al secondo posto sotto gli usa). i censimenti a partire dal xxi secolo mostrano che il cristianesimo \u00e8 progressivamente in forte declino, con sempre meno australiani identificantisi come cristiani, anche se il dato varia sensibilmente fra le varie confessioni.\n\nnel 2008, la citt\u00e0 di sydney ha ospitato la giornata mondiale della giovent\u00f9, evento che ha richiamato in australia migliaia di giovani cattolici di tutto il mondo. per l'occasione, papa benedetto xvi ha visitato ufficialmente il paese: il primo pontefice a raggiungere la nazione era stato paolo vi nel 1970; giovanni paolo ii vi si \u00e8 recato nel 1986 e nel 1995.\nla hillsong church \u00e8 una megachurch pentecostale fondata nel 1983 e associata alle chiese cristiane australiane e situata a sydney e a brisbane.\n\n\n=== lingue ===\n\nl'inglese australiano, la cui forma gergale viene scherzosamente definita strine, \u00e8 la lingua parlata in australia, una variante dell'inglese tipico.\ntra le altre lingue d'importazione, sono piuttosto diffusi il cinese, l'italiano e il cantonese, ampiamente utilizzati tra vaste fasce di immigrati e discendenti.\nsono pochi i nativi che mantengono il loro linguaggio di origine, in genere sono anglofoni (o bilingui).\nnel nuovo galles del sud \u00e8 riconosciuta la lingua dei segni australiana, come lingua ufficiale dello stato federale.\n\n\n=== citt\u00e0 ===\n\n\n== ordinamento dello stato ==\n\n\n=== suddivisioni amministrative ===\n\nl'australia \u00e8 una federazione di sei stati.\npossiede inoltre diversi territori che, costituzionalmente, dipendono direttamente dal governo federale. di questi, solo tre sono forniti di un proprio governo, il territorio del nord, il territorio della capitale, e l'isola di norfolk. il commonwealth pu\u00f2 comunque legiferare in materia locale, prevalendo infatti i decreti federali su quelli territoriali.\nper quanto riguarda gli altri territori, detti \"territori minori\" o \"territori esterni\" o \"terre remote\", essi sono amministrati dal commonwealth.\nil territorio della baia di jervis \u00e8 l'unico \"territorio minore\" che non si pu\u00f2 considerare \"territorio esterno\", poich\u00e9 si trova sul mainland: si tratta infatti di un'area del nuovo galles del sud gestito dal commonwealth come porto di canberra.\n\nil territorio della capitale australiana fu creato quando si fond\u00f2 canberra; essa \u00e8 frutto di un compromesso tra le due citt\u00e0 principali (melbourne e sydney), che si contendevano la palma di capitale federale.\n\na parte norfolk, cocos e isola del natale, gli altri territori esterni sono in larga parte disabitati.\nla papua nuova guinea fu governata dall'australia fino al 1975.\ndal 1926 al 1931, esistette anche il territorio del central australia tra il 20\u00ba e il 26\u00ba parallelo di latitudine, poi incorporato nel territorio del nord.\n\n\n=== citt\u00e0 principali ===\ncanberra: le principali citt\u00e0 australiane sorsero sulle coste, nei punti di approdo dei primi coloni. fa eccezione canberra (462 213 abitanti), la capitale federale, che fu costruita a partire dal 1923, per porre fine alla disputa tra le due maggiori citt\u00e0 del paese, sydney e melbourne, che aspiravano entrambe a diventare capitale. si situa sul fiume molonglo e sorge sulle sponde di un lago artificiale, il burley griffin, in una regione prevalentemente agricola. citt\u00e0 dall'aspetto estremamente moderno, canberra \u00e8 il centro politico-amministrativo del paese. gran parte della popolazione locale \u00e8 impiegata nel settore pubblico, ma anche il settore turistico e dell'industria leggera sono in espansione. edifici degni di nota sono il nuovo parlamento, inaugurato nel 1988, la fontana con il monumento a cook, nel lago burley griffin, la biblioteca nazionale (1968) e l'australian national gallery (1982). tra le diverse istituzioni scolastiche e accademiche, si ricorda l'australian national university (1946). i primi insediamenti degli europei nella zona risalgono al 1824. nel 1908 l'area, scarsamente popolata, fu scelta per ospitare la capitale dell'australia. l'architetto americano walter burley griffin vinse un concorso internazionale per progettare la nuova citt\u00e0. la costruzione ebbe inizio nel 1913, venendo interrotta dallo scoppio della prima guerra mondiale e portata a termine negli anni venti. il parlamento, che si trovava a melbourne fin dal 1901, fu trasferito a canberra nel 1927. la national library di canberra ospita i disegni originali dell'opera house di sydney.sydney (5 230 330 abitanti) deve il suo nome al segretario di stato britannico, thomas townshend visconte di sydney, in carica ai tempi della creazione del primo insediamento coloniale. da allora la citt\u00e0 \u00e8 cresciuta in modo vertiginoso, fino a diventare la pi\u00f9 popolosa del paese. gli edifici moderni sorgono intorno a costruzioni, perfettamente restaurate, che ricordano l'inghilterra dell'ottocento. i mercanti di antiquariato attirano tanti visitatori quanti ne accolgono i musei dedicati alla scienza o all'arte contemporanea. a breve distanza dai grattacieli della city, in cui hanno sede attivit\u00e0 finanziarie e commerciali, si estendono spiagge, parchi e riserve naturali incontaminate.\nmelbourne \u00e8 la seconda citt\u00e0 per abitanti (3 806 092) ed \u00e8 un importante centro industriale sviluppatosi a met\u00e0 dell'ottocento in seguito alla scoperta di giacimenti auriferi. vi hanno sede alcuni degli orti botanici pi\u00f9 ampi al mondo. la metropoli \u00e8 un importante centro economico, qui hanno sede marchi automobilistici come la ford e la toyota. particolarmente famoso \u00e8 lo storico queen victoria market, che inizi\u00f2 la sua attivit\u00e0 il 28 marzo 1878. dal 1996 la citt\u00e0 \u00e8 sede del gran premio d'australia, il circuito \u00e8 stato costruito all'interno dell'albert park; solitamente la gara di melbourne apre il campionato della formula 1 alla fine di marzo e solo nel 2006 il gran premio \u00e8 stato spostato per la concomitanza con i giochi del commonwealth.brisbane \u00e8 la capitale dello stato del queensland; la citt\u00e0 conta 957 010 abitanti, mentre l'area metropolitana arriva a 1 867 594 (a livello nazionale \u00e8 la terza metropoli pi\u00f9 popolosa). la citt\u00e0 prende il nome da sir thomas brisbane, governatore del nuovo galles del sud dal 1821 al 1825. proprio in quell'anno venne fondata la citt\u00e0, il punto dove sorse corrisponde all'odierno brisbane central business district (bcbd), a seguito dell'abbandono della colonia penale di redcliffe.conserva al suo interno parti di foresta pluviale, cosa che rende piacevole la visione del paesaggio urbano. l'economia \u00e8 caratterizzata dalla presenza di diverse imprese operanti sia nel terziario sia nel secondario. gli uffici, sia privati sia pubblici, sono localizzati nel bcbd; mentre le industrie si trovano nel tratto inferiore del fiume brisbane. il turismo \u00e8 un settore economico di una certa importanza per la metropoli.\na brisbane un parco e la strada adiacente sono intitolati a roma (roma street parkland), e nel 2006 vi vivevano 6 743 italiani.\n\nperth (1 554 769 abitanti) \u00e8 il principale insediamento della costa occidentale. una delle zone pi\u00f9 suggestive della citt\u00e0 \u00e8 kings park, dal quale si gode una superba vista della city, molto famoso anche per essere sede dei war memorial, monumenti dedicati ai caduti delle varie guerre a cui partecip\u00f2 l'australia. i caduti della prima guerra mondiale ad esempio sono commemorati con un lunghissimo filare di alberi che riporta il nome di ogni caduto. la vivacit\u00e0 del centro commerciale \u00e8 praticamente nulla se paragonata all'allegria del quartiere di northbridge, sede di alcuni dei migliori locali notturni della citt\u00e0. la popolazione adolescenziale \u00e8 molto stravagante, quasi a dimostrare l'allegria che pervade la citt\u00e0 e le persone. i quartieri di subiaco e claremont sono altre parti della citt\u00e0 attive sia durante la giornata sia nella nottata. le principali spiagge sono scarborough e cottesloe, famose tra i surfisti e gli utilizzatori di kite surf, adattissime anche a una semplice giornata in spiaggia. il porto di fremantle \u00e8 un altro dei luoghi che si sono sviluppati negli ultimi anni grazie alla presenza di numerosi locali, soprattutto ristoranti italiani. la presenza della prigione e del mercato centrale sono anche motivo di interesse turistico per il porto. gli spostamenti sono semplici attraverso la rete ferroviaria (in continua espansione) e i bus. la citt\u00e0 possiede un aeroporto internazionale e uno per i voli interni; dal punto di vista commerciale ha collegamenti con tutto il mondo.adelaide \u00e8 la quinta citt\u00e0 per abitanti, avendone 1 158 259. il piano urbanistico della citt\u00e0 venne approntato dal colonnello william ed \u00e8 seguito per il continuo sviluppo della citt\u00e0. port adelaide risulta essere una zona molto attiva dal punto di vista commerciale e inizia ad attirare anche i turisti presenti in citt\u00e0. l'atmosfera tranquilla ha contribuito alla fama di bigotti degli abitanti della citt\u00e0, anche se la nascita dell'adelaide festival e la creazione dell'annesso centro hanno contribuito al risollevarsi della citt\u00e0 stessa. sorge in una zona fertile: sulle colline intorno alla citt\u00e0 ai terreni coltivati a vigneto si affiancano parchi con animali in libert\u00e0. la zona dei vigneti \u00e8 conosciuta come barossa valley, il paesaggio ricorda la toscana in alcuni tratti ed \u00e8 presente il cavallo a dondolo pi\u00f9 grande del mondo.pur essendo molto pi\u00f9 piccola, darwin (117 395 abitanti), capitale del territorio del nord, \u00e8 senza ombra di dubbio degna di nota. unica citt\u00e0 australiana bombardata nella seconda guerra mondiale, fu poi devastata da un ciclone che, nel 1974, rase al suolo l'80% degli edifici. un tempo era considerata una \"citt\u00e0 di frontiera\", perch\u00e9 lontana da altri centri importanti e racchiusa tra deserto e mare; ha buone prospettive di sviluppo, grazie al turismo e ai commerci con i paesi asiatici.hobart (gi\u00e0 hobarttown) \u00e8 la capitale della tasmania, stato federale dell'australia. nel 2006 contava circa 200 000 abitanti. \u00e8 situata alla foce del fiume derwent, ai piedi del monte wellington (1270 m), nella parte meridionale dell'isola di tasmania. la citt\u00e0 ospita l'universit\u00e0 della tasmania. hobart \u00e8 inoltre un importante porto naturale. hobart \u00e8 dopo sydney la seconda citt\u00e0 pi\u00f9 antica dell'australia. fu fondata nel 1804 dal tenente-colonnello david collins e contava tra i suoi primi abitanti circa 300 condannati, un manipolo di marinai e una trentina di coloni liberi. all'inizio del xx secolo la citt\u00e0 si dot\u00f2 di un tram elettrico che collegava la stazione con i sobborghi di queensborough, wellington, glenorchy, risdon e belleriv. all'inizio del xxi secolo le vie ferrate hanno perso la propria importanza, se si escludono i treni merci che corrono lungo la costa occidentale della tasmania e terminano al porto cittadino.\nnewcastle:\nwollongong:\ngeelong:\n\n\n=== costituzione ===\nl'attuale costituzione dell'australia \u00e8 entrata in vigore il 1\u00ba gennaio 1901.\n\n\n=== istituzioni ===\n\n\n==== ordinamento scolastico ====\n\nl'istruzione, competenza dei singoli stati, con l'eccezione delle universit\u00e0, \u00e8 obbligatoria fino ai 15 anni. la scuola primaria dura dai 6 ai 12 anni; la scuola secondaria si suddivide in due trienni, il primo obbligatorio, l'altro facoltativo.\n\n\n==== universit\u00e0 ====\nnel paese si contano 37 universit\u00e0, le principali sono l'universit\u00e0 di melbourne, l'universit\u00e0 di sydney, fondata nel 1850, che \u00e8 la pi\u00f9 antica del paese e l'australian national university, situata a canberra e fondata nel 1946.\n\n\n==== sistema sanitario ====\n\n\n==== forze armate ====\nl'australia ha anch'essa una sua forza armata, la australian defence force, che si compone di:\n\nroyal australian air force (aeronautica militare)\naustralian army (esercito)\nroyal australian navy (marina militare)\n\n\n== politica ==\n\nl'australia \u00e8 una monarchia parlamentare federale; il capo dello stato \u00e8 il re del regno unito (dal 2022 carlo iii), il quale vanta perci\u00f2 anche il titolo di re d'australia. il suo potere \u00e8 soltanto formale, essendo rappresentato nel paese da un governatore generale dell'australia, a cui la costituzione riconosce ampi poteri esecutivi, ma che generalmente esercita in sintonia e tenendo conto del parere del primo ministro. solo durante la crisi costituzionale del 1975, quando venne destituito il governo whitlam, il governatore generale esercit\u00f2 i suoi poteri senza la collaborazione del primo ministro.\na livello statale i singoli governatori sono anch'essi rappresentanti del re.\nin australia come in tutti i paesi occidentali l'autorit\u00e0 dello stato \u00e8 esercitata dal potere esecutivo.\ndal 1\u00ba luglio 2019 il governatore generale \u00e8 david hurley.\n\n\n=== potere esecutivo ===\n\nil governo federale australiano (\"federal executive council\") \u00e8 costituito dal governatore generale dell'australia coadiuvato dai \"consiglieri esecutivi\", ovvero il primo ministro e i ministri dello stato (\"ministers of state\"). di fatto il potere esecutivo \u00e8 esercitato da questi ultimi. dal 23 maggio 2022 il primo ministro \u00e8 anthony albanese.\n\n\n=== potere legislativo ===\n\nil parlamento federale, o del commonwealth (parliament of the commonwealth) come in italia \u00e8 suddiviso in due rami:\n\nsenato: \u00e8 la cosiddetta \"camera alta\" del parlamento, la cui organizzazione si ispira al senato degli stati uniti, esso \u00e8 composto da settantasei senatori. la costituzione australiana prevede che ognuno dei sei stati originari del commonwealth debba essere rappresentato al senato da un numero di deputati pari a quello degli altri stati originari. inoltre, la carta garantisce il numero minimo di sei senatori per ognuno di essi. la stessa consente al parlamento di aumentare o diminuire il numero dei senatori; anche i cittadini del territorio della capitale australiana e del territorio del nord sono rappresentati da due senatori. il senato \u00e8 eletto con sistema proporzionale ogni sei anni ed \u00e8 rinnovabile per met\u00e0 ogni tre. affinch\u00e9 il senato possa esercitare i suoi poteri \u00e8 necessaria la presenza di almeno un terzo dei senatori eletti.\ncamera dei rappresentanti: essa ha centocinquanta parlamentari; la costituzione prevede che il suo numero possa essere stabilito dal parlamento stesso, e il numero dei suoi membri, come recita la costituzione stessa, debba essere pi\u00f9 o meno il doppio dei senatori (in australia questa clausola \u00e8 nota come nexus provision). i deputati sono quindi eletti dai cittadini degli stati in proporzione al numero dei residenti, con voto alternativo, dunque con un'elezione con un sistema maggioritario a ballottaggio istantaneo, in circoscrizioni uninominali. in caso non si sia pronunciato diversamente il parlamento del commonwealth, ogni parlamento statale pu\u00f2 stabilire le circoscrizioni elettorali. nel caso non ci sia nessuna decisione in proposito l'elettorato di ogni stato \u00e8 considerato come un'unica circoscrizione (one electorate). come per il senato, affinch\u00e9 la camera dei rappresentanti eserciti le sue funzioni, \u00e8 necessario che sia presente almeno un terzo dei deputati eletti. agli stati originari \u00e8 garantito un numero minimo di cinque seggi nella camera. solo i territori del territorio della capitale australiana e del territorio del nord hanno ognuno un seggio, dal 1922 al secondo e dal 1944 al primo. in australia hanno diritto di voto tutti i cittadini con pi\u00f9 di 18 anni. nessun cittadino straniero pu\u00f2 sedere in parlamento. dopo il caso giudiziario \"sue v. hill\", la corte suprema d'australia, il 23 giugno 1999, ha stabilito che anche i cittadini britannici sono da considerare stranieri, nonostante il fatto che, quando la costituzione fu promulgata, tutti gli australiani fossero sudditi della corona britannica.\n\n\n=== potere giudiziario ===\nla corte suprema \u00e8 il principale organo giudiziario composto da un presidente e da 6 giudici ordinari. la pena di morte \u00e8 stata abolita nel 1985. accanto a questo organo ci sono le altre corti federali australiane, esse sono suddivise per materia:\n\ncorte federale d'australia (federal court of australia): essa ha giurisdizione in tutte quelle materie che sono riserva di legge della legislazione federale (ad es.: il diritto commerciale, le leggi sull'immigrazione e la cittadinanza, il diritto societario, la bancarotta fraudolenta, ecc.). i processi di primo grado sono presieduti da un solo giudice (in italia si parlerebbe di giudice monocratico), se per\u00f2 il chief justice (colui che sovraintende l'amministrazione della corte) lo reputa opportuno, un caso pu\u00f2 essere giudicato da una full court (processo presieduto da tre o pi\u00f9 giudici). la corte svolge la funzione di \"corte d'appello\" nel caso che: la sentenza sia stata emessa da un giudice monocratico della corte stessa, oppure se \u00e8 stata emessa da una corte federale di uno stato, del territorio della capitale australiana o del territorio del nord (in questi ultimi due casi accoglie anche ricorsi alle sentenze delle rispettive corti supreme), o se ne sia occupata la federal magistrates court of australia. la funzione di \"corte d'appello\" \u00e8 esercitata da una full court.\ncorte familiare d'australia (family court of australia): essa si occupa delle controversie legali che riguardano il diritto familiare, fu costituita nel 1975 con la family law act 1975. a questa normativa la corte fa riferimento e ha diritto a esercitare le sue funzioni per quel che riguarda la normativa matrimoniale, l'affidamento dei figli, l'adozione e gli accordi internazionali in materia di diritto familiare. le cause di divorzio non fanno parte della giurisdizione della corte ma della federal magistrates' court of australia. la corte \u00e8 presente in qualsiasi luogo dell'australia, solitamente il collegio giudicante \u00e8 composto da due giudici, che possono anche operare non presiedendo fisicamente assieme il processo (\u00e8 la cosiddetta split court).\nfederal magistrates' court of australia: istituita con il federal magistrates' act 1999, ha il compito di alleggerire il carico di lavoro della corte federale d'australia e della corte familiare d'australia. la giurisdizione di questo organo giudicante riguarda qualsiasi caso sia gi\u00e0 stato giudicato da un tribunale australiano. non si pu\u00f2 ricorrere alla federal magistrates' court se il caso \u00e8 sottoposto al giudizio delle altre due corti. quest'organo interviene contro una delle parti in giudizio presso un altro tribunale solo se la corte \u00e8 convinta che vi siano dei vizi di forma. i processi sono tenuti da un solo magistrato federale (federal magistrate), che decide se vanno tenuti a porte aperte, a porte chiuse, oppure sentire le due parti nel suo gabinetto. anche presso la federal magistrates' court vi \u00e8 un soggetto addetto alla supervisione amministrativa della corte: il chef federal magistrate. non ci si pu\u00f2 appellare direttamente all'alta corte dopo che una sentenza \u00e8 stata emessa dalla federal magistrates' court.\n\n\n=== principali partiti politici ===\nle due principali formazioni politiche australiane sono il partito laburista (australian labor party) di centro-sinistra e la coalizione di centro-destra (definita semplicemente coalition) formata dal partito liberale d'australia (liberal party of australia) e dal partito nazionale (national party of australia). il principale \"partito minore\" australiano \u00e8 democratici australiani (australian democrats), seguito dai verdi australiani (australian greens) e dal partito di destra una nazione (one nation).\n\n\n=== elezioni ===\n\n\n=== politica migratoria ===\nla politica migratoria australiana ha subito, nel corso degli anni, notevoli cambiamenti. caratterizzata fino al 1973 dalla politica dell'australia bianca, si \u00e8 con il tempo aperta a diversi flussi demografici, stabilizzandosi nel sistema poi utilizzato, in vigore da diversi anni.\nla legge australiana sull'immigrazione \u00e8 basata sul concetto di utilit\u00e0 del migrante al sistema paese, con il risultato di avere una politica migratoria selettiva in base alle necessit\u00e0 demografiche e lavorative che il paese si trova ad affrontare in un dato momento. i principali visti rilasciati dal governo federale sono il working holiday visa, destinato ai cittadini sotto i trent'anni di paesi con stretti legami diplomatici con l'australia (l'italia rientra tra questi); lo student visa, destinato a coloro che vogliano studiare a tempo pieno, con la possibilit\u00e0 di lavorare per un massimo di venti ore settimanali; lo skill visa, destinato a coloro che rispettano le richieste lavorative dei governi federale o locale; lo investor visa, destinato a coloro che intendono investire ingenti somme di denaro in imprese o attivit\u00e0 sul territorio australiano. sono disponibili numerose differenti opzioni sia per i visti sia per il diritto di residenza permanente e cittadinanza.\n\n\n=== geopolitica ===\nla geopolitica australiana pu\u00f2 essere divisa in tre periodi, coincidenti con tre diversi momenti storici. il primo periodo \u00e8 rappresentato dagli albori della storia australiana, quando gli unici rapporti politico-economici di rilievo si tenevano sostanzialmente con l'impero britannico, madrepatria di allora. il secondo periodo nasce durante il secondo conflitto mondiale, quando avviene il noto spostamento dell'asse politico ed economico dalla madrepatria agli stati uniti d'america. il terzo momento, nel secondo dopoguerra, vede un ulteriore spostamento del baricentro delle relazioni internazionali, in questo caso verso il sud-est asiatico, in particolare verso india e cina, cui l'australia fornisce i metalli e i minerali necessari alla vertiginosa crescita economica che stanno vivendo.\nil ventunesimo secolo vede l'australia di fronte a un bivio nel merito della propria politica estera ed economia internazionale. la diplomazia e i mercati spingono sempre pi\u00f9 verso una scelta di posizione chiara da parte dell'australia: mantenere il rapporto privilegiato con gli usa o avvicinarsi definitivamente al sud-est asiatico dal punto di vista politico ed economico. nel libro bianco pubblicato a fine 2012 dal governo federale, chiamato \"l'australia nel secolo asiatico\" (australia in the asian century), julia gillard ha richiamato il paese al concetto di austrocentrismo, ideale che vede, nel nuovo contesto geopolitico, l'australia imprescindibilmente legata al continente asiatico, sia dal punto di vista economico sia da quello di futuri sviluppi di politiche regionali, ma al contempo saldamente ancorata ai princ\u00ecpi e alle politiche che la vedono da sempre vicina all'occidente, all'onu e agli stati uniti. gli studiosi di relazioni internazionali osservano attentamente lo sviluppo di questa terza via. tuttavia, un'inversione di tendenza potrebbe giungere con il nuovo premier tony abbott (in carica dal settembre 2013), secondo il quale \u00e8 necessario un ritorno alla priorit\u00e0 degli interessi nazionali australiani nel dibattito e nell'azione politica, anche attraverso un progressivo ritiro del paese dalle missioni internazionali. nello specifico, abbott potrebbe mirare a rafforzare i rapporti politici con gli alleati storici (usa e regno unito su tutti), limitando al solo ambito economico le relazioni con gli attori asiatici e operando affinch\u00e9 la cintura di arcipelaghi che dall'indonesia arriva a tonga e comprende timor est, papua nuova guinea, isole salomone, nauru e figi (\"arco di instabilit\u00e0\") non attraversi crisi.\n\n\n== economia ==\n\nl'australia pu\u00f2 vantare un livello di benessere economico fra i pi\u00f9 alti del mondo. le sue esportazioni sono soprattutto materie prime non lavorate, mentre importa prodotti finiti.\nl'unit\u00e0 monetaria \u00e8 il dollaro australiano, diviso in 100 cent. la banca centrale australiana (reserve bank of australia), fondata nel 1911, emette la moneta.\n\n\n=== agricoltura e allevamento ===\nin molte zone del paese, il settore primario \u00e8 l'attivit\u00e0 pi\u00f9 redditizia. l'australia \u00e8 il primo produttore di lana, in particolare di lana merino, ricavata dai circa 105 milioni di ovini allevati qui. abbondante anche la produzione di carne.\nsolo il 6% del territorio \u00e8 coltivato. si raccolgono soprattutto frumento e foraggio; limitata ma pi\u00f9 conveniente \u00e8 la produzione di altri cereali come avena, orzo, segale, mais, riso nonch\u00e9 semi oleosi, tabacco e cotone. in alcuni stati si produce canna da zucchero. piuttosto sviluppata la frutticoltura con abbondanti produzioni di mele, banane, uva, arance, pere, ananas e papaie. rinomati i vigneti australiani che danno vita a vini di grande qualit\u00e0 come quelli della barossa valley (australia meridionale) e della hunter valley (nuovo galles del sud).\n\n\n=== risorse energetiche e minerarie ===\nil paese \u00e8 totalmente autosufficiente per quanto riguarda la domanda energetica e in diversi casi \u00e8 fra i maggiori produttori mondiali di alcuni minerali richiesti dal mercato. dalle miniere australiane vengono estratti, fra gli altri, carbone, lignite, bauxite, rame, uranio (terzo produttore mondiale), oro (12% della produzione mondiale), ferro, diamanti (primo produttore mondiale), manganese, nichel e stagno.\nnell'australia occidentale sono stati scoperti importanti giacimenti di petrolio e gas naturali.\n\n\n=== industria ===\nl'industria raccoglie il 21% della forza lavoro: i principali centri industriali sono sydney, newcastle e l'area metropolitana di melbourne. sono sviluppate le industrie siderurgica e metallurgiche, elettroniche e petrolchimiche, la produzione di fibre sintetiche e di cavi elettrici. si contano anche industrie di confezionamento dei prodotti agricoli e della lana. geelong, vicino a melbourne, \u00e8 nota per l'industria automobilistica.\nl'australia \u00e8 ricca di risorse minerarie: oro, ferro, nichel, piombo, zinco e rame. le industrie pi\u00f9 sviluppate sono quelle basate sulla trasformazione delle materie prime: industrie siderurgiche, metallurgiche, chimiche e petrolchimiche. il paese \u00e8 un grande esportatore di carbone e ferro.\n\n\n=== commercio internazionale ===\nle importazioni riguardano soprattutto macchinari, autoveicoli, prodotti chimici, carta e cartone, tessuti e filati. le esportazioni sono costituite da metalli, carbone, petrolio, lana e cereali. nel 2004 secondo il ministero del commercio australiano il valore totale delle esportazioni ammontava a 97 138 milioni di dollari usa, mentre il valore delle importazioni era di 105 461 milioni di dollari usa.\n\n\n=== trasporti e vie di comunicazione ===\n\n\n==== ferrovie ====\nla rete ferroviaria \u00e8 poco sviluppata. il sistema ferroviario \u00e8 stato realizzato in gran parte nel xx secolo con un impianto a raggiera dai porti verso l'interno. in totale si calcolano 9474 km di ferrovie, gestite dal governo federale. di questi, ben 4 376 corrispondono alla linea ferroviaria pi\u00f9 lunga al mondo dopo la transiberiana: la indian pacific. essa collega sydney a perth attraversando tre stati (nuovo galles del sud, australia meridionale e australia occidentale) dal lato orientale a quello occidentale del continente; il viaggio dura circa tre giorni.\nla indian pacific \u00e8 la linea pi\u00f9 giovane del sistema ferroviario australiano, \u00e8 stata costituita nel 1970. la indian pacific ha avuto il merito di unificare lo scartamento dei binari degli stati attraversati, a quello standard pi\u00f9 diffuso nel mondo (1435 mm). infatti, precedentemente, ogni stato aveva un \"suo scartamento\": il nuovo galles del sud adottava quello a 1500 mm; il victoria 1600 mm; il queensland e l'australia occidentale lo scartamento di 1016 mm (3 piedi); mentre l'australia meridionale adottava tutti e tre i tipi di scartamento.\n\n\n==== rete stradale ====\n\nla rete stradale principale unisce le varie capitali degli stati e si estende per 913000 km, dei quali solo 353331 sono asfaltati. il senso di marcia \u00e8 tenendo la sinistra. l'australia \u00e8 il secondo paese al mondo con il pi\u00f9 alto tasso di proprietari d'automobili, e detiene il terzo pi\u00f9 alto livello di consumo di carburanti al mondo. non a caso nel 1997 erano immatricolate oltre 12 milioni di automobili (pari a 601 veicoli per 1 000 abitanti).\nperth, adelaide e brisbane sono classificate fra le citt\u00e0 al mondo pi\u00f9 dipendenti dall'uso di automobili. inoltre l'australia, assieme a canada e stati uniti, \u00e8 uno dei paesi dove si ha il pi\u00f9 alto livello di distanze chilometriche percorse da un'auto.\nin australia ci sono tre tipi di strade:\n\nfederal highways\nstate highways\nstrade localisi tenga presente che in inglese per highway s'intende una grande variet\u00e0 di tipi di strade (dalle autostrade, alle strade a due corsie, ai sentieri e, addirittura, le idrovie). una famosa strada sterrata \u00e8 la pista di birdsville lunga 517 km che si snoda nell'outback australiano.\n\n\n==== trasporto aereo ====\n\nmolto pi\u00f9 efficiente la rete aerea che collega le principali citt\u00e0 ai centri pi\u00f9 remoti. a causa delle grandi distanze, esso \u00e8 il mezzo pi\u00f9 impiegato dagli australiani. i due aeroporti intercontinentali si trovano a sydney (kingsford smith) e a melbourne (tullamarine).\nl'australia dispone di una compagnia aerea di bandiera, la qantas, che la collega con tutto il mondo.\n\n\n==== navigazione ====\nesistono in tutta l'australia oltre 70 importanti porti commerciali, soprattutto situati lungo la costa orientale. il maggior scalo \u00e8 sydney.\n\n\n== ambiente ==\n\n\n=== aree naturali protette ===\n\nl'australia conta un'estesa rete di aree naturali protette che coprono circa il 15% del territorio nazionale e circa il 50% delle acque territoriali.l'australia \u00e8 il paese con la \"pi\u00f9 grande impronta ecologica\" pro capite al mondo nel 2017.\n\n\n=== flora ===\nla flora dell'australia \u00e8 ricca e diversificata e la vegetazione \u00e8 prevalentemente costituita da piante sempreverdi. la flora australiana \u00e8 distribuita in tre zone principali: la zona tropicale, lungo i margini settentrionali del continente e in parte delle coste orientali; la zona temperata lungo la costa sud-orientale, compresa la tasmania; e la zona interna, caratterizzata da clima monsonico e da temperatura elevata, \u00e8 coperta da fitte foreste per lo pi\u00f9 di alberi non perenni. lungo la costa nord-orientale, sono diffuse le foreste pluviali, palme, felci e piante rampicanti crescono rigogliose insieme a querce, frassini, cedri, faggi e vegetazione di sottobosco, mentre le mangrovie (con le loro tipiche radici aeree) si sviluppano lungo l'umida fascia costiera settentrionale. all'interno si trova la savana. la zona temperata \u00e8 caratterizzata prevalentemente da piante che si adattano a un clima e a un suolo costantemente aridi (o anche dette xerofite), dalla savana da foreste di eucalipto, da foreste pluviali temperate e da vegetazione alpina sulle alpi australiane e sui rilievi della tasmania. il pino, albero non originario dell'australia, cresce lungo le coste orientali e in tasmania. la tasmania \u00e8 caratterizzata da boschi di faggi e da una vegetazione molto simile a quella della nuova zelanda. nelle regioni interne predominano la savana, la steppa e le praterie semi-aride.\n\n\n=== fauna ===\nin australia vivono fino a 300 000 diverse specie di animali, di cui solo 100 000 sono state classificate e contate. si tratta di una fauna tipica, presente in australia fin dall'epoca in cui il continente era parte del gondwana, con molte caratteristiche comuni alla fauna della nuova guinea e a quella del sudafrica. dal gondwana derivano gli unici mammiferi ovipari al mondo: l'ornitorinco, che vive nei fiumi dell'australia sud-orientale, e l'echidna che \u00e8 presente anche in nuova guinea. nonostante vivano anche in america meridionale, sono caratteristici dell'australia i mammiferi marsupiali, dei quali il pi\u00f9 noto \u00e8 il canguro, di cui esistono circa 50 specie, diffuse nella zona temperata e nella zona tropicale. tipici dell'australia sono anche marsupiali pi\u00f9 piccoli, tra questi vi sono l'opossum e il koala; cibandosi unicamente di foglie di eucalipto, quest'ultimo \u00e8 stato gravemente minacciato dalla distruzione dei boschi ed \u00e8 specie protetta in tutta l'australia. i soli mammiferi placentati che vivono in australia - roditori, pipistrelli e il dingo (cane selvatico) - sono di origine asiatica; si ritiene che possano essere stati gli aborigeni a portare nella regione il dingo, un predatore notturno che si nutre soprattutto di pecore. tra i rettili presenti nel continente figurano due specie di coccodrilli, tra cui il coccodrillo marino, il pi\u00f9 grande del pianeta. tra le varie specie di lucertole vi sono il moloch e la tiliqua dalla lingua blu. in australia si trovano circa 100 specie di serpenti velenosi, quali il taipan dell'interno (oxyuranus microlepidotus), considerato il serpente dal veleno pi\u00f9 potente al mondo, e la vipera della morte. i mari australiani ospitano una grande variet\u00e0 di pesci e di mammiferi acquatici. nelle acque meridionali si trovano numerose specie di balene, mentre la foca abita la costa meridionale, le isole nello stretto di bass e la tasmania. nelle acque australiane vivono circa 70 specie di squali, molte dei quali pericolose per l'uomo. anche nelle acque dolci vivono specie tipiche ed endemiche, come il merluzzo del murray e l'anguilla australiana. sono presenti nel territorio anche varie specie ittiche alloctone e invadenti come la trota iridea.\n\n\n== cultura ==\n\n\n=== pittura e scultura ===\n\ncome in tutte le civilt\u00e0 la prima forma di pittura fu quella rupestre, che possiamo trovare in svariate localit\u00e0 dell'australia settentrionale e consiste in una sequenza di diversi stili legati ai diversi periodi storici. i materiali tradizionali impiegati nella pittura aborigena erano acqua o saliva mescolate con ocra e altri coloranti minerali, sangue di canguro e resine. come strumenti si usavano semplici pennelli, bastoncini, o le dita. piuttosto diffusa era anche una tecnica che consisteva nel riempirsi la bocca di pittura e spruzzarla sulla superficie da dipingere, con un effetto simile a quello della moderna pittura a spruzzo. oltre a dipingersi il corpo, gli aborigeni dipingevano le pareti rocciose e la corteccia degli alberi (soprattutto dell'eucalipto melaleuca, nella zona di arnhem). in alcune zone, e in particolare nella zona di papunya, disegnavano direttamente sulla sabbia del deserto australiano.\nnella pittura su corteccia si utilizzano parti lisce e prive di nodi, preferibilmente ricavate dall'albero durante la stagione umida. la corteccia veniva poi pulita della scorza esterna pi\u00f9 dura con uno strumento appuntito, riscaldata al fuoco, e appiattita calpestandola o schiacciandola con grossi sassi. una volta dipinta, veniva applicato un fissante, tipicamente succo di orchidea.\n\ngraffiti aborigeni nel parco nazionale del kakadu, territorio del nord.nella pittura rupestre aborigena tradizionale venivano utilizzate pareti rocciose spesso situate all'interno di caverne o in luoghi difficilmente accessibili. i luoghi scelti per la pittura avevano spesso un importante significato spirituale o religioso nella cultura locale, e non raramente i nuovi dipinti venivano realizzati sulla stessa parete usata per dipinti pi\u00f9 antichi, che ne risultavano coperti. alcuni dipinti rupestri in luoghi come kakadu o uluru risultano dalla sovrapposizione di decine o centinaia di strati.scultura aborigena.le sculture lignee aborigene rappresentano spesso i mimi, creature mitologiche simili a piccoli uomini. altri oggetti realizzati in legno la cui realizzazione ha talvolta valenza artistica sono i boomerang, i coolamons, i bullroarer, i didjeridoo e perfino i \"bastoncini per scavare\" (digging sticks). le decorazioni di questi oggetti, soprattutto con tecniche in stile dot art, sono per\u00f2 pi\u00f9 tipiche dell'arte moderna (e alla vendita di souvenir turistici) che propri della tradizione aborigena.\n\n\n=== patrimoni dell'umanit\u00e0 ===\n\nnumerosi siti dell'australia sono stati iscritti nella lista dei patrimoni dell'umanit\u00e0 dell'unesco.\n\n\n=== musica ===\nper quanto riguarda la musica indigena, sembra certa l'influenza della cultura musicale dei m\u0101ori, basata su strumenti percussivi e ritmici, aventi il compito di accompagnare canti e danze, talvolta inseriti all'interno di riti propiziatori e di iniziazione. tra gli strumenti a fiato troviamo il famoso didgeridoo.\nnegli ultimi secoli, sotto l'\u00ecnfluenza della musica colta europea sono stati fondati a sydney la philharmonic society (1820), un buon numero di teatri lirici e istituti musicali. nel novecento si \u00e8 intensificata l'attivit\u00e0 di studiosi musicali, di compositori e di musicisti, tra i quali si annoverano il direttore d'orchestra denis vaughan e nellie melba, una delle pi\u00f9 importanti cantanti d'opera del mondo. dame joan sutherland, cantante d'opera attiva a livello internazionale nella seconda met\u00e0 del novecento, \u00e8 considerata con maria callas e montserrat caball\u00e9 fra i pi\u00f9 influenti soprani del secolo. \u00e8 stata la prima artista australiana a vincere un grammy award nel 1962, e una sala del teatro dell'opera di sydney \u00e8 a lei intitolata.\ni tame impala, gruppo rock psichedelico, sono originari di perth e si sono affermati sulla scena mondiale nell'ultimo decennio. gli ac/dc grande band hard rock famosa in tutto il mondo, sono australiani d'origine scozzese, cos\u00ec come i bee gees altro gruppo musicale famoso in tutto il mondo a partire dagli anni sessanta e classificati fra i cinque artisti di maggior successo della storia della musica con oltre 220 milioni di dischi venduti, sono australiani d'origine dell'isola di man. grande artista di fama mondiale \u00e8 la cantautrice kylie minogue, nota, tra l'altro, per il brano can't get you out of my head (2001), nonch\u00e9 attrice della serie tv neighbours, originaria di melbourne, rappresentata anche in una statua di bronzo nel centro della citt\u00e0 natale. altri artisti famosi sono holly valance, la star australiana di kiss kiss, down boy, natalie imbruglia, lisa gerrard e delta goodrem. sono australiani anche i karnivool, uno dei gruppi progressive rock pi\u00f9 famosi, i men at work e i savage garden. uno dei protagonisti della scena musicale australiana \u00e8 nick cave, fondatore della storica rock-band the birthday party e leader dei nick cave and the bad seeds, noti e apprezzati in tutto il globo. negli anni dieci del xxi secolo, nel panorama musicale australiano si afferm\u00f2 prepotentemente il metalcore, un genere combinante hardcore e metal, che ha riscosso moltissimo successo localmente, sia in termini di fanbase sia di vendite, e ha portato gli artisti australiani a dominare l'intera scena mondiale, con band quali parkway drive, the amity affliction, i killed the prom queen, northlane, in hearts wake, thy art is murder (questi deathcore, sottogenere influenzato dal death metal), buried in verona e deez nuts (quest'ultimi quasi esclusivamente hardcore punk). nel campo dell'elettronica \u00e8 invece da segnalare il gruppo musicale drum and bass pendulum, divenuta famosa in europa anche per il remix di voodoo people degli inglesi the prodigy. noto il duo di musica elettronica empire of the sun nato nel 2008. negli anni 2010 si sono affermati anche la rapper iggy azalea e il gruppo pop rock 5 seconds of summer. nota esponente del genere musicale, cosiddetto indie pop, \u00e8 tones and i con singoli famosi come dance monkey (2019). inoltre nel 2021 il rapper masked wolf \u00e8 stato candidato all'american music awards.\n\n\n=== cinema ===\nfra le serie televisive australiane vi sono le celebri: h2o, blue water high, neighbours e sea patrol.\nalcuni dei film australiani di maggior successo comprendono picnic ad hanging rock (1975) di peter weir; interceptor (mad max), del 1979, diretto da george miller (nella parte del protagonista max un giovanissimo mel gibson, attore che fu lanciato grazie a questo film); gli anni spezzati (gallipoli) (1981) di peter weir; l'uomo del fiume nevoso (1982); mr. crocodile dundee (1986); priscilla - la regina del deserto (1994) di stephan elliott; babe, maialino coraggioso (1995) di chris noonan; 10 canoe, un film del 2006 diretto da rolf de heer e peter djigirr ed \u00e8 il primo lungometraggio realizzato interamente in lingua australiana aborigena; australia (2008), un kolossal epico diretto da baz luhrmann, con protagonisti nicole kidman e hugh jackman. tracks - attraverso il deserto, un film del 2013 diretto da john curran con protagonista mia wasikowska. il film \u00e8 tratto dal libro autobiografico orme (tracks), che racconta la vera storia di robyn davidson, che nel 1977 attravers\u00f2 il deserto australiano. tra le attrici che hanno ricevuto numerosi riconoscimenti internazionali ricordiamo cate blanchett.\n\n\n=== mitologia ===\n\n\n=== letteratura ===\n\nla letteratura australiana si afferma per la prima volta nel periodo coloniale con gli scrittori banjo paterson, autore della famosa ballata waltzing matilda, proposta anche come inno nazionale, e henry lawson. nel 1973, lo scrittore patrick white vince il premio nobel per la letteratura.\n\n\n=== scienza e tecnologia ===\n\n\n==== medicina ====\ntra le personalit\u00e0 scientifiche australiane un posto importante lo occupa howard walter florey, premio nobel per la medicina (assieme ad alexander fleming e a ernst boris chain) nel 1945, che ha contribuito all'utilizzo terapeutico della penicillina e considerato spesso scopritore delle propriet\u00e0 della penicillina.\n\n\n==== fisica ====\nl'importante contributo di william lawrence bragg e l'analisi della struttura cristallina tramite i raggi x (legge di bragg); fu premio nobel per la fisica, nel 1915.\n\n\n==== aviazione ====\nper quanto concerne l'aviazione, ricordiamo le imprese di maude bonney, prima donna a volare da sola, nel 1933, dall'australia all'inghilterra.\n\n\n==== l'australia nello spazio ====\n29 novembre 1967: viene lanciato wresat, il primo satellite australiano.\nandrew thomas \u00e8 il primo australiano a volare nello spazio.\n\n\n==== invenzioni celebri ====\nnel 1957 venne sviluppato il primo prototipo di scatola nera il cui inventore fu david warren.\n\n\n== sport ==\n\n\n=== football australiano ===\nnativo del luogo il football australiano (in inglese australian rules football), \u00e8 di fatto lo sport nazionale del paese, nato nel 1859 nello stato di victoria, dove ha il suo nocciolo duro, vanta circa 600 000 praticanti su tutto il territorio nazionale; tale sport \u00e8 governato dalla australian football league (afl).\n\n\n=== cricket ===\ntra gli sport di squadra dove l'australia compete internazionalmente ad alto livello, \u00e8 da rimarcare il cricket, in cui ha vinto cinque titoli di campione del mondo (1987, 1999, 2003, 2007 e 2015).\ntra i grandi crickettisti va ricordato donald bradman, considerato il pi\u00f9 grande battitore di tutti i tempi.\n\n\n=== rugby ===\nnel rugby a 13 l'australia \u00e8 campione del mondo in carica e ha vinto dieci delle quattordici edizioni della coppa del mondo; nel rugby a 15 ha vinto la coppa del mondo nel 1991 e nel 1999 ed \u00e8 stata finalista nel 2003 e nel 2015; i due codici del rugby hanno il loro nucleo forte negli stati del nuovo galles del sud (compreso, per vicinanza territoriale, il territorio della capitale australiana) e del queensland. nel rugby a 13 le rappresentative di questi due stati danno annualmente luogo a un evento chiamato state of origin: a rappresentare tali due squadre sono giocatori che militano a livello professionale in una squadra di club dello stato di appartenenza oppure siano nativi di tale stato. nel rugby a 15 le uniche squadre australiane ad avere vinto il titolo del super rugby, competizione che vede alla partenza anche squadre sudafricane e neozelandesi, sono state a tutto il 2019 i brumbies (canberra), i queensland reds (brisbane) e gli waratahs, che rappresentano il nuovo galles del sud.\n\n\n=== nuoto ===\nil nuoto \u00e8 largamente praticato e, nel medagliere olimpico, negli sport acquatici l'australia vanta il secondo posto dietro gli stati uniti; famosi nuotatori australiani sono stati fanny durack, la pi\u00f9 grande nuotatrice al mondo di tutte le distanze, dagli sprint freestyle alla miglio maratona dal 1910 al 1918, dawn fraser, vincitrice dei 100 metri stile libero in tre olimpiadi consecutive (melbourne 1956, roma 1960 e tokyo 1964), murray rose, vincitore di sei medaglie complessivamente in due edizioni olimpiche (1956 e 1960), shane gould, vincitrice di tre medaglie olimpiche a monaco di baviera nel 1972, e ian thorpe, vincitore di nove medaglie tra le olimpiadi del 2000 a sydney e del 2004 ad atene.\n\n\n=== tennis ===\nnel tennis l'australia vanta 28 vittorie nella coppa davis (l'ultima nel 2003) e, a livello femminile, 7 vittorie nella fed cup (l'ultima nel 1974); rod laver fu il primo tennista a vincere due volte il grande slam (i quattro tornei maggiori del circuito tennistico, gli australian open, gli open di francia, il torneo di wimbledon e gli u.s. open), la prima volta da dilettante nel 1962 e la seconda volta da professionista nel 1969. altri tennisti famosi sono stati ken rosewall, roy emerson, john newcombe, pat cash, pat rafter, mark philippoussis e lleyton hewitt. per quanto riguarda il tennis femminile, margaret smith court \u00e8 la tennista con pi\u00f9 vittorie agli australian open (11) e in generale la tennista con pi\u00f9 vittorie nei tornei del grande slam (24), oltre a essersi aggiudicata il grande slam nel 1970. in tempi pi\u00f9 recenti si \u00e8 distinta ashleigh barty, fino ad arrivare al numero 1 della classifica women's tennis association nel 2019.\n\n\n=== automobilismo ===\nanche nell'automobilismo, in particolare nella formula 1, gli australiani hanno iscritto il loro nome nell'albo d'oro: jack brabham vinse tre volte il campionato mondiale, nel 1959, nel 1960 e nel 1966, mentre alan jones lo vinse nel 1980, dal 1986 si corre il gran premio d'australia. in australia \u00e8 molto seguito il campionato nazionale supercars. ogni anno sul circuito di mount panorama si disputano la 12 ore di bathurst e la bathurst 1000, quest'ultima in grado di attirare 200 000 spettatori dal vivo. nel 2018 will power ha trionfato nella 500 miglia di indianapolis. dal 1989 l'australia ospita annualmente una tappa del wrc (fia world rally championship), a volte alternandosi con la vicina nuova zelanda. a livello locale i rallies sono per lo pi\u00f9 su terra; l'australia vanta un campionato nazionale e negli anni diverse gare hanno fatto parte del fia asia-pacific rally championship.\n\n\n=== motociclismo ===\nl'australia vanta una certa tradizione nel motociclismo, sia a livello di competizione, sia a quello di organizzazione. dal 1989 \u00e8 ricorrente il gran premio motociclistico d'australia a phillip island, considerato tra i pi\u00f9 importanti eventi del motomondiale, e recentemente anche del campionato mondiale di superbike. a livello di competizione, l'australia nel corso del tempo ha avuto diversi alfieri nelle principali competizioni mondiali (motogp e superbike), alcuni di loro laureatisi campioni del mondo, tra i quali spiccano wayne gardner, michael doohan, casey stoner, troy bayliss, troy corser, jack miller, remy gardner e chris vermeulen. dal 1987, ininterrottamente, in australia si organizza la principale competizione nazionale di corse motociclistiche su derivate di serie, la australian superbike championship.\n\n\n=== calcio ===\ndiscreto seguito, specialmente nelle comunit\u00e0 di immigrati italiani e croati, riscuote il calcio, che assurse per la prima volta alla ribalta internazionale nel 1974, quando la nazionale australiana si qualific\u00f2 al campionato mondiale ospitato dalla germania ovest; ripet\u00e9 l'impresa trentadue anni pi\u00f9 tardi, nel 2006, nel mondiale ospitato ancora in germania. singolarmente, la selezione calcistica australiana vanta il record dell'incontro internazionale vinto con il massimo scarto, il 31-0 inflitto nel 2001 alle samoa americane nel corso delle qualificazioni al campionato del mondo 2002. la nazionale australiana \u00e8 stata, tra l'altro, campione d'oceania per ben quattro volte; il capocannoniere attuale \u00e8 tim cahill, con 50 reti. il massimo campionato di calcio australiano si chiama a-league men.\n\n\n=== ciclismo ===\ndal 1999 si disputa in australia il giro santos tour down under.\n\n\n=== giochi olimpici ===\n\nl'atleta australiano pi\u00f9 titolato \u00e8 ian thorpe, nel nuoto, con 5 ori, 3 argenti e un bronzo.\nil primo titolo olimpico (e anche prima medaglia olimpica) per l'australia fu conquistato da edwin flack, nell'atletica leggera, ai giochi olimpici di atene 1896.\nl'australia ha ospitato due edizioni delle olimpiadi estive, a melbourne nel 1956 e a sydney nel 2000.\n\n\n== gastronomia ==\n\n\u00e8 difficile parlare di una vera e propria cucina australiana, in quanto nel corso dei secoli numerosi sono stati gli immigrati che hanno portato con s\u00e9 le proprie abitudini culinarie. troviamo quindi una cucina leggera e semplice ma con ogni tipo di influsso, dal mediterraneo all'asiatico.\nmolto apprezzata \u00e8 la carne cotta sulla griglia, generalmente bistecche ma anche carne di canguro o di coccodrillo; mentre piatti a base di crostacei sono presenti principalmente nella zona costiera. tra le specialit\u00e0 della cucina australiana vi \u00e8 la vegemite, salsa fatta con lo scarto del lievito della birra e utilizzata in particolare durante la colazione in sostituzione della marmellata, e le torte di carne (meat pies). molte le spezie caratteristiche del luogo che vengono usate per insaporire le pietanze, tra cui ricordiamo la noce baphal o del bush, utilizzata al naturale o tostata. da non dimenticare che l'australia \u00e8 un'ottima produttrice di vini freschi e di ottima qualit\u00e0, apprezzati in tutto il mondo.\ni dolci australiani pi\u00f9 rinomati sono i lamington (una pasta dolce ricoperta di cioccolata e granella di cocco), la pavlova, una torta con meringa, crema e panna, ricoperta di frutta, solitamente fragole, banane, kiwi, melograno e frutto della passione e la frog cake, un dessert a forma di testa di rana con la bocca aperta. un altro dolce australiano molto apprezzato \u00e8 lo sticky date pudding, preparato con una base di datteri, crema di caramello e gelato alla vaniglia. tipici spuntini originari proprio dell'australia sono costituiti dal fairy bread.\n\n\n== festivit\u00e0 ==\nl'australia ha inoltre una festa chiamata festa del mondo dove ogni anno viene festeggiato un diverso stato del mondo.\n\n\n== note ==\n\n\n== bibliografia ==\naa. vv., il milione, vol. xv, oceania, de agostini, novara, 1966;\ngabriele abbondanza,  la geopolitica dell'australia nel nuovo millennio., aracne, roma, 2012;\nbill bryson, in un paese bruciato dal sole. l'australia, tea, milano, 2008, isbn 978-88-502-0284-3;\nluigi luca cavalli-sforza, geni, popoli e lingue, adelphi, milano, 15\u00aa ed. 1996;\nbarry penney, australia, morellini, milano, 2003, isbn 9788845912009;\nadalberto vallega, il mondo attuale, vol. l'australia e l'oceania, utet, torino, 1984;\n\n\n== voci correlate ==\n\n\n== altri progetti ==\n\n wikiquote contiene citazioni di o su australia\n wikizionario contiene il lemma di dizionario \u00abaustralia\u00bb\n wikinotizie contiene notizie di attualit\u00e0 su australia\n wikimedia commons contiene immagini o altri file su australia\n wikivoyage contiene informazioni turistiche su australia\n\n\n== collegamenti esterni ==\n\n(en) sito ufficiale, su australia.gov.au. \n australia, su treccani.it \u2013 enciclopedie on line, istituto dell'enciclopedia italiana. \n australia, in dizionario di storia, istituto dell'enciclopedia italiana, 2010. \n austr\u00e0lia, su sapere.it, de agostini. \n(it, de, fr) australia, su hls-dhs-dss.ch, dizionario storico della svizzera. \n(en) john david rickard, john j. veevers, joseph michael powell, w.d.l. ride, michael roe, charles rowland twidale e robert terence lange, australia, su enciclopedia britannica, encyclop\u00e6dia britannica, inc. \n(en) australia, su the encyclopedia of science fiction. \n(en) opere riguardanti australia, su open library, internet archive. \n(en) australia, in catholic encyclopedia, robert appleton company. \n scheda dell'australia dal sito viaggiare sicuri, su viaggiaresicuri.it. - sito curato dal ministero degli esteri e dall'aci\n sito del parlamento australiano, su aph.gov.au. url consultato il 4 agosto 2010 (archiviato dall'url originale il 4 agosto 2010)."