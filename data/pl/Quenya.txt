"quenya (wym. ['k\u02b7\u025bn\u02b2a]), tak\u017ce j\u0119zyk quenejski, wysoka mowa (qya. tarquesta), starodawna mowa, j\u0119zyk eldari\u0144ski, elfia \u0142acina \u2013 sztuczny j\u0119zyk opracowany przez j.r.r. tolkiena.\nrozw\u00f3j quenyi przebiega od etapu praj\u0119zyka wsp\u00f3lnego dla wszystkich j\u0119zyk\u00f3w elf\u00f3w ze stworzonej przez tolkiena mitologii \u015br\u00f3dziemia do etapu osadzonego w czasie akcji w\u0142adcy pier\u015bcieni. quenya cechuje si\u0119 z\u0142o\u017con\u0105 morfologi\u0105, zawieraj\u0105c\u0105 zar\u00f3wno cechy fleksyjne, jak i aglutynacyjne. w du\u017cej mierze opiera si\u0119 na wykorzystaniu zrostk\u00f3w; u\u017cywa tak\u017ce przeg\u0142osu. w quenyi wyst\u0119puje bogata deklinacja i syntetyczna koniugacja. liczba przypadk\u00f3w zmienia\u0142a si\u0119 w ci\u0105gu tworzenia quenyi przez tolkiena. s\u0142ownictwo by\u0142o tworzone niezale\u017cnie od s\u0142ownictwa znanych autorowi j\u0119zyk\u00f3w naturalnych \u2013 by\u0142o raczej zwi\u0105zane ze s\u0142ownictwem innych j\u0119zyk\u00f3w \u015br\u00f3dziemia.\njak sam tolkien podkre\u015bla\u0142, to \u015br\u00f3dziemie zosta\u0142o powo\u0142ane do \u017cycia, by uzasadni\u0107 ewolucj\u0119 i \u201eo\u017cywi\u0107\u201d j\u0119zyk quenejski.\n\npisarz uwa\u017ca\u0142, \u017ce t\u0142o w postaci historii, poezji oraz pie\u015bni daje starodawnej mowie przewag\u0119 nad innymi sztucznymi j\u0119zykami.\ntolkien rozpocz\u0105\u0142 prace nad tworzeniem quenyi najp\u00f3\u017aniej w roku 1915. gramatyka i s\u0142ownictwo by\u0142y stopniowo rozwijane w ci\u0105gu \u017cycia autora, natomiast pewna stabilizacja nast\u0105pi\u0142a po opublikowaniu w\u0142adcy pier\u015bcieni w latach 1954\u20131955. w pracy nad tym j\u0119zykiem tolkien inspirowa\u0142 si\u0119 g\u0142\u00f3wnie j\u0119zykiem fi\u0144skim, a tak\u017ce \u0142acin\u0105 i grek\u0105.\nw mitologii \u015br\u00f3dziemia queny\u0105 pos\u0142ugiwali si\u0119 vanyarowie i \u00f1oldorowie mieszkaj\u0105cy w amanie. na kontynencie \u015br\u00f3dziemia quenya mia\u0142a zabrzmie\u0107 po ucieczce \u00f1oldor\u00f3w z amanu. tam \u2013 wed\u0142ug mitologii \u2013 nied\u0142ugo potem przesta\u0142a funkcjonowa\u0107 jako j\u0119zyk u\u017cywany na co dzie\u0144, a przetrwa\u0142a w\u015br\u00f3d \u00f1oldor\u00f3w oraz edain\u00f3w jako j\u0119zyk kultury elitarnej.\ndo zapisu quenyi u\u017cywa si\u0119 alfabetu \u0142aci\u0144skiego oraz opracowanych przez tolkiena na potrzeby wysokiej mowy: tengwaru i sarati.\n\n\n== historia ==\njak inne j\u0119zyki opracowane przez tolkiena, a \u201eo\u017cywione\u201d w mitologii \u015br\u00f3dziemia, quenya ma dwie osie rozwoju: histori\u0119 \u201ezewn\u0119trzn\u0105\u201d, opisuj\u0105c\u0105 zmiany koncepcji przyjmowanych w ci\u0105gu \u017cycia tolkiena, oraz histori\u0119 \u201ewewn\u0119trzn\u0105\u201d, opisuj\u0105c\u0105 gramatyk\u0119 historyczn\u0105 j\u0119zyka w fikcyjnym \u015bwiecie, w kt\u00f3rym j\u0119zyk ten mia\u0142 by\u0107 u\u017cywany.\n\n\n=== historia zewn\u0119trzna ===\noko\u0142o roku 1910\u20131911 j.r.r. tolkien zacz\u0105\u0142 tworzy\u0107 pierwszy \u201ej\u0119zyk elf\u00f3w\u201d, kiedy ucz\u0119szcza\u0142 do king edward's school w birmingham. zna\u0142 wtedy j\u0119zyk grecki, \u0142acin\u0119, j\u0119zyk hiszpa\u0144ski oraz kilka wymar\u0142ych j\u0119zyk\u00f3w germa\u0144skich, m.in. gocki, staronordyjski i staroangielski. opracowa\u0142 tak\u017ce kilka szyfr\u00f3w i 2\u20133 j\u0119zyki sztuczne. kiedy oko\u0142o roku 1912, b\u0119d\u0105c studentem oksfordzkiego exeter college, przygotowywa\u0142 si\u0119 do egzaminu, znalaz\u0142 w bibliotece exeter college opis gramatyki j\u0119zyka fi\u0144skiego.\n\npod wp\u0142ywem lektury zrezygnowa\u0142 z opracowania \u201eniezapisanego\u201d j\u0119zyka germa\u0144skiego i postanowi\u0142 stworzy\u0107 podobny w wymowie i strukturze do fi\u0144skiego. tworzenie quenyi rozpocz\u0105\u0142 przed ko\u0144cem roku 1915. \u00f3wczesna pisownia nazwy tego j\u0119zyka \u2013 qenya \u2013 wyst\u0119powa\u0142a do po\u0142owy lat 40. pocz\u0105tkowo germa\u0144skie t\u0142o quenyi by\u0142o wyra\u017anie widoczne. qenya r\u00f3\u017cni\u0142a si\u0119 od rozwini\u0119tej quenyi histori\u0105 wewn\u0119trzn\u0105, s\u0142ownictwem i gramatyk\u0105 opisan\u0105 w qenyaqetsa, m.in. w p\u00f3\u017aniejszej fazie biernik otrzyma\u0142 inn\u0105 form\u0119, tolkien zrezygnowa\u0142 te\u017c z grup sp\u00f3\u0142g\u0142osek w wyg\u0142osie. dimitra fimi, badaczka tw\u00f3rczo\u015bci tolkiena, stwierdza, \u017ce qenya w postaci opisanej w qenyaqetsa by\u0142a mistycznym j\u0119zykiem, leksykon zawiera pewn\u0105 liczb\u0119 s\u0142\u00f3w o czysto chrze\u015bcija\u0144skich konotacjach, jak np. anatarwesta \u201eukrzy\u017cowanie\u201d czy evandilyon \u201eewangelia\u201d, kt\u00f3re nie pojawiaj\u0105 si\u0119 w quenyi.\nnast\u0119pnie tolkien przeni\u00f3s\u0142 pewn\u0105 liczb\u0119 s\u0142\u00f3w wprost fi\u0144skich. p\u00f3\u017aniej zmniejszy\u0142 wag\u0119 fi\u0144skich cech, eliminuj\u0105c oczywiste zapo\u017cyczenia i podkre\u015blaj\u0105c wp\u0142yw \u0142aciny (szczeg\u00f3lnie \u0142aci\u0144skiej ortografii) i greki klasycznej. w ten spos\u00f3b aglutynacja ust\u0105pi\u0142a miejsca cechom j\u0119zyka syntetycznego i fleksyjnego. wzoruj\u0105c si\u0119 prawdopodobnie na grece, tolkien zaczerpn\u0105\u0142 koncepcj\u0119 dyglosji quenyi \u2013 parmaquesta (qya. \u201ej\u0119zyka ksi\u0105\u017ckowego\u201d, \u201ej\u0119zyka ksi\u0105\u017cek\u201d). fonologia quenyi zachowa\u0142a cechy inspirowane j\u0119zykiem fi\u0144skim, jednak nie\u0142atwe do rozpoznania.\n\ntolkien nigdy nie zamierza\u0142 nada\u0107 quenyi charakteru j\u0119zyka pomocniczego, chocia\u017c opowiada\u0142 si\u0119 za ide\u0105 wykorzystania esperanto do tej roli. poprzez opracowanie quenyi chcia\u0142 osi\u0105gn\u0105\u0107 cel estetyczny i ten impuls sk\u0142oni\u0142 go do stworzenia \u201emitologii\u201d. w miar\u0119 opracowywania quenyi postanowi\u0142, \u017ce j\u0119zyk potrzebuje os\u00f3b pos\u0142uguj\u0105cych si\u0119 nim, ich historii i mitologii, co mia\u0142o nada\u0107 j\u0119zykowi \u201eindywidualny smak\u201d. w ten spos\u00f3b pocz\u0105wszy od quenyi rozwin\u0119\u0142o si\u0119 j\u0119zykowe t\u0142o mitologii \u015br\u00f3dziemia. tolkien napisa\u0142:\n\nta kolejno\u015b\u0107 \u2013 opracowania j\u0119zyka jako pierwszego, a nast\u0119pnie dodania t\u0142a dla osadzenia fikcyjnych u\u017cytkownik\u00f3w \u2013 zosta\u0142a nazwana unikatow\u0105. fimi podaje, \u017ce rozwijanie quenyi mia\u0142o by\u0107 pocz\u0105tkowo poszukiwaniem idealnego j\u0119zyka w celu dopasowania element\u00f3w estetycznych i moralnych b\u0119d\u0105cych cz\u0119\u015bci\u0105 tworzenia \u201emitologii dla anglii\u201d. fimi dowodzi, \u017ce tolkien celowo u\u017cy\u0142 fonosemantyki, by zunifikowa\u0107 brzmienie i znaczenie oraz po to, by j\u0119zyk jawi\u0142 si\u0119 jako idealny, mo\u017cliwy do u\u017cywania w utopijnym kraju elf\u00f3w z valinoru.\ntolkien projektowa\u0142 rozw\u00f3j quenyi wed\u0142ug \u00f3wcze\u015bnie dominuj\u0105cych metod j\u0119zykoznawstwa historycznego, uwzgl\u0119dniaj\u0105c r\u00f3\u017cne sposoby klasyfikacji j\u0119zyk\u00f3w. tworzy\u0142 r\u00f3wnolegle niezale\u017cne j\u0119zyki elfickie, kt\u00f3re \u2013 wed\u0142ug historii \u201ewewn\u0119trznej\u201d \u2013 mia\u0142y wyrasta\u0107 wraz z queny\u0105 z jednego pnia. najbardziej rozwini\u0119tym z nich \u2013 poza queny\u0105 \u2013 by\u0142 j\u0119zyk gnom\u00f3w, kt\u00f3ry po wielu zmianach wyst\u0105pi\u0142 w mitologii \u015br\u00f3dziemia pod nazw\u0105 sindarin.\ntolkien nigdy nie przesta\u0142 rozwija\u0107 swoich j\u0119zyk\u00f3w. gramatyka i s\u0142ownictwo quenyi by\u0142y stale zmieniane, co jest widoczne przy por\u00f3wnywaniu r\u00f3\u017cnych stadi\u00f3w rozwoju: quenya z lat 30., kt\u00f3r\u0105 zosta\u0142y napisane wiersze z eseju a secret vice, odr\u00f3\u017cnia si\u0119 od tej p\u00f3\u017aniejszej, znanej z w\u0142adcy pier\u015bcieni czy silmarillionu (1954\u20131973). niemniej jednak quenya pozosta\u0142a w centralnym miejscu lingwistycznego \u015bwiata i jej \u0142agodny rozw\u00f3j dokonywa\u0142 si\u0119 do \u015bmierci autora w 1973 roku \u2013 w przeciwie\u0144stwie do sindarinu, kt\u00f3ry by\u0142 kilkakrotnie fundamentalnie zmieniany.\n\n\n=== koncepcje \u201ewewn\u0119trznych\u201d pocz\u0105tk\u00f3w quenyi ===\nna pocz\u0105tku lat 30. tolkien napisa\u0142, \u017ce praj\u0119zykiem elf\u00f3w by\u0142 valarin, j\u0119zyk valar\u00f3w:\n\ntolkien przedstawi\u0142 mechanizmy zmian w \u201etabelach por\u00f3wnawczych\u201d dla nast\u0119puj\u0105cych pierwotnych j\u0119zyk\u00f3w elfickich, pochodnych wzgl\u0119dem valarinu (pisownia oryginalna): qenya, lindarin (dialekt qenyi), telerin, old noldorin (f\u00ebanorian), noldorin (gondolinian), ilkorin (u\u017cywany w doriath), danian of ossiriand, east danian, taliska, west lemberin, north lemberin i east lemberin. w tych praj\u0119zykach elf\u00f3w tolkien umie\u015bci\u0142 system pi\u0119ciu sp\u00f3\u0142g\u0142osek zwartych z j\u0119zyka praindoeuropejskiego: jedn\u0105 wargow\u0105, jedn\u0105 przednioj\u0119zykow\u0105, trzy mi\u0119kkopodniebienne (palatalizowan\u0105, czyst\u0105 i labializowan\u0105). poni\u017csza tabela przedstawia wybrane \u201epodstawowe kombinacje inicjalne\u201d.\n\ninn\u0105 cech\u0105 quenyi przej\u0119t\u0105 z historycznych j\u0119zyk\u00f3w naturalnych (greka, sanskryt, staroangielski) jest liczba podw\u00f3jna u\u017cywana obok pojedynczej i mnogiej. tolkien m\u00f3g\u0142 zastosowa\u0107 liczb\u0119 podw\u00f3jn\u0105 w celu wzmocnienia wra\u017cenia \u201earchaiczno\u015bci\u201d quenyi jako starego j\u0119zyka elf\u00f3w.\noko\u0142o dziesi\u0119\u0107 lat p\u00f3\u017aniej tolkien zmieni\u0142 zdanie co do pochodzenia praj\u0119zyka elf\u00f3w. zamiast uczy\u0107 si\u0119 mowy od valar\u00f3w, elfowie wypracowali osobny j\u0119zyk, quenderin, kt\u00f3ry sta\u0142 si\u0119 punktem wyj\u015bcia w historii rodziny j\u0119zyk\u00f3w elf\u00f3w. w tym j\u0119zyku pisarz zachowa\u0142 wiele cech uprzednio przewidzianych dla valarinu. rodzina j\u0119zyk\u00f3w elf\u00f3w zawiera\u0142a wtedy queny\u0119, telerin, sindarin i nandorin. tak przedstawia\u0142a si\u0119 nowa wersja ewolucji \u201epodstawowych kombinacji inicjalnych\u201d:\n\nmb- \u2192 m, np. *mbar- \u2192 qya. m\u00e1r, \u201emieszkanie\u201d\nnd- \u2192 n, np. *nd\u014dr\u0113 \u2192 qya. n\u00f3re \u201ekraj\u201d.\n\u00f1g- \u2192 \u00f1, np. *\u00f1golod\u014d \u2192 qya. \u00f1oldo.\n\u00f1gy \u2192 ny, np. *\u00f1gyar- \u2192 qya. nyare \u201erecytuje\u201d.\n\u00f1gw \u2192 \u00f1w, np. *\u00f1gwar- \u2192 qya. \u00f1ware (wym. \u02c8\u014b\u02b7\u00e4r\u025b) \u201ewyciera si\u0119\u201d.tak wi\u0119c w quenyi dosz\u0142o do nazalizacji, w telerinie natomiast ww. kombinacje przesz\u0142y w b, d i g.\n\n\n=== historia wewn\u0119trzna ===\nw mitologii \u015br\u00f3dziemia quenya jest j\u0119zykiem mieszkaj\u0105cych w amanie dw\u00f3ch szczep\u00f3w eldar\u00f3w: vanyar\u00f3w i \u00f1oldor\u00f3w. obydwa wykszta\u0142ci\u0142y w\u0142asne dialekty quenyi. wchodz\u0105cy w sk\u0142ad trzeciego szczepu eldar\u00f3w, teleri, podzielili si\u0119 na tych, kt\u00f3rzy zamieszkali w amanie (pos\u0142ugiwali si\u0119 oni odr\u0119bnym j\u0119zykiem, blisko spokrewnionym z queny\u0105, telerinem) oraz tych, kt\u00f3rzy zostali w \u015br\u00f3dziemiu (ich j\u0119zyk to sindarin).\nquenya pochodzi\u0142a z j\u0119zyka wsp\u00f3lnoeldari\u0144skiego, u\u017cywanego przez wszystkich eldar\u00f3w w czasach wielkiej w\u0119dr\u00f3wki. ten z kolei wyewoluowa\u0142 z pierwotnego j\u0119zyka elfickiego, pierwszej mowy elf\u00f3w, kt\u00f3rzy przebudzili si\u0119 nad jeziorem cuivi\u00e9nen.\ngdy wi\u0119ksza cz\u0119\u015b\u0107 \u00f1oldor\u00f3w opu\u015bci\u0142a aman i zamieszka\u0142a w beleriandzie, rozpowszechni\u0142a queny\u0119 w \u015br\u00f3dziemiu, gdzie rozwin\u0119\u0142y si\u0119 nowe dialekty. jednak tam oko\u0142o roku 70 pierwszej ery thingol, kr\u00f3l sindar\u00f3w, dowiedzia\u0142 si\u0119 o bratob\u00f3jstwie w alqualond\u00eb i zakaza\u0142 swoim poddanym pos\u0142ugiwania si\u0119 wysok\u0105 mow\u0105 pod gro\u017ab\u0105 zaliczenia do grona \u00f1oldor\u00f3w, odpowiedzialnych za \u015bmier\u0107 telerich. od tego momentu sindarin, j\u0119zyk rdzennie beleriandzki, u\u017cywany przez wi\u0119ksz\u0105 liczb\u0119 elf\u00f3w, wypar\u0142 queny\u0119 w codziennym u\u017cytku; tym bardziej, \u017ce dwadzie\u015bcia lat po przybyciu \u00f1oldor\u00f3w do \u015br\u00f3dziemia (w 21 roku pierwszej ery), w czasie obchod\u00f3w mereth adertad, uczty pojednania, wielu z nich pos\u0142ugiwa\u0142o si\u0119 ju\u017c sindarinem. wyj\u0105tek stanowili \u00f1oldorscy dostojnicy, rozmawiaj\u0105cy mi\u0119dzy sob\u0105 w quenyi. mowa \u00f1oldor\u00f3w przetrwa\u0142a wi\u0119c jako j\u0119zyk kultury elitarnej, j\u0119zyk ceremonialny, nieprzyswajany w dzieci\u0144stwie, g\u0142\u00f3wnie pisany, j\u0119zyk nauki i poezji. tym samym zyska\u0142a status analogiczny do \u0142aciny w europie.\npo pewnym czasie do beleriandu ze wschodu dotarli edainowie i nawi\u0105zali przyjazne stosunki z eldarami, od kt\u00f3rych przej\u0119li wiedz\u0119 i elementy kultury, m.in. znajomo\u015b\u0107 quenyi. na prze\u0142omie pierwszej i drugiej ery edainowie otrzymali wysp\u0119, na kt\u00f3rej za\u0142o\u017cyli kr\u00f3lestwo n\u00famenoru. wi\u0119kszo\u015b\u0107 jego mieszka\u0144c\u00f3w, opr\u00f3cz uczonych i cz\u0142onk\u00f3w starych szlachetnych rodzin, nie zna\u0142a quenyi. w tym j\u0119zyku nie porozumiewano si\u0119 w mowie (taki status w\u015br\u00f3d n\u00famenorejskiej szlachty mia\u0142 sindarin). starodawnej mowy u\u017cywano jedynie na pi\u015bmie: spisywano najwa\u017cniejsze dokumenty, tworzono niekt\u00f3re teksty naukowe i nazwy geograficzne (te ostatnie mia\u0142y jednocze\u015bnie swoje nazwy ad\u00fbnaickie lub sindari\u0144skie). ponadto cz\u0142onkom rodziny kr\u00f3lewskiej nadawano imiona w wysokiej mowie. historia upadku n\u00famenoru traktuje m.in. o powolnym odchodzeniu od kultury eldar\u00f3w i zarzucaniu u\u017cywania quenyi oraz sindarinu. po upadku n\u00famenoru (tak\u017ce qya. atalant\u00eb, zatopiony) pos\u0142ugiwanie si\u0119 queny\u0105 kontynuowali elendili, kt\u00f3rzy za\u0142o\u017cyli kr\u00f3lestwa gondoru i arnoru, przyk\u0142adem tego jest zdanie wyg\u0142oszone przez aragorna w czasie jego koronacji na kr\u00f3la gondoru.\nwed\u0142ug koncepcji sprzed opublikowania w\u0142adcy pier\u015bcieni quenya by\u0142a tylko j\u0119zykiem pierwszego szczepu eldar\u00f3w, pe\u0142ni\u0105cym rol\u0119 lingua franca, natomiast \u00f1oldorowie mieli w\u0142asny j\u0119zyk, \u00f1oldorin, kt\u00f3ry w beleriandzie straci\u0142 znaczenie. p\u00f3\u017aniej tolkien zmieni\u0142 zdanie: przerobiony \u00f1oldorin przypisa\u0142 sindarom i nazwa\u0142 sindarinem. nazwa \u00f1oldorin przetrwa\u0142a na oznaczenie \u00f1oldorskiego dialektu quenyi.\n\n\n== nazewnictwo ==\nquenya wyst\u0119puje w dzie\u0142ach j.r.r. tolkiena pod wieloma nazwami. samo s\u0142owo quenya jest endonimem od przymiotnika oznaczaj\u0105cego elficki (w kontek\u015bcie: mowa ukszta\u0142towana w\u015br\u00f3d elf\u00f3w w amanie). pochodzi z dialektu \u00f1oldorskiego \u2013 w dialekcie vanyarskim nazwa tego j\u0119zyka brzmi quendya.\nj\u0119zyk ten jest nazywany tak\u017ce egzonimami z innych j\u0119zyk\u00f3w opracowanych przez tolkiena: gold\u00f3rin lub goldolambe w telerinie (znacz\u0105ce odpowiednio \u00f1oldorin i j\u0119zyk \u00f1oldor\u00f3w, poniewa\u017c teleri z amanu utrzymywali bli\u017csze stosunki z \u00f1oldorami, ni\u017c vanyarami), nimriy\u00ea w j\u0119zyku ad\u00fbnaickim (co znaczy j\u0119zyk elf\u00f3w), cweneglin lub cwedhrin w j\u0119zyku gnom\u00f3w, pierwotnej wersji sindarinu z lat 1915\u20131920.\ntolkien odnosi\u0142 si\u0119 do quenyi jako j\u0119zyka kultury i ceremonii i okre\u015bla\u0142 j\u0105 mianami tarquesta (qya. wysoka mowa, szlachetna mowa) i parmalamb\u00eb (qya. j\u0119zyk ksi\u0105\u017ckowy, j\u0119zyk ksi\u0105\u017cek), a tak\u017ce po angielsku high elven, high elvish czy elf-latin, elven-latin (ang. elfia, elficka \u0142acina).\nwe w\u0142adcy pier\u015bcieni ma\u0142o precyzyjna nazwa j\u0119zyk elf\u00f3w odnosi si\u0119 raczej do sindarinu, pe\u0142ni\u0105cego rol\u0119 lingua franca w\u015br\u00f3d elf\u00f3w zamieszkuj\u0105cych w trzeciej erze \u015br\u00f3dziemie.\nrzadziej spotykane angielskie nazwy odnosz\u0105 si\u0119 do fikcyjnych nazw geograficznych z mitologii \u015br\u00f3dziemia: valinorean (j\u0119zyk valinoru), avallonian (j\u0119zyk z avall\u00f3n\u00eb), eressean (j\u0119zyk z tol eress\u00ebi).\n\n\n== dialekty i rejestry ==\nod pocz\u0105tku opracowywania quenyi tolkien za\u0142o\u017cy\u0142, \u017ce utworzy kilka dialekt\u00f3w i rejestr\u00f3w j\u0119zyka; ten pomys\u0142 przetrwa\u0142 w ci\u0105gu ca\u0142ej historii \u201ezewn\u0119trznej\u201d quenyi, natomiast autor zmienia\u0142 podzia\u0142y dialekt\u00f3w i rejestr\u00f3w, co \u015bci\u015ble wi\u0105za\u0142o si\u0119 ze zmianami wnoszonymi do lingwistycznego scenariusza mitologii \u015br\u00f3dziemia. praktycznie jednak tolkien ledwie zbli\u017ca\u0142 si\u0119 do u\u017cycia dialekt\u00f3w, stosuj\u0105c je tylko jako odmiany u\u015brednionej quenyi.\nostatecznie mo\u017cna opisa\u0107 trzy do czterech form quenyi:\n\nvanyarin jako dialekt vanyar\u00f3w w valinorze,\n\u00f1oldorin jako dialekt \u00f1oldor\u00f3w, odr\u00f3\u017cniaj\u0105cy si\u0119 od vanyarinu g\u0142\u00f3wnie fonetycznie, u\u017cywany najpierw wy\u0142\u0105cznie w valinorze, nast\u0119pnie tak\u017ce w \u015br\u00f3dziemiu, gdzie utraci\u0142 status mowy potocznej, a utrwali\u0142 si\u0119 jako j\u0119zyk kultury \u2013 w tym dialekcie zosta\u0142 u\u0142o\u017cony wiersz nam\u00e1ri\u00eb i wi\u0119kszo\u015b\u0107 tekst\u00f3w, kt\u00f3re nie zosta\u0142y wyra\u017anie przyporz\u0105dkowane do jednej z form,\nquenya klasyczna lub ksi\u0105\u017ckowa (ang. classical lub book quenya) by\u0142a pisan\u0105, bardziej sztywn\u0105 form\u0105 quenyi, recypowan\u0105 przez d\u00fanedain\u00f3w.\n\n\n== \u017ar\u00f3d\u0142a ==\n\n\n=== rodzaje \u017ar\u00f3de\u0142 ===\nniepublikowane wcze\u015bniej teksty lingwistyczne tolkiena, w tym dotycz\u0105ce gramatyki i s\u0142ownictwa quenyi, s\u0105 wydawane w dw\u00f3ch czasopismach po\u015bwi\u0119conych wy\u0142\u0105cznie tematyce j\u0119zyk\u00f3w tolkiena: parma eldalamberon (od numeru 11., 1995) i vinyar tengwar (od numeru 39., czerwiec 1998). w\u015br\u00f3d tych publikacji znalaz\u0142y si\u0119 wa\u017cne teksty dotycz\u0105ce gramatyki, wspomniane przez christophera tolkiena w historii \u015br\u00f3dziemia i opisane jako prawie niemo\u017cliwe do rozczytania lub ca\u0142kowicie niezrozumia\u0142e.\nspo\u015br\u00f3d \u017ar\u00f3de\u0142 poznania quenyi mnog\u0105 cz\u0119\u015b\u0107 stanowi\u0105 wiersze: trzy zawarte w eseju a secret vice (nieninque, earendel, oilima markirya \u2013 ostatni w trzech wersjach), nam\u00e1ri\u00eb \u015bpiewany przez galadriel\u0119 w ii ksi\u0119dze w\u0142adcy pier\u015bcieni, f\u00edriel\u2019s song opublikowany w the lost road, czy narqelion w 40. numerze vinyar tengwar. proza to m.in. t\u0142umaczenia modlitw katolickich, tekst s\u00ed qente feanor z 15. numeru parma eldalamberon i wypowied\u017a ciriona w niedoko\u0144czonych opowie\u015bciach.\nquenya zosta\u0142a tak\u017ce opisana w esejach, m.in. w lhammas (po\u015bwi\u0119conym historii wewn\u0119trznej j\u0119zyk\u00f3w mitologii \u015br\u00f3dziemia wed\u0142ug koncepcji z ko\u0144ca lat 30.), w pochodz\u0105cym tak\u017ce z tego okresu etymologies (leksykonie etymologii j\u0119zyk\u00f3w elfickich), w quendi and eldar (rozwa\u017caniach onomastycznych zawieraj\u0105cych liczne komentarze og\u00f3lne) oraz w words, phrases and passages in the lord of the rings (o ewolucji j\u0119zyk\u00f3w wyst\u0119puj\u0105cych we w\u0142adcy pier\u015bcieni, tak\u017ce zawieraj\u0105cym liczne dygresje).\n\n\n=== przyk\u0142ad tekstu ===\n\ncytat ten pochodzi z powrotu kr\u00f3la, ksi\u0119gi vi, rozdzia\u0142u 5. aragorn w czasie koronacji na kr\u00f3la gondoru powt\u00f3rzy\u0142 s\u0142owa, kt\u00f3re mia\u0142 wypowiedzie\u0107 elendil, gdy dotar\u0142 do \u015br\u00f3dziemia po upadku n\u00famenoru.\n\n\n=== przyk\u0142ady nazw w\u0142asnych ===\nw onomastyce mitologii \u015br\u00f3dziemia quenejskie nazwy w\u0142asne s\u0105 zwi\u0105zane z amanem i n\u00famenorem. s\u0105 to zar\u00f3wno z\u0142o\u017cenia, nazwy pochodne, zestawienia, jak i leksemy.\nleksemy: vair\u00eb \u201etkaczka\u201d, hr\u00edv\u00eb \u201ezima\u201d, rokko \u201eko\u0144\u201d, varda \u201ewynios\u0142a\u201d, telco \u201etrzon\u201d (litery w tengwarze), yav\u00eb \u201eowoc\u201d, voronw\u00eb \u201enieugi\u0119ty\u201d, lass\u00eb \u201eli\u015b\u0107\u201d, alda \u201edrzewo\u201d, r\u00f3men \u201ewsch\u00f3d\u201d.\nnazwy pochodne: ancalim\u00eb od ancalima \u201ebardzo jasna\u201d, \u201enajja\u015bniejsza\u201d, curumo od curu \u201ezr\u0119czno\u015b\u0107\u201d, \u201eumiej\u0119tno\u015b\u0107\u201d, ol\u00f3rin od olos, olor \u201ewizja\u201d, \u201efantazja\u201d, elenna \u201eku gwiazdom\u201d, allatyw od elen- \u201egwiazda\u201d, aldaron \u201epan las\u00f3w\u201d od alda \u201edrzewo\u201d, s\u00falimo \u201etchn\u0105cy\u201d od s\u00fal- \u201ewiatr\u201d.\nz\u0142o\u017cenia: eldamar \u201edom elf\u00f3w\u201d, il\u00favatar \u201eojciec wszystkiego\u201d, ondolind\u00eb \u201eska\u0142a muzyki w\u00f3d\u201d, laurelin \u201epie\u015b\u0144 z\u0142ota\u201d, elentirmo \u201eobserwator gwiazd\u201d, eruhantal\u00eb \u201edzi\u0119kczynienie eru\u201d, n\u00famell\u00f3t\u00eb \u201ekwiat zachodu\u201d, herun\u00famen \u201ew\u0142adca zachodu\u201d, lasselanta \u201eopadanie li\u015bci\u201d, \u201eszaruga jesienna\u201d, palant\u00edr \u201epatrz\u0105cy daleko\u201d, valacirca \u201esierp valar\u00f3w\u201d.\nzestawienia: mindon eldali\u00e9va \u201estrzelista wie\u017ca ludu elf\u00f3w\u201d, quenta silmarillion \u201ehistoria silmarili\u201d.\n\n\n== wymowa i pisownia ==\n\n\n=== sp\u00f3\u0142g\u0142oski ===\nw poni\u017cszej tabeli przedstawiono sp\u00f3\u0142g\u0142oski wyst\u0119puj\u0105ce w quenyi. odpowiadaj\u0105ce im litery alfabetu \u0142aci\u0144skiego, u\u017cywane do zapisania quenyi, zamieszczono w nawiasach.\n\nsp\u00f3\u0142g\u0142oski p, t, c, f, s, m, n, l oraz r wyst\u0119puj\u0105 w geminatach, kt\u00f3re w zapisie alfabetem \u0142aci\u0144skim oddaje si\u0119 przez podwojenie odpowiedniej litery.\npondto quenya stosuje restrykcyjne zasady fonotaktyczne odno\u015bnie do sp\u00f3\u0142g\u0142osek:\n\ngrupy sp\u00f3\u0142g\u0142osek nie wyst\u0119puj\u0105 w nag\u0142osie, gdzie mo\u017ce pojawi\u0107 si\u0119 wy\u0142\u0105cznie samog\u0142oska lub pojedyncza sp\u00f3\u0142g\u0142oska;\nw wyg\u0142osie wyst\u0119puj\u0105 jedynie -t, -n, -s, -l, -r oraz grupa -nt;\nsp\u00f3\u0142g\u0142oski \u00f1w i \u00f1 wyst\u0119puj\u0105 samodzielnie jedynie w nag\u0142osie; w \u015br\u00f3dg\u0142osie nast\u0119puje po nich zawsze sp\u00f3\u0142g\u0142oska zwarta mi\u0119kkopodniebienna lub labiowelarna (grupy zapisywane nc, ng, nqu i ngw);\nsp\u00f3\u0142g\u0142oski zwarte d\u017awi\u0119czne wyst\u0119puj\u0105 wy\u0142\u0105cznie w \u015br\u00f3dg\u0142osie, w (sk\u0105din\u0105d cz\u0119stych) kombinacjach mb, nd, ld, rd, ndy, ng, ngw oraz w lb alternatywnej wobec lv;\npozosta\u0142e grupy sp\u00f3\u0142g\u0142osek wyst\u0119puj\u0105ce w \u015br\u00f3dg\u0142osie s\u0105 nieliczne:\nze sp\u00f3\u0142g\u0142osk\u0105 nosow\u0105: mp, nt, nty, nc, nqu, mn, ns;\nze sp\u00f3\u0142g\u0142osk\u0105 p\u0142ynn\u0105: lp, lt, lty, lc, lqu, lm, lv, lz, ly, lw, rp, rt, rty, rc, rqu, rm, rn, r\u00fe / rs, rv, ry, rw;\nze sp\u00f3\u0142g\u0142osk\u0105 zwart\u0105 lub szczelinow\u0105: sp, st, sty, sc, squ, pt, ht, hty, ps, ts, x (znak ten odpowiada cz\u0119sto zapisywanej wprost grupie ks);\nsp\u00f3\u0142g\u0142oski z\u0119bowe z w: tw, \u00few / sw, nw;\ninne grupy sp\u00f3\u0142g\u0142osek pojawiaj\u0105 si\u0119 w z\u0142o\u017ceniach i zrostach mi\u0119dzy przyrostkiem a rdzeniem.dialekt \u00f1oldor\u00f3w odr\u00f3\u017cni\u0142 si\u0119 fonetycznie od dialektu vanyar\u00f3w poprzez zanikni\u0119cie niekt\u00f3rych d\u017awi\u0119k\u00f3w: z zosta\u0142o zast\u0105pione przez r, \u00fe \u2013 przez s (z wyj\u0105tkiem domu f\u00ebanora), a ndy zosta\u0142o uproszczone do ny (co jest widoczne w nazwie j\u0119zyka). ponadto w dialekcie vanyar\u00f3w f by\u0142o dwuwargowe ([\u0278]), a d mog\u0142o wyst\u0119powa\u0107 samodzielnie w \u015br\u00f3dg\u0142osie.\nw j\u0119zyku \u00f1oldor\u00f3w na wygnaniu zasz\u0142y dalsze zmiany dotycz\u0105ce sp\u00f3\u0142g\u0142osek w nag\u0142osie: w- przesz\u0142o w v-, dwie warto\u015bci [x] i [h] w h- upro\u015bci\u0142y si\u0119 do [h]. w trzeciej erze \u00f1- (wi\u0119c tak\u017ce \u00f1w-) zosta\u0142y zast\u0105pione przez n- i nw-, a hl i prawdopodobnie hr ud\u017awi\u0119czni\u0142y si\u0119 do l i r.\n\n\n=== samog\u0142oski ===\nw quenyi jest dziesi\u0119\u0107 samog\u0142osek, rozr\u00f3\u017cnionych wed\u0142ug iloczasu na dwie r\u00f3wne grupy; w zapisie alfabetem \u0142aci\u0144skim samog\u0142oski d\u0142ugie oznacza si\u0119 dodaniem akcentu ostrego.\nistnieje tak\u017ce sze\u015b\u0107 dyftong\u00f3w. wszystkie s\u0105 zst\u0119puj\u0105ce \u2013 akcentowane na pierwszy element, drugi jest niezg\u0142oskotw\u00f3rczy. tylko w trzeciej erze iu sta\u0142o si\u0119 dyftongiem wst\u0119puj\u0105cym. inne zestawienia samog\u0142osek tworz\u0105 rozziew.\n\n\u0142\u0105czliwo\u015b\u0107 samog\u0142osek podlega mniejszym ograniczeniom, ni\u017c sp\u00f3\u0142g\u0142osek, jednak samog\u0142oski d\u0142ugie nie pojawiaj\u0105 si\u0119 przed grupami sp\u00f3\u0142g\u0142osek. w dialekcie \u00f1oldor\u00f3w na wygnaniu s\u0105 r\u00f3wnie\u017c nieobecne w wyg\u0142osie (z wyj\u0105tkiem wyraz\u00f3w jednosylabowych), poniewa\u017c uleg\u0142y skr\u00f3ceniu. ponadto w rozziewie nie s\u0105 tolerowane wszystkie zestawienia samog\u0142osek; niekt\u00f3re ulegaj\u0105 procesowi koalescencji do samog\u0142osek d\u0142ugich lub dyftong\u00f3w (np. *ao przesz\u0142o w \u00f3).\n\n\n=== akcent ===\nzagadnienie akcentu w quenyi obejmuje zar\u00f3wno nat\u0119\u017cenie, jak i wysoko\u015b\u0107 wymawiania d\u017awi\u0119ku. istniej\u0105 dwa rodzaje akcentu rozr\u00f3\u017cnione wed\u0142ug intonacji: akcent wi\u0119kszy, gdzie g\u0142os si\u0119 wznosi, i akcent mniejszy, gdzie g\u0142os opada. miejsca, w kt\u00f3rych pada kt\u00f3ry z nich, s\u0105 przewidywalne. akcent wi\u0119kszy i mniejszy uzupe\u0142niaj\u0105 si\u0119 (nie s\u0105 w opozycji), tak wi\u0119c quenya nie jest j\u0119zykiem tonalnym.\nmiejsce padania akcentu wi\u0119kszego okre\u015blaj\u0105 zasady por\u00f3wnywalne z \u0142aci\u0144skimi. s\u0142owa dwusylabowe s\u0105 akcentowane na pierwsz\u0105 sylab\u0119, a w d\u0142u\u017cszych wyrazach akcent zale\u017cy od wagi przedostatniej sylaby:\n\nje\u017celi jest d\u0142uga (zawiera d\u0142ug\u0105 samog\u0142osk\u0119, dyftong, kr\u00f3tk\u0105 samog\u0142osk\u0119 poprzedzaj\u0105c\u0105 grup\u0119 sp\u00f3\u0142g\u0142osek lub geminat\u0119), akcent pada na ni\u0105 (jest paroksytoniczny), np.: elent\u00e1ri, anair\u00eb, isildur, oioloss\u00eb;\nje\u017celi jest kr\u00f3tka, akcent pada na sylab\u0119 trzeci\u0105 od ko\u0144ca (jest proparoksytoniczny), np. orom\u00eb, eldamar, valinor, an\u00e1rion.akcent mniejszy pada zwykle na pierwsz\u0105 sylab\u0119, chyba \u017ce jest kr\u00f3tka i po niej nast\u0119puje sylaba z akcentem wi\u0119kszym, albo kiedy na ni\u0105 sam\u0105 pada akcent wi\u0119kszy. do tego dochodzi akcent poboczny w wyg\u0142osie wyraz\u00f3w proparoksytonicznych.\nistniej\u0105 tak\u017ce wyrazy nieakcentowane (jak np. rodzajnik i), kt\u00f3re funkcjonuj\u0105 jako klityki.\n\n\n=== pisownia ===\nwed\u0142ug \u201ewewn\u0119trznej\u201d historii mitologii tolkiena quenya by\u0142a pierwszym j\u0119zykiem pisanym. pos\u0142ugiwano si\u0119 dwoma systemami pisma: starszym sarati autorstwa r\u00famila oraz m\u0142odszym tengwarem, opracowanym przez f\u00ebanora. drugi system by\u0142 bardziej powszechny i to on zosta\u0142 przeniesiony na kontynent \u015br\u00f3dziemia przez \u00f1oldorskich wygna\u0144c\u00f3w.\nzapis alfabetem \u0142aci\u0144skim dok\u0142adnie dopasowuje ka\u017cd\u0105 g\u0142osk\u0119 do grafemu i pozwala na wywnioskowanie wymowy. istnieje jednak pewna liczba wariant\u00f3w graficznych i specyficznych przypadk\u00f3w:\n\nprzez d\u0142ugi czas tolkien pisa\u0142 k, q, ks na oznaczenie [k], [k\u02b7] i [ks], aby nast\u0119pnie zlatynizowa\u0107 ortografi\u0119 do odpowiednio: c, qu i x; ta nowsza wersja wyst\u0105pi\u0142a we w\u0142adcy pier\u015bcieni. p\u00f3\u017aniejsze wersje zawiera\u0142y jednak k i ks;\nsp\u00f3\u0142g\u0142oska \u03b8 by\u0142a zapisywana jako th lub \u00fe \u2013 bez rozr\u00f3\u017cnienia;\nsp\u00f3\u0142g\u0142oska \u014b jest zapisywana jako \u00f1 wtedy, gdy wyst\u0119puje samodzielnie, w pozosta\u0142ych przypadkach jako n (nie sugeruje wtedy dwuznaczno\u015bci, gdy\u017c obowi\u0105zuj\u0105 \u015bcis\u0142e zasady fonotaktyczne om\u00f3wione powy\u017cej);\nlitera h odpowiada nag\u0142osowej h, lecz interwokalicznej x. grupa ht po samog\u0142oskach a, o oraz u odpowiada [xt], natomiast po e oraz i odpowiada [\u00e7t] \u2013 to samo odnosi si\u0119 do grupy hty;\nsamog\u0142oski d\u0142ugie bywaj\u0105 oznaczone makronem zamiast akcentem ostrym;\ntolkien cz\u0119sto wykorzystywa\u0142 dierez\u0119 (szczeg\u00f3lnie widoczne jest to w tekstach opublikowanych za jego \u017cycia) dla sprecyzowania, kt\u00f3re samog\u0142oski tworz\u0105 rozziew, oraz nad wyg\u0142osowym e dla zaznaczenia, \u017ce nie jest nieme \u2013 praktykowa\u0142 to jednak wy\u0142\u0105cznie dla wygody, st\u0105d diereza nie jest konieczna i nie wyst\u0119puje w ka\u017cdym przypadku.\n\n\n== gramatyka ==\nzgodnie z typologi\u0105 morfologiczn\u0105 quenya jest j\u0119zykiem syntetycznym, co oznacza, \u017ce morfemy pojawiaj\u0105 si\u0119 najcz\u0119\u015bciej w s\u0142owach o z\u0142o\u017conej strukturze. quenya jest zbli\u017cona do j\u0119zyk\u00f3w aglutynacyjnych tym, \u017ce bez \u017cadnych zmian wi\u0105\u017ce morfemy, z kt\u00f3rych ka\u017cdy zawiera niezale\u017cn\u0105 tre\u015b\u0107: \u015bwiadcz\u0105 o tym wyrazy typu s\u00famaryasse \u201ew jego g\u0142\u0119bi\u201d (s\u00fama-rya-sse \u201eg\u0142\u0105b-jego-ko\u0144c\u00f3wka miejscownika\u201d) czy laituvalmet \u201eb\u0119dziemy ich chwalili\u201d (lait-uva-lme-t \u201echwali\u0107-cecha czasu przysz\u0142ego-my-ich\u201d). granice mi\u0119dzy morfemami do\u015b\u0107 cz\u0119sto podlegaj\u0105 jednak r\u00f3\u017cnorodnym procesom fonetycznym; quenya zna tak\u017ce zjawisko fleksji wewn\u0119trznej (wyd\u0142u\u017cenie samog\u0142osek lub sp\u00f3\u0142g\u0142osek radykalnych, dodanie wrostka), kt\u00f3ra modyfikuje struktur\u0119 rdzenia, na r\u00f3\u017cne sposoby zmieniaj\u0105c jego znaczenie. z tych wzgl\u0119d\u00f3w quenya jest zaliczana do j\u0119zyk\u00f3w fleksyjnych.\nw tek\u015bcie poni\u017cej kratka (#) poprzedza s\u0142owo wyst\u0119puj\u0105ce w tekstach tolkiena, lecz niesamodzielnie \u2013 po\u0142\u0105czone z innymi elementami. asterysk (*) poprzedza form\u0119 zrekonstruowan\u0105.\n\n\n=== rzeczownik ===\nrzeczowniki w quenyi odmieniaj\u0105 si\u0119 przez liczby i przypadki. nie istnieje rodzaj gramatyczny, lecz rozr\u00f3\u017cnienie p\u0142ci mo\u017cna wyrazi\u0107 doborem s\u0142ownictwa (np. melindo \u201ekochanek\u201d i melisse \u201ekochanka\u201d).\nw quenyi istniej\u0105 cztery liczby:\n\npojedyncza, kt\u00f3rej nie tworzy si\u0119 dodaniem \u017cadnego morfemu (cirya \u201estatek\u201d);\npodw\u00f3jna, pocz\u0105tkowo oznaczaj\u0105ca dwie rzeczy (ciryat \u201edwa statki\u201d), p\u00f3\u017aniej dla naturalnych par; charakterystyczne dla niej s\u0105 ko\u0144c\u00f3wki -u oraz -t;\nmnoga, oznaczaj\u0105ca ca\u0142y gatunek desygnat\u00f3w lub komplet ([i] ciryar \u201e[konkretne] statki\u201d); charakterystyczne dla niej s\u0105 ko\u0144c\u00f3wki -r, -i oraz -n;\nmnoga cz\u0105stkowa, oznaczaj\u0105ca podzbi\u00f3r gatunku desygnat\u00f3w lub podkre\u015blaj\u0105ca wielo\u015b\u0107 (ciryali \u201estatki\u201d, \u201ewiele statk\u00f3w\u201d); charakterystyczna dla niej jest ko\u0144c\u00f3wka -li.wydaje si\u0119, \u017ce z czasem tolkien zmieni\u0142 rozr\u00f3\u017cnienie mi\u0119dzy dwoma liczbami mnogimi: cz\u0119ste pocz\u0105tkowe formy na -li przesz\u0142y w p\u00f3\u017aniejsze -r (i tak starsza nazwa noldoli zosta\u0142a zast\u0105piona przez \u00f1oldor).\ndeklinacja zmienia\u0142a si\u0119 z czasem pod wzgl\u0119dem liczby i form przypadk\u00f3w. w latach 60. tolkien wyliczy\u0142 dziesi\u0119\u0107 przypadk\u00f3w:\n\nmianownik, oznaczaj\u0105cy podmiot, u\u017cywany te\u017c w formie domy\u015blnej; nie tworzy si\u0119 go dodaniem \u017cadnego morfemu;\nbiernik, oznaczaj\u0105cy dope\u0142nienie bli\u017csze, w dialekcie \u00f1oldor\u00f3w na wygnaniu zanik\u0142, zast\u0105piony przez mianownik;\ndope\u0142niacz, oznaczaj\u0105cy pochodzenie, cz\u0119\u015b\u0107 ca\u0142o\u015bci;\npossessivus, oznaczaj\u0105cy posiadanie;\ncelownik, oznaczaj\u0105cy dope\u0142nienie dalsze;\nnarz\u0119dnik, oznaczaj\u0105cy narz\u0119dzie, \u015brodek;\nallatyw, oznaczaj\u0105cy ruch desygnatu w kierunku okre\u015blonego obiektu;\nmiejscownik, oznaczaj\u0105cy miejsce, w kt\u00f3rym znajduje si\u0119 desygnat;\nablatyw, oznaczaj\u0105cy oddalanie si\u0119 desygnatu od okre\u015blonego obiektu;\nnienazwany przypadek, rzadko wyst\u0119puj\u0105cy, o ma\u0142o znanej funkcji.przyk\u0142ad odmiany wyraz\u00f3w cirya \u201estatek\u201d oraz lasse \u201eli\u015b\u0107\u201d w o\u015bmiu dobrze opisanych przypadkach, w dialekcie \u00f1oldor\u00f3w na wygnaniu. podano tak\u017ce niekt\u00f3re formy starszego biernika oraz przypadka nieopisanego:\n\nw odr\u00f3\u017cnieniu od \u0142aciny i greki, a w podobie\u0144stwie do fi\u0144skiego, ko\u0144c\u00f3wki przypadk\u00f3w s\u0105 podobne we wszystkich liczbach i odmienianych wyrazach, bez wzgl\u0119du na temat tych ostatnich. wyj\u0105tkowo liczba mnoga ma dla mianownika dwie ko\u0144c\u00f3wki (-i w tematach zako\u0144czonych na sp\u00f3\u0142g\u0142osk\u0119 lub pojedyncze, kr\u00f3tkie [e] oraz -r w pozosta\u0142ych tematach, np. l.poj. cirya i l.mn. ciryar, ale atan \u201ecz\u0142owiek\u201d i l.mn. atani \u201eludzie\u201d), a liczba podw\u00f3jna jest tworzona przez dodanie ko\u0144c\u00f3wki -u, je\u015bli w temacie wyst\u0119puj\u0105 [t] lub [d] \u2013 w pozosta\u0142ych przypadkach dodaje si\u0119 -t (np. cirya i l.pd. ciryat, ale alda \u201edrzewo\u201d i l.pd. aldu \u201edwa drzewa\u201d).\nponadto wyst\u0119puj\u0105 pewne nieregularno\u015bci: w niekt\u00f3rych s\u0142owach temat, do kt\u00f3rego dodaje si\u0119 ko\u0144c\u00f3wki, jest inny, ni\u017c rdze\u0144 mianownika w liczbie pojedynczej (np.: m. l.poj. filit \u201ema\u0142y ptak\u201d i m. l.mn. filici, m. l.poj. feren \u201ebuk\u201d i m. l.mn. ferni, m. l.poj. peltas \u201eo\u015b\u201d i m. l.mn. peltaxi, m. l.poj. ranco \u201er\u0119ka\u201d i m. l.mn. ranqui, m. l.poj. l\u00edre \u201epiosenka\u201d i n. l.mn. l\u00edrinen). tak\u017ce procesy fonetyczne mog\u0105 zmienia\u0107 g\u0142oski graniczne mi\u0119dzy tematem a ko\u0144c\u00f3wk\u0105 (np.: m. l.poj. n\u00famen \u201ezach\u00f3d\u201d i msc. l.poj. #n\u00famesse, m. l.poj. r\u00f3men \u201ezach\u00f3d\u201d i abl. l.poj. r\u00f3mello).\n\n\n=== przymiotnik ===\nprzymiotniki w quenyi odmieniaj\u0105 si\u0119 przez liczb\u0119 (maj\u0105 formy liczby pojedynczej i mnogiej). zako\u0144czone s\u0105 przewa\u017cnie na -a, -ea lub -e; rzadziej na sp\u00f3\u0142g\u0142osk\u0119. tolkien cz\u0119sto zmienia\u0142 koncepcje tworzenia form liczby mnogiej, wahaj\u0105c si\u0119 mi\u0119dzy dodawaniem ko\u0144c\u00f3wki -r (tak, jak u rzeczownik\u00f3w) a innymi formami. w dalszym rozwoju \u201ezewn\u0119trznym\u201d j\u0119zyka przymiotniki otrzyma\u0142y formy: w liczbie pojedynczej -a, -ea odpowiednio -e oraz -ie, a -e i zako\u0144czone sp\u00f3\u0142g\u0142osk\u0105 \u2013 -i.\nprzymiotniki mog\u0142y mie\u0107 znaczenie rzeczownikowe; odmienia\u0142y si\u0119 wtedy tak, jak rzeczowniki (otrzymywa\u0142y rzeczownikowe ko\u0144c\u00f3wki liczby i przypadku). w ten spos\u00f3b funkcjonuj\u0105 niekt\u00f3re nazwy w\u0142asne z mitologii \u015br\u00f3dziemia: vanyar \u201epi\u0119kni\u201d, sindar \u201eszarzy\u201d, f\u00edrimar \u201e\u015bmiertelni\u201d. tak\u017ce s\u0142owo quenya jest przymiotnikiem o rzeczownikowym znaczeniu: \u201eelficki\u201d.\nquenya zna tak\u017ce stopniowanie przymiotnik\u00f3w, lecz tolkien przyjmowa\u0142 r\u00f3\u017cne koncepcje co do sposobu tworzenia stopni. pocz\u0105tkowo ustali\u0142, \u017ce stopie\u0144 wy\u017cszy i ni\u017cszy by\u0142y wyra\u017cane za pomoc\u0105 przyrostk\u00f3w, stopie\u0144 najwy\u017cszy i najni\u017cszy \u2013 za pomoc\u0105 rodzajnika, za\u015b zgrubienia i zdrobnienia \u2013 za pomoc\u0105 r\u00f3\u017cnorodnych przedrostk\u00f3w, przyrostk\u00f3w i partyku\u0142. p\u00f3\u017aniej zwr\u00f3ci\u0142 si\u0119 ku prostszemu systemowi opartemu na przedrostkach: np. calima \u201ejasny\u201d ma stopie\u0144 wy\u017cszy ancalima \u201eja\u015bniejszy\u201d i najwy\u017cszy arcalima \u201enajja\u015bniejszy\u201d.\n\n\n=== zrostki osobowe ===\nw quenyi osob\u0119 wyra\u017ca si\u0119 najcz\u0119\u015bciej zastosowaniem odpowiednich zrostk\u00f3w, chocia\u017c istnieje tak\u017ce kilka form zaimk\u00f3w osobowych. system jest do\u015b\u0107 z\u0142o\u017cony: rozr\u00f3\u017cnia trzy liczby (pojedyncz\u0105, podw\u00f3jn\u0105 i mnog\u0105), inclusivus i exclusivus (tylko w przypadku pierwszej osoby liczby podw\u00f3jnej i mnogiej) oraz form\u0119 grzeczno\u015bciow\u0105 i potoczn\u0105 drugiej osoby liczby pojedynczej. jakkolwiek te rozr\u00f3\u017cnienia by\u0142y do\u015b\u0107 stabilne, tolkien cz\u0119sto zmienia\u0142 brzmienie zrostk\u00f3w, jakimi by\u0142y wyra\u017cane \u2013 szczeg\u00f3lnie zrostek pierwszej i drugiej osoby liczby podw\u00f3jnej i mnogiej. tytu\u0142em zilustrowania podano ni\u017cej tabel\u0119 \u0142\u0105cz\u0105c\u0105 informacje z dw\u00f3ch \u017ar\u00f3de\u0142 napisanych ok. 1968\u20131969 roku, nie s\u0105 to wi\u0119c dane reprezentatywne dla ca\u0142ego rozwoju \u201ezewn\u0119trznego\u201d quenyi.\n\nzrostki osobowe dodawane s\u0105 do odmienionego czasownika i okre\u015blaj\u0105 podmiot (maruvan \u201epozostan\u0119\u201d, firuvamme \u201eumrzemy\u201d); rzadziej dope\u0142nienie, je\u015bli podmiot jest ju\u017c inaczej wyra\u017cony (emme apsenet \u201eprzebaczamy im\u201d). zrostek oznaczaj\u0105cy dope\u0142nienie mo\u017ce pojawi\u0107 si\u0119 po zrostku oznaczaj\u0105cym podmiot (ut\u00favie|nye|s \u201eznalaz\u0142|em | to\u201d laituva|lme|t \u201echwalili b\u0119dzie|my | ich\u201d). zrostki bezosobowe s\u0105 wykorzystywane, kiedy podmiot jest ju\u017c wyra\u017cony rzeczownikiem lub niezale\u017cnym zaimkiem osobowym (z efektem emfatycznym), np. przeciwie\u0144stwo mi\u0119dzy hiruvalye a elye hiruva wyra\u017caj\u0105cych w grzeczno\u015bciowej formie ii os. l.poj. \u201epan(i) znajdzie\u201d.\nzrostki dzier\u017cawcze dodawane s\u0105 do rzeczownik\u00f3w przed ko\u0144c\u00f3wkami fleksyjnymi: tie|lya|nna dos\u0142. \u201edrodze | twojej | na\u201d, s\u00fama|rya|sse \u201eg\u0142\u0119bi | jego | w\u201d. tolkien w mi\u0119dzyczasie kilkakrotnie zmienia\u0142 szyk.\nzasadniczo te ko\u0144c\u00f3wki dodaje si\u0119 te\u017c do specjalnej formy bezokolicznika; mo\u017cna w ten spos\u00f3b okre\u015bli\u0107 dope\u0142nienie zrostkiem osobowym (karitas \u201ezrobi\u0107 to\u201d), podmiot zrostkiem dzier\u017cawczym (karita|lya \u201etwoje robienie\u201d, dos\u0142ownie \u201erobi\u0107 | twoje\u201d) i po\u0142\u0105czy\u0107 te mo\u017cliwo\u015bci (karita|lya|s \u201etwoje robienie tego\u201d, dos\u0142ownie \u201erobi\u0107 | twoje | to\u201d).\n\n\n=== czasownik ===\nzasadniczo czasowniki w quenyi dziel\u0105 si\u0119 na dwie grupy: czasowniki \u201emocne\u201d lub \u201epodstawowe\u201d sk\u0142adaj\u0105ce si\u0119 z samego rdzenia, zako\u0144czonego najcz\u0119\u015bciej sp\u00f3\u0142g\u0142osk\u0105 (np. car- \u201erobi\u0107\u201d, cen- \u201ewidzie\u0107\u201d, not- \u201eliczy\u0107\u201d, sil- \u201eb\u0142yszcze\u0107\u201d, #tuv- \u201eznajdywa\u0107\u201d) i \u201es\u0142abe\u201d lub \u201epochodne\u201d zako\u0144czone na -a (np. anta- \u201edawa\u0107\u201d, harna- \u201erani\u0107\u201d, ora- \u201esk\u0142ania\u0107 [do czego\u015b]\u201d, tulta- \u201ezwo\u0142ywa\u0107, przyzywa\u0107\u201d, ulya- \u201enalewa\u0107, la\u0107 si\u0119\u201d).\nistnieje mo\u017cliwo\u015b\u0107 nadania niekt\u00f3rym czasownikom cech cz\u0119stotliwo\u015bciowych, zar\u00f3wno dla podkre\u015blenia d\u0142ugo\u015bci wykonywania czynno\u015bci, jak i os\u0142abienia znaczenia zako\u0144czenia wykonywania czynno\u015bci, przez reduplikacj\u0119 cz\u0119\u015bci lub ca\u0142o\u015bci rdzenia: fir- \u201eumiera\u0107, zaciera\u0107 si\u0119\u201d \u2192 fif\u00edru- \u201eblakn\u0105\u0107\u201d, talta- \u201eupada\u0107, ze\u015blizgiwa\u0107 si\u0119\u201d \u2192 taltatalta- \u201eopada\u0107\u201d.\nodmiany czasownik\u00f3w dokonuje si\u0119 przez zastosowanie poni\u017cszych ko\u0144c\u00f3wek, oznaczaj\u0105cych g\u0142\u00f3wnie czas; cz\u0119sto wyst\u0119puj\u0105 przy tym r\u00f3\u017cnorodne zmiany rdzenia (wzd\u0142u\u017cenie samog\u0142oski rdzenia, dodanie wrostka, np. sp\u00f3\u0142g\u0142oski nosowej, przedrostka, np. augmentu identycznego z samog\u0142osk\u0105 rdzenia):\n\naoryst opisuje proces bez zwi\u0105zku z czasem, w kt\u00f3rym ma miejsce, cz\u0119sto przyjmuje znaczenie tera\u017aniejsze (\u201eczas zerowy\u201d);\nczas tera\u017aniejszy opisuje proces trwaj\u0105cy;\nczas przesz\u0142y opisuje proces zako\u0144czony;\nperfectum opisuje proces zako\u0144czony i podkre\u015bla jego zwi\u0105zek z tera\u017aniejszo\u015bci\u0105;\nczas przysz\u0142y opisuje proces, kt\u00f3ry ma nast\u0105pi\u0107 po tera\u017aniejszo\u015bci.koniugacja w quenyi nie przewiduje odmiany przez liczby i osoby, kt\u00f3re to s\u0105 wyra\u017cane dodaniem zrostk\u00f3w osobowych. kiedy podmiot jest wyra\u017cony rzeczownikiem lub niezale\u017cnym zaimkiem osobowym, czasownik przyjmuje ko\u0144c\u00f3wki zwane bezosobowymi, kt\u00f3re oznaczaj\u0105 wy\u0142\u0105cznie liczb\u0119 (formant zerowy w liczbie pojedynczej, -t w podw\u00f3jnej i -r w mnogiej).\nprzyk\u0142ad koniugacji w wysokiej mowie:\n\ntryby s\u0105 wyra\u017cane zastosowaniem partyku\u0142:\n\nrozkazuj\u0105cy \u2013 a lub \u00e1 (np. a laita te \u201echwalmy ich\u201d, \u00e1 hyame r\u00e1men \u201em\u00f3dl si\u0119 za nami\u201d);\noptativus \u2013 na lub nai (np. na aire esselya \u201e\u015bwi\u0119\u0107 si\u0119 imi\u0119 twoje\u201d, nai tiruvantes \u201eoby go/jej strzegli\u201d);\npotencjalny \u2013 k\u00e9 (np. alaisaila k\u00e9 nauva \u201eby\u0142oby to nierozs\u0105dne\u201d).dodatkowo istnieje kilka \u017ar\u00f3de\u0142 form wyra\u017caj\u0105cych cel, mog\u0105cych by\u0107 rodzajem trybu \u0142\u0105cz\u0105cego.\nczasowniki quenejskie maj\u0105 tak\u017ce formy:\n\ndw\u00f3ch bezokolicznik\u00f3w, kr\u00f3tkiego i d\u0142ugiego (np. kar- \u201erobi\u0107\u201d \u2192 kr\u00f3tki kare, d\u0142ugi karita); d\u0142ugi umo\u017cliwia dodanie zrostk\u00f3w oznaczaj\u0105cych podmiot i dope\u0142nienie;\nodmienianego gerundivum (np. enyal- \u201ewspomina\u0107, upami\u0119tnia\u0107\u201d \u2192 w celowniku enyalien, enyal|ie|n, \u201eku upami\u0119tnieniu\u201d);\nponadto imies\u0142owy: -la tera\u017aniejszy czynny (np. falasta- \u201epieni\u0107 si\u0119\u201d \u2192 falastala \u201epieni\u0105cy si\u0119\u201d), -(i)na przesz\u0142y bierny (np. ruc- \u201eba\u0107 si\u0119\u201d \u2192 r\u00facina \u201eprzestraszony\u201d); -nwa przesz\u0142y bierny czasownik\u00f3w przechodnich (np. kar- \u201erobi\u0107\u201d \u2192 karinwa \u201ezrobiony\u201d), ale czynny nieprzechodnich (np. auta- \u201eodchodzi\u0107\u201d \u2192 vanwa \u201e*wysz\u0142y\u201d).\n\n\n=== sk\u0142adnia ===\nsyntaktyka j\u0119zyk\u00f3w tolkiena jest najmniej znana spo\u015br\u00f3d wszystkich dzia\u0142\u00f3w j\u0119zykoznawstwa \u015br\u00f3dziemia, a to z powodu liczby tekst\u00f3w, na podstawie kt\u00f3rych mo\u017cna j\u0105 bada\u0107. w du\u017cej mierze s\u0105 to wiersze, o zmienionej sk\u0142adni, wymuszonej przez metrum. mimo to gramatyka quenyi jest najlepiej opisana spo\u015br\u00f3d j\u0119zyk\u00f3w tolkiena i jej sk\u0142adnia jest przynajmniej cz\u0119\u015bciowo opisana.\nszyk wyraz\u00f3w wydaje si\u0119 by\u0107 wzgl\u0119dnie swobodny. w jednym z tekst\u00f3w tolkien wskaza\u0142, \u017ce pierwotnie preferowany by\u0142 szyk vso, kt\u00f3ry nast\u0119pnie ewoluowa\u0142 do svo.\nw wyra\u017ceniu rzeczownikowym wyst\u0119puje rodzajnik okre\u015blony i, poprzedzaj\u0105cy rzeczownik, do kt\u00f3rego si\u0119 odnosi. z powodu bogactwa zaimk\u00f3w wskazuj\u0105cych (sina oznaczaj\u0105cy blisko\u015b\u0107, tana, enta i yana oznaczaj\u0105ce r\u00f3\u017cny stopie\u0144 oddalenia) nie wyst\u0119puj\u0105 rodzajniki nieokre\u015blony i cz\u0105stkowy. zastosowanie zaimk\u00f3w wskazuj\u0105cych nie jest dobrze znane; \u017ar\u00f3d\u0142o z p\u00f3\u017anego okresu \u201ehistorii zewn\u0119trznej\u201d umieszcza je po rzeczowniku, do kt\u00f3rego si\u0119 odnosz\u0105: vanda sina \u201eprzysi\u0119ga ta\u201d. w epitecie przymiotnik przyjmuje liczb\u0119 rzeczownika, do kt\u00f3rego si\u0119 odnosi (jednocze\u015bnie istniej\u0105 przyk\u0142ady niespe\u0142niaj\u0105ce tej zasady), a stoi przed lub za rzeczownikiem. funkcje wyra\u017ce\u0144 rzeczownikowych s\u0105 w wi\u0119kszo\u015bci okre\u015blane przez przypadki, ale r\u00f3wnie\u017c przez r\u00f3\u017cnorodne przyimki (np. mi oromardi \u201ew wysokich salach\u201d) i postpozycje (np. and\u00fane pella \u201ezachodem poza\u201d). kiedy zestawione rzeczowniki wyst\u0119puj\u0105 w tym samym przypadku, tylko ostatni przyjmuje ko\u0144c\u00f3wk\u0119 przypadka, pozosta\u0142e za\u015b maj\u0105 formant zerowy; zostaj\u0105 w domy\u015blnym mianowniku (namna finwe m\u00edriello \u201eprawo finwego i m\u00edriel\u201d, gdzie tylko m\u00edriel jest w dope\u0142niaczu). tak samo przymiotnik mo\u017ce przyj\u0105\u0107 ko\u0144c\u00f3wk\u0119 przypadka rzeczownika (np. isilme ilcalasse \u201ew l\u015bni\u0105cym \u015bwietle ksi\u0119\u017cyca\u201d), a ta ostatnia mo\u017ce pozosta\u0107 przy rzeczowniku (np. ondolisse morne \u201ew wielu czarnych ska\u0142ach\u201d).\nquenya przewiduje r\u00f3\u017cne sposoby okre\u015blenia dope\u0142nienia rzeczownikowego: opr\u00f3cz rozr\u00f3\u017cnienia mi\u0119dzy possessivusem (podkre\u015blaj\u0105cym przynale\u017cno\u015b\u0107: r\u00f3ma oromeva \u201er\u00f3g oromego [kt\u00f3ry orome posiada]\u201d) a dope\u0142niaczem (podkre\u015blaj\u0105cym pochodzenie: r\u00f3ma oromeo \u201er\u00f3g oromego [kt\u00f3ry orome wykona\u0142]\u201d), mo\u017cna te\u017c wykorzysta\u0107 r\u00f3\u017cnic\u0119 w kolejno\u015bci wyraz\u00f3w (orome r\u00f3ma a r\u00f3ma orome) lub doda\u0107 zrostek dzier\u017cawczy do obiektu \u201eposiadanego\u201d (koa|rya olwe \u201edom olwego\u201d, dos\u0142. \u201edom|jego olwe\u201d).\nw p\u00f3\u017aniejszej fazie \u201ezewn\u0119trznego\u201d rozwoju quenya wyr\u00f3\u017cnia dwa czasowniki oznaczaj\u0105ce \u201eby\u0107\u201d: ea oznacza istnienie lub pozycj\u0119 (i eru i or ilye mahalmar ea \u201eten, kt\u00f3ry jest ponad wszelkimi tronami na wieczno\u015b\u0107\u201d), podczas gdy n\u00e1 jest sp\u00f3jk\u0105 (s\u00ed vanwa n\u00e1 (\u2026) valimar! \u201estracony jest (\u2026) valimar\u201d). obydwa s\u0105 prawdopodobnie opuszczane, gdy wyst\u0119puje wyra\u017cenie rzeczownikowe (i h\u00e9ru aselye \u201epan z tob\u0105\u201d, eldar attaformaiti \u201eeldarowie obur\u0119czni\u201d). w starszych fazach \u201ezewn\u0119trznego\u201d rozwoju tolkien u\u017cywa\u0142 innych form.\ntolkien kilkakrotnie zmienia\u0142 koncepcj\u0119 negacji, kt\u00f3ra pojawia si\u0119 cz\u0119\u015bciowo w formie r\u00f3\u017cnorodnych przedrostk\u00f3w lub partyku\u0142, a cz\u0119\u015bciowo w formie negatywnych czasownik\u00f3w posi\u0142kowych, do kt\u00f3rych dodaje si\u0119 zrostki osobowe: uan care, carne, c\u00e1ra, caruva (\u201enie robi\u0119\u201d, \u201enie zrobi\u0142em\u201d, \u201enie robi\u0119 [w\u0142a\u015bnie teraz]\u201d, \u201enie zrobi\u0119\u201d). quenya wydaje si\u0119 rozr\u00f3\u017cnia\u0107 rodzaje negacji. r\u00f3\u017cnica jest dobrze widoczna mi\u0119dzy nast\u0119puj\u0105cymi przedrostkami: ala- wyra\u017ca przeciwie\u0144stwo (alasaila \u201eniem\u0105dry\u201d), ava- \u2013 odmow\u0119 (avaqu\u00e9tima \u201eco nie powinno by\u0107 powiedziane\u201d), a \u00fa- \u2013 niemo\u017cliwo\u015b\u0107 (\u00faqu\u00e9tima \u201eniewypowiedziany\u201d). istnieje tak\u017ce wiele innych rodzaj\u00f3w negacji, wyra\u017canych samodzielnymi s\u0142owami. tolkien rozr\u00f3\u017cnia np. uan caruva (\u201enie zrobi\u0119 [poniewa\u017c znam przysz\u0142o\u015b\u0107]\u201d) i v\u00e1n caruva (\u201enie zrobi\u0119 [poniewa\u017c nie mam takiej intencji]\u201d).\ntworzenie pyta\u0144 nie jest dobrze opisane; mimo to znamy kilka zaimk\u00f3w pytaj\u0105cych, zaczynaj\u0105cych si\u0119 na ma-: man \u201ekto\u201d, mana \u201eco\u201d, manen \u201ejak\u201d.\nznamy wiele sp\u00f3jnik\u00f3w, lecz ich formy s\u0105 raczej niestabilne. sp\u00f3jniki wsp\u00f3\u0142rz\u0119dne to m.in.: ar(e) \u201ei\u201d, hya \u201elub\u201d, sin, t\u00e1 \u201ewi\u0119c\u201d, mal \u201eale\u201d, n\u00e1(n) \u201eaczkolwiek\u201d, ananta \u201ejednak\u201d, potai, epetai lub etta \u201edlatego\u201d, ve \u201ejak r\u00f3wnie\u017c\u201d. podrz\u0119dne to m.in.: an, pan \u201eponiewa\u017c\u201d, i \u201eaby\u201d, k\u00e9 lub qui \u201eje\u017celi\u201d, \u00edr\u00eb lub y\u00e1 \u201ekiedy\u201d, ve \u201etak jak\u201d. zdanie podrz\u0119dne wzgl\u0119dne jest tak\u017ce znane, wprowadzane jest albo przez partyku\u0142\u0119 i, podobn\u0105 do rodzajnika (por. i or ilye mahalmar ea \u201eten, kt\u00f3ry jest ponad wszelkimi tronami na wieczno\u015b\u0107\u201d), albo przez odmienny zaimek wzgl\u0119dny, rozr\u00f3\u017cniaj\u0105cy rzeczowniki osobowe (ye, w l.mn. i, np. yello / illon camnelyes \u201eod kt\u00f3rego / kt\u00f3rych je otrzymali\u015bcie\u201d) i nieosobowe (ya, np. yassen tintilar i eleni \u201ew kt\u00f3rych gwiazdy migocz\u0105\u201d).\n\n\n== s\u0142ownictwo ==\n\n\n=== s\u0142owotw\u00f3rstwo ===\ns\u0142ownictwo quenyi zawiera wiele wyraz\u00f3w utworzonych poprzez fleksj\u0119 wewn\u0119trzn\u0105 na podstawie pierwiastk\u00f3w ze starszych \u201ewewn\u0119trznie\u201d j\u0119zyk\u00f3w elfickich. odbywa si\u0119 to m.in. poprzez:\n\nprefiksacj\u0119 samog\u0142oski rdzenia, np. estel \u201enadzieja\u201d od stel \u201etrwa\u0107 mocno\u201d, isil \u201eksi\u0119\u017cyc\u201d od thil \u201eblask\u201d;\nprefiksacj\u0119 samog\u0142oski rdzenia po\u0142\u0105czon\u0105 z jej usuni\u0119ciem z tematu, np. anca \u201eszcz\u0119ka\u201d od nak \u201egry\u017a\u0107\u201d, ohta \u201ewojna\u201d od kot \u201ek\u0142\u00f3ci\u0107 si\u0119\u201d;\nwzd\u0142u\u017cenie samog\u0142oski rdzenia, np. s\u00edre \u201erzeka\u201d od sir \u201ep\u0142yn\u0105\u0107\u201d, c\u00e1no \u201edow\u00f3dca\u201d od kan \u201eprzewodzi\u0107 za sob\u0105\u201d;\ndodanie wrostka a, np. taura \u201eznaczny\u201d, \u201ewp\u0142ywowy\u201d od tur \u201ekontrolowa\u0107, dominowa\u0107\u201d, maica \u201eostry\u201d, \u201eprzenikliwy\u201d od mik \u201ewierci\u0107\u201d, \u201eprzeszywa\u0107\u201d;\ndodanie wrostka i, np. maita \u201eg\u0142odny\u201d od mat \u201eje\u015b\u0107\u201d, soica \u201espragniony\u201d od sok \u201e\u017c\u0142opa\u0107\u201d;\ndodanie sp\u00f3\u0142g\u0142oski nosowej jako wrostka, np. lanca \u201egard\u0142o\u201d od lak \u201epo\u0142yka\u0107\u201d, ronyo \u201eogar\u201d od roy \u201epolowa\u0107\u201d;\npodwojenie sp\u00f3\u0142g\u0142oski, np. rocco \u201eko\u0144\u201d od rok \u201eko\u0144\u201d, quetta \u201es\u0142owo\u201d od kwet \u201em\u00f3wi\u0107\u201d\ndodanie samog\u0142oski zwartej d\u017awi\u0119cznej po nosowej lub p\u0142ynnej, np. culda \u201eczerwono-z\u0142oty\u201d, \u201eopalenizna\u201d od kul \u201ez\u0142oty\u201d, rimba \u201ecz\u0119sty\u201d, \u201eliczny\u201d od rim \u201ewiele\u201d.derywacja polega zar\u00f3wno na dodawaniu przedrostk\u00f3w (np. esse \u201eimi\u0119\u201d i epesse \u201eprzydomek\u201d, mar- \u201ezostawa\u0107\u201d i temar \u201etrwa\u0107\u201d, vanimo \u201e[kto\u015b] pi\u0119kny\u201d i \u00favanimo \u201epotw\u00f3r\u201d), jak i przyrostk\u00f3w (np. alcar \u201e\u015bwietno\u015b\u0107\u201d i alcarinqua \u201ewspania\u0142a\u201d, cirya \u201estatek\u201d i ciryamo \u201emarynarz\u201d, tul- \u201eprzybywa\u0107\u201d i tulta- \u201ewzywa\u0107\u201d), kt\u00f3re to zjawiska mog\u0105 wyst\u0105pi\u0107 \u0142\u0105cznie, jako parasynteza (np. lasse \u201eli\u015b\u0107\u201d i oiolassie \u201elistowie\u201d, tul- \u201eprzybywa\u0107\u201d i entulesse \u201epowr\u00f3t\u201d).\ncz\u0119sto wyst\u0119puje tak\u017ce tworzenie z\u0142o\u017ce\u0144, w szczeg\u00f3lno\u015bci z nazw w\u0142asnych. kolejno\u015b\u0107 element\u00f3w mo\u017ce by\u0107 r\u00f3\u017cna:\n\nnajcz\u0119\u015bciej wyraz okre\u015blaj\u0105cy wyst\u0119puje przed okre\u015blanym, np. menel \u201eniebo\u201d, tarma \u201ekolumna\u201d i meneltarma \u201ekolumna niebios\u201d, alqua \u201e\u0142ab\u0119d\u017a\u201d, londe \u201eport\u201d i alqualonde \u201e\u0142ab\u0119dzia przysta\u0144\u201d;\nwyst\u0119puje jednak, cho\u0107 du\u017co rzadziej, szyk odwrotny, np. fea \u201educh\u201d, n\u00e1r \u201eogie\u0144\u201d i fean\u00e1ro \u201educh ognisty\u201d, heru \u201ew\u0142adca\u201d, n\u00famen \u201ezach\u00f3d\u201d i herun\u00famen \u201ew\u0142adca zachodu\u201d.drugi element wyraz\u00f3w z\u0142o\u017conych cz\u0119sto podlega abrewiacji; niekt\u00f3re wyrazy s\u0105 znane z wyst\u0119powania w z\u0142o\u017ceniach, np. nildo skracany do -(n)dil \u201eprzyjaciel\u201d, \u201emi\u0142o\u015bnik\u201d (e\u00e4rendil \u201emi\u0142o\u015bnik morza\u201d), -(n)dur \u201es\u0142uga\u201d (isildur \u201eoddany ksi\u0119\u017cycowi\u201d; niezale\u017cna forma leksykalna nieznana), n\u00f3re skracany do -nor \u201ekraj\u201d (n\u00famenor \u201ekraj na zachodzie\u201d), osto skracany do -os \u201eforteca\u201d, \u201emiasto\u201d (formenos \u201eforteca p\u00f3\u0142nocy\u201d).\n\n\n=== zwi\u0105zki z innymi j\u0119zykami ===\n\n\n==== zwi\u0105zki \u201ezewn\u0119trzne\u201d ====\nzasadniczo tolkien nie zapo\u017cycza\u0142 do quenyi s\u0142\u00f3w wprost z j\u0119zyk\u00f3w naturalnych. jedynym wyj\u0105tkiem jest imi\u0119 e\u00e4rendila, zaczerpni\u0119te ze staroangielskiego tekstu autorstwa cynewulfa.\n\nw tym samym li\u015bcie tolkien poda\u0142 jako przyk\u0142ad imi\u0119 saurona, wywodz\u0105ce si\u0119 od starszego elfickiego *\u03b8aurond- i przymiotnikowego *\u03b8aur\u0101, z rdzenia thaw- (\u201ewstr\u0119tny\u201d, \u201eobrzydliwy\u201d), niezwi\u0105zane z gr. \u03c3\u03b1\u03cd\u03c1\u03b1, \u201ejaszczurka\u201d. w innym li\u015bcie odni\u00f3s\u0142 si\u0119 do nazwy n\u00famenor (\u201ekraj na zachodzie\u201d), podobnej do kantowskiego \u03bd\u03bf\u03cd\u03bc\u03b5\u03bd\u03bf\u03bd (noumenon).\nw s\u0142ownictwie quenyi jest jednak widoczny pewien wp\u0142yw j\u0119zyka fi\u0144skiego. kilka s\u0142\u00f3w takich jak tul- (\u201eprzybywa\u0107\u201d) czy anta- (\u201edawa\u0107\u201d) ma wyra\u017anie fi\u0144skie pochodzenie. t.a. shippey przytacza imiona il\u00favatara i ulma, podobne do ilmatar i ilma z kalevali oraz nazw\u0119 valar \u2013 \u201evalarowie (\u2026) zgodzili si\u0119, by ich w\u0142adza by\u0142a \u00abzwi\u0105zana\u00bb ze \u015bwiatem, a vala w j\u0119zyku fi\u0144skim znaczy w\u0142a\u015bnie \u00abwi\u0105za\u0107\u00bb\u201d.\npewna grupa s\u0142\u00f3w wygl\u0105daj\u0105cych na zapo\u017cyczenia jest w istocie przypadkowo podobna, np. qya. cirya (\u201estatek\u201d) \u2013 wyraz pochodz\u0105cy od pierwotnego elfickiego rdzenia kir- \u2013 i kirja (fi\u0144. \u201eksi\u0105\u017cka\u201d). niezale\u017cne s\u0105 te\u017c qya. aure \u201edzie\u0144\u201d \u2013 pochodz\u0105cy od rdzenia ur- \u2013 i \u0142ac. aurora (\u201ebrzask\u201d, \u201ejutrzenka\u201d). zwi\u0105zki z j\u0119zykami germa\u0144skimi s\u0105 raczej widoczne w gramatyce (ko\u0144c\u00f3wka mianownika liczby pojedynczej, -r, pochodzi z j\u0119zyk\u00f3w skandynawskich), ni\u017c w s\u0142ownictwie, gdzie np. arda (\u201eziemia\u201d) przypomina niem. erde i hol. aarde (tak\u017ce \u201eziemia\u201d), lecz pochodzi od pierwotnego elfickiego gar-.\nwed\u0142ug toma dubois i scotta mellora sama nazwa quenya mo\u017ce by\u0107 powi\u0105zana z nazw\u0105 j\u0119zyka kven, blisko powi\u0105zanego z fi\u0144skim, jednak tolkien nigdy o tym nie wzmiankowa\u0142.\n\n\n==== zwi\u0105zki \u201ewewn\u0119trzne\u201d ====\ns\u0142ownictwo quenyi zosta\u0142o zaprojektowane przez tolkiena w spos\u00f3b pseudohistoryczny, od rdzeni wsp\u00f3lnych dla wszystkich j\u0119zyk\u00f3w elfickich, od kt\u00f3rych utworzy\u0142 tak\u017ce s\u0142ownictwo sindarinu. mimo to pokrewie\u0144stwo s\u0142\u00f3w jest cz\u0119sto ma\u0142o widoczne ze wzgl\u0119du na liczne procesy fonetyczne obecne w \u201ewewn\u0119trznych\u201d fazach rozwoju obydwu j\u0119zyk\u00f3w. z drugiej strony autor da\u0142 odczu\u0107 zwi\u0105zki historii \u201ewewn\u0119trznej\u201d wprowadzaj\u0105c r\u00f3\u017cnice semantyczne s\u0142\u00f3w pochodnych i pierwotnych. oto wachlarz mo\u017cliwo\u015bci:\n\npokrewie\u0144stwo jest widoczne mi\u0119dzy identycznymi lub tylko troch\u0119 odmiennymi s\u0142owami dw\u00f3ch j\u0119zyk\u00f3w: qya. aran / sin. aran \u201ekr\u00f3l\u201d, qya. curwe / sin. curu \u201etalent, umiej\u0119tno\u015b\u0107\u201d, qya. osto / sin. ost \u201eforteca\u201d, \u201emiasto\u201d, qya. taure / sin. taur \u201elas\u201d, qya. tir- / sin. tir- \u201epatrze\u0107\u201d, \u201eobserwowa\u0107\u201d;\nniekt\u00f3re zwi\u0105zki s\u0105 du\u017co mniej widoczne: qya. umbar / sin. amarth \u201elos\u201d, qya. tyelpe / sin. celeb \u201esrebro [metal]\u201d, qya. l\u00f3me / sin. d\u00fb \u201enoc\u201d, \u201emrok\u201d, qya. alda / sin. galadh \u201edrzewo\u201d, qya. quet- / sin. ped- \u201em\u00f3wi\u0107\u201d;\ncz\u0119\u015b\u0107 s\u0142\u00f3w oddali\u0142a si\u0119 od siebie pod wzgl\u0119dem znaczeniowym: qya. #arata \u201eegzaltowany\u201d, \u201enajlepszy\u201d / sin. arod \u201eszlachetny\u201d, \u201eprawy\u201d, qya. calina \u201ejasny\u201d, \u201eb\u0142yszcz\u0105cy\u201d / sin. calen \u201ezielony\u201d, qya. \u00e1ya \u201epe\u0142en szacunku strach\u201d / sin. goe \u201estrach, terror\u201d, qya. \u00f1\u00f3le \u201eg\u0142\u0119boka wiedza\u201d, \u201ed\u0142ugie studia\u201d, \u201enauka\u201d / sin. g\u00fbl \u201eczarnoksi\u0119stwo\u201d, qya. orto \u201eszczyt g\u00f3ry\u201d / sin. orod \u201eg\u00f3ra\u201d;\ndo\u015b\u0107 cz\u0119sto rdze\u0144 jest ten sam, jednak s\u0142owa podleg\u0142y odmiennym przekszta\u0142ceniom s\u0142owotw\u00f3rczym: qya. aranie / sin. arnad \u201ekr\u00f3lowanie\u201d, qya. formen / sin. forod \u201ep\u00f3\u0142noc\u201d. niekt\u00f3re s\u0142owa sindari\u0144skie zawieraj\u0105 morfemy nieobecne w quenyi: qya. cala / sin. calad \u201e\u015bwiat\u0142o\u201d, qya. istar / sin. ithron \u201em\u0119drzec\u201d, \u201eczarodziej\u201d, qya. cuivie / sin. echui \u201eprzebudzenie\u201d;\nw ko\u0144cu niekt\u00f3re desygnaty s\u0105 nazwane niespokrewnionymi nazwami: qya. hilya- / sin. aphad- \u201e\u015bledzi\u0107\u201d, \u201eobserwowa\u0107\u201d, qya. alta / sin. beleg \u201epot\u0119\u017cny\u201d, qya. laita- / sin. egleria \u201echwali\u0107\u201d, qya. esse / sin. eneth \u201eimi\u0119\u201d, qya. lie / sin. gwaith \u201elud\u201d.w p\u00f3\u017aniejszej fazie \u201ewewn\u0119trznego\u201d rozwoju j\u0119zyk\u00f3w, w okresie wygnania \u00f1oldor\u00f3w, od\u017cy\u0142y kontakty m\u00f3wionej quenyi i sindarinu i zaowocowa\u0142y obustronnymi zapo\u017cyczeniami j\u0119zykowymi:\n\nz quenyi do sindarinu, np. sin. tegil od qya. tecil \u201epi\u00f3ro [do pisania]\u201d\ndo quenyi z sindarinu, np. qya. certa od sin. certh \u201eruna\u201dmo\u017cna stwierdzi\u0107 du\u017c\u0105 liczb\u0119 kalek, szczeg\u00f3lnie w onomastyce. wiele imion i nazw geograficznych, maj\u0105cych swoje odpowiedniki zar\u00f3wno w quenyi, jak i sindarinie, zachowuje mniej wi\u0119cej to samo znaczenie (qya. altariel / sin. galadriel \u201edziewczyna uwie\u0144czona promieniami\u201d).\nna queny\u0119 u\u017cywan\u0105 w amanie, przez elf\u00f3w utrzymuj\u0105cych kontakty z ainurami (valarami i majarami), mia\u0142 wp\u0142yw j\u0119zyk valar\u00f3w, valarin; w ten spos\u00f3b pewien zbi\u00f3r s\u0142\u00f3w valarinu zosta\u0142 przej\u0119ty przez queny\u0119, nie bez dostosowania do elfickiej fonetyki, np. wyrazy indil \u201elilia\u201d, \u201edu\u017cy pojedynczy kwiat\u201d, mahalma \u201etron\u201d, miruv\u00f3re \u201ekordia\u0142\u201d, \u201emi\u00f3d pitny\u201d pochodz\u0105 od valari\u0144skich ini\u00f0il, ma\u03c7all\u0101m, mirubh\u014dz\u0113-. tak\u017ce niekt\u00f3re nazwy w\u0142asne maj\u0105 rdze\u0144 valari\u0144ski, np. ainu (val. ayan\u00fbz), imiona valar\u00f3w aul\u00eb (val. a\u021d\u00fbl\u00eaz), manw\u00eb (val. m\u00e2nawen\u00fbz), orom\u00eb (val. ar\u00f4mez), tulkas (val. tulukast\u00e2z), ulmo (val. ulub\u00f4z), majara oss\u00eb (val. oshoshoai, oshshai), czy nazwy geograficzne: m\u00e1hanaxar (val. m\u00e2chananashkad), ezellohar (val. ezell\u00f4ch\u00e2r).\nvalarin wp\u0142yn\u0105\u0142 najbardziej na queny\u0119 vanyar\u00f3w, kt\u00f3rzy zawsze pozostawali w bliskim kontakcie z valarami. quenya vanyar\u00f3w zna\u0142a pochodz\u0105ce z valarinu s\u0142owa nasar \u201eczerwony\u201d, ulban \u201eniebieski\u201d i tulka (val. tulukha) \u201e\u017c\u00f3\u0142ty\u201d. quenejskie axan \u201eprawo\u201d, \u201eregu\u0142a\u201d pochodzi\u0142o od val. akash\u00e2n \u201e[eru] m\u00f3wi\u201d. \u00f1oldorowie przej\u0119li val. athar \u201e\u015bwi\u0119to\u201d, st\u0105d qya. asar. valari\u0144skie delg\u00fbm\u00e2 o nieznanym znaczeniu wp\u0142yn\u0119\u0142o na quenejskie telume, telluma \u201ekopu\u0142a\u201d, \u201eniebosk\u0142on\u201d.\nquenya \u201ewygna\u0144cza\u201d by\u0142a poddana tak\u017ce wp\u0142ywom innych, ni\u017c sindari\u0144ski, j\u0119zyk\u00f3w kontynentu \u015br\u00f3dziemia. tak np. casar \u201ekrasnolud\u201d pochodzi\u0142 z khuzd\u00fblskiego khaz\u00e2d.\n\n\n=== podstawowe s\u0142owa w quenyi i sindarinie ===\n\n\n== quenya w kulturze ==\nchocia\u017c niekt\u00f3re kwestie pozostaj\u0105 niejasne, quenya ma wystarczaj\u0105co dobrze opracowan\u0105 gramatyk\u0119 i s\u0142ownictwo, by tworzy\u0107 w niej ca\u0142e zdania. niekt\u00f3rzy pasjonaci tw\u00f3rczo\u015bci tolkiena tworz\u0105 teksty w tym j\u0119zyku, korzystaj\u0105c z form mniej lub bardziej hipotetycznych; zjawisko to wyst\u0119puje w fan arcie i fan fiction. j\u0119zyk ten jest nazywany neoqueny\u0105, dla odr\u00f3\u017cnienia od j\u0119zyka \u201eautentycznego\u201d, u\u017cywanego przez tolkiena. przyk\u0142ady neoquenyi znajduj\u0105 si\u0119 tak\u017ce w ekranizacji w\u0142adcy pier\u015bcieni petera jacksona, gdzie wykorzystano tak\u017ce w\u0142asne teksty tolkiena.\nwykorzystuje si\u0119 r\u00f3\u017cne metody zape\u0142nienia luk w wiedzy o quenyi. odmian\u0119 rekonstruuje si\u0119 przez analogi\u0119 do znanych form, przy uwzgl\u0119dnieniu znanych proces\u00f3w fonetycznych. sk\u0142adni\u0119 ustala si\u0119 na podstawie znanych przyk\u0142ad\u00f3w lub tworzy si\u0119 kalki szyk\u00f3w znanych z innych j\u0119zyk\u00f3w. brakuj\u0105ce s\u0142ownictwo jest dokomponowywane poprzez zastosowanie neologizm\u00f3w, tworzonych przez derywacj\u0119 na podstawie s\u0142\u00f3w quenejskich, przez przewidywanie form pochodnych od znanych rdzeni innych j\u0119zyk\u00f3w elfickich, lub przez rozszerzanie znacze\u0144 potwierdzonych s\u0142\u00f3w peryfrazami, metaforami czy metonimiami.\njak ca\u0142a tw\u00f3rczo\u015b\u0107 fanowska w og\u00f3lno\u015bci, neoquenya jest cz\u0119sto krytykowana. szczeg\u00f3lnie za to, \u017ce jej tw\u00f3rcy arbitralnie wybieraj\u0105 \u017ar\u00f3d\u0142a, na kt\u00f3rych si\u0119 opieraj\u0105, przez co tworz\u0105 sztucznie regularny j\u0119zyk; za to, \u017ce zestawiaj\u0105 bez rozr\u00f3\u017cnienia formy pochodz\u0105ce z r\u00f3\u017cnych faz \u201ezewn\u0119trznego\u201d rozwoju quenyi; za uciekanie si\u0119 do form o niejasnym lub nieprawdopodobnym znaczeniu; za wprowadzanie kalk z j\u0119zyk\u00f3w, kt\u00f3rymi si\u0119 pos\u0142uguj\u0105. w ko\u0144cu przeciwnicy neoquenyi wskazuj\u0105, \u017ce jej autorzy ignoruj\u0105 samego tolkiena, kt\u00f3ry nie przewidywa\u0142, aby jego j\u0119zyki nadawa\u0142y si\u0119 do komunikacji.\nquenya w swojej uproszczonej postaci jest wykorzystywana tak\u017ce przez tw\u00f3rc\u00f3w live action role-playing.\nponadto quenya jest przedmiotem rozwa\u017ca\u0144 j\u0119zykoznawc\u00f3w. niekt\u00f3rzy z nich argumentuj\u0105, \u017ce mo\u017ce by\u0107 ona pojmowana jako przyk\u0142ad szczeg\u00f3lnego rodzaju j\u0119zyka sztucznego, kt\u00f3ry pomaga stworzy\u0107 fikcyjny \u015bwiat. quenya jest tu por\u00f3wnywana do j\u0119zyka klingo\u0144skiego opracowanego przez marca okranda. lawrie barnes i chantelle van heerden stwierdzili, \u017ce takie j\u0119zyki \u201etworz\u0105 socjolingwistyczny kontekst, w kt\u00f3rym mo\u017cna stworzy\u0107 to\u017csamo\u015b\u0107 grup i jednostek\u201d.\n\n\n== uwagi ==\n\n\n== przypisy ==\n\n\n== bibliografia ==\nhumphrey carpenter: j.r.r. tolkien: a biography. nowy jork: houghton mifflin, 2000. isbn 978-0618057023.brak strony w ksi\u0105\u017cce\nrobert foster: encyklopedia \u015br\u00f3dziemia. warszawa: amber, 2002. isbn 83-241-0200-0.brak strony w ksi\u0105\u017cce\n\u00e9douard kloczko: dictionnaire des langues elfiques (volume 1). w: encyclop\u00e9die de la terre du milieu. tulon: tamise, 1995. isbn 2-910681-03-3. (fr.).brak strony w ksi\u0105\u017cce\nt.a. shippey: droga do \u015br\u00f3dziemia. pozna\u0144: zysk i s-ka, 2001. isbn 83-7150-937-5.brak strony w ksi\u0105\u017cce\nelisabeth solopova: languages, myths and history: an introduction to the linguistic and literary background of j.r.r. tolkien\u2019s fiction. nowy jork: north landing books, 2009. isbn 0-9816607-1-1.brak strony w ksi\u0105\u017cce\nj.r.r. tolkien: listy. agnieszka sylwanowicz (t\u0142um.). warszawa: pr\u00f3szy\u0144ski i s-ka, 2010. isbn 978-83-7648-503-4.brak strony w ksi\u0105\u017cce\nj.r.r. tolkien: niedoko\u0144czone opowie\u015bci. rados\u0142aw kot (t\u0142um.). amber, 2002. isbn 83-7245-943-6.brak strony w ksi\u0105\u017cce\nj.r.r. tolkien: w\u0142adca pier\u015bcieni: dru\u017cyna pier\u015bcienia. maria skibniewska (t\u0142um.). warszawa: muza sa, 2002. isbn 83-7319-172-0.brak strony w ksi\u0105\u017cce\nj.r.r. tolkien: w\u0142adca pier\u015bcieni: powr\u00f3t kr\u00f3la. maria skibniewska (t\u0142um.). warszawa: muza sa, 2002. isbn 83-7319-172-0.brak strony w ksi\u0105\u017cce\nj.r.r. tolkien: silmarillion. maria skibniewska (t\u0142um.). warszawa: amber, 2002. isbn 83-7245-882-0.brak strony w ksi\u0105\u017cce\nj.r.r. tolkien: the monsters and the critics and other essays. londyn: harper collins publishers, 2006. isbn 978-0-261-10263-7. (ang.).brak strony w ksi\u0105\u017cce\nj.r.r. tolkien: contes et l\u00e9gendes inachev\u00e9s. tina jolas (t\u0142um.). pary\u017c: christian bourgois, 2006. isbn 2-267-01791-1. (fr.).brak strony w ksi\u0105\u017cce\nj.r.r. tolkien: the lost road and other writings. londyn: harpercollins, 2002. isbn 0-261-10225-7. (ang.).brak strony w ksi\u0105\u017cce\nj.r.r. tolkien: sauron defeated. londyn: harpercollins, 2002. isbn 0-261-10305-9. (ang.).brak strony w ksi\u0105\u017cce\nj.r.r. tolkien: morgoth\u2019s ring. londyn: harpercollins, 2002. isbn 0-261-10300-8. (ang.).brak strony w ksi\u0105\u017cce\nj.r.r. tolkien: the war of the jewels. londyn: harpercollins, 2002. isbn 0-261-10324-5. (ang.).brak strony w ksi\u0105\u017cce\nj.r.r. tolkien: the peoples of middle-earth. londyn: harpercollins, 1997. isbn 0-261-10348-2. (ang.).brak strony w ksi\u0105\u017cce\nj.r.r. tolkien, donald swann: the road goes ever on. londyn: harpercollins, 2002. isbn 0-00-713655-2. (ang.).brak strony w ksi\u0105\u017cce\n\u201eparma eldalamberon\u201d, od 1971. christopher gilson. kalifornia, usa: cupertino. (ang.). brak numeru strony\n\u201evinyar tengwar\u201d, od 1988. carl f. hostetter. maryland, usa: crofton. (ang.). brak numeru strony\n\n\n== linki zewn\u0119trzne ==\npoezja w neoquenya. www.elvish.org. [dost\u0119p 2013-11-15]. (quenya).\nhelge k. fauskanger: s\u0142ownik angielsko-quenejski. www.ambar-eldaron.com. [dost\u0119p 2013-11-15]. (ang.).\nhelge k. fauskanger: s\u0142ownik quenejsko-angielski. www.ambar-eldaron.com. [dost\u0119p 2013-11-15]. (ang.).\nt\u0142umaczenia poezji i literatury na j\u0119zyki elfickie. elendili.pl. [dost\u0119p 2013-11-15]."