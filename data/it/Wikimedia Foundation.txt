"wikimedia foundation inc. \u00e8 una fondazione senza fini di lucro creata nel 2003 che ha sede a san francisco, in california (stati uniti). la fondazione ha lo scopo di incoraggiare lo sviluppo e la diffusione di contenuti liberi in tutte le lingue, e fornire gratuitamente al pubblico l'intero contenuto dei suoi progetti wiki, tra i quali il pi\u00f9 noto \u00e8 l'enciclopedia wikipedia, che figura tra i 10 siti pi\u00f9 consultati al mondo.nel 2013, la fondazione ha oltre 208 collaboratori con ricavi pari a 48,6 milioni di dollari. da gennaio 2022 la direttrice esecutiva \u00e8 maryana iskander.\nil nome \"wikimedia\" \u00e8 un neologismo coniato da sheldon rampton in una e-mail inviata alla mailing list [wikien-l] nel marzo 2003. in seguito i nomi di dominio wikimedia.org e wikimediafoundation.org furono assicurati alla fondazione da daniel mayer.\n\n\n== storia ==\nla costituzione della fondazione \u00e8 annunciata ufficialmente il 20 giugno 2003 dal cofondatore di wikipedia jimmy wales, che gestiva wikipedia sotto l'egida della sua azienda bomis.con la creazione della wikimedia foundation, wales trasferisce all'ente non profit il possesso di tutti i nomi di dominio di tutte le edizioni di wikipedia, di wiktionary, di nupedia, oltre ai diritti d'autore per tutti i materiali collegati a quei progetti che erano stati creati da impiegati della bomis (tra cui figurava larry sanger) o da wales stesso. la fornitura stessa di computer usata per i progetti wikimedia viene donata da wales alla fondazione.\nwales dichiara in diverse occasioni che la bomis avrebbe continuato a fornire corrente e banda gratis per questi progetti. l'auspicio era che l'esistenza di una fondazione non profit avrebbe reso possibile generare abbastanza introiti tramite donazioni e sovvenzioni da parte di enti pubblici o privati, in modo da garantire la continua crescita di ogni progetto wikimedia, cosa che in effetti avvenne. la fondazione e i suoi progetti sono sostenuti principalmente da microdonazioni.\nla fondazione passa da 27 collaboratori nel 2009 a oltre 208 nel 2013. il bilancio del 2017 \u00e8 di circa 120 milioni di dollari, di cui: 49.5 in liquidit\u00e0, 60.4 impegnati in investimenti di breve e lungo termine, 4.6 in immobilizzazioni materiali.\n\n\n== struttura ==\nuna parte dei membri del consiglio di amministrazione della fondazione sono eletti direttamente dagli utenti dei progetti online, quali rappresentanti della vasta comunit\u00e0 online che gestisce i contenuti dei vari progetti.\n\n\n== progetti ==\noltre a wikipedia, la wikimedia foundation si occupa di una serie di progetti che si caratterizzano tutti per il contenuto libero, per essere redatti in modo collaborativo da volontari, per usare wiki e per essere multilingue. nel tempo vengono istituiti un dizionario multilingue e un thesaurus chiamato wiktionary, una raccolta di citazioni chiamata wikiquote, una collezione di testi didattici in formato elettronico (manuali e libri di testo) chiamato wikibooks, uno spazio dedicato esclusivamente all'attualit\u00e0, ovvero l'agenzia di stampa wikinotizie, oltre a raccolte di opere di autori celebri su wikisource. a questi si sono aggiunti nel tempo ulteriori progetti, come wikispecies (un catalogo di tutte le forme di vita) e wikiversit\u00e0 (un ambiente per l'apprendimento collaborativo).\n\n\n== software e hardware ==\ni progetti della wikimedia foundation sono gestiti esclusivamente da software open source. i contenuti di wikipedia e degli altri progetti sono memorizzati su database, che sono salvati su server dislocati principalmente in florida, e sono accessibili su internet per mezzo di un'architettura client-server a n-tier. le voci dell'enciclopedia sono scritte in un linguaggio apposito, che il software mediawiki converte in un formato destinato all'utente (html) per la consultazione su browser.\n\nil software opera su alcuni cluster di server dedicati su piattaforma lamp, dislocati principalmente in florida. in origine, wikipedia girava su usemodwiki, di clifford adams; questo sistema era detto fase i. all'inizio, il software richiedeva l'uso del camelcase per i collegamenti; pi\u00f9 tardi, fu possibile anche l'uso delle doppie parentesi quadre. dal gennaio 2002, usemodwiki fu sostituito con un software wiki con estensioni php e database mysql. tale software (fase ii) venne scritto espressamente per il progetto wikipedia, da magnus manske. numerose modifiche furono applicate per migliorare le prestazioni in risposta al crescente numero di visite. il software fase ii venne quindi riscritto di nuovo, questa volta da lee daniel crocker. realizzata nel luglio 2002, la fase iii del software fu chiamata mediawiki. rilasciata sotto licenza gnu general public license, \u00e8 la piattaforma attualmente usata dai progetti wikimedia.i progetti sono stati gestiti da un solo server fino al 2003, quando la configurazione fu espansa in un'architettura distribuita n-tier. nel gennaio 2005, il progetto girava su 39 server dislocati in florida. questa configurazione prevedeva un singolo database server principale basato su mysql e alcuni database server dipendenti, 21 web server per il software apache e 7 cache server squid per velocizzare il traffico. a luglio 2005, le dimensioni del cluster erano aumentate a pi\u00f9 di 80 server. ad agosto 2006 i server sono cresciuti fino a diventare 240. la configurazione attuale comprende un cluster principale a tampa, florida, che ospita tutti i database server e alcuni cache server, e due gruppi di cache server destinati ad alleggerire il traffico europeo e asiatico, rispettivamente ad amsterdam e seul, per un totale di circa 350 server.in funzione della loro provenienza geografica, le richieste sono gestite da un primo livello di server che contengono delle copie statiche delle pagine (squid cache). tali server gestiscono la maggior parte del traffico del sito, costituito dalla lettura delle voci da parte di utenti non registrati, senza coinvolgere il livello applicativo n\u00e9 il database. le richieste che non possono essere soddisfatte dalla squid cache sono invece inviate ai server dedicati al bilanciamento del carico che a loro volta inoltrano la richiesta ad uno dei web server apache. su tali server applicativi viene effettuato il rendering della pagina richiesta a partire dai dati contenuti nel database. ulteriori livelli di cache e replicazione dei dati consentono di ridurre al minimo il peso di ciascuna richiesta. server separati sono dedicati alla gestione delle immagini e dei file multimediali, cos\u00ec come ad altre attivit\u00e0 di servizio, monitoraggio, ecc.\n\n\n== note ==\n\n\n== voci correlate ==\nwiki\nwikipedia\nmediawiki\nlista dei capitoli wikimedia\n\n\n== altri progetti ==\n\n wikinotizie contiene notizie di attualit\u00e0 su wikimedia foundation\n wikimedia commons contiene immagini o altri file su wikimedia foundation\n wikispecies contiene informazioni su wikimedia foundation\n\n\n== collegamenti esterni ==\n\n(en, ar, zh, fr, ru, es, de) sito ufficiale, su wikimediafoundation.org. \n(en) sito ufficiale, su wikimediafoundation.org. \n(en) blog ufficiale, su wikimediafoundation.org. \n wikimedia foundation / wikimedia foundation (altra versione) (canale), su youtube. \n(en) wikimedia foundation, su enciclopedia britannica, encyclop\u00e6dia britannica, inc. \n(en) wikimedia foundation, su github. \n(en) wikimedia foundation, su imdb, imdb.com. \nla registrazione pubblica della wikimedia foundation inc. dal sito del dipartimento di stato della florida\n l'annuncio della fondazione di wikimedia, su mail.wikipedia.org.\nla metapagina di wikimedia\n la mail di sheldon rampton su wikien-l, su mail.wikipedia.org.\n metamotore multilingue di accesso ai progetti di wikimedia, su bing.com."