"argentina, formellt republiken argentina (spanska: rep\u00fablica argentina, uttal: re\u02c8pu\u03b2lika arxen\u02c8tina), \u00e4r det n\u00e4st st\u00f6rsta landet i sydamerika, bildat som en federation av 23 provinser och en sj\u00e4lvst\u00e4ndig stad vid namn buenos aires. argentina \u00e4r det \u00e5ttonde st\u00f6rsta landet i v\u00e4rlden till ytan och \u00e4r befolkningsm\u00e4ssigt den fj\u00e4rde st\u00f6rsta spansktalande nationen efter mexiko, colombia och spanien. det \u00e4r \u00e4ven v\u00e4rldens st\u00f6rsta spanskspr\u00e5kiga stat sett till ytan. dess kontinentala omr\u00e5de str\u00e4cker sig mellan bergskedjan anderna i v\u00e4ster och atlanten i \u00f6ster. argentina gr\u00e4nsar till paraguay och bolivia i norr, brasilien och uruguay i nordost, samt chile i v\u00e4st och syd. argentina g\u00f6r anspr\u00e5k p\u00e5 de brittiska utomeuropeiska territorierna falklands\u00f6arna/malvinerna samt sydgeorgien och sydsandwich\u00f6arna. det g\u00f6r \u00e4ven anspr\u00e5k p\u00e5 en del av antarktis, \u00e4ven om processen med olika l\u00e4nders anspr\u00e5k p\u00e5 delar av antarktis avbr\u00f6ts av antarktisf\u00f6rdraget.\nargentina har den n\u00e4st h\u00f6gsta human development index och h\u00f6gsta bnp per capita i k\u00f6pkraftsparitet i latinamerika. argentina \u00e4r med i g20, med v\u00e4rldens 30:e st\u00f6rsta nominella bnp, och den 23:e st\u00f6rsta n\u00e4r k\u00f6pkraften beaktas. landet klassificeras som ett \u00f6vre medelinkomstland eller som ett sekund\u00e4rt framv\u00e4xande land av v\u00e4rldsbanken.\n\n\n== etymologi ==\nnamnet kommer fr\u00e5n latinska argentum som betyder \"silver\", som i sin tur kommer fr\u00e5n det klassiskt grekiska ordet \u1f00\u03c1\u03b3\u03ae\u03bd\u03c4\u03bf\u03c2 (arg\u0113ntos), vilket \u00e4r genitiv av \u1f00\u03c1\u03b3\u03ae\u03b5\u03b9\u03c2 (arg\u0113eis) som betyder \"vit\", \"gl\u00e4nsande\". a\u03c1\u03b3\u03b5\u03bd\u03c4\u03b9\u03bd\u03cc\u03c2 (argentinos) var ett antikt grekiskt epitet som betyder \"silver\". den f\u00f6rsta anv\u00e4ndningen av namnet argentina kan sp\u00e5ras till tidigt 1500-tal, fr\u00e5n resor av spanska och portugisiska er\u00f6vrare till r\u00edo de la plata, \"silverfloden\".\n\n\n== historia ==\n\nde f\u00f6rsta europ\u00e9erna anl\u00e4nde 1502. argentina var en spansk koloni fram till 1816, d\u00e5 landet blev sj\u00e4lvst\u00e4ndigt. \u00e4nda fram till dess upplevde argentina interna mots\u00e4ttningar mellan dels konservativa och liberaler, dels politiker och milit\u00e4ren.\nunder republikens unga \u00e5r begicks massiva \u00f6vergrepp mot ursprungsbefolkningen i koloniseringsprocessen v\u00e4sterut och s\u00f6derut, i vad som kommit att kallas \u201d\u00f6kenkampanjerna\u201d. flera folkslag kom att utrotas, bland annat selk'nam.\n1864\u20131870 deltog argentina tillsammans med brasilien och uruguay i trippelallianskriget mot paraguay. kriget var det blodigaste i sydamerikas historia och slutade med en total seger f\u00f6r alliansen. paraguay f\u00f6rlorade tv\u00e5 tredjedelar av sin befolkning, varav n\u00e4stan hela sin manliga befolkning, samt stora delar av sitt territorium, 154 000 km\u00b2 land, som delades mellan brasilien och argentina.\n\n\n=== peronismen ===\n1946\u20131955 var juan per\u00f3n argentinas president och han \u00e5terkom p\u00e5 posten 1973 men avled 1974. han eftertr\u00e4ddes d\u00e5 av sin fru isabel per\u00f3n men hon st\u00f6rtades av en milit\u00e4rjunta 1976.\n\n\n=== det smutsiga kriget ===\nunder denna period styrdes argentina av argentinska milit\u00e4rjuntan 1976\u20131983. under de diktatur\u00e5ren inleddes en massiv politisk f\u00f6rf\u00f6ljelse med hundratusentals f\u00e4ngslade. m\u00e4nniskor\u00e4ttsgrupper uppskattar att uppemot 30 000 argentinare f\u00f6rsvann, m\u00e5nga g\u00e5nger efter att ha torterats i l\u00e4ger likt det \u00f6k\u00e4nda esma. d\u00e4rut\u00f6ver tv\u00e5ngsadopterades uppemot 500 barn som i huvudsak blivit f\u00f6dda under f\u00e5ngenskap. milit\u00e4rdiktaturen f\u00f6rsvagades efter nederlaget i falklandskriget 1982 och sedan 1983 \u00e5rs val har argentina varit en demokrati.\n\n\n=== demokrati ===\nperioden efter demokratins \u00e5terkomst pr\u00e4glades av hyperinflation med omfattande social oro i mitten av 1980-talet, vilket fick regeringen under president ra\u00fal alfons\u00edn p\u00e5 fall. segraren, carlos menem stabiliserade landet genom att knyta landets valuta till den amerikanska dollarn och inleda omfattande privatiseringar av offentlig verksamhet, d\u00e4r inkomsterna fr\u00e5n f\u00f6rs\u00e4ljningen i m\u00e5nga fall f\u00f6rskingrades av menem och hans n\u00e4rst\u00e5ende. f\u00f6r tillf\u00e4llet p\u00e5g\u00e5r flera domstolsprocesser mot den forne presidenten ang\u00e5ende korruption. systemet med en knuten valutakurs stabiliserade inflationen men visade sig i l\u00e4ngden vara oh\u00e5llbart d\u00e5 centralbanken var tvingad att ta stora l\u00e5n f\u00f6r att f\u00f6rsvara valutan. som en konsekvens av detta st\u00e4llde argentina in sina betalningar vid \u00e5rsskiftet 2001/2002 samtidigt som ett flertal banker gick i konkurs. m\u00e5nga argentinare f\u00f6rlorade sina besparingar \u00f6ver en natt och omfattande social oro f\u00f6ljde. den ekonomiska kollapsen ledde till att d\u00e5varande presidenten fernando de la r\u00faa \u00f6vergav presidentpalatset i en helikopter sedan en folkmobb f\u00f6rs\u00f6kt storma palatset.\nsedan 2003 r\u00e5der en relativt stabil ekonomisk utveckling med en betydande ekonomisk \u00e5terh\u00e4mtning sedan krisen 2001/2002. president nestor kirchner styrde landet \u00e5ren 2003 till 2007 d\u00e5 han l\u00e4mnade \u00f6ver makten till sin hustru cristina fern\u00e1ndez de kirchner. under nestor kirchners \u00e5r vid makten br\u00f6t landet alla sina kontakter med imf som man s\u00e5g som medansvarig f\u00f6r krisen i och med den ekonomiska r\u00e5dgivning och de l\u00e5n man hade f\u00e5tt f\u00f6r att h\u00e5lla liv i systemet med en dollarbunden v\u00e4xelkurs. argentina betalade under 2008 tillbaka alla de l\u00e5n man hade tagit genom imf.\n\u00e5ren 2003 till 2015 leddes landet av tv\u00e5 v\u00e4nsterperonister n\u00e9stor kirchner och hans hustru cristina. d\u00e4refter tog den borgerliga politikern mauricio macri \u00f6ver som president. mauricio macri var president \u00e5ren 2015 till 2019. peronist alberto fern\u00e1ndez  var president i argentina \u00e5ren 2019 till 2023. i presidentvalet 2023 segrade javier milei \u2013 en h\u00f6gerpopulist utan politisk erfarenhet som har utlovat en dramatisk omdaning av samh\u00e4llet.\n\n\n== geografi ==\nl\u00e4gsta punkt: laguna del carb\u00f3n -105 m (mellan puerto san juli\u00e1n och comandante luis piedra buena i provinsen santa cruz)\nh\u00f6gsta punkt: aconcagua, 6 962 meter \u00f6ver havet, bergspasset abra del acay \u00e4r ett av v\u00e4rldens h\u00f6gsta k\u00f6rbara bergspass.\nnaturtillg\u00e5ngar: de b\u00f6rdiga sl\u00e4tterna pampas, bly, zink, tenn, koppar, j\u00e4rnmalm, mangan, petroleum, uran.variationen i landskapet \u00e4r mycket stor, argentina \u00e4r ett kontrasternas land. i landet finns s\u00e5v\u00e4l subtropiska regnskogar som vidstr\u00e4ckta tr\u00e4skmarker och vindpinade kalla kuster. det \u00e4r ungef\u00e4r 3 700 kilometer mellan norr och s\u00f6der.\n\n\n=== klimat och milj\u00f6 ===\nargentina har \u00f6verv\u00e4gande tempererat klimat, men i syd\u00f6st \u00e4r det halvtorrt och i sydv\u00e4st subarktiskt. i omr\u00e5dena san miguel de tucuman och mendoza i anderna f\u00f6rekommer jordb\u00e4vningar. p\u00e5 pampas och i nord\u00f6st bl\u00e5ser ibland pampero, som \u00e4r kraftiga stormar.\nl\u00e4ngst i norr \u00e4r klimatet subtropiskt och i s\u00f6der n\u00e4stan antarktiskt. det g\u00f6r att klimatet skiljer sig mycket. kontinentens sydligaste del eldslandet har ett klimat som \u00e4r v\u00e4ldigt likt sveriges[k\u00e4lla beh\u00f6vs]. d\u00e4r \u00e4r klimatet fuktigt, det \u00e4r mycket ov\u00e4der och i skogarna finns det myrar och \u00e4lvar. naturkontrasterna \u00e4r \u00e4ven st\u00f6rst i denna region.\nn\u00e5gra av landets milj\u00f6problem \u00e4r avskogning samt vatten- och luftf\u00f6roreningar. den starkt framv\u00e4xande sojaproduktionen \u00e4r en starkt bidragande orsak till detta. landet \u00e4r idag en av v\u00e4rldens st\u00f6rsta producenter av sojab\u00f6nor som i huvudsak \u00e4r genmodifierade sorter som \u00e4r resistenta mot v\u00e4xtgiftet glyfosat. argentina saknar en effektiv politik f\u00f6r milj\u00f6 eller klimatfr\u00e5gor. exempelvis har de senaste \u00e5rens nationella regeringar \u00e4nnu inte lyckats s\u00e4tta ig\u00e5ng med reningen av en av v\u00e4rldens mest f\u00f6rorenade floder, matanza-riachuelo, trots ett omfattande v\u00e4rldsbanksl\u00e5n f\u00f6r att finansiera projektet.\n\n\n== statsskick och politik ==\nargentinas president och vicepresident v\u00e4ljs i direkta val vart fj\u00e4rde \u00e5r. de \u00e4r b\u00e5da begr\u00e4nsade till tv\u00e5 p\u00e5 varandra f\u00f6ljande mandatperioder men de kan \u00e5terigen st\u00e4lla upp f\u00f6r omval efter att ha v\u00e4ntat en eller flera mandatperioder. presidenten utser premi\u00e4rministern samt de \u00f6vriga ministrarna i kabinettet och konstitutionen ger  presidenten stor makt som b\u00e5de stats- och regeringschef, vilket bland annat inkluderar makten att stifta lagar genom kung\u00f6relse om s\u00e5 kr\u00e4vs (om det \u00e4r br\u00e5dskande och n\u00f6dv\u00e4ndigt) och makten att l\u00e4gga in veto mot hela lagar eller specifika sektioner av lagar.\nargentinas lagstiftande f\u00f6rsamling (med tv\u00e5 kammare) \u00e4r congreso de la naci\u00f3n, som best\u00e5r av en senat med 72 platser och ett representanthus med 257 platser. sedan 2001 v\u00e4ljs varje senator i direkta val vart sj\u00e4tte \u00e5r, d\u00e4r varje provins \u00e4r representerade av tre senatorer. en tredjedel av senaten v\u00e4ljs om vartannat \u00e5r. ledam\u00f6terna i representanthuset v\u00e4ljs via ett proportionellt valsystem till en mandatperiod p\u00e5 fyra \u00e5r. vartannat \u00e5r v\u00e4ljs h\u00e4lften av representanthusets medlemmar om.\n\n\n=== f\u00f6rsvarsv\u00e4sende ===\npresidenten innehar titeln \u00f6verbef\u00e4lhavare av den argentinska krigsmakten, som en del av en r\u00e4ttslig ram som inneb\u00e4r en strikt \u00e5tskillnad mellan det nationella f\u00f6rsvaret och interna s\u00e4kerhetssystem:\nden argentinska f\u00f6rsvarsmakten \u00e4r en yrkesarm\u00e9.\narm\u00e9n best\u00e5r av 44 000 soldater i aktiv tj\u00e4nst (kontinuerligt tj\u00e4nstg\u00f6rande) och 16 000 reservister (tidvis tj\u00e4nstg\u00f6rande). den \u00e4r organiserad p\u00e5 tre arm\u00e9f\u00f6rdelningsomr\u00e5den, en snabbinsatsstyrka och arm\u00e9flyget. operativt bestod arm\u00e9n 2011 av tio brigader: tv\u00e5 pansarbrigader, tre mekaniserade brigader, tre bergsbrigader, en luftlands\u00e4ttningsbrigad och en djungelbrigad.\nmarinen i sin helhet bestod 2007 av 20 000 sj\u00f6m\u00e4n och marinsoldater i aktiv tj\u00e4nst, omkring 10 000 reservister och cirka 7 000 civilanst\u00e4llda. marinfanteriet utgjorde d\u00e4rvid av cirka 5 500 marinsoldater och marinflyget av cirka 3 000 flygsoldater. marinen \u00e4r organiserad i en ytstridsstyrka med fyra jagare och sex fregatter, en undervattensstridsstyrka med tre ub\u00e5tar, en amfibiestridsstyrka och en flygstridsstyrka om tv\u00e5 marinflygflottiljer med 75 flygplan och helikoptrar.\nflygvapnet fuerza a\u00e9rea argentina (faa) hade 2007 15 000 flygsoldater i aktiv tj\u00e4nst och 7 000 civilanst\u00e4llda med 375 flygplan och helikoptrar i \u00e5tta flygflottiljer.se \u00e4ven: milit\u00e4ra grader i argentina\n\n\n=== polisv\u00e4sende ===\n\npolisen i argentina \u00e4r organiserad p\u00e5 tre niv\u00e5er: federal polis, provinspolis och kommunal polis. den federala polisen best\u00e5r dels av den civila federala polisen \u2013 polic\u00eda federal argentina \u2013 som \u00e4r en federal ordnings- och kriminalpolis, dels av det federala gendarmeriet - gendarmer\u00eda nacional argentina \u2013 som \u00e4r en milit\u00e4r organisation med ansvar f\u00f6r gr\u00e4nsbevakning och milit\u00e4r ordning och s\u00e4kerhet. den har \u00e4ven ett s\u00e4rskilt uppdrag f\u00f6r att bek\u00e4mpa narkotikasmuggling, terrorism och organiserad brottslighet, samt f\u00f6r att st\u00f6dja andra polismyndigheter n\u00e4r deras resurser inte \u00e4r tillr\u00e4ckliga f\u00f6r att uppr\u00e4tth\u00e5lla allm\u00e4n ordning. prefectura naval argentina \u00e4r en federal polisi\u00e4r kustbevakningsorganisation. en federal flygplatspolis - polic\u00eda de seguridad aeroportuaria (psa) bildades 2005 f\u00f6r att uppr\u00e4tth\u00e5lla ordning och s\u00e4kerhet vid sistema nacional de aeropuertos (de federalt drivna flygplatserna).\n\n\n=== administrativ indelning ===\n\nargentina \u00e4r indelat i en autonom stad, buenos aires (ciudad aut\u00f3noma de buenos aires), och 23 provinser (provincias):\nbuenos aires (autonom stad)\nbuenos aires (provins)\ncatamarca\nchaco\nchubut\nc\u00f3rdoba\ncorrientes\nentre r\u00edos\nformosa\njujuy\nla pampa\nla rioja\nmendoza\nmisiones\nneuqu\u00e9n\nrio negro\nsalta\nsan juan\nsan luis\nsanta cruz\nsanta fe\nsantiago del estero\ntierra del fuego, ant\u00e1rtida e islas del atl\u00e1ntico sur\ntucum\u00e1n\n\n\n== ekonomi ==\njordbruk och boskapssk\u00f6tsel \u00e4r sedan l\u00e4nge huvudn\u00e4ringar och ger 3/4 av exportinkomsterna. jordbruket \u00e4r h\u00f6gt mekaniserat och bedrivs i huvudsak p\u00e5 storgods (estancior). pampas \u00e4r med sina b\u00f6rdiga l\u00f6ssjordar landets kornbod. fr\u00e4mst vete och majs odlas d\u00e4r och gauchos, argentinas cowboys, driver stora boskapshjordar. f\u00e5rsk\u00f6tsel \u00e4r vanlig i patagonien och delar av gran chaco. argentina \u00e4r en av v\u00e4rldens st\u00f6rsta spannm\u00e5lsexport\u00f6rer och producenter av k\u00f6tt, hudar och ull. mineraltillg\u00e5ngarna \u00e4r goda men \u00e4nnu f\u00f6ga utnyttjade. inhemsk olja och naturgas fr\u00e4mst i patagonien och t\u00e4cker i stort sett det inhemska behovet. industrin har fr\u00e4mst varit inriktad p\u00e5 f\u00f6r\u00e4dling av jordbruksprodukter (slakterier, infrysningsanl\u00e4ggningar, konservfabriker) men tyngre industriella anl\u00e4ggningar \u00e4r under utbyggnad. viktigaste hamnstad \u00e4r buenos aires.\nunder 1990-talet och b\u00f6rjan av 2000-talet har man dock haft problem med inflation, en \u00f6kad utlandsskuld, budgetunderskott och ett utfl\u00f6de av valuta. under 2003 v\u00e4nde ekonomin till det b\u00e4ttre tack vare \u00e5rets rekordstora export.\nfattigdomen \u00e4r utbredd och 2001 levde 37 % av hush\u00e5llen i argentina under fattigdomsgr\u00e4nsen.\nunder 2011 kom n\u00e4stan 60 procent av all elektricitet som producerades i argentina av fossila br\u00e4nslen, mestadels gas och oljeeldade v\u00e4rmekraftverk. 30 procent av vattenkraft och resterande av k\u00e4rnkraft. k\u00e4rnkraften har 2 reaktorer i bruk med en tredje under konstruktion.\n\n\n== demografi ==\nstora delar av argentina \u00e4r glest befolkade. pampas med huvudstadsregionen \u00e4r mest t\u00e4tbefolkat. f\u00f6r sydamerikanska f\u00f6rh\u00e5llanden \u00e4r en mycket stor del av befolkningen av europeisk h\u00e4rkomst (ca 85 %). den stora immigrationen \u00e4gde rum under senare h\u00e4lften av 1800-talet, fr\u00e4mst fr\u00e5n spanien och italien, men ocks\u00e5 fr\u00e5n tyskland, och argentina fick en europeiskt inriktad medelklass. spanska \u00e4r officiellt spr\u00e5k, och 90 % \u00e4r katoliker. \n\nbefolkningens medel\u00e5lder: 30 \u00e5r (2007)\nbefolkningens medellivsl\u00e4ngd: 77,5 \u00e5r (2014)\nreligi\u00f6s tillh\u00f6righet: katoliker 92 % (men mindre \u00e4n 20 % \u00e4r ut\u00f6vande katoliker), protestanter 2 %, judar 2 %, andra 4 %\nspr\u00e5k: spanska (r\u00edo de la plata-spanska), engelska, italienska, tyska, franska\n\n\n=== st\u00e4der ===\nde folkrikaste storstadsomr\u00e5dena, inklusive f\u00f6rorter, \u00e5r 2010:\nbuenos aires 14 246 000\nc\u00f3rdoba 1 459 000\nrosario 1 298 000\nmendoza 949 000\nsan miguel de tucum\u00e1n 844 000\n\n\n=== media ===\nden argentinska tv-industrin \u00e4r stor, varierad och omtyckt i hela latinamerika, med m\u00e5nga produktioner och tv-koncept som har exporterats utomlands. sedan 1999 har argentinare den h\u00f6gsta tillg\u00e4ngligheten av kabel- och satellit-tv i latinamerika, och med 2014 p\u00e5 totalt 87,4 % av landets hush\u00e5ll, en nerladdningshastighet f\u00f6r datatrafik som liknar den i usa, kanada och europa.argentina hade 2011 den h\u00f6gsta t\u00e4ckningen av n\u00e4tverkstelekommunikation i latinamerika och cirka 67 % av befolkningen hade tillg\u00e5ng till internet och hade 137,2 %, mobilabonnemang.\n\n\n== kultur ==\nargentinas kultur pr\u00e4glas av den relativt sena kolonisationen, och framf\u00f6r allt har litteraturen knutit an till den europeiska. bland det tidiga 1900-talets modernister m\u00e4rks poeten leopoldo lugones och romanf\u00f6rfattaren enrique larreta. en mer sydamerikansk tradition pr\u00e4glar jorge luis borges och julio cort\u00e1zar, som i sina experimentella b\u00f6cker dj\u00e4rvt blandar det fantastiska och det vardagliga.\nargentinas konst g\u00e5r tillbaka till den katolska kyrkokonsten; indianfolken n\u00e5dde h\u00e4r inte samma konstn\u00e4rliga niv\u00e5 som t.ex. inkafolket i centrala anderna. p\u00e5 1900-talet bildades flera inhemska konstn\u00e4rsgrupper som introducerade det moderna m\u00e5leriet. \u00e4ven musiken ligger n\u00e4rmare den europeiska. p\u00e5 1800-talet g\u00e4stspelade italienska operas\u00e4llskap, och 1857 invigdes operahuset teatro col\u00f3n i buenos aires. argentinas fr\u00e4msta bidrag till musiken \u00e4r tangon, som uppkom p\u00e5 1800-talet i buenos aires fattigkvarter. den har starka afro-amerikanska influenser, bland annat fr\u00e5n den v\u00e4stindiska habaneran. argentina \u00e4r ocks\u00e5 k\u00e4nt f\u00f6r sin filmkonst och hade p\u00e5 1930\u20131940-talen latinamerikas st\u00f6rsta filmproduktion. betydande regiss\u00f6rer under senare h\u00e4lften av 1900-talet var leopoldo torre nilsson (av argentinsk-svensk h\u00e4rkomst) och fernando solanas, b\u00e5da starkt samh\u00e4llskritiska. m\u00e5nga f\u00f6rfattare och konstn\u00e4rer har levt i landsflykt under de upprepade diktaturperioderna.\n\n\n=== nobelpristagare ===\nargentina har \u00e4ven producerat n\u00e5gra nobelpristagare: carlos saavedra lamas (fredspriset), bernardo alberto houssay (fysiologi eller medicin), luis federico leloir (kemipriset), c\u00e9sar milstein (fysiologi eller medicin) och adolfo p\u00e9rez esquivel (fredspriset).\n\n\n=== sport ===\nargentinas nationalsport \u00e4r pato som \u00e4r en sport som ut\u00f6vas p\u00e5 h\u00e4stryggen och som kombinerar inslag fr\u00e5n polo och basketboll.\nargentina \u00e4r ett av v\u00e4rldens st\u00f6rsta fotbollsl\u00e4nder och argentinas herrlandslag i fotboll har vunnit vm i fotboll tre g\u00e5nger (1978, 1986, 2022 ) och varit i final ytterligare tre g\u00e5nger, senast 2014. de vann \u00e4ven os-guld i fotboll f\u00f6r herrar i olympiska sommarspelen 2004 i aten i grekland samt olympiska sommarspelen 2008 i peking, kina. argentinska klubblag som ca boca juniors och ca independiente har haft stora framg\u00e5ngar internationellt och \u00e4r, tillsammans med ca river plate som \u00e4r den klubb som vunnit argentinska ligan flest g\u00e5nger, bland de mest k\u00e4nda och popul\u00e4ra i sydamerika. fotbollsstj\u00e4rnan diego maradona har en mycket stor popularitet, men listan \u00f6ver framst\u00e5ende argentinska fotbollsspelare genom \u00e5ren \u00e4r enorm och best\u00e5r av namn som exempelvis alfredo di st\u00e9fano, enrique omar sivori, antonio sastre, guillermo stabile, amadeo carrizo, ernesto grillo, adolfo pedernera, mario alberto kempes, angel amadeo labruna, daniel passarella, ricardo enrique bochini, oscar ruggeri, sergio goycochea, gabriel batistuta, javier zanetti, lionel messi, diego simeone, sergio ag\u00fcero, javier mascherano och gonzalo higua\u00edn.\n\nargentina har ocks\u00e5 haft framg\u00e5ngar inom basket, vann os-guld i basket f\u00f6r herrar vid olympiska sommarspelen 2004 i aten i grekland och brons vid olympiska sommarspelen 2008 i peking i kina.\nandra framg\u00e5ngsrika sporter \u00e4r: tennis (de mest framg\u00e5ngsrika tennisspelare: guillermo vilas, gabriela sabatini, juan mart\u00edn del potro, david nalbandian, gast\u00f3n gaudio), h\u00e4stpolo, rugby (med \"los pumas\" - argentinas herrlandslag i rugby union), landhockey (argentinas damlandslag i landhockey), boxning och golf.\nbuenos aires var v\u00e4rd f\u00f6r olympiska sommarspelen f\u00f6r ungdomar 2018.\n\n\n== internationella rankningar ==\n\n\n== referenser ==\n\n\n== externa l\u00e4nkar ==\n wikimedia commons har media som r\u00f6r argentina.\n kartor i wikimedia atlas relaterade till argentinaargentinas president\nargentinas turistsekretariat\nden svenska ambassadens information om argentina"