"victor james osimhen (lagos, 29 dicembre 1998) \u00e8 un calciatore nigeriano, attaccante del napoli e della nazionale nigeriana.\ndopo aver mosso i primi passi da calciatore in nigeria, nel 2017 viene acquistato dal wolfsburg, con cui debutta come professionista. nel biennio 2018-2020 ha giocato prima con lo charleroi e poi con il lilla. dal 2020 milita nel napoli, con cui ha vinto un campionato italiano (2022-2023).\nnel giro della nazionale maggiore dal 2017, ha partecipato ad una edizione della coppa d'africa (2019). nel 2015, invece, ha vinto il campionato mondiale under-17 (cile 2015) con la nazionale giovanile, conquistando il titolo di capocannoniere del torneo.\na livello individuale \u00e8 stato nominato miglior giovane della serie a nell'annata 2021-2022 e miglior attaccante della serie a nella stagione 2022-2023, laureandosi, in quest'ultima, anche capocannoniere del campionato. inoltre, nel 2023, \u00e8 stato eletto calciatore africano dell'anno, migliore calciatore assoluto aic ed \u00e8 stato incluso sia nella squadra dell'anno aic che nella lista dei 30 candidati al pallone d'oro.\n\n\n== caratteristiche tecniche ==\nattaccante capace di giocare su tutto il fronte offensivo, preferisce il ruolo di punta centrale, attaccando spesso la profondit\u00e0. in possesso di una elevata velocit\u00e0, forza fisica e buone doti di finalizzazione, ha dimostrato di essere anche un ottimo colpitore di testa, essendo dotato di un'ottima elevazione.per le sue caratteristiche, \u00e8 stato paragonato a didier drogba, al quale ha dichiarato di ispirarsi.\n\n\n== carriera ==\n\n\n=== club ===\n\n\n==== gli esordi ====\ncresciuto nella strikers academy di lagos, nel gennaio 2017 si trasferisce al wolfsburg una volta compiuti i 18 anni, firmando per tre stagioni e mezzo. inizialmente fuori per infortunio, il 13 maggio seguente esordisce in bundesliga, prendendo il posto di paul ntep nella partita pareggiata (1-1) contro il borussia m'gladbach. l'anno seguente, complice la grande concorrenza nel reparto offensivo, colleziona solo 12 presenze in campionato, di cui 3 da titolare.il 22 agosto 2018 viene mandato in prestito allo charleroi. debutta in pro league il 1\u00ba settembre, come sostituto di j\u00e9r\u00e9my perbet, disputando gli ultimi 12 minuti della partita vinta (3-1) contro il r.e. mouscron. il 22 settembre realizza il primo gol, sbloccando il risultato nel pareggio (1-1) sul campo del beveren. il 21 ottobre, invece, realizza la sua prima doppietta in carriera, ai danni del zulte waregem. chiude la stagione con 20 reti in 36 partite, compresi i play-off. le ottime prestazioni inducono la societ\u00e0 belga ad esercitare il diritto di riscatto, fissato a 3 milioni di euro.\n\n\n==== lilla ====\nil 1\u00ba agosto 2019 \u00e8 acquistato dal lilla per 12 milioni di euro. al debutto in ligue 1, l'11 agosto contro il nantes, realizza una doppietta. il 17 settembre esordisce da titolare in champions league, disputando l'intera partita persa 3-0 contro l'ajax. il 2 ottobre realizza il primo gol nella massima competizione europea, senza per\u00f2 evitare la sconfitta interna contro il chelsea (1-2). in seguito alla sospensione del calcio francese a causa del covid-19, conclude la stagione con 18 reti in 38 partite totali.\n\n\n==== napoli ====\n\n\n===== 2020-2022: primi anni in italia =====\nil 31 luglio 2020 viene ufficializzato il suo trasferimento a titolo definitivo al napoli. il costo del cartellino, stimato intorno ai 70 milioni complessivi, ne fa l'acquisto pi\u00f9 oneroso nella storia del club campano. debutta in serie a il 20 settembre seguente, nel successo esterno contro il parma per 2-0, subentrando al 61\u00ba minuto di gioco. il 17 ottobre realizza la sua prima rete nella vittoria per 4-1 contro l'atalanta, mentre l'8 novembre realizza il gol della vittoria per 0-1 contro il bologna. in seguito, a causa di un infortunio alla spalla in nazionale e la positivit\u00e0 al covid-19, rimane indisponibile per due mesi e mezzo. torna in campo il 24 gennaio 2021, nell'incontro perso dai partenopei per 3-1 in casa del verona. il 7 marzo successivo ritrova il gol in campionato, sempre contro il bologna. l'8 maggio realizza, nella vittoria esterna contro lo spezia (1-4), la sua prima doppietta in maglia azzurra. conclude l'annata con 10 reti in 30 partite complessive.inizia la stagione 2021-2022 rimediando un'espulsione per via di una manata nei confronti di daan heymans, calciatore del venezia, durante la prima giornata di serie a. il 16 settembre segna le sue prime reti in europa league, contribuendo con una doppietta al pareggio per 2-2 contro il leicester city. quattro giorni dopo, nel successo per 4-0 sul campo dell'udinese, arriva anche la prima marcatura in campionato. si ripete il 23 settembre con una doppietta segnata nel successo esterno ottenuto ai danni della sampdoria (0-4). il 21 novembre, durante inter-napoli, si infortuna al volto dopo uno scontro con il difensore nerazzurro milan \u0161kriniar; la diagnosi post-partita evidenzia una frattura dello zigomo sinistro e dell'annessa orbita oculare. torna a giocare dopo quasi due mesi, il 17 gennaio 2022, subentrando a dries mertens nella vittoriosa trasferta di bologna (0-2). il 6 febbraio seguente apre le marcature nel successo esterno ai danni del venezia (0-2). il 20 maggio vince il premio lega serie a come miglior under-23 del campionato. termina la seconda stagione azzurra con 18 marcature in 32 incontri giocati tra campionato e coppe.\n\n\n===== 2022-2023: vittoria della serie a =====\nnella stagione successiva parte siglando due reti nelle prime due giornate di campionato, rispettivamente contro verona e monza, contribuendo cos\u00ec alla vittoria degli azzurri in entrambi i match. il 12 ottobre realizza il suo primo gol in champions league con i partenopei, mettendo a segno la rete del definitivo 4-2 nella vittoria casalinga contro l'ajax. il 23 ottobre seguente sigla il gol decisivo nel match esterno sul campo della roma, valido per l'11\u00aa giornata di serie a e terminato 1-0 a favore degli azzurri. sei giorni dopo, in occasione della sfida interna con il sassuolo, terminata 4-0 in favore del napoli, \u00e8 autore della sua prima tripletta in maglia azzurra. nel successivo turno di campionato decide con un gol e un assist per il compagno eljif elmas lo scontro al vertice in casa dell'atalanta, terminato 2-1 per i partenopei; grazie a quest'ultima rete diventa inoltre il calciatore nigeriano pi\u00f9 prolifico nella storia della serie a. il 13 gennaio 2023 contribuisce, con una doppietta e un assist per il compagno khvicha kvaratskhelia, alla vittoria casalinga per 5-1 contro la juventus, valida per la 18\u00aa giornata di campionato. grazie anche ai successivi due gol contro salernitana e roma, viene nominato miglior calciatore del mese di gennaio dalla lega serie a; la rete contro i giallorossi viene inoltre premiata come miglior gol del mese. il 5 febbraio sigla un'altra doppietta, stavolta sul campo dello spezia, nel match valido per la 21\u00aa giornata di campionato e terminato 3-0 per i partenopei. la settimana seguente va ancora una volta a segno nella vittoria per 3-0 sulla cremonese; nell'occasione, avendo fatto centro per la sesta partita di campionato consecutiva, eguaglia il primato originariamente stabilito da gonzalo higua\u00edn nel 2016. tale record viene superato cinque giorni dopo, con la rete del definitivo 2-0 sul campo del sassuolo. grazie alle sue prestazioni, viene premiato dall'aic come miglior calciatore di serie a del mese di febbraio. il successivo 15 marzo realizza la sua prima doppietta in champions league, nel successo casalingo per 3-0 contro l'eintracht francoforte, valido per il ritorno degli ottavi di finale. il 4 maggio seguente \u00e8 autore della rete che consente al napoli di pareggiare in casa dell'udinese (1-1) e, contestualmente, vincere il campionato con cinque giornate di anticipo, a distanza di 33 anni dal precedente; per il nigeriano \u00e8 anche il primo titolo nazionale in carriera. tre giorni dopo, grazie alla rete nell'1-0 finale in casa contro la fiorentina, diventa il calciatore africano con il maggior numero di reti nel massimo campionato italiano (47). conclude l'annata con 31 gol totali, vincendo anche i premi di miglior attaccante e capocannoniere della serie a.\n\n\n===== 2023-2024 =====\nosimhen inizia la stagione 2023-2024 siglando una doppietta alla prima giornata di campionato, nella vittoria per 3-1 sul campo del frosinone. il successivo 6 settembre, viene incluso nella lista dei 30 candidati al pallone d'oro, classificandosi infine all'ottavo posto e diventando cos\u00ec il primo calciatore nella storia del club partenopeo a piazzarsi nelle prime dieci posizioni della graduatoria per il prestigioso riconoscimento individuale. a dicembre, invece, viene premiato dalla caf come calciatore africano dell'anno per la prima volta in carriera. nello stesso mese, rinnova anche il proprio contratto con il napoli fino al 30 giugno 2026, con l'inclusione di una clausola rescissoria compresa fra i 120 e i 130 milioni di euro.\n\n\n=== nazionale ===\n\n\n==== nazionali giovanili ====\ncon la nazionale under-17 nigeriana vince il mondiale di categoria nel 2015, conquistando il titolo di capocannoniere del torneo con 10 reti (record di sempre nella competizione). nel dicembre dello stesso anno trionfa con la selezione under-23 nella seconda edizione della coppa d'africa under-23, tenutasi in senegal.il 25 marzo 2019 realizza un tripletta con la nazionale under-23 nel match contro i pari et\u00e0 della libia, vinto per 4-0 e valido per le qualificazioni alla terza edizione della coppa d'africa di categoria, tenutasi nel novembre dello stesso anno in egitto.\n\n\n==== nazionale maggiore ====\nesordisce con la nazionale maggiore il 1\u00ba giugno 2017, nell'amichevole vinta per 3-0 contro il togo. viene poi convocato per la coppa d'africa 2019 in egitto, disputando il secondo tempo della finale per il terzo posto vinta dalla nigeria sulla tunisia. il 10 settembre 2019 realizza la sua prima rete in nazionale nell'amichevole pareggiata per 2-2 contro l'ucraina.il 13 giugno 2022 segna quattro gol nel match contro s\u00e3o tom\u00e9 e pr\u00edncipe, valido per le qualificazioni alla coppa d'africa 2023 e terminato 0-10 a favore della nigeria. il 10 settembre 2023, nella gara di ritorno contro s\u00e3o tom\u00e9 vinta per 6-0, mette a segno la sua prima tripletta in nazionale maggiore, concludendo le qualificazioni come miglior marcatore in assoluto, con 10 gol totali.\n\n\n== statistiche ==\ntra club, nazionale maggiore e nazionali giovanili, osimhen ha collezionato 250 presenze, segnando 139 reti, alla media di 0.56 reti a partita.\n\n\n=== presenze e reti nei club ===\nstatistiche aggiornate al 16 dicembre 2023.\n\n\n=== cronologia presenze e reti in nazionale ===\n\n\n=== record ===\n\n\n==== serie a ====\ncalciatore africano col maggior numero di reti in serie a (57).\ncalciatore africano col maggior numero di reti in una singola stagione di serie a (26).\n\n\n==== napoli ====\ncalciatore del napoli a segno per pi\u00f9 partite consecutive in serie a nell'era dei tre punti a vittoria (8).\n\n\n== palmar\u00e8s ==\n\n\n=== club ===\n\n\n==== competizioni nazionali ====\n campionato italiano: 1napoli: 2022-2023\n\n\n=== nazionale ===\n campionato mondiale under-17: 1cile 2015coppa delle nazioni africane under-23: 1senegal 2015\n\n\n=== individuale ===\nscarpa d'oro del campionato mondiale under-17: 1cile 2015  (10 gol) giovane calciatore africano dell'anno: 12015nigeria pitch awards: 5attaccante nigeriano dell'anno: 2019, 2021, 2022\ncalciatore nigeriano dell'anno: 2021, 2022ballers awards: 4attaccante nigeriano dell'anno: 2020, 2021\ncalciatore nigeriano dell'anno: 2020, 2021premi lega serie a: 2miglior under 23: 2021-2022\nmiglior attaccante: 2022-2023globe soccer awards: 1miglior giovane: 2022capocannoniere della serie a: 12022-2023 (26 gol)calciatore africano dell'anno: 12023gran gal\u00e0 del calcio aic: 2squadra dell'anno: 2023\nmigliore calciatore assoluto: 2023\n\n\n== note ==\n\n\n== altri progetti ==\n\n wikimedia commons contiene immagini o altri file su victor osimhen\n\n\n== collegamenti esterni ==\n\n victor osimhen, su uefa.com, uefa. \n victor osimhen, su legaseriea.it, lega nazionale professionisti serie a. \n victor osimhen, su tuttocalciatori.net, tuttocalciatori.net. \n(en) victor osimhen, su national-football-teams.com, national football teams. \n(de, en, it) victor osimhen, su transfermarkt, transfermarkt gmbh & co. kg. \n victor osimhen, su it.soccerway.com, perform group. \n victor osimhen, su smr.worldfootball.net, heim:spiel medien gmbh. \n(en) victor osimhen, su soccerbase.com, racing post. \n(en) victor osimhen, su dfb.de, federazione calcistica della germania. \n(fr) victor osimhen, su lequipe.fr, l'\u00e9quipe 24/24. \n(de) victor osimhen, su fussballdaten.de, fussballdaten verlags gmbh. \n(en, es, ca) victor osimhen, su bdfutbol.com. \n(en) victor osimhen, su imdb, imdb.com."