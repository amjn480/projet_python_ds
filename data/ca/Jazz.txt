"el jazz \u00e9s un estil musical nascut a nova orleans (louisiana, estats units d'am\u00e8rica) a principis de la d\u00e8cada del 1900, on es barreja una r\u00edtmica pr\u00f2pia dels afroamericans dels estats units (blues, principalment, per\u00f2 tamb\u00e9 les work songs, el ragtime, les can\u00e7ons dels \"minstrels\") amb una instrumentaci\u00f3 i una t\u00edmbrica genu\u00efnes de les bandes de carrer (trompeta, corneta, clarinet, tromb\u00f3, tuba, baix, bombo i platerets).\nquan aquests conjunts s'estabilitzaren, substitu\u00efren la tuba pel contrabaix, el bombo i platerets per la bateria i s'hi afeg\u00ed el piano. aquesta era la formaci\u00f3 de l'original dixieland jass band, un grup blanc que empr\u00e0 la paraula jazz per primera vegada, el 1917. tant per repertori com per instrumentaci\u00f3, harmonia i sobretot per la improvisaci\u00f3 (base caracter\u00edstica del jazz) s'an\u00e0 evolucionant fins a arribar, a les d\u00e8cades de 1980 i 1990 a una fusi\u00f3 d'estils molt diversos. aix\u00ed, juntament amb can\u00e7ons populars o d'operetes i musicals de broadway, el jazz incorpor\u00e0, a partir de 1920, composicions pensades espec\u00edficament per a ser interpretades per aquests conjunts.\namb l'estil anomenat \"chicago\" - o hot jazz - s'enriquiren les improvisacions i s'incorporaren nous instruments com el sax\u00f2fon (tenor i alt, principalment), la guitarra i el viol\u00ed. altres instruments que s'anaren incorporant, foren el vibr\u00e0fon, els sax\u00f2fons bar\u00edtons i soprano, la flauta, l'orgue i diferents tipus de percussi\u00f3 (conga o tombadora, bongos). aix\u00ed mateix, els cantants, tan importants ja des dels inicis dels blues, adoptaren el llenguatge nou i a partir de la d\u00e8cada de 1930 s'incorporaren al jazz.\nun altre tret distintiu d'aquest g\u00e8nere s\u00f3n les jam-sessions, trobades de m\u00fasics al final dels concerts, en qu\u00e8 tots els instrumentistes improvisen a partir d'una melodia. entre finals de la d\u00e8cada de 1920 i fins a 1945 triomf\u00e0 l'estil anomenat swing, interpretat per grans orquestres (big bands) de dotze o catorze instrumentistes.despr\u00e9s de la segona guerra mundial s'inici\u00e0 l'esclat del be bop que revolucion\u00e0 les formes d'improvisar, apropant-les quasi a l'avantguardisme, i tamb\u00e9 el tipus de sonoritat. el bop \u00e9s la base del que es coneix, habitualment, com a modern jazz, en oposici\u00f3 al mainstream, m\u00e9s cl\u00e0ssic, que ha seguit interpretant-se sense interrupci\u00f3. entre els derivats del bop trobem el cool, tamb\u00e9 l'estil west coast, el hard bop, el third stream i, finalment, el free-jazz, en qu\u00e8 no se segueix cap patr\u00f3 mel\u00f2dic ni harm\u00f2nic, i nom\u00e9s importa la t\u00edmbrica, l'experimentaci\u00f3 amb els instruments i la discontinu\u00eftat r\u00edtmica.des de la fi de la d\u00e8cada de 1960 i fins avui, el jazz no ha deixat de mesclar-se amb altres g\u00e8neres, com el rock, jazz rock o el funky (nu jazz), que ha fet que sovint s'anomen\u00e9s a aquesta tend\u00e8ncia fusion.\n\n\n== caracter\u00edstiques ==\ndes dels seus inicis, el jazz s'ha ramificat en molts subestils, cosa que fa dif\u00edcil la realitzaci\u00f3 d'una descripci\u00f3 \u00fanica que s'adapti a tots ells amb fiabilitat absoluta. no obstant aix\u00f2, es poden fer algunes generalitzacions, tenint en compte que en tots els casos hi ha excepcions.\nels int\u00e8rprets de jazz improvisen dins les convencions de l'estil que han escollit. en general, la improvisaci\u00f3 s'acompanya d'una progressi\u00f3 d'acords d'una can\u00e7\u00f3 popular o una composici\u00f3 original que es repeteixen. els instrumentistes imiten els estils vocals negres (fins i tot l'\u00fas de sons arrossegats d'una nota a una altra), les lleugeres variacions de to (incloent-hi les anomenades blue notes, tons de l'escala del blues desafinades a la baixa en un interval microtonal respecte a l'afinaci\u00f3 occidental), i els efectes sonors (com ara grunyits i gemecs).la voluntat de crear un so personal de color tonal -amb un sentit del ritme i forma individual, i amb un estil propi d'execuci\u00f3- ha portat els m\u00fasics a la utilitzaci\u00f3 de ritmes que es caracteritzen per l'acte constant d'incloure s\u00edncopes en el text musical (els accents apareixen en moments inesperats del comp\u00e0s) i tamb\u00e9 pel swing, un pols r\u00edtmic \u00fanic del jazz que es manifesta en les complexes relacions entre notes llargues i breus. les partitures escrites, si existeixen, es fan servir nom\u00e9s com a guies de l'estructura dins la qual es desenvolupa la improvisaci\u00f3. la instrumentaci\u00f3 t\u00edpica comen\u00e7a amb una secci\u00f3 r\u00edtmica, formada pel piano, el contrabaix, la bateria i una guitarra opcional, a la qual es poden afegir instruments de vent. a les big bands, els instruments de vent s'agrupen en tres seccions: sax\u00f2fons, trombons i trompetes.si b\u00e9 hi ha excepcions en alguns subestils, el jazz, en general, es basa en l'adaptaci\u00f3 d'infinites melodies a algunes progressions de determinats acords. el m\u00fasic improvisa noves melodies que s'ajusten a la progressi\u00f3 dels acords, i aquests es repeteixen tantes vegades com es vulgui a mesura que s'incorpora cada nou solista.si b\u00e9 per a la improvisaci\u00f3 de jazz s'empren peces, les pautes formals de les quals s\u00f3n molt diferents, n'hi ha dues estructures que s'utilitzen amb m\u00e9s freq\u00fc\u00e8ncia en els seus temes. una \u00e9s la forma aaba de les tornades de les can\u00e7os populars, la qual consta de 32 compassos dividits en quatre seccions de vuit compassos cadascuna: la secci\u00f3 a, la repetici\u00f3 de la secci\u00f3 a, la secci\u00f3 b (el pont, que acostuma a comen\u00e7ar en una tonalitat nova), i la repetici\u00f3 de la secci\u00f3 a. la segona forma t\u00e9 arrels fondes en la m\u00fasica folkl\u00f2rica de la comunitat negra nord-americana: el blues de 12 compassos. a difer\u00e8ncia de la forma de 32 compassos en abba, els blues tenen una progressi\u00f3 d'acords gaireb\u00e9 uniforme.\n\n\n== els or\u00edgens ==\nel jazz enfonsa les seues arrels en l'eclecticisme musical dels afroamericans. en aquesta tradici\u00f3 sobreviuen les empremtes de la m\u00fasica de l'\u00e0frica occidental, de les formes musicals de la comunitat negra del nou m\u00f3n, de la m\u00fasica popular i cl\u00e0ssica europea dels segles xviii i xix, i de formes musicals populars posteriors que han influ\u00eft en la m\u00fasica negra o que s\u00f3n obres de compositors negres. entre els trets africans es troben els estils vocals, que destaquen per una gran llibertat de coloraci\u00f3 vocal, la tradici\u00f3 de la improvisaci\u00f3, les pautes de pregunta i resposta, i la complexitat r\u00edtmica, tant en la s\u00edncope de l\u00ednies mel\u00f2diques individuals com en els ritmes complexos que toquen els diferents membres d'un conjunt. altres formes de m\u00fasica afroamericana s\u00f3n els cants que acompanyaven el treball, les can\u00e7ons de bressol i, encara que posteriors, els c\u00e0ntics espirituals i els blues.la m\u00fasica europea ha aportat estils i formes espec\u00edfiques: himnes, marxes, valsos, quadrilles i altres m\u00fasiques de ball, de teatre, d'\u00f2pera italiana, aix\u00ed com elements te\u00f2rics -especialment, l'harmonia-, un vocabulari d'acords i la relaci\u00f3 amb la forma musical.entre els elements negres de la m\u00fasica popular que han contribu\u00eft al desenvolupament del jazz s'inclouen la m\u00fasica de banjo dels minstrel shows (derivats de la m\u00fasica de banjo dels esclaus), els ritmes sincopats d'influ\u00e8ncia negra procedents de la m\u00fasica llatinoamericana (que s'escoltava a les ciutats del sud dels estats units), els estils de pianola dels m\u00fasics de les tavernes del mig oest, i les marxes i himnes interpretats per les bandes de metalls de negres a la darreria del segle xix. en aquests anys va sorgir un altre g\u00e8nere que va exercir una poderosa influ\u00e8ncia: el ragtime. aquesta era una m\u00fasica que combinava molts elements, incloent-hi els ritmes sincopats (originaris de la m\u00fasica de banjo i d'altres fonts negres) i els contrastos harm\u00f2nics i les pautes formals de les marxes europees. a partir de 1910 el director d'orquestra william christopher handy va prendre una altra forma, el blues, i la va portar m\u00e9s enll\u00e0 de la seua tradici\u00f3 precedent -estrictament oral-, amb la publicaci\u00f3 dels seus originals blues amb la seua companyia discogr\u00e0fica fundada el 1917 a nova york. a mans dels m\u00fasics de jazz, els seus blues van trobar a la d\u00e8cada de 1920 a qui seria un dels seus millors int\u00e8rprets: la cantant bessie smith, la qual en va gravar molts.la fusi\u00f3 d'aquestes m\u00faltiples influ\u00e8ncies en el jazz resulta dif\u00edcil de reconstruir, at\u00e8s que aix\u00f2 fou abans que el fon\u00f2graf pogu\u00e9s oferir-ne testimonis fiables.\n\n\n== hist\u00f2ria ==\nla major part de la m\u00fasica primitiva del jazz s'interpretava en petites bandes de marxa o la tocaven pianistes solistes. a banda del ragtime i les marxes, el repertori inclo\u00efa himnes, espirituals i blues. les bandes tocaven aquesta m\u00fasica, modificant-la mitjan\u00e7ant s\u00edncopes i acceleracions, a les festes campestres, casaments, desfilades i funerals. era t\u00edpic que les bandes toquessin can\u00e7ons tristes de cam\u00ed als funerals, i marxes alegres en tornar-ne. si b\u00e9 el blues i el ragtime van sorgir de manera independent del jazz i van coexistir amb ell, s\u00ed que van influir en el seu estil i les seues maneres, i van servir de vehicle important per a la improvisaci\u00f3 jazz\u00edstica.\n\n\n=== el jazz de nova orleans ===\namb l'inici del segle xx va sorgir el primer estil de jazz documentat, el centre del qual estava a la ciutat de nova orleans, a l'estat de louisiana. en aquest estil la corneta o la trompeta portava el pes de la melodia, el clarinet tocava florides contramelodies i el tromb\u00f3 interpretava sons r\u00edtmics mentre feia sonar les notes fonamentals dels acords o una harmonia simple. darrere d'aquest trio b\u00e0sic, la tuba o el contrabaix interpretaven la l\u00ednia del baix, i la bateria l'acompanyament r\u00edtmic. l'exuber\u00e0ncia i el volum eren m\u00e9s importants que la delicadesa: la improvisaci\u00f3 se centrava en el so del conjunt.un m\u00fasic que es deia buddy bolden sembla haver estat l'art\u00edfex de les primeres bandes de jazz, per\u00f2 la seua m\u00fasica i el seu so s'han perdut. si b\u00e9 es poden percebre certes influ\u00e8ncies del jazz a les poques gravacions primitives en discs, la primera gravaci\u00f3 d'una banda de jazz va haver d'esperar fins a 1917. aquesta banda, un grup de m\u00fasics de ra\u00e7a blanca de nova orleans, que es deia l'original dixieland jass band, va tindre un enorme \u00e8xit tant als estats units com a nivell internacional (el terme dixieland seria emprat per definir m\u00e9s tard l'estil nova orleans interpretat per m\u00fasics blancs). despr\u00e9s apareixerien dos destacats grups, un de blanc i un altre de negre: el 1922 els new orleans rhythm kings i el 1923 la creole jazz band, aquesta darrera liderada pel cornetista joe king oliver. les gravacions realitzades pel grup d'oliver s\u00f3n els registres m\u00e9s significatius de l'estil de nova orleans. altres destacats m\u00fasics d'aquesta ciutat van \u00e9sser els trompetistes bunk johnson i freddie keppard, el saxofonista soprano sidney bechet, el percussionisputata warren baby dodds, i el pianista i compositor jelly roll morton. tanmateix, el m\u00fasic m\u00e9s influent de l'estil de nova orleans va ser el segon trompeta de joe king oliver, louis armstrong.\n\n\n=== l'impacte d'armstrong ===\narmstrong va ser el primer aut\u00e8ntic virtu\u00f3s de jazz i un sorprenent improvisador, tant en el pla t\u00e8cnic, com en l'emocional i l'intel\u00b7lectual. va canviar el format del jazz i va posar al solista al capdavant de l'orquestra. els grups amb els quals va gravar, els hot five i els hot seven, van demostrar que la improvisaci\u00f3 podia ser molt m\u00e9s que una simple ornamentaci\u00f3 de la melodia i, per aix\u00f2, va crear noves variacions basant-se en els acords de la melodia inicial. tamb\u00e9 va crear escola per a tots els cantants de jazz posteriors, no nom\u00e9s en la manera d'alterar les paraules i la melodia de les can\u00e7ons, sin\u00f3 tamb\u00e9 en improvisar sense paraules, emprant tan sols la veu com un instrument (t\u00e8cnica anomenada scat singing).\n\n\n=== chicago i nova york ===\nper al jazz, la d\u00e8cada de 1920 va \u00e9sser una \u00e8poca de gran experimentaci\u00f3 i nombrosos descobriments. molts m\u00fasics de nova orleans, incloent-hi el mateix louis armstrong, van emigrar a chicago. all\u00e0 van exercir la seua influ\u00e8ncia sobre els int\u00e8rprets locals i van estimular l'evoluci\u00f3 d'un estil identificable, derivat del de nova orleans per\u00f2 accentuant-hi l'actuaci\u00f3 dels solistes i afegint-hi amb freq\u00fc\u00e8ncia el sax\u00f2fon a l'orquestraci\u00f3. aquest subestil tamb\u00e9 es va caracteritzar per ritmes m\u00e9s tensos i textures m\u00e9s complexes. entre els instrumentistes que van treballar a chicago o que van ser influ\u00efts per l'estil chicago s'inclouen el tromb\u00f3 jack teagarden, l'int\u00e8rpret de banjo eddie condon, el bateria gene krupa i el clarinetista benny goodman. a chicago tamb\u00e9 treballava bix beiderbecke, el lirisme del qual com a cornetista era el contrapunt de l'estil trompet\u00edstic d'armstrong. molts dels m\u00fasics de chicago s'establirien despr\u00e9s a la ciutat de nova york, un altre centre important de jazz a la d\u00e8cada de 1920.\n\n\n=== el piano de jazz ===\nun altre element important en l'evoluci\u00f3 del jazz a la d\u00e8cada de 1920 va \u00e9sser la m\u00fasica per a piano. el districte de harlem, a la ciutat de nova york, va esdevindre el centre d'un estil molt t\u00e8cnic, basat en els potents contratemps creats per la m\u00e0 esquerra del pianista (amb improvisacions molt extenses) i que s'anomenaria stride piano. el mestre d'aquesta escola de principis de la d\u00e8cada de 1920 fou james p. johnson, i un dels seus alumnes, fats waller -vocalista i showman de talent- esdevindria l'int\u00e8rpret m\u00e9s popular d'aquest estil.en aquesta d\u00e8cada tamb\u00e9 es va desenvolupar un segon estil pian\u00edstic anomenat regada (boogie-woogie en angl\u00e8s). es tractava d'una forma de blues amb baixos molt marcats que repeteix una vegada i una altra la m\u00e0 esquerra, mentre la dreta alternava diferents ritmes. el bugui-bugui es va fer molt popular a les d\u00e8cades de 1930 i 1940. entre els seus l\u00edders es troben meade lux lewis, albert ammons, pete johnson i pine top smith.un dels pianistes m\u00e9s innovadors de la d\u00e8cada de 1920, d'import\u00e0ncia comparable a la d'armstrong, va ser earl father hines, un virtu\u00f3s que havia estudiat m\u00fasica a chicago, i al qual es considerava posse\u00efdor d'una imaginaci\u00f3 exuberant i impredictible. el seu estil, combinat amb l'enfocament m\u00e9s suau de waller, va influir en la majoria dels pianistes de la generaci\u00f3 seg\u00fcent, en especial en teddy wilson, el qual treballava amb la banda de goodman a la d\u00e8cada de 1930, i en art tatum, qui va actuar sobretot com a solista i era admirat pel seu virtuosisme i qualitat interpretativa.\n\n\n=== l'era de les big bands ===\ndurant la d\u00e8cada de 1920 hi va haver grups de jazz que van comen\u00e7ar a tocar seguint el model de les bandes de ball de societat, formant les anomenades big bands. van ser tan populars a les d\u00e8cades de 1930 i 1940 que aquest per\u00edode es coneix com l'era del swing. un dels aspectes m\u00e9s importants en el naixement de l'era del swing fou un canvi en el ritme que suavitz\u00e0 els compassos en dos temps de l'estil nova orleans, emprant un comp\u00e0s m\u00e9s fluid, de quatre temps. els m\u00fasics tamb\u00e9 van desenvolupar l'\u00fas d'estructures mel\u00f2diques curtes (anomenades riffs) amb pautes de pregunta i resposta. per facilitar aquest procediment les orquestres es van dividir en seccions instrumentals, cadascuna amb els seus propis riffs, donant l'oportunitat als m\u00fasics perqu\u00e8 toquessin solos o improvisacions extenses.el desenvolupament de les big bands com a mitj\u00e0 jazz\u00edstic es va deure en gran part a duke ellington i a fletcher henderson. henderson i el seu arranjador, don redman, van contribuir a la introducci\u00f3 de les partitures en la m\u00fasica de jazz, encara que tamb\u00e9 van intentar captar la qualitat improvisat\u00f2ria que caracteritzava la m\u00fasica dels conjunts redu\u00efts. per a la consecuci\u00f3 dels seus objectius van comptar amb la col\u00b7laboraci\u00f3 de solistes molt dotats, com ara el saxofonista tenor coleman hawkins.ellington va dirigir durant la d\u00e8cada de 1920 una banda en el cotton club de nova york i continu\u00e0 dirigint la seua orquestra fins a la seua mort el 1974. tamb\u00e9 va compondre peces de concert, coloristes i experimentals, amb una durada que podia anar dels tres minuts de koko (1940) a l'hora de black, brown and beige (1943), aix\u00ed com els temes solitude i sophisticated lady. la m\u00fasica d'ellington, m\u00e9s complexa que la de henderson, va fer de la seua orquestra un conjunt amb solos escrits especialment per a instruments i m\u00fasics determinats. altres bandes en la mateixa tradici\u00f3 d'ellington i henderson van ser les liderades per jimmie lunceford, chick webb i cab calloway. tamb\u00e9 trobem l'orquestra de frances carroll & the coquettes en aquesta mateixa l\u00ednia, la qual era formada \u00fanicament per dones.\ndurant la d\u00e8cada de 1930 es va desenvolupar a kansas city un estil diferent de jazz per a big bands, essent-ne el m\u00e0xim exponent la banda de count basie. la banda de basie \u00e9s un reflex de l'\u00e8mfasi del sud-oest nord-americ\u00e0 en la improvisaci\u00f3, a la vegada que conserva passatges escrits (o memoritzats) relativament curts i simples. els instruments de vent intercanviaven els riffs de conjunt, i interaccionaven amb grans dosis de ritme i pauses per acomodar-se als extensos solos instrumentals. el saxofonista tenor lester young tocava sobretot amb una llibertat r\u00edtmica que rarament es trobava en les improvisacions dels solistes d'altres bandes. la delicadesa del to de young, les seues melodies fluides, a les que ocasionalment dotava d'un toc avantguardista i d'una mena de jocs de veu en tons aguts, obririen un nou cam\u00ed, com va succeir amb la manera de tocar d'armstrong a la d\u00e8cada de 1920.\naltres figures que van fer escola a la fi dels anys 1930 van ser el trompetista roy eldridge, el guitarrista charlie christian, el bateria kenny clarke i el vibrafonista lionel hampton. els cantants de jazz de la d\u00e8cada de 1930 van emprar una forma d'interpretar m\u00e9s flexible i estilitzada. ivie anderson, mildred bailey, ella fitzgerald i, sobretot, billie holiday en foren les figures m\u00e9s destacades.\n\n\n=== la interacci\u00f3 amb la m\u00fasica popular i la culta ===\nels esfor\u00e7os pioners d'armstrong, ellington, henderson i d'altres m\u00fasics van fer que el jazz adquir\u00eds una influ\u00e8ncia dominant a la m\u00fasica nord-americana de les d\u00e8cades de 1920 i 1930. m\u00fasics tan populars com el director de banda paul whiteman van emprar alguns dels recursos r\u00edtmics i mel\u00f2dics m\u00e9s cridaners del jazz, encara que amb menor llibertat i talent improvisatori que el que caracteritzava la m\u00fasica dels principals int\u00e8rprets del g\u00e8nere. en un intent de fusionar el jazz amb la m\u00fasica lleugera, l'orquestra de whiteman va estrenar peces simf\u00f2niques d'estil jazz\u00edstic de compositors nord-americans com a george gershwin. m\u00e9s a prop de la tradici\u00f3 jazz\u00edstica de la improvisaci\u00f3 i del virtuosisme dels solos es trobava la m\u00fasica de les bandes de benny goodman (el qual va emprar molts arranjaments de henderson), gene krupa i harry james.des dels dies del ragtime, els compositors de jazz han admirat la m\u00fasica cl\u00e0ssica. diversos m\u00fasics de l'era del swing van jazzejar els cl\u00e0ssics a enregistraments com bach goes to town (benny goodman) o ebony rhapsody (ellington i d'altres). per la seua banda, els autors de m\u00fasica cl\u00e0ssica van retre tribut al jazz en obres com contrasts (1938, encarregada per goodman) de l'hongar\u00e8s b\u00e9la bart\u00f3k i ebony concerto (1945, dirigit per l'orquestra liderada per woody herman) del rus igor stravinski. altres compositors, com el nord-americ\u00e0 aaron copland o el franc\u00e8s darius milhaud tamb\u00e9 van homenatjar el jazz en llurs obres.\n\n\n=== la d\u00e8cada de 1940 i la postguerra ===\nun dels m\u00fasics de jazz m\u00e9s influents de la d\u00e8cada de 1940 fou charlie parker, el qual esdevingu\u00e9 el l\u00edder d'un nou estil conegut com a bebop, rebop o bop. igual que lester young, charlie christian i d'altres solistes destacats, parker tocava amb big bands. tanmateix, durant la segona guerra mundial l'economia de guerra i els canvis en els gustos del p\u00fablic van portar a la dissoluci\u00f3 d'aquestes orquestres. aquesta decad\u00e8ncia, en combinaci\u00f3 amb un estil radicalment nou del bebop, va produir una revoluci\u00f3 en el m\u00f3n del jazz.\nel bebop es basava igualment en la improvisaci\u00f3 sobre una progressi\u00f3 d'acords, per\u00f2 els seus tempos eren m\u00e9s r\u00e0pids, les frases m\u00e9s llargues i complexes, i la gamma emocional m\u00e9s \u00e0mplia, fins a incloure sensacions menys agradables que les habituals fins aleshores. els m\u00fasics de jazz van prendre major consci\u00e8ncia de llurs capacitats expressives com a artistes i van intentar promocionar llur art mitjan\u00e7ant l'afegit de vocalistes, danses i com\u00e8dia, tal com ho havien fet llurs predecessors.al centre d'aquest proc\u00e9s de transformaci\u00f3 destacava parker, el qual podia fer qualsevol cosa amb el sax\u00f2fon, a qualsevol velocitat i tonalitat. va crear belles melodies relacionades amb els acords subjacents, per\u00f2 d'una manera molt elaborada. la seua m\u00fasica posse\u00efa una varietat r\u00edtmica infinita. els col\u00b7laboradors freq\u00fcents de parker foren el trompetista dizzy gillespie, conegut per la seua formidable velocitat i registre, i pel seu suggestiu sentit harm\u00f2nic, el pianista earl bud powell i el bateria max roach, tots dos l\u00edders per m\u00e8rits propis. tamb\u00e9 eren apreciats el pianista-compositor thelonius monk i el trompetista fats navarro. la cantant de jazz sarah vaughan va estar relacionada en els inicis de la seua carrera amb els m\u00fasics de bop, sobretot amb gillespie i parker.a la fi de la d\u00e8cada de 1940 hi va haver una explosi\u00f3 d'experimentalisme dins del jazz. les big bands modernitzades van portar al floriment d'artistes de la talla de gillespie i stan kenton, els quals treballaven al costat de petits grups amb m\u00fasics innovadors com ara el pianista lennie tristano. la majoria d'aquests grups van extreure llurs idees de peces contempor\u00e0nies signades per mestres com bart\u00f3k i stravinski.\nels experiments m\u00e9s importants de mitjan segle amb un jazz influ\u00eft per la m\u00fasica culta es van donar en les gravacions de 1949-1950 realitzades per un alumne de parker, el jove trompetista miles davis. els arranjaments escrits per davis i per altres eren de sonoritat tranquil\u00b7la per\u00f2 t\u00edmbrica i harm\u00f2nicament molt complexos. molts grups van adoptar aquest estil cool, sobretot a la costa oest dels estats units. refinat per m\u00fasics com els saxofonistes tenors zoot sims i stan getz, i el bar\u00edton gerry mulligan, el cool jazz va tindre el seu moment culminant a la d\u00e8cada de 1950. en aquell mateix per\u00edode el pianista dave brubeck (que era un alumne de milhaud) i el saxofonista paul desmond van assolir la popularitat amb una barreja de m\u00fasica culta i jazz.\nno obstant aix\u00f2, la majoria dels m\u00fasics, sobretot a la costa oest, van continuar augmentant la tradici\u00f3 m\u00e9s estimulant del bebop. entre les m\u00e0ximes figures del hard bop -estil hereu del bebop a la d\u00e8cada de 1950- es troben el trompetista clifford brown, el bateria art blakey i el saxofonista tenor sonny rollins, un dels m\u00e9s grans talents de la seua generaci\u00f3. una altra derivaci\u00f3 de l'estil de parker seria el soul jazz, que tocaven el pianista horace silver, el saxo cannonball adderley i el seu germ\u00e0, el cornetista nat adderley.\n\n\n=== final de la d\u00e8cada de 1950. les d\u00e8cades de 1960 i 1970 ===\ndurant el tercer quart del segle xx es van crear noves tend\u00e8ncies en el jazz. la d\u00e8cada de 1960 rivalitza amb el final de les d\u00e8cades de 1920 i 1940 com un dels per\u00edodes m\u00e9s f\u00e8rtils de la hist\u00f2ria del jazz.\n\n\n==== el jazz modal ====\nel 1955 miles davis va organitzar un quintet que comptava a les seues files amb el saxofonista tenor john coltrane, l'enfocament del qual contrastava fortament amb les l\u00ednies mel\u00f2diques de serenes sonoritats i expressives de davis. coltrane abocava torrents de notes amb velocitat i passi\u00f3, explorant cada c\u00e8l\u00b7lula mel\u00f2dica, sense fer res del seu grau d'exotisme. per\u00f2 tamb\u00e9 tocava balades lentes amb aplom i serenitat. en els seus solos revelava un sentit excepcional de la forma i del temps. el 1959 va apar\u00e8ixer en un \u00e0lbum llegendari de miles davis, kind of blue. juntament amb el pianista bill evans, davis va compondre per a aquest \u00e0lbum un grup de peces que pertanyen totes a la mateixa tonalitat, amb un mateix acord i modalitat mantinguts durant 16 compassos cada vegada -d'ac\u00ed el nom de jazz modal- i que suposava una gran llibertat per a l'improvisador. coltrane, negant-se a si mateix, va impulsar en principi la complexitat del bop fins a les seues darreres conseq\u00fc\u00e8ncies a giant steps (1959), per despr\u00e9s establir-se a l'altre extrem, en el jazz modal. aquest darrer estil va dominar el seu repertori a partir de 1960, quan va gravar my favourite things emprant un arranjament amb final obert. el quartet de coltrane inclo\u00efa al pianista mccoy tyner i al bateria elvin jones, dos m\u00fasics que, a causa de llurs qualitats musicals, van ser molt imitats.\n\n\n==== els moviments del tercer corrent i l'avantguarda ====\nun altre producte de l'experimentaci\u00f3 de final de la d\u00e8cada de 1950 va \u00e9sser l'intent del compositor gunther schuller, juntament amb el pianista john lewis i el seu modern jazz quartet, de fusionar el jazz i la m\u00fasica cl\u00e0ssica en un tercer corrent, unint m\u00fasics dels dos mons en un repertori que es nodria amb t\u00e8cniques d'ambdues m\u00fasiques.tamb\u00e9 aquests van \u00e9sser els anys de major activitat del compositor, baixista i l\u00edder de banda charles mingus, el qual va dotar una vehem\u00e8ncia m\u00e9s crua i salvatge a les seues improvisacions basades en progressions d'acords. m\u00e9s controvertida encara seria l'obra del saxofonista ornette coleman, les improvisacions del qual, gaireb\u00e9 atonals, suprimien les progressions d'acords, encara que mantenien el constant swing r\u00edtmic caracter\u00edstic del jazz. si b\u00e9 el so i la t\u00e8cnica aspra de coleman resultaven inc\u00f2modes per a molts cr\u00edtics, altres van recon\u00e8ixer l'enginy, la sinceritat i l'estrany sentit de la manera que caracteritzaven els seus solos. va inspirar a tota una escola de jazz d'avantguarda que va florir a les d\u00e8cades de 1960 i 1970 i que inclo\u00efa l'art ensemble of chicago, al clarinetista jimmy giuffre, al pianista cecil taylor i, fins i tot, a coltrane, que es va aventurar en la improvisaci\u00f3 avantguardista el 1967, poc abans de morir.\n\n\n=== el desenvolupament del mainstream ===\nmentrestant, el corrent principal del jazz o mainstream, tot i que incorporava moltes de les idees mel\u00f2diques de coltrane i, fins i tot, algunes peces de jazz modal, va continuar construint les seues improvisacions sobre les progressions d'acords de les can\u00e7ons populars. les can\u00e7ons brasileres, en especial les de l'estil de la bossa nova, van aconseguir incorporar-se al repertori de principis de la d\u00e8cada de 1960. els seus ritmes llatins i les seues refrescants progressions d'acords van cridar l'atenci\u00f3 dels m\u00fasics de jazz de diverses generacions, en especial de stan getz i el flautista herbie mann. fins i tot, despr\u00e9s de la decad\u00e8ncia de la bossa nova, les sambes van continuar en el repertori del jazz, a la vegada que molts grups van enriquir llurs percussions amb instruments caribenys.\nel trio que va formar el pianista bill evans interpretava les can\u00e7ons populars amb profunditat, i els m\u00fasics interaccionaven de manera constant en lloc de limitar-se a esperar el seu torn en els solos. aquesta interacci\u00f3 es va accentuar encara m\u00e9s en la secci\u00f3 r\u00edtmica del quintet de davis a partir de 1963, quan va incloure al bateria tony williams, el baixista ron carter, el pianista herbie hancock i, m\u00e9s endavant, el saxofonista tenor wayne shorter.\n\n\n=== el jazz de fusi\u00f3 ===\nel jazz va travessar una crisi de p\u00fablic i de vendes a la fi de la d\u00e8cada de 1960. les audi\u00e8ncies juvenils estaven a favor de la m\u00fasica de soul i de rock, mentre que els afeccionats adults se sentien aliens a les abstraccions i manca d'emoci\u00f3 de gran part del jazz modern. els m\u00fasics de jazz es van adonar que per tornar a guanyar el p\u00fablic devien extreure idees de la m\u00fasica popular. algunes d'aquestes provindrien del rock, per\u00f2 la majoria tindrien el seu origen en els ritmes de ball i les progressions d'acords de m\u00fasics de soul com james brown. certs grups van afegir tamb\u00e9 elements musicals d'altres cultures. els exemples inicials d'aquest nou jazz de fusi\u00f3 estan una mica barrejats amb altres subestils, per\u00f2 el 1970 davis va gravar bitches brew, un \u00e0lbum de molt d'\u00e8xit que combinava ritmes soul i instruments electr\u00f2nics amb un jazz sense compromisos i molt dissonant. per aix\u00f2 no ha de sorprendre que els ep\u00edgons de davis creessin alguns dels discos de fusi\u00f3 de m\u00e9s \u00e8xit de la d\u00e8cada de 1970: herbie hancock, wayne shorter i el pianista austr\u00edac joe zawinul (els dos darrers l\u00edders del conjunt weather report), el guitarrista brit\u00e0nic john mclaughlin i el brillant pianista chick corea amb el seu grup return to forever. per la seua banda, els m\u00fasics de rock van comen\u00e7ar a incorporar frases i solos de jazz sobre ritmes de rock. entre aquests grups estaven chicago i blood, sweat & tears.durant aquest mateix per\u00edode altre deixeble de davis, el pianista iconoclasta keith jarrett, va assolir l'\u00e8xit comercial barrejant instruments electr\u00f2nics i estils populars. les seues interpretacions d'est\u00e0ndards populars i temes originals amb un quartet, aix\u00ed com les seues improvisacions solistes al teclat, el van convertir en el m\u00e9s important pianista de jazz contemporani.\n\n\n=== la d\u00e8cada de 1980 ===\na mitjans de la d\u00e8cada de 1980 els artistes de jazz utilitzaven novament una gran varietat d'estils per a p\u00fablics diferents i hi havia un renovat inter\u00e8s pel jazz seri\u00f3s (per oposici\u00f3 al d'orientaci\u00f3 pop). un dels m\u00e9s interessats en aix\u00f2 era el trompetista wynton marsalis, tamb\u00e9 aclamat per les seues interpretacions de m\u00fasica cl\u00e0ssica. el clarinetista i compositor franc\u00e8s jean-christian michel barreja de jazz i m\u00fasica sacra, si b\u00e9 el jazz va seguir essent en ess\u00e8ncia un feu dels m\u00fasics nord-americans, el seu p\u00fablic internacional va florir fins al punt que els m\u00fasics d'altres pa\u00efsos van formar un subgrup cada vegada m\u00e9s important dins del jazz a les d\u00e8cades de 1970 i 1980. alguns dels seus predecessors s\u00f3n el guitarrista belga django reinhardt, el violinista franc\u00e8s st\u00e9phane grappelli, el compositor navarr\u00e8s pedro iturralde i el pianista i compositor catal\u00e0 tete montoliu.\n\n\n== principals m\u00fasics ==\nper ordre cronol\u00f2gic d'estils:\n\nnew orleans (dixieland), chicago (hot jazz): king oliver, louis armstrong, kid ory, sidney bechet, jelly roll morton, johnny dodds, jimmie noone earl hines, fats waller, valaida snow.\nswing i anys 30: fletcher henderson, coleman hawkins, benny carter, roy eldridge, duke ellington, dorothy fields, bubber miley, johnny hodges, lawrence brown, ben webster, ray nance, count basie, lester young, jo jones, ella fitzgerald, billie holiday, benny goodman, gene krupa, harry james, lionel hampton, woody herman, art tatum, glenn miller, django reinhardt, nat king cole, charlie christian, erroll garner, dolly jones, ann ronell, lil hardin armstrong, \"sweet emma\" barrett, mary lou williams.\nbe-bop, cool, jazz dels anys 50: charlie parker, dizzy gillespie, thelonious monk, kenny clarke, max roach, j.j. johnson, miles davis, stan getz, gerry mulligan, chet baker, clifford brown, sarah vaughan, dexter gordon, clark terry, paul gonsalves, wes montgomery, sonny rollins, john coltrane, charles mingus, bill evans, tete montoliu, cannonball adderley, art blakey, sonny clark.\nfree jazz, fusion i latin jazz, darreres tend\u00e8ncies : ornette coleman, archie shepp, sun ra, cecil taylor, mccoy tyner, herbie hancock, chick corea, wayne shorter, jaco pastorious, keith jarret, ron carter, jack dejohnette, pat metheny, lester bowie, jan garbarek, wynton marsalis, jean-christian michel, terence blanchard, david murray, john zorn, don byron, theo j\u00f6rgensmann, steve coleman, joshua redman, james carter, diana krall, cassandra wilson, jordi rossy, poncho s\u00e1nchez, chucho vald\u00e9s, tito puente, carla cook, regina carter, nona hendrix, alice coltrane, abbey lincoln, eva cassidy, shirley horn\u2026\n\n\n== ritmes ballables del segle xx amb influ\u00e8ncia del jazz ==\nel b\u00f2ston\nel one-step\nel fox-trot\nel xarleston\nel bugui-bugui\nel swing\nel jive\nel lindy-hop\nel jitter-burg\nel jerry bug\nel twist\nel rock'n'roll\nla rumba-fox\nel mambo\nla bossa nova\nel filin\nla salsa\n\n\n== jazz a catalunya ==\n\ncatalunya va ser la porta d'entrada del jazz al sud d'europa. des dels bojos anys vint, amb les orquestres de ball, fins ben entrat el segle xxi, amb una fornada de m\u00fasics com mai no havia existit, catalunya ha generat clubs, discogr\u00e0fiques, festivals i primeres figures de relleu internacional com tete montoliu, carles benavent i jordi rossy, entre moltes altres.\n\n\n=== principals festivals ===\ncatalunya \u00e9s terra de jazz i s'hi concentren bastants festivals. els m\u00e9s destacats s\u00f3n:\n\nfestival de jazz terrassa, a l'hivern.\nfestival internacional de dixieland de tarragona, la setmana anterior a la de pasqua.\nfestival de jazz de barcelona, a la tardor.\nfestival de jazz costa brava - palafrugell a l'octubre.\n\n\n== refer\u00e8ncies ==\n\n\n== bibliografia ==\n\n\n== vegeu tamb\u00e9 ==\nhipster (subcultura de la d\u00e8cada del 1940)\nllista de cantants masculins de jazz\nja\u00e7 (revista editada pel grup enderrock)\nsedajazz (col\u00b7lectiu de m\u00fasics de jazz al pa\u00eds valenci\u00e0)\n\n\n== enlla\u00e7os externs ==\n\"acid jazz hispano\" arxivat 2008-05-14 a wayback machine.\njazzradio: m\u00e9s de 30 canals de diferents modalitats en stream; tamb\u00e9 app; falques publicit\u00e0ries moderades."