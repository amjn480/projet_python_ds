"lw\u00f3w (ukr. \u043b\u044c\u0432\u0456\u0432, lwiw) \u2013 miasto na ukrainie, o\u015brodek administracyjny obwodu lwowskiego i rejonu lwowskiego.\nlw\u00f3w jest po\u0142o\u017cony na pograniczu wschodniego roztocza (roztocze lwowskie) i wy\u017cyny podolskiej, nad rzek\u0105 pe\u0142twi\u0105. jest wa\u017cnym o\u015brodkiem przemys\u0142owym, w\u0119z\u0142em lotniczym, kolejowym i drogowym. na pocz\u0105tku 2021 roku, z liczb\u0105 mieszka\u0144c\u00f3w wynosz\u0105c\u0105 niemal 718 tys., lw\u00f3w zajmowa\u0142 si\u00f3dme miejsce w\u015br\u00f3d najludniejszych ukrai\u0144skich miast.\nza\u0142o\u017cony ok. 1250 przez w\u0142adc\u0119 rusi halicko-w\u0142odzimierskiej daniela, kt\u00f3ry nazwa\u0142 miasto lwowem na cze\u015b\u0107 swojego syna lwa. w latach 1349\u20131370 w sk\u0142adzie kr\u00f3lestwa polskiego, 1370\u20131387 w sk\u0142adzie kr\u00f3lestwa w\u0119gier, od 1387 do 1772 ponownie w sk\u0142adzie kr\u00f3lestwa polskiego i rzeczypospolitej obojga narod\u00f3w (od 1569), od 1434 by\u0142 stolic\u0105 wojew\u00f3dztwa ruskiego korony. miasto posiada\u0142o prawo do czynnego uczestnictwa w akcie wyboru kr\u00f3la. lw\u00f3w uzyska\u0142 prawo sk\u0142adu przed 1379 rokiem. od pierwszego rozbioru (1772) pod w\u0142adz\u0105 austrii, jako stolica kr\u00f3lestwa galicji i lodomerii \u2013 kraju koronnego w sk\u0142adzie austro-w\u0119gier, a\u017c do ich upadku (1918). w okresie zabor\u00f3w by\u0142 jednym z najwa\u017cniejszych o\u015brodk\u00f3w nauki, o\u015bwiaty i kultury polskiej oraz centrum politycznym i stolic\u0105 galicji.\nw listopadzie 1918 przedmiot zbrojnego sporu terytorialnego odradzaj\u0105cego si\u0119 pa\u0144stwa polskiego i zachodnioukrai\u0144skiej republiki ludowej, proklamowanej przez ukrai\u0144skich polityk\u00f3w galicji wschodniej. od 23 grudnia 1920 do 16 sierpnia 1945 stolica wojew\u00f3dztwa lwowskiego ii rzeczypospolitej, najwi\u0119ksze miasto tzw. ma\u0142opolski wschodniej. jedno z sze\u015bciu wielkich miast ii rzeczypospolitej (trzecie co do wielko\u015bci w kraju), obok najwi\u0119kszej z nich warszawy, \u0142odzi, poznania, krakowa i najmniejszego wilna.\nw okresie ii wojny \u015bwiatowej pod okupacj\u0105 sowieck\u0105, niemieck\u0105 i ponownie sowieck\u0105. w konsekwencji decyzji mocarstw wielkiej tr\u00f3jki zapad\u0142ych na konferencji ja\u0142ta\u0144skiej znalaz\u0142 si\u0119 w granicach usrr, a ludno\u015b\u0107 polska zosta\u0142a wysiedlona przez w\u0142adze sowieckie. od 1991 w granicach niepodleg\u0142ej ukrainy.\nlw\u00f3w jako miasto wieloetniczne rozwija\u0142 si\u0119 do wybuchu ii wojny \u015bwiatowej we wsp\u00f3\u0142istnieniu wielu r\u00f3\u017cnych narodowo\u015bci: opr\u00f3cz dominuj\u0105cych liczebnie polak\u00f3w lw\u00f3w zamieszkiwali \u017cydzi, ukrai\u0144cy, ormianie, niemcy, czesi, rosjanie i inni. obecnie, w wyniku powojennych przesiedle\u0144 ludno\u015bci i zmiany granic pa\u0144stwowych, zdominowany przez ludno\u015b\u0107 ukrai\u0144sk\u0105. historyczne centrum lwowa zosta\u0142o w 1998 wpisane na list\u0119 \u015bwiatowego dziedzictwa unesco.\nwsp\u00f3\u0142cze\u015bnie lw\u00f3w stanowi wa\u017cny o\u015brodek nauki i kultury na ukrainie. dzia\u0142a tu m.in. uniwersytet lwowski (powsta\u0142y w 1661), politechnika lwowska (1844), lwowska galeria sztuki (1897), teatr wielki (1900) i polski teatr ludowy (1958). miasto jest g\u0142\u00f3wnym o\u015brodkiem kultury i \u017cycia spo\u0142ecznego mniejszo\u015bci polskiej na ukrainie.\n\n\n== historia ==\n\n\n=== prehistoria, czasy przedlokacyjne ===\nnajstarsze archeologiczne \u015blady osadnictwa pochodz\u0105 z v wieku. od ix wieku na obszarze p\u00f3\u0142nocnej cz\u0119\u015bci dzisiejszego lwowa, pomi\u0119dzy g\u00f3r\u0105 zamkow\u0105 a rzek\u0105 pe\u0142twi\u0105, istnia\u0142o osadnictwo plemienia lechickiego \u2013 l\u0119dzian, w x w. powsta\u0142a osada l\u0119dzian na g\u00f3rze zamkowej. istnienie osady potwierdzono w 1977 roku, kiedy podczas bada\u0144 odkryto, \u017ce cerkiew \u015bw. miko\u0142aja (w pobli\u017cu wysokiego zamku) wybudowano na wcze\u015bniej funkcjonuj\u0105cym cmentarzysku.\nw 981 teren grod\u00f3w czerwie\u0144skich zosta\u0142 podbity przez w\u0142odzimierza wielkiego i dosta\u0142 si\u0119 pod panowanie rusi kijowskiej. prawdopodobnym jest, \u017ce wcze\u015bniej, do roku 981, tereny te nale\u017ca\u0142y do pa\u0144stwa polskiego mieszka i lub istnia\u0142o tam niezale\u017cne pa\u0144stwo l\u0119dzian. w czasie wyprawy wojennej na kij\u00f3w w 1018 roku odbi\u0142 te tereny boles\u0142aw i chrobry. w 1031 przy\u0142\u0105czy\u0142 je do rusi kijowskiej jaros\u0142aw i m\u0105dry, przesiedlaj\u0105c cz\u0119\u015b\u0107 ludno\u015bci l\u0119dzia\u0144skiej w okolice kijowa. raz jeszcze przy\u0142\u0105czy\u0142 je na kr\u00f3tko (1077-1086) do monarchii wczesnopiastowskiej boles\u0142aw \u015bmia\u0142y, utraci\u0142 je ostatecznie na rzecz rusi kijowskiej w\u0142adys\u0142aw i herman. po 1031 poj\u0119cie grod\u00f3w czerwie\u0144skich zanik\u0142o.\n\n\n=== lw\u00f3w w rusi halicko-w\u0142odzimierskiej ===\nlw\u00f3w zgodnie z tradycj\u0105 zosta\u0142 za\u0142o\u017cony ok. 1250 przez ksi\u0119cia daniela i halickiego, wywodz\u0105cego si\u0119 z dynastii rurykowicz\u00f3w, kt\u00f3ry nazwa\u0142 miasto lwowem na cze\u015b\u0107 swojego syna lwa. t\u0119 wersj\u0119 przedstawili w xvii wieku burmistrzowie lwowa: jan alnpek i bart\u0142omiej zimorowicz, a pogl\u0105d ten ugruntowa\u0142 w 1894 fryderyk pap\u00e9e w monografii: historya miasta lwowa w zarysie. wcze\u015bniej istnia\u0142 tam o\u015brodek osadniczy w postaci podgrodzia z charakterystycznym elementem rozplanowania \u2013 wyd\u0142u\u017conym rynkiem. za\u0142o\u017cenie grodu przez daniela by\u0142o de facto jego kolejn\u0105 odbudow\u0105 po naje\u017adzie batu-chana z 1240. pierwsza wzmianka o lwowie pochodzi z latopisu halicko-wo\u0142y\u0144skiego z 1256, miasto wzmiankowane jest w zwi\u0105zku z po\u017carem che\u0142ma \u2013 stolicy rusi halicko-w\u0142odzimierskiej.\nlew i halicki po \u015bmierci ojca przeni\u00f3s\u0142 w 1272 do lwowa stolic\u0119 rusi halicko-w\u0142odzimierskiej.\n\n\n=== kr\u00f3lestwo polskie i rzeczpospolita obojga narod\u00f3w ===\n\nw 1340 po \u015bmierci boles\u0142awa jerzego ii miasto, na podstawie umowy spadkowej podpisanej dwa lata wcze\u015bniej, przesz\u0142o pod ber\u0142o kr\u00f3la polski. w latach 1340\u20131349 pod w\u0142adz\u0105 namiestnicz\u0105 detki (dymitra), w 1349 obj\u0119ty faktycznie przez kazimierza wielkiego. w 1350 ksi\u0105\u017c\u0119 litewski lubart w czasie napadu zniszczy\u0142 lw\u00f3w. 17 kwietnia 1356 kazimierz iii wielki lokowa\u0142 stare miasto na prawie magdeburskim. w dokumencie lokacyjnym wyra\u017anie zaznaczy\u0142 (co potwierdza jego tolerancyjn\u0105 polityk\u0119), \u017ce wszyscy mieszka\u0144cy, zar\u00f3wno polacy, jak i rusini, ormianie, \u017cydzi i tatarzy maj\u0105 prawo do zachowania w\u0142asnych praw, religii i obyczaj\u00f3w. od 1360 miasto sta\u0142o si\u0119 stolic\u0105 lwowskiej diecezji ormia\u0144skiej apostolskiego ko\u015bcio\u0142a ormia\u0144skiego, kt\u00f3rej pierwszym biskupem zosta\u0142 grzegorz i wielki (grigor i wielki). ludwik i w\u0119gierski przy\u0142\u0105czy\u0142 ru\u015b czerwon\u0105 wraz ze lwowem do w\u0119gier w 1370. rz\u0105dy namiestnicze sprawowa\u0142 tam w imieniu kr\u00f3la ksi\u0105\u017c\u0119 w\u0142adys\u0142aw opolczyk. po jego odwo\u0142aniu, od 1379 rz\u0105dzili tu starostowie w\u0119gierscy. w 1387 usun\u0119\u0142a ich kr\u00f3lowa jadwiga andegawe\u0144ska, kt\u00f3ra og\u0142osi\u0142a akt przy\u0142\u0105czenia rusi halicko-w\u0142odzimierskiej do korony. w 1412 (1414) miasto sta\u0142o si\u0119 stolic\u0105 archidiecezji lwowskiej i siedzib\u0105 metropolity \u0142aci\u0144skiego, w miejsce przeniesionej do lwowa metropolii halickiej. pierwszym arcybiskupem metropolit\u0105 lwowskim by\u0142 jan rzeszowski, do 1414 metropolita halicki. jednymi z pierwszych arcybiskup\u00f3w metropolit\u00f3w lwowskich byli grzegorz z sanoka i jan d\u0142ugosz. podobnie jak krak\u00f3w, gda\u0144sk czy toru\u0144, lw\u00f3w by\u0142 miastem kr\u00f3lewskim i posiada\u0142 dla rzeczypospolitej wielkie znaczenie obronne i ekonomiczne. w xvii wieku lw\u00f3w, licz\u0105cy 30 tysi\u0119cy mieszka\u0144c\u00f3w, by\u0142 po gda\u0144sku drugim co do wielko\u015bci i bogactwa miastem rzeczypospolitej.\nprawo sk\u0142adu nadane w 1444 i korzystne po\u0142o\u017cenie na kupieckim szlaku ba\u0142tyckim i czarnomorskim spowodowa\u0142y wzrost zasobno\u015bci mieszczan i bujny rozkwit miasta, zw\u0142aszcza po po\u017carze w 1527 roku, co znalaz\u0142o sw\u00f3j wyraz m.in. w budowanych od \u015bredniowiecza okaza\u0142ych budowlach obronnych, sakralnych i \u015bwieckich oraz w rozwoju nauki, kultury i sztuki.\n\nmiasto zamieszkane by\u0142o przez przedstawicieli r\u00f3\u017cnych nacji i religii: polacy, \u017cydzi, rusini, ormianie, w\u0142osi, w\u0119grzy, niemcy, tatarzy i in., kt\u00f3rzy ze wzgl\u0119du na silne oddzia\u0142ywanie kultury polskiej z regu\u0142y polonizowali si\u0119 ju\u017c w drugim pokoleniu, zachowuj\u0105c przy tym swoje obyczaje i religi\u0119. lw\u00f3w by\u0142 jedynym miastem w \u015bwiecie posiadaj\u0105cym trzy (z czasem katolickie) metropolie r\u00f3\u017cnych obrz\u0105dk\u00f3w: od 1361 ormia\u0144sk\u0105 (przeniesion\u0105 z \u0142ucka), a po 1630 ormia\u0144skokatolick\u0105, od 1412 \u0142aci\u0144sk\u0105 (przeniesion\u0105 z halicza), i od 1807 greckokatolick\u0105. ponadto w latach 1539\u20131700 istnia\u0142o we lwowie biskupstwo obrz\u0105dku prawos\u0142awnego.\nlw\u00f3w by\u0142 miastem wielonarodowo\u015bciowym. wed\u0142ug szacunkowych danych w 1648 roku w trzydziestotysi\u0119cznym lwowie mieszka\u0142o oko\u0142o 50% polak\u00f3w, 20% rusin\u00f3w i od 16 do 20% \u017cyd\u00f3w. \u017cyli tu ormianie oraz mieszczanie kilkunastu innych narodowo\u015bci, m.in. niemcy, w\u0119grzy, w\u0142osi, grecy, bu\u0142garzy, karaimi i tatarzy.\nz racji swojego po\u0142o\u017cenia lw\u00f3w by\u0142 nara\u017cony na ataki wrogich wojsk (turk\u00f3w i tatar\u00f3w, po 1648 r\u00f3wnie\u017c kozak\u00f3w i rosjan). silnie ufortyfikowany i uzbrojony staraniem kr\u00f3l\u00f3w polskich i swoich obywateli, zasobny w dobra materialne, kt\u00f3rymi tak\u017ce op\u0142acano okup naje\u017ad\u017acom, mia\u0142 opini\u0119 miasta niezdobytego. broni\u0142 si\u0119 skutecznie przed najazdami, broni\u0142 te\u017c solidarnie przed wydaniem wrogowi swoich obywateli niezale\u017cnie od ich narodowo\u015bci i religii. w roku 1656 kr\u00f3l jan ii kazimierz waza z\u0142o\u017cy\u0142 w katedrze \u2013 niespe\u0142nione p\u00f3\u017aniej \u2013 \u015bluby lwowskie, a dwa lata p\u00f3\u017aniej, oddaj\u0105c ho\u0142d dzielno\u015bci i zas\u0142ugom miasta, zr\u00f3wna\u0142 lw\u00f3w w prawach z krakowem i wilnem, oraz nobilitowa\u0142 mieszczan lwowskich. w tym samym roku papie\u017c aleksander vii nada\u0142 miastu tytu\u0142 semper fidelis za obron\u0119 i wierno\u015b\u0107 wierze rzymskokatolickiej, a sejm rzeczypospolitej obojga narod\u00f3w nada\u0142 miastu tytu\u0142 semper fidelis poloniae. od po\u0142owy xvii w. nast\u0119powa\u0142 jednak stopniowy upadek militarny i ekonomiczny miasta, kt\u00f3re sta\u0142o si\u0119 celem atak\u00f3w kozackich, tureckich i szwedzkich. miasto zmuszone by\u0142o p\u0142aci\u0107 oblegaj\u0105cym wysokie kontrybucje. w 1704, podczas iii wojny p\u00f3\u0142nocnej po raz pierwszy od \u015bredniowiecza lw\u00f3w zosta\u0142 zaj\u0119ty przez obce wojska (armi\u0119 szwedzk\u0105 karola xii), obrabowany i zmuszony do zap\u0142aty kontrybucji. podkopa\u0142o to status materialny miasta.\n\n\n=== zab\u00f3r austriacki ===\nw 1772, w wyniku i rozbioru polski, miasto znalaz\u0142o si\u0119 pod w\u0142adz\u0105 austrii jako stolica kr\u00f3lestwa galicji i lodomerii.\nw 1782 r. w ramach tzw. kasaty j\u00f3zefi\u0144skiej w\u0142adze austriackie zlikwidowa\u0142y we lwowie 15 klasztor\u00f3w.\nw dniach 2\u201319 czerwca 1809 we lwowie zaj\u0119tym przez wojska ksi\u0119stwa warszawskiego dowodzone przez ksi\u0119cia j\u00f3zefa poniatowskiego, dzia\u0142a\u0142 kr\u00f3tko rz\u0105d centralny wojskowy tymczasowy obojga galicji pod prezesur\u0105 ordynata stanis\u0142awa kostki zamoyskiego.\nw okresie wiosny lud\u00f3w 2 listopada 1848 miasto zosta\u0142o na rozkaz gubernatora franza stadiona ostrzelane z dzia\u0142 przez wojsko austriackie. dla kontroli nad miastem w latach 1852\u20131854 austriacy wznie\u015bli cytadel\u0119 na wzg\u00f3rzu, z kt\u00f3rego w 1848 prowadzili ostrza\u0142.\n\n\n=== autonomia galicyjska ===\npo kilkudziesi\u0119cioletnim okresie germanizacji, znaczonym kolejnymi pr\u00f3bami oporu polak\u00f3w wobec zaborcy (1790, 1809, 1830, 1848), po przekszta\u0142ceniu w 1867 cesarstwa austrii w austro-w\u0119gry lw\u00f3w, stolica galicji \u2013 kraju koronnego przedlitawii, cieszy\u0142 si\u0119 szerok\u0105 autonomi\u0105 i swobod\u0105 rozwoju nauki i kultury polskiej: w 1882 uniwersytet lwowski uleg\u0142 repolonizacji, w 1875 zatwierdzono powstanie polskiego towarzystwa przyrodnik\u00f3w im. kopernika, w 1891 za\u0142o\u017cono muzeum historyczne miasta lwowa, w 1896 otwarto teatr wielki, w 1897 za\u0142o\u017cono lwowsk\u0105 galeri\u0119 obraz\u00f3w, w 1901 powsta\u0142o towarzystwo naukowe we lwowie, w 1908 za\u0142o\u017cono muzeum narodowe im. kr\u00f3la jana iii.\nw okresie autonomii galicyjskiej lw\u00f3w sta\u0142 si\u0119 r\u00f3wnie\u017c o\u015brodkiem ukrai\u0144skiego odrodzenia narodowego, a jako stolica galicji centrum dzia\u0142alno\u015bci naukowej, politycznej, kulturalnej, spo\u0142ecznej i gospodarczej ukrai\u0144c\u00f3w zamieszkuj\u0105cych galicj\u0119 wschodni\u0105. na uniwersytecie lwowskim dzia\u0142a\u0142y katedry z ukrai\u0144skim j\u0119zykiem wyk\u0142adowym. we lwowie mia\u0142y siedzib\u0119 m.in. towarzystwo naukowe im. szewczenki, towarzystwo spo\u0142eczno-o\u015bwiatowe proswita (o\u015bwiata ludowa), centrobank \u2013 g\u0142\u00f3wna instytucja finansowa ukrai\u0144skiej sp\u00f3\u0142dzielczo\u015bci w galicji, narodnyj dim, organizacja skautowa p\u0142ast, ukrai\u0144skie partie polityczne (ukrai\u0144ska partia radykalna, ukrai\u0144ska partia narodowo-demokratyczna, ukrai\u0144ska partia socjal-demokratyczna i in.), a bezpo\u015brednio przed i wojn\u0105 \u015bwiatow\u0105 r\u00f3wnie\u017c organizacje paramilitarne (ukrai\u0144ski zwi\u0105zek siczowy (1912), towarzystwo ukrai\u0144skich strzelc\u00f3w siczowych (1914)).\n\nw latach bezpo\u015brednio poprzedzaj\u0105cych wybuch i wojny \u015bwiatowej lw\u00f3w by\u0142 centrum polskiej dzia\u0142alno\u015bci niepodleg\u0142o\u015bciowej w galicji. tu zosta\u0142 utworzony przez j\u00f3zefa pi\u0142sudskiego i kazimierza sosnkowskiego zwi\u0105zek walki czynnej (1908) i zwi\u0105zek strzelecki (1910).\n\nw 1908 namiestnik galicji andrzej potocki pad\u0142 we lwowie ofiar\u0105 zamachu z r\u0105k ukrai\u0144skiego studenta myros\u0142awa siczynskiego. by\u0142 to symptom nasilaj\u0105cego si\u0119 od pocz\u0105tku xx w. w galicji wschodniej konfliktu politycznego mi\u0119dzy polsk\u0105 narodow\u0105 demokracj\u0105 a narodowcami ukrai\u0144skimi. konflikt dotyczy\u0142 demokratyzacji prawa wyborczego do sejmu krajowego galicji (zniesienie obowi\u0105zuj\u0105cego systemu kurialnego, faworyzuj\u0105cego wyborc\u00f3w polskich) i statusu ukrai\u0144c\u00f3w w instytucjach galicji. wynegocjowana ugoda polsko-ukrai\u0144ska w tej sprawie nie wesz\u0142a w \u017cycie w zwi\u0105zku z wybuchem i wojny \u015bwiatowej.\n\n\n=== i wojna \u015bwiatowa i sp\u00f3r o przynale\u017cno\u015b\u0107 pa\u0144stwow\u0105 lwowa po i wojnie \u015bwiatowej ===\npodczas i wojny \u015bwiatowej, w nocy z 3 na 4 wrze\u015bnia 1914 lw\u00f3w zosta\u0142 zaj\u0119ty przez armi\u0119 rosyjsk\u0105, po bitwie pod gorlicami i kontrofensywie wojsk pa\u0144stw centralnych 22 czerwca 1915 znalaz\u0142 si\u0119 ponownie pod w\u0142adz\u0105 austrii.\n1 listopada 1918 roku, wraz z upadkiem austro-w\u0119gier politycy ukrai\u0144scy proklamowali we lwowie powstanie zachodnioukrai\u0144skiej republiki ludowej i przy pomocy z\u0142o\u017conych z ukrai\u0144c\u00f3w oddzia\u0142\u00f3w armii austro-w\u0119gier opanowali miasto. polska ludno\u015b\u0107 lwowa, d\u0105\u017c\u0105ca do przy\u0142\u0105czenia miasta, jak r\u00f3wnie\u017c ca\u0142ego terytorium galicji wschodniej, do odradzaj\u0105cego si\u0119 po zaborach pa\u0144stwa polskiego, przeciwstawi\u0142a si\u0119 temu zbrojnie. wybuch\u0142y polsko-ukrai\u0144skie walki o miasto, okre\u015blane w polskiej historiografii jako obrona lwowa, kt\u00f3re przekszta\u0142ci\u0142y si\u0119 nast\u0119pnie w regularn\u0105 wojn\u0119 polsko-ukrai\u0144sk\u0105. 22 listopada 1918 roku, po wycofaniu si\u0119 ukrai\u0144c\u00f3w z miasta, dosz\u0142o do pogromu miejscowej ludno\u015bci \u017cydowskiej przy biernej postawie polskich oddzia\u0142\u00f3w. miasto by\u0142o oblegane przez ukrai\u0144sk\u0105 armi\u0119 halick\u0105 do maja 1919 roku. paryska konferencja pokojowa zatwierdzi\u0142a 25 czerwca 1919 roku tymczasow\u0105 administracj\u0119 polski nad terytorium galicji wschodniej, w tym nad lwowem. w sierpniu 1919 roku ostatnie oddzia\u0142y ukrai\u0144skiej armii halickiej zosta\u0142y wyparte za rzek\u0119 zbrucz, wyznaczaj\u0105c\u0105 wschodni\u0105 granic\u0119 galicji, co by\u0142o de facto r\u00f3wnoznaczne z upadkiem zurl. w czasie wojny polsko-bolszewickiej w lipcu 1920 roku armia czerwona prowadzi\u0142a ofensyw\u0119 na lw\u00f3w, czasowo okupuj\u0105c cz\u0119\u015b\u0107 galicji wschodniej. w sierpniu 1920 roku nacieraj\u0105ca na miasto sowiecka 1 armia konna siemiona budionnego zosta\u0142a zatrzymana przez wojsko polskie w bitwie pod zadw\u00f3rzem. po zako\u0144czeniu walk, marsza\u0142ek j\u00f3zef pi\u0142sudski w uznaniu bohaterstwa mieszka\u0144c\u00f3w, a zw\u0142aszcza orl\u0105t lwowskich, odznaczy\u0142 miasto krzy\u017cem virtuti militari. ponadto miasto zosta\u0142o odznaczone krzy\u017cem obrony lwowa z mieczami, odznakami honorowymi ze \u015bl\u0105ska i poznania, odznak\u0105 pami\u0105tkow\u0105 5 pu\u0142ku piechoty legion\u00f3w. traktat ryski ustali\u0142 granic\u0119 pomi\u0119dzy polsk\u0105 a ukrai\u0144sk\u0105 srr na zbruczu, co wobec nieuznawania rosyjskiej fsrr i ukrai\u0144skiej srr na arenie mi\u0119dzynarodowej mia\u0142o jedynie charakter dwustronny (zrzeczenie si\u0119 przez rfsrr i usrr pretensji do galicji wschodniej). pa\u0144stwa ententy i organy przez nie wy\u0142onione (rada ambasador\u00f3w, rada ligi narod\u00f3w) a\u017c do 14 marca 1923 roku uznawa\u0142y galicj\u0119 wschodni\u0105 ze lwowem za terytorium sporne, nie nale\u017c\u0105ce do pa\u0144stwa polskiego, nad kt\u00f3rym suwerenn\u0105 w\u0142adz\u0119 sprawuj\u0105 pa\u0144stwa ententy na mocy traktatu pokojowego z austri\u0105. ententa nigdy nie uzna\u0142a r\u00f3wnie\u017c niepodleg\u0142o\u015bci zachodnioukrai\u0144skiej republiki ludowej. w odniesieniu do terytorium galicji wschodniej pr\u00f3bowa\u0142a pocz\u0105tkowo wprowadzi\u0107 rozwi\u0105zanie tymczasowe w postaci przyznania polsce 25-letniego mandatu na zarz\u0105dzanie galicj\u0105 wschodni\u0105, przy zapewnieniu temu terytorium autonomii. po up\u0142ywie okresu mandatu mia\u0142oby nast\u0105pi\u0107 rozstrzygni\u0119cie jego ostatecznej przynale\u017cno\u015bci pa\u0144stwowej w formie plebiscytu. intencj\u0105 polityczn\u0105 pa\u0144stw ententy by\u0142o zachowanie terytorium galicji wschodniej dla \u201ebia\u0142ej\u201d rosji. polska sprzeciwia\u0142a si\u0119 tym koncepcjom, jednocze\u015bnie realizuj\u0105c na administrowanym terytorium polityk\u0119 fakt\u00f3w dokonanych, integruj\u0105c je z pa\u0144stwem polskim.\npo utrwaleniu w\u0142adzy komunist\u00f3w w rosji i upadku oczekiwa\u0144 na restytucj\u0119 rosji niebolszewickiej, 15 marca 1923 roku rada ambasador\u00f3w uzna\u0142a suwerenno\u015b\u0107 polski nad terytorium galicji wschodniej, przy zastrze\u017ceniu wprowadzenia przez polsk\u0119 statusu autonomicznego dla tego terytorium.\n\n\n=== ii rzeczpospolita ===\n\nw okresie mi\u0119dzywojennym lw\u00f3w by\u0142 trzecim pod wzgl\u0119dem liczby ludno\u015bci po warszawie i \u0142odzi miastem polski i stolic\u0105 wojew\u00f3dztwa, utraci\u0142 jednak posiadany za czas\u00f3w austriackich status stolicy kraju. w pierwszych latach niepodleg\u0142o\u015bci wielu lwowian migrowa\u0142o do innych miast polski, gdzie obejmowali stanowiska w administracji, nauce i przemy\u015ble. samo miasto tak\u017ce szybko odbudowa\u0142o si\u0119 z wojennych zniszcze\u0144. rozporz\u0105dzeniem z 11 kwietnia 1930 w\u0142\u0105czono do miasta gminy wiejskie zamarstyn\u00f3w, ho\u0142osko ma\u0142e, klepar\u00f3w, sygni\u00f3wk\u0119, kulpark\u00f3w, zniesienie oraz cz\u0119\u015bci gmin bi\u0142ohorszcze, kozielniki, krzywczyce; zmiany wprowadzono w \u017cycie z dniem 1 kwietnia 1931. by\u0142 to obszar 3106 ha zamieszka\u0142y przez ok. 50 tysi\u0119cy mieszka\u0144c\u00f3w. tereny te stopniowo zagospodarowywano na dzielnice miasta \u2013 powsta\u0142 tzw. wielki lw\u00f3w. \u0142\u0105cznie miasto mia\u0142o 67 km\u00b2 (6346 ha) i ponad 300000 mieszka\u0144c\u00f3w. lw\u00f3w sta\u0142 si\u0119 trzecim co do wielko\u015bci miastem rzeczypospolitej.\npomimo odp\u0142ywu wielu przedstawicieli elity, miasto wci\u0105\u017c by\u0142o jednym z g\u0142\u00f3wnych w kraju o\u015brodk\u00f3w nauki, kultury, sztuki i turystyki. by\u0142 obok krakowa, poznania, warszawy, wilna i lublina miastem uniwersyteckim \u2013 jednym z g\u0142\u00f3wnych o\u015brodk\u00f3w nauki i kultury polskiej. lw\u00f3w by\u0142 tak\u017ce g\u0142\u00f3wnym o\u015brodkiem kulturalno-politycznym ukrai\u0144c\u00f3w w rzeczypospolitej, a tak\u017ce o\u015brodkiem ukrai\u0144skiej konspiracji.\nwed\u0142ug danych z rocznika statystycznego z 1931 roku, przed ii wojn\u0105 \u015bwiatow\u0105, lw\u00f3w zamieszkiwa\u0142o oko\u0142o 63,5% polak\u00f3w, 24,1% \u017cyd\u00f3w, 7,8% ukrai\u0144c\u00f3w, a tak\u017ce 3,5% rusin\u00f3w i 0,8% niemc\u00f3w.\nwed\u0142ug grzegorza hryciuka, w sierpniu 1939 roku lw\u00f3w liczy\u0142 333,5 tys. mieszka\u0144c\u00f3w, w tym 169,9 tys. polak\u00f3w (50,9%), 104,7 tys. \u017cyd\u00f3w (31,4%), 53,2 tys. ukrai\u0144c\u00f3w (16,0%) 2,6 tys. niemc\u00f3w (0,8%) oraz 3,1 tys. os\u00f3b innych narodowo\u015bci (0,9%).\npodczas gdy od ponad po\u0142owy do oko\u0142o dw\u00f3ch trzecich mieszka\u0144c\u00f3w miasta stanowili polacy (w zale\u017cno\u015bci od danych statystycznych), z kt\u00f3rych cz\u0119\u015b\u0107 pos\u0142ugiwa\u0142a si\u0119 charakterystyczn\u0105 lwowsk\u0105 gwar\u0105, we wschodniej cz\u0119\u015bci wojew\u00f3dztwa lwowskiego na wi\u0119kszo\u015bci obszaru wiejskiego przewa\u017ca\u0142a ludno\u015b\u0107 ukrai\u0144ska. polskie w\u0142adze zobowi\u0105za\u0142y si\u0119 na arenie mi\u0119dzynarodowej do zapewnienia galicji wschodniej autonomii, w tym utworzenia odr\u0119bnego uniwersytetu ukrai\u0144skiego we lwowie. we wrze\u015bniu 1922 roku polski sejm przyj\u0105\u0142 ustaw\u0119 reguluj\u0105c\u0105 te kwestie, jednak nigdy nie zosta\u0142a ona zrealizowana. zamiast tego rz\u0105d polski zamkn\u0105\u0142 wiele szk\u00f3\u0142 ukrai\u0144skich, kt\u00f3re rozkwit\u0142y wcze\u015bniej pod panowaniem austriackim.\nprzedwojenny lw\u00f3w mia\u0142 r\u00f3wnie\u017c du\u017c\u0105 i aktywn\u0105 spo\u0142eczno\u015b\u0107 \u017cydowsk\u0105, stanowi\u0105c\u0105 oko\u0142o jednej czwartej populacji miasta. w wyborach parlamentarnych 1928 roku lista syjonistyczna na terenie miasta zdoby\u0142a najwi\u0119cej g\u0142os\u00f3w (przed bbwr). w listopadzie 1932 roku dosz\u0142o w mie\u015bcie do gwa\u0142townych zamieszek anty\u017cydowskich. poszkodowanych zosta\u0142o kilkaset os\u00f3b. w grudniu 1935 roku, jako pierwsze w kraju, w\u0142adze politechniki lwowskiej wprowadzi\u0142y na wydzia\u0142ach in\u017cynierii i mechanicznym tzw. getto \u0142awkowe, czyli oddzielne miejsce siedzenia dla student\u00f3w chrze\u015bcijan i \u017cyd\u00f3w.\ninaczej ni\u017c w czasach austro-w\u0119gier, gdy rozmiar oraz ilo\u015b\u0107 parad publicznych czy innych form wyrazu kulturowego odpowiada\u0142a wzgl\u0119dnej populacji ka\u017cdej narodowo\u015bci zamieszkuj\u0105cej miasto, w\u0142adze ii rp k\u0142ad\u0142y nacisk na podkre\u015blanie polskiego charakteru miasta. ograniczono publiczn\u0105 ekspozycj\u0119 kultury \u017cydowskiej i ukrai\u0144skiej. parady wojskowe i obchody walk na poszczeg\u00f3lnych ulicach miasta, wszystkie celebruj\u0105ce si\u0142y polskie, walcz\u0105ce z ukrai\u0144cami w 1918 roku, sta\u0142y si\u0119 cz\u0119ste. wzniesiono tak\u017ce okaza\u0142y pomnik i miejsce poch\u00f3wku \u017co\u0142nierzy polskich poleg\u0142ych w tym konflikcie na cmentarzu \u0142yczakowskim, najstarszej nekropolii w mie\u015bcie.\nw kwietniu 1936 mia\u0142y miejsce we lwowie antyrz\u0105dowe zamieszki organizowane przez bezrobotnych i robotnik\u00f3w, w kt\u00f3rych na skutek brutalnej interwencji policji zgin\u0105\u0142 jeden demonstrant. podczas jego pogrzebu wybuch\u0142y kolejne zamieszki, w efekcie kt\u00f3rych zgin\u0119\u0142o 48 os\u00f3b.\nw 1938 miasto lw\u00f3w zosta\u0142o odznaczone odznak\u0105 pami\u0105tkow\u0105 5 pu\u0142ku piechoty legion\u00f3w.\n\n\n=== i okupacja radziecka ===\nzgodnie z tajnym protoko\u0142em dodatkowym do paktu ribbentrop-mo\u0142otow z 23/24 sierpnia 1939 po agresji iii rzeszy i zsrr na polsk\u0119, lw\u00f3w po kapitulacji 23 wrze\u015bnia 1939 znalaz\u0142 si\u0119 pod okupacj\u0105 armii czerwonej. 22 wrze\u015bnia 1939 dow\u00f3dca obrony lwowa gen. w\u0142adys\u0142aw langner podpisa\u0142 z dow\u00f3dztwem sowieckim kapitulacj\u0119, przewiduj\u0105c\u0105 m.in. bezpieczny wymarsz \u017co\u0142nierzy wojska polskiego (w tym oficer\u00f3w) i policji w kierunku granicy z rumuni\u0105, po uprzednim z\u0142o\u017ceniu broni \u2013 umow\u0119 t\u0119 strona sowiecka z\u0142ama\u0142a po z\u0142o\u017ceniu broni aresztuj\u0105c wszystkich i wywo\u017c\u0105c w g\u0142\u0105b zsrr. oficerowie uczestnicz\u0105cy w obronie lwowa byli przetrzymywani w obozie w starobielsku, a nast\u0119pnie w przewa\u017caj\u0105cej wi\u0119kszo\u015bci zostali zamordowani przez nkwd w charkowie i pochowani w do\u0142ach \u015bmierci w piatichatkach i bykowni. lwowscy policjanci zostali wymordowani ogniem karabin\u00f3w maszynowych na szosie prowadz\u0105cej na winniki.\n\nsowieckie w\u0142adze okupacyjne po przeprowadzeniu pseudowybor\u00f3w dokona\u0142y w dniach 1\u20132 listopada 1939 formalnej aneksji okupowanych teren\u00f3w ii rzeczypospolitej. konsekwencj\u0105 aneksji by\u0142o narzucenie mieszka\u0144com teren\u00f3w okupowanych obywatelstwa zsrr i rozpocz\u0119cie procesu sowietyzacji teren\u00f3w okupowanych i systematycznych represji policyjnych nkwd. powy\u017csze akty prawne, sprzeczne z konwencj\u0105 hask\u0105 iv (1907) by\u0142y niewa\u017cne w \u015bwietle prawa mi\u0119dzynarodowego i nie by\u0142y uznawane zar\u00f3wno przez rz\u0105d rp na uchod\u017astwie, jak i pa\u0144stwa sojusznicze wobec polski, a tak\u017ce pa\u0144stwa trzecie (neutralne) przez ca\u0142y czas trwania ii wojny \u015bwiatowej. sowieci wprowadzili terror polityczny, dokonywali masowych aresztowa\u0144 przedstawicieli polskich i ukrai\u0144skich elit politycznych, masowych wyw\u00f3zek i grabie\u017cy maj\u0105tku. planowo niszczyli nauk\u0119 i kultur\u0119 polsk\u0105, a przedstawicieli inteligencji, ko\u015bcio\u0142a, wojska, dzia\u0142aczy spo\u0142ecznych i politycznych zsy\u0142ali do systemu oboz\u00f3w koncentracyjnych gu\u0142agu lub mordowali. rodziny aresztowanych i zwykli ludzie podlegali przymusowym deportacjom na syberi\u0119, do komi i kazachstanu. do czerwca 1941 mia\u0142y miejsce trzy fale masowych aresztowa\u0144 i deportacji, wybuch wojny niemiecko-sowieckiej uniemo\u017cliwi\u0142 przygotowan\u0105 czwart\u0105 deportacj\u0119. w okresie pierwszej okupacji lwowa przez sowiet\u00f3w, zostali aresztowani przez nkwd m.in. nast\u0119puj\u0105cy przedstawiciele nauki polskiej zwi\u0105zani ze lwowem: stanis\u0142aw g\u0142\u0105bi\u0144ski, ludwik dworzak i zenon wachlowski, kt\u00f3rzy zostali zamordowani, lub po aresztowaniu zmarli w sowieckich wi\u0119zieniach.\n\nwysocy oficerowie gestapo i nkwd spotkali si\u0119 we lwowie dla om\u00f3wienia wsp\u00f3\u0142pracy. obie strony zobowi\u0105za\u0142y si\u0119 nie tolerowa\u0107 \u201epolskiej agitacji\u201d przeciwko drugiej stronie.\nprzed wycofaniem si\u0119 z miasta przez armi\u0119 czerwon\u0105 po ataku niemiec na zsrr, w dniach 24\u201326 czerwca 1941 funkcjonariusze nkwd wymordowali we lwowskich wi\u0119zieniach ponad 7 tysi\u0119cy polskich i ukrai\u0144skich wi\u0119\u017ani\u00f3w.\n\n\n=== okupacja niemiecka ===\nokupacja niemiecka lwowa otworzy\u0142a okres nowych zbrodni. po ataku niemiec na zsrr i zaj\u0119ciu miasta (30 czerwca 1941) niemcy przeprowadzili pogrom \u017cyd\u00f3w i dokonali masowych egzekucji \u017cydowskich mieszka\u0144c\u00f3w miasta.\n\nnad ranem 4 lipca 1941 einsatzkommando zur besonderen verwendung dokona\u0142o mordu na 25 polskich profesorach na wzg\u00f3rzach wuleckich (w niekt\u00f3rych przypadkach wraz z rodzinami). zgin\u0119li wybitni przedstawiciele polskiej nauki, m.in.: antoni cieszy\u0144ski, w\u0142adys\u0142aw dobrzaniecki, jan grek, jerzy grz\u0119dzielski, edward hamerski, henryk hilarowicz, w\u0142adys\u0142aw komornicki, w\u0142odzimierz krukowski, roman longchamps de b\u00e9rier, antoni \u0142omnicki, witold nowicki, tadeusz ostrowski, stanis\u0142aw pilat, stanis\u0142aw progulski, roman rencki, stanis\u0142aw ruff, w\u0142odzimierz sieradzki, adam so\u0142owij, w\u0142odzimierz sto\u017cek, kazimierz vetulani, kasper weigel, roman witkiewicz, tadeusz boy-\u017cele\u0144ski. ofiarami mordu by\u0142o ponad 40 os\u00f3b.\n\n30 czerwca 1941 nacjonali\u015bci ukrai\u0144scy z frakcji oun-b dokonali we lwowie proklamacji niepodleg\u0142o\u015bci pa\u0144stwa ukrai\u0144skiego sprzymierzonego z iii rzesz\u0105, powo\u0142ania rz\u0105du jaros\u0142awa ste\u0107ki i pr\u00f3by przej\u0119cia w\u0142adzy w mie\u015bcie. 11 lipca 1941 rz\u0105d ste\u0107ki zosta\u0142 aresztowany przez gestapo, w\u0142adz\u0119 przej\u0119\u0142a niemiecka administracja okupacyjna. powo\u0142ana przez nacjonalist\u00f3w ukrai\u0144ska milicja zosta\u0142a 1 sierpnia 1941 rozwi\u0105zana. 1 sierpnia 1941 lw\u00f3w zosta\u0142 dekretem adolfa hitlera formalnie wcielony do generalnego gubernatorstwa jako stolica dystryktu galicja. we wrze\u015bniu 1941 niemcy rozpocz\u0119li aresztowania nacjonalist\u00f3w ukrai\u0144skich, a jurij polan\u015bkyj (od 30.vi.1941 ukrai\u0144ski burmistrz lwowa) zosta\u0142 zast\u0105piony przez niemieckiego starost\u0119 miejskiego. niemcy wprowadzili w mie\u015bcie ukrai\u0144sk\u0105 policj\u0119 pomocnicz\u0105.\n\nniemcy zamkn\u0119li \u017cyd\u00f3w lwowskich w getcie i wi\u0119kszo\u015b\u0107 zamordowali wiosn\u0105-latem 1942 w obozie \u015bmierci w be\u0142\u017ccu.\n\ndo ko\u0144ca okupacji niemieckiej w polsce zgin\u0119li inni przedstawiciele nauki polskiej zwi\u0105zani ze lwowem: w\u0142adys\u0142aw tadeusz wis\u0142ocki, marian auerbach, lucjan grabowski, stefan grajewski, stefan rudnia\u0144ski, maurycy allerhand, helena polaczk\u00f3wna, herman auerbach, jan badian, filip eisenberg, maksymilian jurim, kazimierz kolbuszewski, jan pieka\u0142kiewicz, boles\u0142aw ja\u0142owy, \u0142ucja charewiczowa, adam fischer, juliusz pawe\u0142 schauder, pawe\u0142 ostern, henry ginsberg, artur hermelin, leopold munzer, stanis\u0142aw frankl, w\u0142adys\u0142aw hepter.\nw czasie okupacji niemieckiej we lwowie dzia\u0142a\u0142y struktury polskiego pa\u0144stwa podziemnego (wojskowe: zwz-ak i cywilne: delegatura rz\u0105du na kraj), a tak\u017ce do lata 1943 obw\u00f3d lwowski ppr, przemianowany nast\u0119pnie na obw\u00f3d komunistycznej partii (bolszewik\u00f3w) ukrainy. dzia\u0142a\u0142 tajny uniwersytet jana kazimierza, wydzia\u0142 lekarski uniwersytetu dzia\u0142a\u0142 p\u00f3\u0142legalnie w formie tzw. medycznych kurs\u00f3w zawodowych, tolerowanych przez okupanta.\n\n22 lipca 1944 wybuch\u0142o powstanie lwowskie (akcja \u201eburza\u201d), zako\u0144czone 27 lipca. podczas walk o lw\u00f3w zgin\u0119\u0142o 30 \u017co\u0142nierzy ak a 160 zosta\u0142o rannych. lw\u00f3w w nocy z 26 na 27 lipca ponownie okupowali sowieci. nkwd aresztowa\u0142o ujawnione w\u0142adze polski podziemnej, dow\u00f3dztwo i \u017co\u0142nierzy armii krajowej uczestnicz\u0105cych w powstaniu.\n\n\n=== ii okupacja radziecka i ukrai\u0144ska socjalistyczna republika radziecka ===\nw okresie ii okupacji sowieckiej lwowa, za swoj\u0105 patriotyczn\u0105 postaw\u0119 wi\u0119zieni byli kolejni polscy uczeni, m.in.: w\u0142odzimierz burzy\u0144ski, zdzis\u0142aw pazdro, ryszard gansiniec, eugeniusz rybka, edward sucharda, stanis\u0142aw fryze, witold minkiewicz, juliusz makarewicz, kazimierz przyby\u0142owski i wielu innych.\nw sierpniu i pa\u017adzierniku 1944 roku w moskwie przedstawiciele polskich w\u0142adz na uchod\u017astwie z premierem stanis\u0142awem miko\u0142ajczykiem i przewodnicz\u0105cym rady narodowej rp stanis\u0142awem grabskim na czele prowadzili z przyw\u00f3dc\u0105 zsrr j\u00f3zefem stalinem negocjacje m.in. na temat powojennej granicy polsko-radzieckiej, w tym przynale\u017cno\u015bci pa\u0144stwowej lwowa. rozmowy te zako\u0144czy\u0142y si\u0119 fiaskiem. na argument miko\u0142ajczyka, \u017ce lw\u00f3w nigdy nie by\u0142 rosyjski, nawet podczas zabor\u00f3w (z wyj\u0105tkiem kr\u00f3tkiego epizodu w postaci okupacji w latach 1914\u20131915), stalin odpowiedzia\u0142, \u017ce owszem, lw\u00f3w nigdy nie by\u0142 rosyjski, ale za to warszawa by\u0142a. odpowied\u017a sowieckiego dyktatora zmierza\u0142a w kierunku u\u015bwiadomienia stronie polskiej, \u017ce od jego woli zale\u017cy nie tylko kwestia granic, ale tak\u017ce sama niepodleg\u0142o\u015b\u0107 pa\u0144stwa polskiego.\n1 i 2 listopada 1944 roku na cmentarzu \u0142yczakowskim we lwowie mia\u0142y miejsce obchody wszystkich \u015bwi\u0119tych i dnia zadusznego, kt\u00f3re przerodzi\u0142y si\u0119 w wielk\u0105 manifestacj\u0119 patriotyczn\u0105 i wed\u0142ug szacunk\u00f3w radzieckich zgromadzi\u0142y oko\u0142o 6 tysi\u0119cy uczestnik\u00f3w. zebrani \u015bpiewali hymn polski i inne pie\u015bni patriotyczne oraz wznosili okrzyki: \u201eniech \u017cyje polska!\u201d, \u201eniech \u017cyje armia krajowa!\u201d, \u201e\u015bmier\u0107 bolszewikom!\u201d itp. na terenie nekropolii pojawi\u0142y si\u0119 wypisane has\u0142a: \u201enie oddamy lwowa z.s.r.r.!\u201d, \u201echwa\u0142a bojownikom za polski lw\u00f3w!\u201d oraz mapa polski w granicach sprzed 1939 r. z podpisem: \u201eco wr\u00f3g zabra\u0142 si\u0142\u0105 \u2013 szabl\u0105 odbierzemy!\u201d.\nmimo regularnych i masowych represji wobec narodowo\u015bci polskiej przez dw\u00f3ch okupant\u00f3w: niemieckiego i sowieckiego, jeszcze pod koniec 1944 we lwowie na oko\u0142o 150 tys. mieszka\u0144c\u00f3w miasta ponad 103 tys. stanowili polacy. na politechnice lwowskiej w kwietniu 1945 na 272 pracownik\u00f3w zatrudnionych by\u0142o 204 polak\u00f3w.\n\npo konferencji ja\u0142ta\u0144skiej (4\u201311 lutego 1945), wy\u0142oniony w konsekwencji jej ustale\u0144 tymczasowy rz\u0105d jedno\u015bci narodowej podpisa\u0142 16 sierpnia 1945 umow\u0119 z zsrr, uznaj\u0105c nieco zmodyfikowan\u0105 lini\u0119 curzona za wschodni\u0105 granic\u0119 polski, w oparciu o porozumienie o granicy zawarte pomi\u0119dzy pkwn i rz\u0105dem zsrr 27 lipca 1944. w konsekwencji umowy lw\u00f3w i wschodni\u0105 cz\u0119\u015b\u0107 wojew\u00f3dztwa lwowskiego w\u0142\u0105czono do ukrai\u0144skiej socjalistycznej republiki radzieckiej i w latach 1944\u20131947 dokonano przymusowego wysiedlenia polak\u00f3w ze lwowa (g\u0142\u00f3wnie na ziemie zachodnie).\nszacuje si\u0119, \u017ce przedwojenna kadra naukowa uniwersytetu jana kazimierza utraci\u0142a ze swojego pierwotnego stanu a\u017c 46,5% profesor\u00f3w (49 zamordowanych profesor\u00f3w), natomiast politechnika lwowska 34,4% profesor\u00f3w (24 zamordowanych os\u00f3b o tym tytule naukowym). najwi\u0119ksze straty osobowe w\u015br\u00f3d grona polskich uczonych lwowskich ponios\u0142y nauki medyczne \u2013 zgin\u0119\u0142o a\u017c 91% zatrudnionych przed wojn\u0105 profesor\u00f3w, oraz teologia \u2013 62% profesor\u00f3w.\npo zako\u0144czeniu ii wojny \u015bwiatowej polscy mieszka\u0144cy lwowa zostali r\u00f3\u017cnymi sposobami przymuszeni do wyjazdu na tereny rzeczypospolitej polskiej w powojennych granicach, a ich miejsce zaj\u0119\u0142a g\u0142\u00f3wnie ludno\u015b\u0107 z g\u0142\u0119bi zsrr oraz ukrai\u0144cy wysiedlani z polski. na skutek masowego nap\u0142ywu ludno\u015bci ju\u017c w 1955 roku populacja lwowa osi\u0105gn\u0119\u0142a liczebno\u015b\u0107 r\u00f3wn\u0105 przedwojennej (ok. 350.000). 31 marca 1946 w\u0142adze sowieckie zamkn\u0119\u0142y rzymskokatolick\u0105 kuri\u0119 metropolitaln\u0105, 26 kwietnia 1946 arcybiskup eugeniusz baziak opu\u015bci\u0142 lw\u00f3w, 3 czerwca 1946 zamkni\u0119to wszystkie ko\u015bcio\u0142y lwowskie opr\u00f3cz katedry, parafialnego ko\u015bcio\u0142a \u015bw. antoniego oraz parafialnego ko\u015bcio\u0142a \u015bw. marii magdaleny (zamkni\u0119tego w 1945, jednak ponownie otwartego w 1946 i czynnego do 1962). starano si\u0119 tak\u017ce zaciera\u0107 \u015blady polsko\u015bci, m.in. dewastuj\u0105c cmentarze (np. w 1971 armia radziecka zniszczy\u0142a ci\u0119\u017ckim sprz\u0119tem cmentarz orl\u0105t).\nw\u0142adze sowieckie zwalcza\u0142y wszystkie przejawy tego co okre\u015bla\u0142y jako ukrai\u0144ski nacjonalizm \u2013 ukrai\u0144skie symbole narodowe (tryzub, flaga niebiesko-\u017c\u00f3\u0142ta) zosta\u0142y uznane za nacjonalistyczne i zakazane. okaleczono nawet fontann\u0119 neptuna na lwowskim rynku, odpi\u0142owuj\u0105c z pos\u0105gu tr\u00f3jz\u0105b. represjom nkwd podlegali ukrai\u0144scy dzia\u0142acze polityczni i sp\u00f3\u0142dzielczy. prze\u015bladowaniom poddano nacjonalistyczne podziemie ukrai\u0144skie (upa i oun). rozpocz\u0119\u0142y si\u0119 prze\u015bladowania religijne. nkwd aresztowa\u0142o wszystkich biskup\u00f3w i 800 z 2300 ksi\u0119\u017cy ko\u015bcio\u0142a greckokatolickiego, a na nieuznanym przez watykan pseudosoborze lwowskim (8\u201310 marca 1946) przeprowadzi\u0142o jego likwidacj\u0119 i w\u0142\u0105czenie w struktury rosyjskiej cerkwi prawos\u0142awnej. w silnie obsadzonym wojskiem i milicj\u0105 lwowie upa nie prowadzi\u0142a jednak dzia\u0142alno\u015bci, cho\u0107 zdarza\u0142y si\u0119 pojedyncze akcje (atak na lotnisko skni\u0142\u00f3w i rajd na lw\u00f3w), ale na skutek dzia\u0142a\u0144 prowadzonych przeciw partyzantce (m.in. akcja \u201ezach\u00f3d\u201d) w po\u0142owie 1946 upa wycofa\u0142a si\u0119 na wo\u0142y\u0144, zakarpacie i do polski.\npo doj\u015bciu do w\u0142adzy w prl w pa\u017adzierniku 1956 w\u0142adys\u0142awa gomu\u0142ki, w latach 1957\u20131959 porozumienie prl-zsrr umo\u017cliwi\u0142o wyjazd w granice polski polakom, kt\u00f3rym po 1946 w\u0142adze sowieckie uniemo\u017cliwi\u0142y opuszczenie granic zsrr, po ich wyje\u017adzie polska populacja miasta liczy\u0142a ju\u017c tylko kilkana\u015bcie tysi\u0119cy ludzi.\nkonsul prl w kijowie wanda michalewska informowa\u0142a warszaw\u0119 na prze\u0142omie 1958/59 roku o pozytywnym stosunku w\u0142adz usrr do polak\u00f3w. we lwowie dzia\u0142a\u0142y wtedy trzy szko\u0142y dziesi\u0119cioletnie z polskim j\u0119zykiem nauczania, mimo braku kompletu uczni\u00f3w. starania konsulatu o uporz\u0105dkowanie polskich grob\u00f3w na cmentarzu \u0142yczakowskim, w szczeg\u00f3lno\u015bci grobu konopnickiej, wed\u0142ug raportu uwie\u0144czone zosta\u0142y powodzeniem. uda\u0142o si\u0119 zorganizowa\u0107 w mie\u015bcie dni s\u0142owackiego i dni chopina.\npo zako\u0144czeniu sowietyzacji galicji wschodniej nast\u0105pi\u0142a odg\u00f3rna industrializacja. we lwowie zbudowano lub rozbudowano zak\u0142ady produkuj\u0105ce autobusy, ci\u0119\u017car\u00f3wki, maszyny rolnicze, telewizory, kosmetyki, farby, produkty ropopochodne, tekstylia, obuwie, mi\u0119so, mleko i piwo. rozbudowa przemys\u0142u spowodowa\u0142a masowy nap\u0142yw ludno\u015bci wiejskiej, dla kt\u00f3rej zbudowano osiedla zabudowy wielorodzinnej. do chwili upadku zsrr lw\u00f3w mia\u0142 blisko 800 000 mieszka\u0144c\u00f3w. od lat 1980. dzia\u0142a\u0142y w mie\u015bcie pierwsze nielegalne organizacje opozycyjne.\nw 1971 r. lw\u00f3w otrzyma\u0142 order lenina.\nw 1987 powsta\u0142a agencja konsularna prl we lwowie.\n\n\n=== niepodleg\u0142a ukraina ===\nod 1991 lw\u00f3w wchodzi w sk\u0142ad niepodleg\u0142ej ukrainy.\nzapa\u015b\u0107 gospodarcza ostatnich lat komunizmu i wymusza\u0142a przekszta\u0142cenia gospodarcze, co zwi\u0105zane by\u0142o z upadkiem wielu zak\u0142ad\u00f3w pracy i wieloletnie trudno\u015bci gospodarczego. w 1997 stare miasto zosta\u0142o wpisane na list\u0119 \u015bwiatowego dziedzictwa kulturowego unesco. w 2006 uroczy\u015bcie obchodzono 750-lecie pierwszej pisanej wzmianki o mie\u015bcie.\n7 maja 2010 rada miejska lwowa nada\u0142a honorowe obywatelstwo miasta lwowa stepanowi banderze i romanowi szuchewyczowi. utworzona przez stepana bander\u0119 frakcja oun-b ponosi odpowiedzialno\u015b\u0107 za zorganizowane ludob\u00f3jstwo ludno\u015bci polskiej na wo\u0142yniu i ma\u0142opolsce wschodniej, za\u015b roman szuchewycz bezpo\u015bredni\u0105 odpowiedzialno\u015b\u0107 za zaakceptowanie taktyki wo\u0142y\u0144skiej upa i przeprowadzenie zorganizowanej czystki etnicznej na polskiej ludno\u015bci ma\u0142opolski wschodniej.\nukrai\u0144skie w\u0142adze samorz\u0105dowe lwowa po 1991 uczci\u0142y pami\u0119\u0107 g\u0142\u00f3wnych przedstawicieli ukrai\u0144skiego nacjonalizmu tak\u017ce poprzez nadanie ulicom miasta ich nazwisk, m.in. we lwowie znajduj\u0105 si\u0119 ulice: stepana bandery, romana szuchewycza, dmytro doncowa, jewhena konowalca, andrija melnyka, czy jaros\u0142awa ste\u0107ki. we lwowie istnieje wsp\u00f3\u0142cze\u015bnie tak\u017ce ulica iwana gonty \u2013 setnika kozackiego odpowiedzialnego za rze\u017a huma\u0144sk\u0105 z 1768. 14 pa\u017adziernika 2007 w 65 rocznic\u0119 powstania upa we lwowie ods\u0142oni\u0119to pomnik stepana bandery.\nwe lwowie znajduj\u0105 si\u0119 r\u00f3wnie\u017c ulice upami\u0119tniaj\u0105ce postaci polskiej historii i kultury: aleksandra fredr\u0119, mari\u0119 konopnick\u0105, miko\u0142aja kopernika, tadeusza ko\u015bciuszk\u0119, ignacego \u0142ukasiewicza, jana matejk\u0119, eliz\u0119 orzeszkow\u0105, juliusza s\u0142owackiego, tadeusza boya-\u017cele\u0144skiego i stefana banacha, a tak\u017ce plac adama mickiewicza.\npo uzyskaniu niepodleg\u0142o\u015bci przez ukrain\u0119 nazw\u0105 ulicy uhonorowano oskara kolberga. w 2018 deputowani rady miejskiej we lwowie podj\u0119li decyzj\u0119 o nadaniu imienia jacka kuronia placowi usytuowanemu przed konsulatem generalnym rp we lwowie.\nw 2009 reaktywowano lks pogo\u0144 lw\u00f3w. lw\u00f3w by\u0142 jednym z czterech miast na ukrainie, w kt\u00f3rych odby\u0142y si\u0119 mistrzostwa europy w pi\u0142ce no\u017cnej 2012; mecze rozegrano na stadionie arena lw\u00f3w wzniesionym w latach 2008\u20132011.\n\n\n=== zarz\u0105dcy lwowa ===\n\n\n== geografia ==\n\n\n=== po\u0142o\u017cenie ===\nlw\u00f3w po\u0142o\u017cony jest na skraju roztocza, na g\u0142\u00f3wnym europejskim dziale w\u00f3d mi\u0119dzy zlewiskiem morza ba\u0142tyckiego (do kt\u00f3rego nale\u017cy p\u00f3\u0142nocna cz\u0119\u015b\u0107 miasta) a zlewiskiem morza czarnego (po\u0142udniowe dzielnice), w kotlinie wy\u017c\u0142obionej przez pe\u0142tew w kraw\u0119dzi roztocza oraz podola, schodz\u0105cej \u0142ukiem w kierunku wschodnim ku pobu\u017cu, w odleg\u0142o\u015bci ok. 70 km od granicy polsko-ukrai\u0144skiej.\nteren miasta ma charakter pag\u00f3rkowaty, \u015brednia wysoko\u015b\u0107 wynosi 296 m n.p.m.\nnajwy\u017cszy punkt w mie\u015bcie to wzg\u00f3rze wysoki zamek, wznosz\u0105ce si\u0119 na wysoko\u015b\u0107 409 m.\nz jego szczytu roztacza si\u0119 panorama historycznego centrum miasta z charakterystycznymi zielonymi dachami ko\u015bcio\u0142\u00f3w i architektur\u0105 z r\u00f3\u017cnych epok.\nprzez lw\u00f3w przep\u0142ywa rzeka pe\u0142tew, kt\u00f3rej koryto w ko\u0144cu xix w. zosta\u0142o zasklepione, by utworzy\u0107 jedn\u0105 z g\u0142\u00f3wnych promenad lwowa, wa\u0142y hetma\u0144skie, nazwane obecnie \u2013 alej\u0105 wolno\u015bci (prospekt swobody).\n\n\n=== klimat ===\nwe lwowie i okolicach w du\u017cym stopniu zaznacza si\u0119 klimat kontynentalny. przeci\u0119tna temperatura w styczniu wynosi \u22124 \u00b0c, w lipcu +18 \u00b0c. przeci\u0119tne roczne opady atmosferyczne wynosz\u0105 660 mm.\n\u015brednio wyst\u0119puje 66 dni pochmurnych rocznie.\n\n\n=== przyroda ===\nwe lwowie znajduje si\u0119 wiele park\u00f3w i teren\u00f3w zielonych o r\u00f3\u017cnym charakterze.\n\nnajwa\u017cniejsze parki lwowa:\n\npark iwana franki (d. ogr\u00f3d jezuicki, park ko\u015bciuszki) \u2013 najstarszy park miejski, za\u0142o\u017cony w xvi w.. przed wej\u015bciem do parku znajduje si\u0119 pomnik iwana franki.\npark kultury i rekreacji bohdana chmielnickiego \u2013 na jego terenie znajduje si\u0119 m.in. stadion, sala koncertowa i weso\u0142e miasteczko. 26 hektarowy park powsta\u0142 na pocz\u0105tku lat 50. xx wieku. przy ko\u0144cu g\u0142\u00f3wnej alei parku, w okolicy akademii wojskowej, znajduje si\u0119 monument s\u0142awy bojowej armii radzieckiej z 1970, b\u0119d\u0105cy jednym z ostatnich typowo sowieckich monument\u00f3w w tej cz\u0119\u015bci ukrainy.\npark stryjski (d. jana kili\u0144skiego) \u2013 powsta\u0142y wed\u0142ug planu ogrodnika arnolda r\u00f6hringa po 1879, ma opini\u0119 najpi\u0119kniejszego parku w mie\u015bcie. na jego terenie znajduj\u0105 si\u0119 trzy dawne pawilony wystawowe \u2013 by\u0142y pa\u0142ac sztuki (obecnie p\u0142ywalnia), rotunda panoramy rac\u0142awickiej, gdzie do 1945 eksponowano malowid\u0142o wojciecha kossaka i jana styki (obecnie hala sportowa), oraz wodna wie\u017ca ci\u015bnie\u0144. w parku znajduje si\u0119 te\u017c pomnik jana kili\u0144skiego.\npark \u201e\u017celazna woda\u201d \u2013 nazwa parku pochodzi od \u017ar\u00f3de\u0142 zawieraj\u0105cych zwi\u0105zki \u017celaza.\npark snopkowski \u2013 na jego terenie znajduje si\u0119 kompleks sportowy (w tym stadion klubu ukraina-lw\u00f3w)\npark \u201ewysoki zamek\u201d \u2013 znajduje si\u0119 na najwi\u0119kszym wzniesieniu lwowa \u2013 wysokim zamku. powsta\u0142 on w latach 1835\u20131839, gdy zasypano obni\u017cenie mi\u0119dzy dwoma wzg\u00f3rzami \u2013 \u0142ys\u0105 g\u00f3r\u0105 i polank\u0105, tworz\u0105c jedn\u0105 przestrze\u0144 parkow\u0105. na terenie parku znajduje si\u0119 kopiec unii lubelskiej (maj\u0105cy 413 m n.p.m.) z tarasem widokowym oraz wie\u017ca telewizyjna. miejsce to opisywa\u0142 w swojej autobiografii wysoki zamek polski pisarz stanis\u0142aw lem.\npark pohulanka \u2013 park le\u015bny z uporz\u0105dkowan\u0105 alej\u0105 centraln\u0105 i przyleg\u0142ymi do niej jeziorami. zosta\u0142 za\u0142o\u017cony w 1821 przez jana distla. park przylega cz\u0119\u015bciowo do ogrodu botanicznego im. i. franki.\npark \u0142yczakowski \u2013 po\u0142o\u017cony w s\u0105siedztwie cmentarza \u0142yczakowskiego\npark zniesienie \u2013 regionalny park krajobrazowy. cz\u0119\u015bci\u0105 parku jest kajzerwald, a na jego terenie 50-hektarowy skansen szewczenkowski gaj z zabytkami budownictwa ludowego.\npark zamarstynowski \u2013 po\u0142o\u017cony w p\u00f3\u0142nocnej cz\u0119\u015bci miasta, na jego terenie znajduje si\u0119 dawny cmentarz zamarstynowski\npark cytadela \u2013 publicznie dost\u0119pna cz\u0119\u015b\u0107 terenu otaczaj\u0105cego cytadel\u0119\npark studencki (wzg\u00f3rza wuleckie) \u2013 miejsce, w kt\u00f3rym dokonano mordu profesor\u00f3w lwowskich\npark skni\u0142owski \u2013 najm\u0142odszy z park\u00f3w, ufundowany przez student\u00f3w w 1980, po\u0142o\u017cony jest przy lotnisku i nowo wybudowanym stadionie.\n\n\n=== nazwa miasta ===\nnazwa lwowa ma charakter dzier\u017cawczy, od imienia \u201elew\u201d.\nukrai\u0144scy nacjonali\u015bci stosuj\u0105 niekiedy wobec lwowa okre\u015blenie banderstadt (ukr. \u0431\u0430\u043d\u0434\u0435\u0440\u0448\u0442\u0430\u0434\u0442) \u2013 na cze\u015b\u0107 stepana bandery.\nnazwy miasta w j\u0119zykach wsp\u00f3\u0142cze\u015bnie lub historycznie istotnych dla lwowa:\n\n\n== architektura ==\nfragmenty najstarszych budowli (cerkwi i ko\u015bcio\u0142\u00f3w) lwowskich pochodz\u0105 z xiii w.. po ogromnych po\u017carach w 1527 i 1556, w wyniku kt\u00f3rych miasto sp\u0142on\u0119\u0142o prawie doszcz\u0119tnie, lw\u00f3w straci\u0142 wi\u0119kszo\u015b\u0107 swej gotyckiej architektury.\nna starym mie\u015bcie znale\u017a\u0107 mo\u017cna wiele budynk\u00f3w w stylu renesansowym, barokowym czy klasycystycznym.\nna pocz\u0105tku xx w. miasto wzbogaci\u0142o si\u0119 o budynki w stylu secesyjnym, a w dwudziestoleciu mi\u0119dzywojennym wybudowano szereg budynk\u00f3w modernistycznych.\nbudynki cz\u0119stokro\u0107 posiadaj\u0105 na swych fasadach liczne zdobienia w postaci rze\u017ab, ornament\u00f3w, czy attyk.\npo wcieleniu miasta do ukrai\u0144skiej srr cz\u0119\u015b\u0107 z nich zosta\u0142a przebudowana w duchu socrealizmu. po uzyskaniu niepodleg\u0142o\u015bci przez ukrain\u0119 wi\u0119kszo\u015b\u0107 nazw ulic miasta zosta\u0142a ponownie zmieniona, przy czym przywr\u00f3cono cz\u0119\u015b\u0107 nazw historycznych. natomiast na lwowskich budynkach masowo zacz\u0119\u0142y pojawia\u0107 si\u0119 tablice upami\u0119tniaj\u0105ce ukrai\u0144skich dzia\u0142aczy, artyst\u00f3w, naukowc\u00f3w i polityk\u00f3w.\n\n\n=== zabytki ===\nstare miasto we lwowie zosta\u0142o w 1998 wpisane na list\u0119 \u015bwiatowego dziedzictwa unesco, dzi\u0119ki doskona\u0142emu po\u0142\u0105czeniu architektonicznych i artystycznych tradycji \u015brodkowo-wschodniej europy z wp\u0142ywami w\u0142oskimi i niemieckimi, a tak\u017ce wzajemnym uzupe\u0142nianiu si\u0119 \u017cyj\u0105cych tu niegdy\u015b rozmaitych grup etnicznych. grupy te cho\u0107 odmienne to jednak wzajemnie od siebie zale\u017cne, zostawi\u0142y trwa\u0142y \u015blad w architekturze i charakterze lwowa.\no randze lwowa \u015bwiadczy fakt, \u017ce ponad pi\u0119\u0107dziesi\u0105t procent zabytk\u00f3w dzisiejszej ukrainy znajduje si\u0119 w tym mie\u015bcie.\n\nkatedra \u0142aci\u0144ska z kaplicami: kampian\u00f3w i boim\u00f3w\nsob\u00f3r \u015bw. jura\nkatedra ormia\u0144ska i dzielnica ormia\u0144ska\nzesp\u00f3\u0142 cerkwi wo\u0142oskiej i ulica ruska\nko\u015bci\u00f3\u0142 dominikan\u00f3w\nko\u015bci\u00f3\u0142 i klasztor bernardyn\u00f3w\nko\u015bci\u00f3\u0142 jezuit\u00f3w\nko\u015bci\u00f3\u0142 \u015bw. antoniego\nrynek:\nkamienica kr\u00f3lewska\nczarna kamienica\ndawny pa\u0142ac arcybiskup\u00f3w \u0142aci\u0144skich\nkamienica bandinellich\nratusz\npa\u0142ac lubomirskich\nkopiec unii lubelskiej\narsena\u0142 kr\u00f3lewski we lwowie\narsena\u0142 miejski we lwowie\nbaszta prochowa\nteatr miejski (opera lwowska)\nteatr skarbkowski\nossolineum\ndworzec g\u0142\u00f3wny\nuniwersytet lwowski\npolitechnika lwowska\ncmentarz \u0142yczakowski\npa\u0142ac potockich\npa\u0142ac arcybiskup\u00f3w \u0142aci\u0144skich\npa\u0142ac sztuki w parku stryjskim\n\n\n=== pomniki lwowskie ===\n\nprzed wybuchem ii wojny \u015bwiatowej we lwowie istnia\u0142o wiele wolno stoj\u0105cych pomnik\u00f3w wzniesionych w xviii\u2013xx w. upami\u0119tniaj\u0105cych wybitne postaci kultury i historii polski. najstarszy \u015bwiecki pomnik by\u0142 po\u015bwi\u0119cony hetmanowi jab\u0142onowskiemu.\nw mi\u0119dzywojennym lwowie mieli swe pomniki: adam mickiewicz, aleksander fredro, bartosz g\u0142owacki, agenor go\u0142uchowski, stanis\u0142aw jab\u0142onowski, teofil wi\u015bniowski i j\u00f3zef kapu\u015bci\u0144ski, kornel ujejski, jan iii sobieski (pomnik i popiersie), franciszek smolka, jan kili\u0144ski, jan z dukli (figura na kolumnie na placu bernardy\u0144skim), \u015bwi\u0119ty krzysztof. po wcieleniu miasta do zsrr cz\u0119\u015b\u0107 z nich zosta\u0142a zniszczona (m.in. pomniki: agenora go\u0142uchowskiego, stanis\u0142awa jab\u0142onowskiego, franciszka smolki, figura \u015bw. jana z dukli), inne przewiezione w granice powojennej polski: pomnik jana iii (obecnie gda\u0144sk), pomnik aleksandra fredry (obecnie wroc\u0142aw), pomnik kornela ujejskiego (obecnie szczecin). zachowa\u0142y si\u0119 do dnia dzisiejszego: pomnik jana kili\u0144skiego w parku stryjskim, pomnik bartosza g\u0142owackiego w parku \u0142yczakowskim, kolumna adama mickiewicza na pl. mariackim (obecnie plac mickiewicza), figura matki bo\u017cej opodal na tym\u017ce placu, pomnik teofila wi\u015bniowskiego i jana kapu\u015bci\u0144skiego na g\u00f3rze stracenia.\nnajznaczniejsz\u0105 i najbardziej spektakularn\u0105 dewastacj\u0105 w okresie powojennym by\u0142o zniszczenie w 1971 przez \u017co\u0142nierzy sowieckich przy u\u017cyciu czo\u0142g\u00f3w nekropolii cmentarza obro\u0144c\u00f3w lwowa.\n\ndo 1939 kilkadziesi\u0105t upami\u0119tnie\u0144 znanych polak\u00f3w (stanis\u0142awa skarbka, jana \u015bniadeckiego, marcelego nenckiego, franciszka smolki, juliana zachariewicza, j\u00f3zefa pi\u0142sudskiego, kazimierza wielkiego) znajdowa\u0142o si\u0119 r\u00f3wnie\u017c wewn\u0105trz gmach\u00f3w w granicach administracyjnych lwowa, lub jako ozdoby elewacji (miko\u0142aja kopernika, adama mickiewicza, tadeusza czackiego, j\u00f3zefa ossoli\u0144skiego, j\u0119drzeja \u015bniadeckiego, jana d\u0142ugosza, grzegorza piramowicza, onufrego kopczy\u0144skiego, stanis\u0142awa konarskiego, stefana batorego). do polskiego dziedzictwa kulturalnego nale\u017c\u0105 setki pomnik\u00f3w nagrobnych na cmentarzu \u0142yczakowskim, zachowanych do dnia dzisiejszego, mimo \u017ce stan wielu z nich jest bardzo z\u0142y.\ndla upami\u0119tnienia zbiorowych czyn\u00f3w polskiego or\u0119\u017ca wzniesiono we lwowie m.in.: pomnik u\u0142an\u00f3w jaz\u0142owieckich, pomnik kadet\u00f3w lwowskich, pomnik obro\u0144c\u00f3w lwowa (trzy r\u00f3\u017cne pomniki: cmentarz obro\u0144c\u00f3w lwowa, pomnik na persenk\u00f3wce, pomnik w ogrodzie politechniki), pomnik bohater\u00f3w rara\u0144czy. wszystkie zosta\u0142y zniszczone przez w\u0142adze sowieckie. po upadku zsrr staraniem w\u0142adz i przedsi\u0119biorstw polskich (energopol sa) zrekonstruowany zosta\u0142 cmentarz obro\u0144c\u00f3w lwowa.\nw latach mi\u0119dzywojennych polacy planowali tak\u017ce postawi\u0107 pomniki: namiestnikowi galicji andrzejowi potockiemu, tadeuszowi ko\u015bciuszce, juliuszowi s\u0142owackiemu, marii konopnickiej, biskupowi w\u0142adys\u0142awowi bandurskiemu, genera\u0142owi tadeuszowi rozwadowskiemu, czes\u0142awowi m\u0105czy\u0144skiemu. g\u0142\u00f3wn\u0105 przyczyn\u0105 braku realizacji by\u0142y wysokie koszty i problemy finansowe magistratu.\ndo ko\u0144ca drugiej wojny \u015bwiatowej we lwowie istnia\u0142 tylko jeden pomnik postawiony przez ukrai\u0144c\u00f3w. znajdowa\u0142 si\u0119 on na przedmie\u015bciach miasta lwowa we wsi winniki, zosta\u0142 wzniesiony w 1914 i upami\u0119tnia\u0142 tarasa szewczenk\u0119.\npo drugiej wojnie \u015bwiatowej w\u0142adze radzieckie zbudowa\u0142y liczne pomniki i popiersia maj\u0105ce podkre\u015bla\u0107 dominacj\u0119 nowej w\u0142adzy nad miastem, m.in. pomniki lenina, engelsa, dzier\u017cy\u0144skiego, jaros\u0142awa ha\u0142ana, niko\u0142aja kuzniecowa, pomnik \u201ezjednoczenia ziem zachodnioukrai\u0144skich z ukrain\u0105 sowieck\u0105 17 wrze\u015bnia 1939\u201d i czo\u0142g symbolizuj\u0105cy \u201ewyzwolenie\u201d. od 1990 pomniki kojarz\u0105ce si\u0119 z systemem komunistycznym by\u0142y stopniowo usuwane.\npo upadku zsrr w 1991 i uzyskaniu niepodleg\u0142o\u015bci przez ukrain\u0119 powsta\u0142y we lwowie m.in. takie pomniki jak: pomnik tarasa szewczenki (w miejsce wyburzonego pomnika lenina na prospekcie swobody), pomnik ofiarom holocaustu, pomnik iwana trusza, pomnik kr\u00f3la daniela halickiego, pomnik proswity, pomnik mychaj\u0142a hruszewskiego, pomnik nikifora, pomnik ignacego \u0142ukasiewicza i jana zeha, pomnik stepana bandery, pomnik rozstrzelanych profesor\u00f3w lwowskich, pomnik ofiar masakr wi\u0119ziennych nkwd (ofiar zbrodni komunistycznych), pomnik jerzego kulczyckiego, pomnik abp. metropolity andrzeja szeptyckiego, czy pomnik mychaj\u0142a werbyckiego.\n\n\n== dzielnice ==\n\n\n== ludno\u015b\u0107 ==\nlw\u00f3w jest si\u00f3dmym co do liczby ludno\u015bci miastem ukrainy. zgodnie z danymi spisu powszechnego 2001 we lwowie 6364 osoby zadeklarowa\u0142y si\u0119 jako polacy (0,88% ludno\u015bci miasta) z czego 2990 os\u00f3b zadeklarowa\u0142o j\u0119zyk polski jako ojczysty. na 725 202 mieszka\u0144c\u00f3w miasta ukrai\u0144cy stanowili 639 035 os\u00f3b (88,12%), rosjanie \u2013 64 599 os\u00f3b (8,91%). opr\u00f3cz polak\u00f3w znacz\u0105c\u0105 mniejszo\u015bci\u0105 byli bia\u0142orusini (3 119 os\u00f3b \u2013 0,43%) i \u017cydzi (1 928 os\u00f3b \u2013 0,27%).\n\n\n=== historia ludno\u015bci lwowa ===\n\n\n==== kr\u00f3lestwo galicji i lodomerii ====\nwed\u0142ug austriackiego spisu statystycznego z 1909 roku populacja lwowa wynosi\u0142a 187.056. austriackie dane z 1906 podaj\u0105, \u017ce mieszka\u0144cy lwowa pos\u0142ugiwali si\u0119 g\u0142\u00f3wnie towarzysko trzema j\u0119zykami:\n\nj\u0119zykiem polskim \u2013 120 612\nj\u0119zykiem niemieckim i jidysz \u2013 20 400\nj\u0119zykiem ukrai\u0144skim (ruskim) \u2013 15 159\n\n\n==== ii rzeczpospolita ====\ndrugi powszechny spis ludno\u015bci (1931):\n\n\n==== okupacja niemiecka ====\n\n\n==== ukrai\u0144ska srr ====\n\n\n=== ludzie zwi\u0105zani ze lwowem ===\n\n\n== gospodarka ==\nzak\u0142ady cukiernicze, browar, produkcja autobus\u00f3w, zak\u0142ady farmaceutyczne, przetw\u00f3rstwo spo\u017cywcze.\n\n\n== transport ==\n\n\n=== autobusowy ===\ntransport autobusowy nie jest zbyt dobrze rozwini\u0119ty, posiada zaledwie kilka linii. tani\u0105 alternatyw\u0105 s\u0105 tzw. marszrutki, czyli prywatne mikrobusy, kt\u00f3re doje\u017cd\u017caj\u0105 w s\u0142abiej skomunikowane dzielnice miasta. marszrutki nie posiadaj\u0105 okre\u015blonych przystank\u00f3w czy rozk\u0142adu jazdy, ale s\u0105 ta\u0144sze i szybkie. mikrobusy docieraj\u0105 tak\u017ce do lwowskich miast satelitarnych, r\u00f3wnie\u017c tych po\u0142o\u017conych w pobli\u017cu polskiej granicy \u2013 szeginie (\u0448\u0435\u0433\u0438\u043d\u0456) (kierunek przemy\u015bl-krak\u00f3w) i rawa ruska (\u0440\u0430\u0432\u0430-\u0440\u0443\u0441\u044c\u043a\u0430, kierunek lublin\u2013warszawa).\n\n\n=== tramwajowy ===\npierwsza linia tramwaju konnego zosta\u0142a otwarta 5 maja 1880. 31 maja 1894 roku na ulice lwowa wyjecha\u0142 pierwszy tramwaj elektryczny. w 1922 linie tramwajowe zosta\u0142y w\u0142\u0105czone do ruchu prawostronnego.\npo ii wojnie \u015bwiatowej i przej\u015bciu miasta w granice zsrr (sierpie\u0144 1945) dwie linie zosta\u0142y zamkni\u0119te, cho\u0107 wi\u0119kszo\u015b\u0107 infrastruktury zosta\u0142a zachowana, ponadto przed\u0142u\u017cono lini\u0119 tramwajow\u0105 ko\u0144cz\u0105c\u0105 si\u0119 w 1939 w zajezdni na rogu ulic kadeckiej i wuleckiej, wzd\u0142u\u017c dawnej ulicy wuleckiej (obecnie: andrieja sacharowa) do nowych osiedli mieszkaniowych na wulce.\nsie\u0107 tramwajowa we lwowie cechuje si\u0119 rozstawem tor\u00f3w 1000 mm, zosta\u0142a zbudowana, kiedy miasto by\u0142o cz\u0119\u015bci\u0105 austro-w\u0119gier, a linie musia\u0142y przebiega\u0107 przez w\u0105skie, \u015bredniowieczne ulice w centrum miasta.\npo lwowie kursuje kilkadziesi\u0105t wagon\u00f3w typu tatra t4 i tatra kt4. w 2007 sprowadzono z erfurtu i gery 11 wagon\u00f3w typu kt4 w odmianie niemieckiej, a w 2013 do miasta dotar\u0142 zbudowany na zam\u00f3wienie miasta ukrai\u0144ski elektron t5l64. ca\u0142a sie\u0107 liczy 75 km, z czego wi\u0119kszo\u015b\u0107 jest w z\u0142ym stanie technicznym.\npo lwowie kursuje 10 linii tramwajowych. nosz\u0105 numery od 1 do 9, a dziesi\u0105ta to 9a.\n\n\n=== trolejbusowy ===\npo zako\u0144czeniu ii wojny \u015bwiatowej oraz wysiedleniu wi\u0119kszo\u015bci polskich mieszka\u0144c\u00f3w, miasto odnotowa\u0142o ogromny nap\u0142yw nowych mieszka\u0144c\u00f3w ze zwi\u0105zku radzieckiego oraz dynamiczny rozw\u00f3j przemys\u0142u ci\u0119\u017ckiego.\nwiele linii tramwajowych w centrum miasta zosta\u0142o zast\u0105pionych przez trolejbusy, wprowadzone 27 listopada 1952.\n\n\n=== kolejowy ===\nlw\u00f3w jest du\u017cym w\u0119z\u0142em kolejowym rangi krajowej i mi\u0119dzynarodowej, obs\u0142uguj\u0105cym zagraniczne po\u0142\u0105czenia m.in. na bia\u0142oru\u015b, litw\u0119, do polski, rosji, s\u0142owacji i na w\u0119gry.\n\n\n=== lotniczy ===\nmi\u0119dzynarodowy port lotniczy znajduje si\u0119 oko\u0142o 6 km od centrum miasta na lotnisku skni\u0142\u00f3w. polska to najpopularniejszy kierunek podr\u00f3\u017cy ze lwowa. polskie linie lotnicze lot wykonuj\u0105 st\u0105d dziennie wi\u0119cej rejs\u00f3w do warszawy-chopina ni\u017c suma wszystkich lot\u00f3w lokalnych ukrai\u0144skich linii ukrainian airlines. z polski do lwowskiego lotniska s\u0105 realizowane rejsy z: bydgoszczy (lot), gda\u0144ska (wizz air), katowic (wizz air), krakowa (ryanair), poznania (lot), olsztyna (lot), warszawy-chopina (lot), warszawy-modlina (ryanair) oraz z wroc\u0142awia (wizz air). opr\u00f3cz tego zagraniczne linie oferuj\u0105 loty do takich pa\u0144stw, jak: niemcy (berlin-sch\u00f6nefeld, dortmund, frankfurt-hahn, memmingen, weeze), wielka brytania (londyn-luton), austria (wiede\u0144), dania (kopenhaga), czy w\u0142ochy (rzym-fiumicino, mediolan-malpensa, bergamo, wenecji, neapol, bolonia).\nby\u0142y tak\u017ce realizowane po\u0142\u0105czenia lotnicze pomi\u0119dzy lwowem a radomiem lini\u0105 sprint air, kt\u00f3ra zrezygnowa\u0142a z lot\u00f3w do tego miasta.\n\n\n== kultura ==\n\n\n=== literatura ===\nw xix w. lw\u00f3w by\u0142 obok krakowa polskim o\u015brodkiem intelektualnym ciesz\u0105cym si\u0119 od 1870 swobod\u0105 rozwoju polskiej i ukrai\u0144skiej kultury i nauki w do\u015b\u0107 liberalnym zaborze austriackim. tu mieszkali znani pisarze i poeci: miko\u0142aj biernacki (rodo\u0107), aleksander fredro, seweryn goszczy\u0144ski, leopold staff, jan kasprowicz, jan zahradnik, gabriela zapolska, maria konopnicka, maryla wolska, beata oberty\u0144ska i wielu innych. we lwowie dzia\u0142a\u0142a pr\u0119\u017cna instytucja naukowa, zak\u0142ad narodowy im. ossoli\u0144skich, kt\u00f3ra opr\u00f3cz bogatej w zbiory biblioteki posiada\u0142a tak\u017ce w\u0142asne wydawnictwo. wychodzi\u0142o tu wiele lokalnych gazet, wydawnictw i czasopism drukowanych nie tylko w j\u0119zyku polskim, ale tak\u017ce niemieckim, ukrai\u0144skim czy jidysz. dla uszanowania literackiej przesz\u0142o\u015bci miasta odbywaj\u0105 si\u0119 coroczne targi ksi\u0105\u017cki.\n\n\n=== sztuka ===\nwe lwowie w 1929 zosta\u0142a za\u0142o\u017cona polska m\u0142odzie\u017cowa grupa artes znana ze swych pokaz\u00f3w w pary\u017cu i w ca\u0142ej europie. jej prace reprezentowa\u0142y takie nurty jak futuryzm, kubizm, nowa obiektywno\u015b\u0107 czy surrealizm. ruch wsp\u00f3\u0142pracowa\u0142 z wieloma artystami i muzykami awangardowymi. grupa artes da\u0142a trzyna\u015bcie pokaz\u00f3w m.in. w warszawie, krakowie, \u0142odzi i we lwowie. ii wojna \u015bwiatowa po\u0142o\u017cy\u0142a kres dzia\u0142alno\u015bci grupy.\n\n\n=== muzea i galerie sztuki ===\nwe lwowie od 1827 funkcjonowa\u0142o muzeum im. lubomirskich zawieraj\u0105ce obszern\u0105 kolekcj\u0119 dzie\u0142 sztuki i pami\u0105tek historycznych zwi\u0105zanych z dziejami narodu polskiego, w 1857 zosta\u0142a ufundowana bibliotek\u0119 baworowskich ze zbiorem dzie\u0142 sztuki, od 1869 na wydziale filozoficznym uniwersytetu lwowskiego istnia\u0142a katedra historii sztuki, w ramach kt\u00f3rej dzia\u0142ali wybitni historycy sztuki, m.in. w\u0142adys\u0142aw \u0142ozi\u0144ski, jan bo\u0142oz antoniewicz, w\u0142adys\u0142aw kozicki, w\u0142adys\u0142aw podlacha, mieczys\u0142aw g\u0119barowicz.\nnajbardziej godnymi uwagi galeriami i muzeami s\u0105 lwowska galeria sztuki, muzeum religii (dawniej muzeum ateizmu) i muzeum narodowe (dawniej muzeum przemys\u0142u).\n\n\n=== muzyka ===\nrozkwit \u017cycia muzycznego we lwowie zapocz\u0105tkowany zosta\u0142 w xvi w. marcin leopolita, jeden z najwybitniejszych polskich kompozytor\u00f3w doby renesansu, pochodzi\u0142 ze lwowa i do lwowa powr\u00f3ci\u0142 po s\u0142u\u017cbie na dworze kr\u00f3lewskim. du\u017cym uznaniem cieszy\u0142 si\u0119 zesp\u00f3\u0142 wokalny, a potem tak\u017ce wokalno-instrumentalny przy klasztorze dominikan\u00f3w. w drugiej po\u0142owie xvi w. w cerkwiach tak\u017ce wprowadzano \u015bpiew wielog\u0142osowy.\nna prze\u0142omie xvii i xviii w. ze lwowem zwi\u0105zany by\u0142 stanis\u0142aw sylwester szarzy\u0144ski. dzia\u0142ali wtedy r\u00f3wnie\u017c inni kompozytorzy, jak j. staromiejski (ok. 1740 w kaplicy dominikan\u00f3w) i adalbert jankowski.\nw\u0142\u0105czenie lwowa do austrii w 1792 spowodowa\u0142y wielki nap\u0142yw muzyk\u00f3w. jako pierwszy powsta\u0142 teatr niemiecki w 1776 (dzia\u0142a\u0142 do 1872), a wkr\u00f3tce \u2013 w lipcu 1780 \u2013 polski (dzia\u0142a\u0142 z przerwami do ko\u0144ca marca 1842). nast\u0105pi\u0142 rozw\u00f3j teatru (pierwszym dyrektorem by\u0142 tomasz truskolaski), a przedstawieniom zawsze wtedy towarzyszy\u0142a muzyka, i opery. w\u015br\u00f3d kapelmistrz\u00f3w byli tak wybitni muzycy jak j\u00f3zef elsner (w latach 1792\u20131799) i karol lipi\u0144ski (1810\u20131814). w latach 1785\u20131799 teatrem kierowa\u0142 wojciech bogus\u0142awski, kt\u00f3ry wielk\u0105 wag\u0119 przywi\u0105zywa\u0142 do narodowego charakteru repertuaru. to w\u0142a\u015bnie on zach\u0119ci\u0142 elsnera i karola kurpi\u0144skiego do komponowania oper.\ndzi\u0119ki elsnerowi we lwowie powsta\u0142o towarzystwo filharmoniczne, a w latach 1803\u20131812 i 1817\u201330 johann mederitch organizowa\u0142 publiczne koncerty symfoniczne. w 1826 franz xavier mozart, syn wolfganga amadeusa, kt\u00f3ry mieszka\u0142 we lwowie w latach 1808\u20131814 i 1822\u201338, w 1826 za\u0142o\u017cy\u0142 stowarzyszenie muzyki ko\u015bcielnej (c\u00e4cilien-verein).\nwa\u017cne dla \u017cycia muzycznego we lwowie by\u0142o powstanie w 1838 towarzystwa, najpierw pod nazw\u0105 gesellschaft zur bef\u00f6rderung der musik in galizien, od 1848 pod nazw\u0105 galicyjskie towarzystwo muzyczne, a nast\u0119pnie po 1918 roku pod polsk\u0105 nazw\u0105 polskie towarzystwo muzyczne we lwowie. towarzystwo finansowa\u0142o konserwatorium (za\u0142. w 1870), a tak\u017ce kilka ch\u00f3r\u00f3w oraz amatorsk\u0105 orkiestr\u0119. w latach 1858\u20131887 na czele towarzystwa, a zarazem konserwatorium, sta\u0142 karol mikuli, ucze\u0144 chopina. do grona pedagog\u00f3w ucz\u0105cych w lwowskich konserwatorium nale\u017ca\u0142 te\u017c m.in. stanis\u0142aw niewiadomski (1887\u20131914), henryk melcer-szczawi\u0144ski (1897\u201399), j\u00f3zef koffler (1928\u201341), vil\u00e9m kurz (1897\u20131919). d\u0142ugoletnim dyrektorem konserwatorium by\u0142 mieczys\u0142aw so\u0142tys (1899\u20131929), a po nim jego syn adam (1929\u201339); za jego czas\u00f3w ch\u00f3r lwowskiej szko\u0142y uwa\u017cany by\u0142 za najlepszy w polsce.\n\nlw\u00f3w mia\u0142 wyj\u0105tkowo efektowne teatry. w 1842 otwarto teatr skarbkowski, trzeci co do wielko\u015bci gmach w \u00f3wczesnej europie \u015brodkowej, a w 1903 jeszcze wspanialszy gmach opery, wzorowanej na wiede\u0144skiej. pocz\u0105tkowo wystawiano w niej repertuar bardzo zr\u00f3\u017cnicowany: od dramat\u00f3w klasycznych w j\u0119zyku niemieckim i polskim, poprzez oper\u0119, operetk\u0119, do komedii.\nw 1874 we lwowie powsta\u0142 teatr ukrai\u0144ski, z kt\u00f3rym zwi\u0105za\u0142o si\u0119 wielu ukrai\u0144skich muzyk\u00f3w. w tym czasie polski teatr, w kt\u00f3rym wystawiano r\u00f3wnie\u017c opery, sta\u0142 si\u0119 najwa\u017cniejsz\u0105 obok warszawskiej scen\u0105 operow\u0105 w polsce. w 1900 we lwowie otwarto oper\u0119 \u2013 teatr wielki. dzi\u0119ki liberalizmowi w\u0142adz monarchii habsburskiej, tam w\u0142a\u015bnie mo\u017cliwe by\u0142y premiery polskich dzie\u0142, na kt\u00f3re nie zezwolono by w warszawie.opera lwowska w latach mi\u0119dzywojennych by\u0142a jedn\u0105 z trzech sta\u0142ych scen operowych w polsce (obok warszawy i poznania). zwi\u0105zani byli z t\u0105 scen\u0105 m.in. so\u0142omija kruszelny\u0107ka oraz adam didur, kt\u00f3ry po sukcesach w la scali wr\u00f3ci\u0142 do lwowa i od 1932 kierowa\u0142 oper\u0105 i uczy\u0142 \u015bpiewu w konserwatorium.\nw 1902 powsta\u0142a filharmonia, kt\u00f3ra pracowa\u0142a z przerwami, wznowi\u0142a dzia\u0142alno\u015b\u0107 w 1921 i w nast\u0119pnych latach r\u00f3wnie\u017c boryka\u0142a si\u0119 z k\u0142opotami, spowodowanymi kryzysem gospodarczym.\nw \u017cyciu muzycznym miasta bardzo wa\u017cn\u0105 rol\u0119 pe\u0142ni\u0142y ch\u00f3ry. by\u0142y zespo\u0142y polskie, jak \u201eecho\u201d (za\u0142. 1887), \u201elwowski ch\u00f3r akademicki\u201d (za\u0142. 1899) i \u201elwowski ch\u00f3r robotniczy\u201d (za\u0142. 1902) \u2013 oraz ukrai\u0144skie, jak \u201ebojan\u201d (za\u0142. 1890), \u201ebandurys\u201d (za\u0142. 1905) i s\u0142awny ch\u00f3r dzieci\u0119cy \u201edudaryk\u201d.\nw 1912 na uniwersytecie, dzi\u0119ki staraniom adolfa chybi\u0144skiego otwarta zosta\u0142a druga (po krakowskiej) muzykologia w polsce. wydawano czasopisma po\u015bwi\u0119cone \u017cyciu muzycznemu: \u201egazeta muzyczna\u201d (1918), \u201elwowskie wiadomo\u015bci muzyczne i literackie\u201d (1925\u201334), \u201eecho\u201d (1936\u201337), w kt\u00f3rych publikowali m.in. seweryn barbag, j\u00f3zef koffler, stefania \u0142obaczewska. koncerty w powa\u017cnym stopniu organizowane by\u0142o przez stowarzyszenia: w 1919 powsta\u0142 zwi\u0105zek muzyk\u00f3w we lwowie, a w 1930 lwowska filia mi\u0119dzynarodowego towarzystwa muzyki wsp\u00f3\u0142czesnej, a w 1933 lwowskie towarzystwo mi\u0142o\u015bnik\u00f3w muzyki i opery.\npolskie radio lw\u00f3w uruchomione 5 stycznia 1930 by\u0142o pierwsz\u0105 rozg\u0142o\u015bni\u0105 we wschodniej polsce. programy emitowane ze lwowa okaza\u0142y si\u0119 bardzo popularne w ca\u0142ym kraju. radio gra\u0142o muzyk\u0119 klasyczn\u0105 i rozrywkow\u0105, nadawa\u0142o programy publicystyczne, audycje dla m\u0142odzie\u017cy, wiadomo\u015bci i msze w ka\u017cd\u0105 niedziel\u0119. ogromn\u0105 popularno\u015bci\u0105 cieszy\u0142a si\u0119 weso\u0142a lwowska fala, audycja kabaretowa przeplatana muzyk\u0105.\nzaj\u0119cie miasta przez zsrr spowodowa\u0142o gruntowne zmiany w \u017cyciu muzycznym, kt\u00f3re przeorganizowano na wz\u00f3r sowiecki. wyra\u017ane oparcie otrzymali te\u017c przede wszystkim muzycy ukrai\u0144scy. ogromna wi\u0119kszo\u015b\u0107 \u017cydowskich artyst\u00f3w zgin\u0119\u0142a, lub uciek\u0142a. wielu polskich artyst\u00f3w zosta\u0142o deportowanych do azjatyckiej cz\u0119\u015bci zsrr. cz\u0119\u015b\u0107 z nich po wojnie powr\u00f3ci\u0142a do polski.\nod 2012 roku we lwowie organizowany jest mi\u0119dzynarodowy festiwal odkrywamy paderewskiego.\n\n\n== nauka ==\nlw\u00f3w nale\u017cy do najwa\u017cniejszych o\u015brodk\u00f3w akademickich na ukrainie. jest siedzib\u0105 politechniki lwowskiej za\u0142o\u017conej w 1843 i uniwersytetu lwowskiego za\u0142o\u017conego w 1661, kt\u00f3ry jest jednym z najstarszych w europie \u015brodkowej. presti\u017c uniwersytetu znacznie wzr\u00f3s\u0142 dzi\u0119ki pracom profesora kazimierza twardowskiego (1866\u20131938), jednego z za\u0142o\u017cycieli szko\u0142y lwowsko-warszawskiej. z tutejszym uniwersytetem zwi\u0105zani byli wybitni polscy matematycy tacy jak stefan banach, juliusz schauder czy stanis\u0142aw ulam.\nod 2007 we lwowie dzia\u0142a ukrai\u0144ski uniwersytet katolicki (ukr. \u0443\u043a\u0440\u0430\u0457\u0301\u043d\u0441\u044c\u043a\u0438\u0439 \u043a\u0430\u0442\u043e\u043b\u0438\u0301\u0446\u044c\u043a\u0438\u0439 \u0443\u043d\u0456\u0432\u0435\u0440\u0441\u0438\u0442\u0435\u0301\u0442) otworzony w 1994 jako lwowska akademia teologiczna.\n\n\n== religia ==\nod pocz\u0105tku swego istnienia lw\u00f3w by\u0142 miastem r\u00f3\u017cnorodnym etnicznie i religijnie. przed kasat\u0105 j\u00f3zefi\u0144sk\u0105 we lwowie by\u0142o ok. 60 \u015bwi\u0105ty\u0144. najstarsze z nich zbudowane by\u0142y w xiii wieku. trzy najwi\u0119ksze chrze\u015bcija\u0144skie grupy wyznaniowe: katolicy (g\u0142\u00f3wnie polacy i niemcy), prawos\u0142awni (g\u0142\u00f3wnie rusini i grecy), wyznawcy ko\u015bcio\u0142a ormia\u0144skiego (ormianie), mia\u0142y swe biskupstwa we lwowie od xvi w. (przy czym lwowskie arcybiskupstwo \u0142aci\u0144skie istnia\u0142o ju\u017c od 1412).\nw 1909 ukonstytuowa\u0142a si\u0119 chrze\u015bcija\u0144sko-mennonicka gmina kiernica-lw\u00f3w. nale\u017c\u0105cy do niej dom modlitwy, kancelaria parafialna, mieszkania duchownych i bursa dla student\u00f3w znajdowa\u0142y si\u0119 do 1939 we wzniesionej w 1888 willi w\u0142adys\u0142awa godowskiego przy ul. jana kochanowskiego (obecnie ul. kostii lewyckiego) 23.\nlw\u00f3w jest obecnie siedzib\u0105 archidiecezji lwowskiej i pozostaje centrum ko\u015bcio\u0142a rzymskokatolickiego na ukrainie, a tak\u017ce ukrai\u0144skiej cerkwi greckokatolickiej. we lwowie swoj\u0105 siedzib\u0119 ma eparchia lwowska ukrai\u0144skiego ko\u015bcio\u0142a prawos\u0142awnego patriarchatu moskiewskiego. eparchi\u0119 lwowsko-sokalsk\u0105 i eparchi\u0119 lwowsk\u0105 prowadzi tak\u017ce ko\u015bci\u00f3\u0142 prawos\u0142awny ukrainy. obecny jest tak\u017ce apostolski ko\u015bci\u00f3\u0142 ormia\u0144ski oraz adwenty\u015bci dnia si\u00f3dmego. w mie\u015bcie dzia\u0142a ponad 50 zbor\u00f3w \u015bwiadk\u00f3w jehowy, a 21 z nich korzysta z du\u017cego kompleksu sal kr\u00f3lestwa. w mie\u015bcie znajduje si\u0119 r\u00f3wnie\u017c biuro oddzia\u0142u koordynuj\u0105ce dzia\u0142alno\u015b\u0107 tego wyznania na ukrainie.\nnajliczniej reprezentowan\u0105 grup\u0105 religijn\u0105 s\u0105 grekokatolicy obrz\u0105dku bizantyjsko-ukrai\u0144skiego. w obrz\u0105dku tym opr\u00f3cz ksi\u0119\u017cy diecezjalnych pos\u0142uguj\u0105 tam tak\u017ce zgromadzenia zakonne: redemptory\u015bci, bazylianie, redemptorystki misjonarki oraz s\u0142u\u017cebnice nmp.\n\n\n=== \u017cydzi lwowscy ===\nlw\u00f3w posiada\u0142 przed wojn\u0105 du\u017c\u0105 i aktywn\u0105 wsp\u00f3lnot\u0119 \u017cydowsk\u0105. spis powszechny z 1931 wykaza\u0142, \u017ce spo\u015br\u00f3d 312 231 os\u00f3b zamieszkuj\u0105cych lw\u00f3w, 75 316 pos\u0142ugiwa\u0142o si\u0119 na co dzie\u0144 w mowie j\u0119zykiem jidysz lub hebrajskim. do 1941 w mie\u015bcie znajdowa\u0142o si\u0119 oko\u0142o 45 synagog i dom\u00f3w modlitewnych. w dniach 25\u201329 lipca 1941 mia\u0142 miejsce pogrom ludno\u015bci \u017cydowskiej okre\u015blany jako dni petlury (nazwa od symona petlury), w trakcie kt\u00f3rych niemieckie einsatzgruppen z udzia\u0142em nacjonalist\u00f3w ukrai\u0144skich zamordowa\u0142y oko\u0142o 2 tys. \u017cyd\u00f3w.\n\npodczas ii wojny \u015bwiatowej, w 1941 hitlerowcy zniszczyli synagog\u0119 g\u0142\u00f3wn\u0105, a w nast\u0119pnych latach kolejne synagogi. \u017cydzi zostali przesiedleni do lwowskiego getta po\u0142o\u017conego w p\u00f3\u0142nocnej cz\u0119\u015bci miasta (zamarstyn\u00f3w). w pierwszej po\u0142owie 1942 wi\u0119kszo\u015b\u0107 z nich w ramach holocaustu (aktion reinhard) zosta\u0142a deportowana przez niemieckie w\u0142adze okupacyjne do obozu zag\u0142ady be\u0142\u017cec w be\u0142\u017ccu i zamordowana przez ss w komorach gazowych obozu zag\u0142ady.\nwed\u0142ug spisu ludno\u015bci z 1910 os\u00f3b wyznania rzymskokatolickiego by\u0142o we lwowie 101 267 (51,7%), \u017cydowskiego 56 751 (29%), a greckokatolickiego 34 454 (17,1%).\n\n\n== sport ==\nprzed i wojn\u0105 \u015bwiatow\u0105 lw\u00f3w by\u0142 jednym z najwa\u017cniejszych polskich o\u015brodk\u00f3w sportowych. we lwowie w 1867 roku powsta\u0142o pionierskie polskie stowarzyszenie sportowe \u2013 polskie towarzystwo gimnastyczne \u201esok\u00f3\u0142\u201d. we lwowie powsta\u0142y te\u017c pierwsze polskie kluby pi\u0142karskie i wielosekcyjne. w okresie mi\u0119dzywojennym lwowskie kluby si\u0119ga\u0142y po medale mistrzostw polski w r\u00f3\u017cnych dyscyplinach. jednym z najbardziej presti\u017cowych pojedynk\u00f3w derbowych w polsce by\u0142y tzw. wielkie derby lwowa pomi\u0119dzy pogoni\u0105 lw\u00f3w a czarnymi lw\u00f3w. w latach 1930\u20131933 we lwowie odbywa\u0142y si\u0119 jedyne w polsce wy\u015bcigi grand prix, a w 1931 rozegrano tu po raz pierwszy w polsce mistrzostwa \u015bwiata w strzelectwie.\naeroklub lwowski zosta\u0142 za\u0142o\u017cony w lutym 1928 (wcze\u015bniej dzia\u0142a\u0142y zwi\u0105zek awiatyczny i akademicki aeroklub we lwowie). aeroklub by\u0142 organizatorem krajowych zawod\u00f3w lotniczych, np. w 1933 roku odby\u0142 si\u0119 zlot samolo \u201ezlot gwie\u017adzisty\u201d i \u201elwowski wy\u015bcig\u201d samolot\u00f3w turystycznych w obwodzie zamkni\u0119tym.\nkluby przedwojenne:\n\nlks pogo\u0144 lw\u00f3w \u2013 klub pi\u0142karski (p\u00f3\u017aniej wielosekcyjny) za\u0142o\u017cony w 1904, mistrz polski w latach 1922, 1923, 1925, 1926, nieoficjalnie w 1924, hokejowy mistrz polski 1933\nczarni lw\u00f3w \u2013 klub pi\u0142karski (p\u00f3\u017aniej wielosekcyjny) za\u0142o\u017cony w 1903, hokejowy mistrz polski 1935\nlechia lw\u00f3w \u2013 najstarszy polski klub pi\u0142karski (p\u00f3\u017aniej wielosekcyjny), za\u0142o\u017cony w 1903, hokejowy wicemistrz polski 1935\nsparta lw\u00f3w \u2013 finalista pierwszych rozgrywek o pi\u0142karski puchar polski\nrks lw\u00f3w \u2013 klub pi\u0142karski, kt\u00f3rego wychowankiem by\u0142 kazimierz g\u00f3rski\n\u015bwite\u017a lw\u00f3w \u2013 klub pi\u0142karski\nsok\u00f3\u0142 ii lw\u00f3w \u2013 siatkarski mistrz polski 1939\nsok\u00f3\u0142 macierz lw\u00f3w \u2013 zdobywca siatkarskiego pucharu polski 1933\nazs lw\u00f3w \u2013 br\u0105zowy medalista mistrzostw polski w koszyk\u00f3wce 1939, wicemistrz polski w siatk\u00f3wce kobiet 1934, 1935\nbia\u0142y orze\u0142 lw\u00f3w \u2013 klub pi\u0142karski\nwks 6 pu\u0142k lotniczy lw\u00f3w \u2013 klub pi\u0142karski\nhasmonea lw\u00f3w \u2013 \u017cydowski klub sportowy\nukraina lw\u00f3w \u2013 ukrai\u0144ski klub sportowy\nvis lw\u00f3w \u2013 niemiecki klub sportowyobecnie istniej\u0105ce kluby:\n\nkarpaty lw\u00f3w\nfk lw\u00f3w\nruch lw\u00f3w\nenerhija lw\u00f3w\nha\u0142yczyna lw\u00f3w\nlks pogo\u0144 lw\u00f3w \u2013 reaktywowana 10 pa\u017adziernika 2009najwi\u0119kszym obiektem sportowym we lwowie jest arena lw\u00f3w, gdzie rozegrane zosta\u0142y trzy mecze grupowe euro 2012.\n\n\n== miasta partnerskie ==\nmiasta partnerskie lwowa:\n\n\n== zobacz te\u017c ==\ngwara lwowska\nlwowska szko\u0142a matematyczna\nsts lw\u00f3w (\u017caglowiec)\ngrand prix lwowa\nradio lw\u00f3w\ncresovia leopoliensis\nbrowar lwowski\nakademicki klub turystyczny we lwowie\nwiek nowy (dziennik)\ndom polski we lwowie\n\n\n== przypisy ==\n\n\n== bibliografia ==\ngrzegorz mazur, jerzy skwara, jerzy w\u0119gierski: kronika 2350 dni wojny i okupacji lwowa 1 ix 1939 \u2013 5 ii 1946, katowice 2007, wyd. unia katowice, isbn 978-83-86250-49-3.\nksi\u0119ga adresowa miasta lwowa 1913, lw\u00f3w 1912\njaworski franciszek: cmentarz gr\u00f3decki we lwowie, lw\u00f3w 1908\njaworski franciszek: ratusz lwowski, lw\u00f3w 1907\nbia\u0142ynia-cho\u0142odecki j\u00f3zef: cmentarz stryjski we lwowie, lw\u00f3w 1913\nantoni schneider: przewodnik po lwowie, lw\u00f3w 1875\nantoni schneider: przewodnik po mie\u015bcie lwowie, lw\u00f3w 1871\nurz\u0119dnicy grodzcy i ziemscy lwowscy w latach 1352\u20131783. karol maleczy\u0144ski, lw\u00f3w 1938\nbibliografia literatury polskiej \u2013 nowy korbut, t. 4 o\u015bwiecenie, pa\u0144stwowy instytut wydawniczy, warszawa 1966, s. 180\u2013181\n\u0440\u043e\u043c\u0430\u043d \u043b\u043e\u0437\u0438\u043d\u0441\u044c\u043a\u0438\u0439. \u0435\u0442\u043d\u0456\u0447\u043d\u0438\u0439 \u0441\u043a\u043b\u0430\u0434 \u043d\u0430\u0441\u0435\u043b\u0435\u043d\u043d\u044f \u043b\u044c\u0432\u043e\u0432\u0430 (\u0443 \u043a\u043e\u043d\u0442\u0435\u043a\u0441\u0442\u0438 \u0441\u0443\u0441\u043f\u0456\u043b\u044c\u043d\u043e\u0433\u043e \u0440\u043e\u0437\u0432\u0438\u0442\u043a\u0443 \u0433\u0430\u043b\u0438\u0447\u0438\u043d\u0438), \u043b\u044c\u0432\u0456\u0432 2005. shron.chtyvo.org.ua. [zarchiwizowane z tego adresu (2015-02-09)].\ngrzegorz gauden, lw\u00f3w \u2013 kres iluzji. opowie\u015b\u0107 o pogromie listopadowym 1918 roku, 2019, isbn 97883-242-3617-6.\n\n\n== linki zewn\u0119trzne ==\n\u201em\u00f3j lw\u00f3w\u201d \u2013 polska strona o lwowie (historia, polonica, zabytki, aktualno\u015bci)\npolski plan lwowa z 1937. lvivbest.com. [zarchiwizowane z tego adresu (2016-03-05)].\nzdj\u0119cia przedwojennego lwowa. lwowiak.republika.pl. [zarchiwizowane z tego adresu (2012-11-24)].\nwiadomo\u015bci statystyczne o mie\u015bcie lwowie 1874\u20131931 w mazowieckiej bibliotece cyfrowej\nblog obraz\u00f3w lwowa \u2013 obrazy dawnego i dzisiejszego lwowa (ukr.)\nlwowskie reminiscencje \u2013 fotogaleria o\u0142eny kruszy\u0144skiej (ukr. \u2022 ang. \u2022 w\u0142.)\nlw\u00f3w, [w:] s\u0142ownik geograficzny kr\u00f3lestwa polskiego, t. v: kutowa wola \u2013 malczyce, warszawa 1884, s. 496 .\noficjalna strona rady miejskiej lwowa (ukr.)\noficjalna turystyczna strona miasta (historia, zabytki, aktualno\u015bci) (ukr. \u2022 ang.)\nlw\u00f3w w maps.yandex.ua \u2013 panoramiczne zdj\u0119cia miasta\nlw\u00f3w w google earth\nlw\u00f3w i atrakcje lwowa. co zobaczy\u0107 w mie\u015bcie (polski turysta we lwowie: poradnik, aktualno\u015bci, co warto zobaczy\u0107, jak sp\u0119dzi\u0107 czas)\nlw\u00f3w na dawnej fotografii i poczt\u00f3wce \u2013 kolekcja w bibliotece polona"