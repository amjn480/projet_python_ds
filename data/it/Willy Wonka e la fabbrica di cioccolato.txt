"willy wonka e la fabbrica di cioccolato (willy wonka & the chocolate factory) \u00e8 un film del 1971 diretto da mel stuart e interpretato da gene wilder, nei panni di willy wonka. \u00e8 un adattamento del romanzo del 1964 la fabbrica di cioccolato di roald dahl. il film racconta la storia di charlie bucket, bambino dalle umili origini che, dopo aver trovato un biglietto d'oro in una tavoletta di cioccolato, visita la fabbrica di willy wonka insieme ad altri quattro bambini, provenienti da varie parti del mondo.\nle riprese si sono svolte a monaco di baviera da aprile a novembre 1970. dahl \u00e8 stato accreditato di aver scritto la sceneggiatura del film; tuttavia, david seltzer \u00e8 stato chiamato a fare una riscrittura non accreditata. contro la volont\u00e0 di dahl, sono state apportate modifiche alla storia e altre decisioni prese dal regista hanno portato dahl a rinnegare il film. i numeri musicali sono stati scritti da leslie bricusse e anthony newley mentre walter scharf ha arrangiato e diretto la partitura orchestrale.\nil film \u00e8 stato distribuito dalla paramount pictures il 30 giugno 1971. con un budget di soli $ 3 milioni, il film ha ricevuto recensioni generalmente positive e ha guadagnato $ 4 milioni entro la fine della sua programmazione iniziale. nel 1972, il film ha ricevuto una nomination all'oscar alla migliore colonna sonora con canzoni originali e l'attore gene wilder \u00e8 stato nominato per un golden globe per il miglior attore in un film commedia o musicale. il film \u00e8 rimasto nell'oscurit\u00e0 fino agli anni ottanta, quando ha acquisito nuova popolarit\u00e0 e divenne un film di culto per diverse generazioni, grazie in larga parte ai ripetuti passaggi televisivi (specialmente sotto le  festivit\u00e0 natalizie) di cui \u00e8 stato fatto oggetto nel corso degli anni. nella classifica dei migliori 50 cult movies stilata nel 2003 dalla rivista statunitense entertainment weekly, il film viene piazzato alla posizione numero 25.nel 2014, il film \u00e8 stato selezionato per la conservazione nel national film registry degli stati uniti. un altro adattamento cinematografico \u00e8 stato realizzato nel 2005 con lo stesso titolo del libro originale, la fabbrica di cioccolato, con johnny depp nella parte di willy wonka. l'adattamento del 2005 aggiunge al racconto il personaggio del padre di willy wonka, oltre ad estendere la storia di willy includendo anche la sua infanzia.\n\n\n== trama ==\ncharlie bucket, un bambino povero, vive con la madre e i suoi quattro nonni in una misera casa malandata nei pressi dell\u2019enorme fabbrica di cioccolato di willy wonka, un misterioso fabbricante di dolci che gestisce il pi\u00f9 grande commercio dei dolciumi. quest'ultimo non esce dalla sua fabbrica da anni ed \u00e8 un mistero per tutti chi siano i suoi operai. infatti, per difendersi dagli altri produttori di dolci che avevano tentato di rubare le sue ricette mandando le loro spie, willy era completamente sparito dalla circolazione chiudendo i battenti della sua fabbrica. aveva poi ripreso a fabbricare nuovamente dolciumi, ma i cancelli della fabbrica erano rimasti chiusi.\nun mattino, il signor wonka bandisce un concorso: a cinque fortunati che troveranno dei biglietti dorati nelle tavolette wonka sar\u00e0 concesso di visitare la sua fabbrica assieme ad un membro della loro famiglia e riceveranno una scorta di dolci wonka da bastare per tutta la vita. tutto il mondo cade in una sfrenata caccia ai biglietti dorati, apparentemente introvabili. i primi quattro vincitori sono: augustus gloop, un bambino obeso e ingordo di dusselheim della germania ovest, verusca salt, una bambina viziata e capricciosa del regno unito, violet beauregarde, una bambina arrogante e vanitosa nonch\u00e9 una campionessa di masticazione di gomme proveniente dal montana negli stati uniti e mike travis, un bambino chiacchierone e teledipendente appassionato di film western anch'esso degli stati uniti, precisamente dell'arizona.\ncharlie ha ormai perso le speranze, quando un giorno trova dei soldi in un tombino e, comprando una tavoletta di cioccolato, riesce a trovare l'ultimo biglietto dorato. mentre torna a casa incontra un uomo che si presenta come slugworth e che charlie riconosce come il peggior rivale di willy wonka, a cui aveva tentato di copiare i suoi dolci. quest'ultimo gli promette benessere e denaro per tutta la vita in cambio di un campione di un dolce particolare di willy wonka, il \"succhia succhia che mai si consuma\", una speciale caramella che non si consuma mai. come si pu\u00f2 notare nelle scene precedenti infatti, slugworth aveva fatto la stessa proposta anche agli altri bambini.\narriva finalmente il giorno della visita alla fabbrica, che si rivela pi\u00f9 strana e meravigliosa che mai. si scopre, tra le altre cose, che gli operai della fabbrica sono dei minuscoli ometti con la passione per il canto, chiamati umpa lumpa. willy wonka regala a ciascun bambino un \"succhia succhia che mai si consuma\", a condizione che non lo mostrino mai a nessuno. nel corso della visita, tutti gli altri vincitori vengono inguaiati dai loro stessi vizi: augustus viene risucchiato in un tubo per il trasporto del cioccolato dopo averne bevuto a pi\u00f9 non posso, violet si trasforma in un enorme mirtillo dopo aver assaggiato una nuova gomma da masticare ancora imperfetta, verusca finisce in un condotto dei rifiuti dopo che willy wonka rifiuta di venderle un'oca dalle uova di cioccolato dorato e mike prova su di s\u00e9 un'invenzione del signor wonka che consente di trasmettere oggetti reali attraverso la televisione, riducendo la sua altezza a pochi centimetri.\nad un certo punto, charlie e suo nonno joe bevono di nascosto una speciale bibita gassata col potere di far volare nonostante il divieto del signor wonka. dopo aver volato un po\u2019 rischiano di venire risucchiati da un\u2019elica, ma riescono poi a tornare incolumi a terra e a raggiungere gli altri, apparentemente senza che il signor wonka si sia accorto di nulla.\nalla fine della visita, quando charlie e suo nonno sono gli unici rimasti, willy wonka si arrabbia molto per la loro disubbidienza e rifiuta quindi di dar loro l\u2019enorme scorta di dolci promessa. quando charlie gli restituisce il succhia succhia mostrando di accettare la punizione, piuttosto che portare la caramella a slugworth, willy rimane colpito dalla sua onest\u00e0 e comincia a saltare di gioia. gli rivela che l'uomo che ha incontrato in realt\u00e0 non era slugworth, ma un suo collaboratore che aveva il compito di corrompere col denaro tutti i partecipanti per verificarne l'onest\u00e0. lo scopo del concorso era infatti quello di trovare un ragazzo buono e onesto a cui willy wonka avrebbe lasciato in eredit\u00e0 la sua fabbrica. il bambino viene quindi invitato a trasferirsi nella fabbrica di cioccolato con la sua famiglia e a diventare il suo successore.\n\n\n== produzione ==\n\n\n=== pre-produzione ===\nl'idea di creare un adattamento cinematografico del romanzo di roald dahl venne al regista mel stuart dalla figlioletta di dieci anni, che, avendo appena letto il libro, gli chiese di farci un film. stuart mostr\u00f2 il romanzo al produttore david l. wolper, il quale si trovava nel bel mezzo delle trattative con la quaker oats company a proposito di un buon veicolo commerciale per introdurre sul mercato una nuova barretta di cioccolato prodotta dalla loro compagnia sussidiaria produttrice di dolciumi \"breaker confections\", con sede a chicago (da allora rinominata the willy wonka candy company e venduta alla nestl\u00e9). wolper convinse la compagnia, che non aveva nessuna esperienza pregressa in fatto di produzione di film, ad acquistare i diritti del libro e a finanziare la pellicola in promozione del prodotto che si sarebbe quindi chiamato \"wonka bar\".venne quindi deciso e confermato che la pellicola sarebbe stata un \"musical per bambini\", e che dahl stesso avrebbe scritto il copione, anche se il titolo venne cambiato da charlie e la fabbrica di cioccolato a willy wonka e la fabbrica di cioccolato per promuovere il dolciume sopracitato.\nlo sceneggiatore david seltzer introdusse nel copione diversi riferimenti letterari che wonka cita lungo il corso del film, come ad esempio ode di arthur o'shaughnessy, l'importanza di chiamarsi ernesto di oscar wilde e il mercante di venezia di william shakespeare. sempre seltzer svilupp\u00f2 il personaggio di slugworth (che nel romanzo veniva solo citato come rivale di wonka), ampliandone il ruolo, e diede al tono dell'opera un particolare senso del grottesco, un'ironia talvolta anche crudele, diretta ad un pubblico pi\u00f9 adulto (vedasi la scena del battello nel tunnel dove appaiono anche delle immagini disturbanti per un pubblico infantile).\ndahl prov\u00f2 senza successo a caldeggiare la scrittura di spike milligan per il ruolo di willy wonka. anche la sua seconda scelta, ron moody, rifiut\u00f2 la parte. anche jon pertwee non accett\u00f2 il lavoro a causa di impegni gi\u00e0 presi per la serie televisiva doctor who. le audizioni per la parte ebbero cos\u00ec luogo per il periodo di una settimana al plaza hotel di new york, dove gene wilder venne immediatamente scritturato per il ruolo. questi disse che avrebbe fatto il film solo a condizione che la prima apparizione di wonka sullo schermo lo avesse visto uscire dalla fabbrica zoppicando claudicante con un bastone, per poi perderlo lungo il tragitto, e fare una capriola rivelando di essere sanissimo. le audizioni per le altre parti furono tenute a new york, londra e monaco di baviera.\nil libro era anche nel mezzo di una controversia quando il film \u00e8 stato annunciato. i gruppi di protesta, incluso il naacp, avevano contestato gli umpa lumpa originali raffigurati come pigmei africani e li avevano paragonati come schiavi. stuart ha affrontato le preoccupazioni per il film e ha suggerito di farne i caratteristici personaggi verdi e arancioni.gene wilder voleva modifiche specifiche al costume di wonka, incluso il tipo di pantaloni che il personaggio doveva indossare, \"il colore e il taglio\" della sua giacca e il posizionamento delle tasche. l'attenzione ai dettagli di wilder ha anche richiesto: \"il cappello \u00e8 fantastico, ma renderlo pi\u00f9 corto di 2 pollici lo renderebbe pi\u00f9 speciale\".\n\n\n=== riprese ===\nle riprese iniziarono il 30 aprile 1970 e terminarono il 19 novembre seguente.\nla principale location del film fu monaco di baviera in germania ovest, perch\u00e9 il regista trovava particolarmente adeguate l'atmosfera e l'architettura di quei luoghi. gli esterni della fabbrica di cioccolato furono filmati al munich gaswerks (emmy-noether-stra\u00dfe 10).\nla scena finale in cui il wonka-ascensore vola sulla citt\u00e0 contiene immagini dall'alto di n\u00f6rdlingen, citt\u00e0 della baviera.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== la reazione di dahl al copione ===\nroald dahl disconobbe il film, la cui sceneggiatura era stata completamente riscritta da david seltzer dopo che egli non aveva rispettato la data ultima di consegna. dahl espresse la propria \u201ccontrariet\u00e0\u201d perch\u00e9 pensava che nel film \"fosse stata posta troppa enfasi sul personaggio di willy wonka e non abbastanza su charlie, il vero protagonista\".\n\n\n== colonna sonora ==\nla musica composta da leslie bricusse e anthony newley per la colonna sonora del film ricevette una nomination agli oscar. la colonna sonora fu inizialmente pubblicata su disco dalla paramount records nel 1971. l'8 ottobre del 1996, la hip-o records (in collaborazione con la mca records, proprietaria del catalogo paramount), ha ristampato la colonna sonora in formato cd con il titolo willy wonka & the chocolate factory - 25th anniversary edition.\nle musiche e le canzoni che appaiono nel film in ordine cronologico sono le seguenti:\n\n(tra parentesi gli interpreti sullo schermo)main title - medley strumentale dei brani (i've got a) golden ticket e pure imagination\nthe candy man can - aubrey woods\ncheer up, charlie - diana sowle\n(i've got a) golden ticket - jack albertson e peter ostrum\npure imagination - gene wilder\noompa loompa (augustus) - gli umpa lumpa\nthe wondrous boat ride/the rowing song - gene wilder\noompa loompa (violet) - gli umpa lumpa\ni want it now! - julie dawn cole\noompa loompa (veruca) - gli umpa lumpa\nach, so fromm (alternativamente intitolata m'appari, dall'opera martha) - gene wilder\noompa loompa (mike) - gli umpa lumpa\nend credits - pure imagination\n\n\n=== album colonna sonora ===\n\n\n==== tracce ====\nmain title (golden ticket / pure imagination)\nthe candy man\ncharlie's paper run\ncheer up charlie\nlucky charlie\n(i've got a) golden ticket\npure imagination\noompa loompa\nthe wondrous boat ride\neverlasting gobstoppers / oompa loompa\nthe bubble machine\ni want it now / oompa loompa\nwonkamobile, wonkavision / oompa loompa\nwonkavator / end title (pure imagination)\n\n\n== distribuzione ==\n\n\n=== data di uscita ===\nle date di uscita internazionali sono state:\n\n28 giugno (in anteprima a chicago) / 30 giugno 1971 negli stati uniti\n3 luglio in giappone (yume no chocoreito k\u00f4j\u00f4)\n20 luglio nel regno unito\n15 settembre in francia (willy wonka au pays enchant\u00e9)\ndicembre 1971 in italia\n9 dicembre in australia\n20 dicembre in spagna (un mundo de fantas\u00eda)\n25 dicembre in portogallo (a maravilhosa hist\u00f3ria de charlie) e in germania ovest (charlie und die schokoladenfabrik)\n31 dicembre in finlandia (jali ja suklaatehdas)\n3 febbraio 1972 nei paesi bassi (sjakie en de chocoladefabriek)\n10 febbraio in argentina (willy wonka y su f\u00e1brica de chocolate)\n27 marzo in svezia (willy wonka och chokladfabriken)\n2 giugno in irlanda\n10 luglio in nuova zelanda\n27 luglio in messico (willy wonka y su f\u00e1brica de chocolates)\n4 dicembre in danimarca (drengen, der druknede i chokoladesovsen)\n25 dicembre in brasile (a fant\u00e1stica f\u00e1brica de chocolate)\n18 maggio 1973 a hong kong\n30 giugno in israele (willy wonka)\ndicembre 1973 in india (\u0935\u093f\u0932\u0940 \u0935\u094b\u0902\u0915\u093e \u0914\u0930 \u091a\u0949\u0915\u0932\u0947\u091f \u0915\u093e \u0915\u093e\u0930\u0916\u093e\u0928\u093e)\n14 dicembre in uruguay\n6 febbraio 1975 nelle filippine\n\n\n=== edizione italiana ===\nin italia il film debutt\u00f2 nelle sale nel dicembre 1971 su distribuzione cinema international corporation. la prima edizione italiana fu curata da roberto de leonardis, che ne affid\u00f2 il doppiaggio alla c.v.d. e la direzione musicale a pietro carapellucci. nel 1984 il film fu ridoppiato per l'uscita in vhs distribuita dalla warner home video dalla societ\u00e0 di doppiaggio giada sotto la direzione di flavio de flaviis (anche autore del nuovo adattamento dei dialoghi); a differenza di quanto fatto per l'edizione cinematografica, le canzoni furono mantenute in inglese. inoltre, in questa edizione, veruca viene ribattezzata verusca, violetta viene chiamata col suo nome originale violet e il cognome di mike teevee viene cambiato in travis. il ridoppiaggio fu utilizzato anche per tutte le edizioni home video successive.\n\n\n== accoglienza ==\n\n\n=== incassi ===\nwilly wonka e la fabbrica di cioccolato \u00e8 stato distribuito dalla paramount pictures il 30 giugno 1971. il film non fu un grande successo al botteghino: complessivamente, guadagn\u00f2 $ 4 milioni in tutto il mondo con un budget di $ 3 milioni e fu il 24\u00ba film dell'anno con il maggior incasso nel nord america.\n\n\n=== critica ===\nil film ha ricevuto recensioni generalmente positive dalla critica. sul sito web aggregatore di recensioni rotten tomatoes, il film ha un punteggio di approvazione del 91% e una valutazione media di 7,9/10 basata su 56 recensioni. il consenso critico del sito afferma: \"willy wonka e la fabbrica di cioccolato \u00e8 strano ma confortante, pieno di deviazioni narrative che non sempre funzionano ma esprimono l'unicit\u00e0 del film\".roger ebert ha dato al film un perfetto quattro stelle su quattro, definendolo: \"probabilmente il miglior film del suo genere dai tempi de il mago di oz. \u00e8 tutto ci\u00f2 che i film per famiglie di solito affermano di essere, ma non lo sono: delizioso, divertente, spaventoso, eccitante e, soprattutto, un vero lavoro di immaginazione. willy wonka \u00e8 una fantasia talmente e meravigliosamente creata che funziona su tutti i tipi di menti, ed \u00e8 affascinante perch\u00e9, come tutta la fantasia classica, \u00e8 affascinata da se stessa.\" variety ha definito il film \"una buona fantasia musicale per famiglie\" che ha avuto \"buone\" interpretazioni ma mancava di brani \"particolarmente eccitanti o memorabili\". howard thompson del new york times lo defin\u00ec \"noioso e teatrale con poca brillantezza e prezioso poco umorismo\". gene siskel ha assegnato al film due stelle su quattro, scrivendo: \"l'anticipazione di come \u00e8 la fabbrica di wonka \u00e8 cos\u00ec ben sviluppata che il suo aspetto finale \u00e8 una terribile delusione. sicuramente c'\u00e8 un fiume di cioccolato, ma assomiglia troppo al fiume chicago per essere attraente. la qualit\u00e0 della fotografia a colori \u00e8 piatta. anche gli altri articoli nella fabbrica di wonka - alberi di gomma da masticare e fiori di lecca-lecca - sembrano economici. niente nella fabbrica \u00e8 attraente.\"\n\n\n== riconoscimenti ==\n1972 \u2013 premio oscar\ncandidatura alla migliore colonna sonora (con canzoni originali) a leslie bricusse, anthony newley e walter scharf\n1972 \u2013 golden globe\ncandidatura al miglior attore in un film commedia o musicale a gene wilder\n2012 \u2013 saturn award\ncandidatura alla miglior edizione speciale dvd/blu-ray (40\u00ba anniversario)\n\n\n== riferimenti in altri media ==\nla canzone di marilyn manson intitolata everlasting cocksucker (remix) presente sulla prima versione non censurata dell'album smells like children del 1995, contiene campionature non autorizzate dal film willy wonka e la fabbrica di cioccolato.\nil video ufficiale della canzone dope hat di marilyn manson presente nell'album portrait of an american family del 1994 \u00e8 ispirato al film willy wonka e la fabbrica di cioccolato.\nla foto del falso vincitore multimilionario del paraguay \u00e8 quella di martin bormann, leader nazista di cui si persero le tracce alla fine della guerra, e che si supponeva morto durante un bombardamento il 2 maggio 1945. nel 1972 (un anno dopo la realizzazione del film) fu ritrovato a berlino uno scheletro. in seguito ad un confronto del calco dei denti, si stabil\u00ec che lo scheletro apparteneva effettivamente a bormann, seppur sul ritrovamento continuino ad aleggiare diversi dubbi. la ricostruzione (seppur molto marginale) che nel film vedeva bormann rifugiatosi in paraguay era quindi, per quel tempo, improbabile, ma non impossibile.\nla canzone pure imagination \u00e8 stata cantata alla cerimonia di chiusura dei giochi della xxx olimpiade cantata da russell brand con la london symphony orchestra.\nil disco primus & the chocolate factory inciso dai primus in collaborazione con the fungi ensemble, pubblicato il 21 ottobre 2014, \u00e8 una rivisitazione della colonna sonora del film willy wonka e la fabbrica di cioccolato del 1971.\n\n\n== note ==\n\n\n== altri progetti ==\n\n wikiquote contiene citazioni di o su willy wonka e la fabbrica di cioccolato\n wikimedia commons contiene immagini o altri file su willy wonka e la fabbrica di cioccolato\n\n\n== collegamenti esterni ==\n\n(en) willy wonka e la fabbrica di cioccolato, su the encyclopedia of science fiction. \n(en) willy wonka e la fabbrica di cioccolato, su discogs, zink media. \n(en) willy wonka e la fabbrica di cioccolato (canzone), su musicbrainz, metabrainz foundation. \n(en) willy wonka e la fabbrica di cioccolato (album), su musicbrainz, metabrainz foundation. \n willy wonka e la fabbrica di cioccolato, su mymovies.it, mo-net srl. \n willy wonka e la fabbrica di cioccolato, su il mondo dei doppiatori, antoniogenna.net. \n(en) willy wonka e la fabbrica di cioccolato, su imdb, imdb.com. \n(en) willy wonka e la fabbrica di cioccolato, su allmovie, all media network. \n(en) willy wonka and the chocolate factory, su rotten tomatoes, fandango media, llc. \n(en, es) willy wonka e la fabbrica di cioccolato, su filmaffinity. \n(en) willy wonka e la fabbrica di cioccolato, su metacritic, red ventures. \n(en) willy wonka e la fabbrica di cioccolato, su box office mojo, imdb.com. \n(en) willy wonka e la fabbrica di cioccolato, su afi catalog of feature films, american film institute. \n(en) willy wonka e la fabbrica di cioccolato, su bfi film & tv database, british film institute (archiviato dall'url originale il 1\u00ba gennaio 2018)."