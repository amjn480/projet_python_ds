"el kombutxa (xin\u00e8s: \u8336\u83cc; japon\u00e8s: \u7d05\u8336\u30ad\u30ce\u30b3; core\u00e0: \ud64d\ucc28\ubc84\uc12f\ucc28); rus:\u0447\u0430\u0439\u043d\u044b\u0439 \u0433\u0440\u0438\u0431) tamb\u00e9 coneguda com a te de fong xin\u00e8s, fong manxuri\u00e0 o fong de te (que no deixen de ser denominacions incorrectes malgrat el seu aspecte) \u00e9s una beguda fermentada per l'acci\u00f3 d'un cultiu simbi\u00f2tic de bacteris acidoac\u00e8tics, acidol\u00e0ctics i llevats anomenat scoby (symbiotic culture of bacteria and yeasts), principalment sobre te negre i sucre (tot i que es poden utilitzar altres tipus de te com el verd, el blau o el te ooloong). \u00e9s de fabricaci\u00f3 usualment casolana i artesana, lleugerament carbonatada amb un gust entre \u00e0cid, dol\u00e7 i avinagrat, que recorda a la sidra o al cava.\n\n\n== origen ==\n\n\n=== origen de la beguda ===\ntot i que l'origen d'aquesta beguda no es coneix amb precisi\u00f3, els seus inicis es localitzen a manx\u00faria, una regi\u00f3 situada al nord-est de la xina, al 220 ac. m\u00e9s endavant, un metge anomenat kombu va donar a con\u00e8ixer aquest te fermentat al jap\u00f3 al 414 d.c. al utilitzar-lo per tractar els problemes digestius que tenia l'emperador inkyo. posteriorment, es va estendre cap a r\u00fassia i l'est d'europa, arribant a alemanya al segle xx durant la segona guerra mundial i, finalment, a fran\u00e7a al 1950.\n\n\n=== etimologia ===\nl'etimologia de la paraula kombutxa tamb\u00e9 \u00e9s incerta. aquest terme, en japon\u00e8s, es refereix a una beguda de te kelp elaborat a partir d'alga kombu; \u201ckombu\u201d referint-se a l'alga i \u201ctxa\u201d al te. per\u00f2, en realitat, aquest nom japon\u00e8s no t\u00e9 cap relaci\u00f3 amb la beguda fermentada que denominem kombutxa, i que en japon\u00e8s s'anomena \"kocha kinoko\u201d.\n\n\n=== comercialitzaci\u00f3 i consum ===\ntot i que \u00e9s una beguda que existeix des de fa molts anys, la seva comercialitzaci\u00f3 ha augmentat darrerament, impulsada pels suposats beneficis que aporta, i que tenen relaci\u00f3 amb el creixement del consum dels productes probi\u00f2tics. aix\u00f2 ha causat que, l'any 2017, les vendes de kombutxa  generessin 556 milions de d\u00f2lars als estats units.\neuropa \u00e9s el mercat que ha experimentat un creixement m\u00e9s gran despr\u00e9s dels estats units. el 2016, el regne unit, alemanya i fran\u00e7a van impulsar el creixement de la ind\u00fastria del kombutxa.tamb\u00e9 existeix una producci\u00f3 local catalana.\n\n\n== preparaci\u00f3 ==\nen el m\u00e8tode tradicional d'elaboraci\u00f3 d'aquesta beguda, el cultiu inicial s'afegeix a una infusi\u00f3 de te negre amb sucre i la fermentaci\u00f3 es produeix durant un temps entre 3 i 10 dies a temperatura ambient (20\u2070c- 30\u2070c), tot i que es pot allargar fins als 60 dies. a m\u00e9s de la infusi\u00f3 (te), del sucre i de l'scoby (imprescindible) es necessita un pot de vidre (d'1 a 3 litres i de coll ample, com els pots per fer confitures).\nun cop arribat a la maduresa desitjada i filtrat, el kombutxa es conserva en ampolles de vidre herm\u00e8tiques (per no perdre el gas) i en un lloc fresc perqu\u00e8 no continu\u00ef transformant-se i acidificant-se cada dia m\u00e9s.\n\nun exemple dels passos per la preparaci\u00f3 de el kombutxa \u00e9s el seg\u00fcent:\n\n\n== caracter\u00edstiques ==\n\n\n=== microorganismes ===\nel tipus de microorganismes que intervenen en el proc\u00e9s de fermentaci\u00f3 canvia depenent del clima, la zona geogr\u00e0fica, del substrat de la fermentaci\u00f3 i de les esp\u00e8cies locals de bacteris i llevats.hi intervenen molts microorganismes diferents, per\u00f2 podem classificar-los en tres grans grups: bacteris acidoac\u00e8tics, bacteris acidol\u00e0ctics i llevats. segons una investigaci\u00f3 que va analitzar els microorganismes de 5 kombutxes de diferents pa\u00efsos (canad\u00e0, regne unit, estats units i irlanda) els bacteris dominants pertanyen als g\u00e8neres gluconacetobacter (m\u00e9s del 85% en la majoria de mostres) i lactobacillus (fins al 30%). nom\u00e9s un 2% dels microorganismes correspon al g\u00e8nere acetobacter.\n\n\n==== bacteris acidoac\u00e8tics ====\nels bacteris acidoac\u00e8tics s\u00f3n els m\u00e9s abundants, concretament els dels g\u00e8neres acetobacter, gluconobacter, gluconacetobacter i komagateibacter. es caracteritzen pel fet que s\u00f3n aerobis i, per tant, necessiten importants quantitats d'oxigen per cr\u00e9ixer. utilitzen l'alcohol com a substrat per formar \u00e0cid ac\u00e8tic, \u00e9s a dir, converteixen l'etanol a acetaldehid (mitjan\u00e7ant l'enzim alcohol deshidrogenasa) i l'acetaldehid a \u00e0cid ac\u00e8tic (mitjan\u00e7ant l'enzim acetaldehid deshidrogenasa). tamb\u00e9 converteixen la glucosa a \u00e0cid gluc\u00f2nic. la glucosa i la fructosa apareixen a conseq\u00fc\u00e8ncia de la hidr\u00f2lisi de la sacarosa per part dels llevats.la producci\u00f3 d'\u00e0cids org\u00e0nics com l'\u00e0cid ac\u00e8tic i el gluc\u00f2nic causem una baixada important del ph. a m\u00e9s, la pres\u00e8ncia d'altres compostos com les catequines pr\u00f2pies del te o p\u00e8ptids, inhibeixen el creixement de pat\u00f2gens al kombutxa. aquesta beguda presenta activitat antimicrobiana contra bacteris gram positius i gram negatius.entre tots els microorganismes del kombutxa, cal destacar el bacteri responsable de produir la capa de cel\u00b7lulosa flotant a la qual s'uneix la massa cel\u00b7lular formada per llevats i bacteris i que millora l'associaci\u00f3 entre ells, l'scoby. aquest bacteri inicialment es va anomenar acetobacter xylinus, m\u00e9s tard es va reclassificar amb el nom de gluconoacetobacter xylinus i, m\u00e9s recentment, a komagataeibacter xylinus. aquesta reclassificaci\u00f3 pot causar confusi\u00f3 depenent de la font que es consulti, per\u00f2 les fonts m\u00e9s recents i actualitzades ja utilitzen la nomenclatura komagataeibacter xylinus. aix\u00ed, en les fonts on apareixen acetobacter xylinus o gluconacetobacter xylinus, s'han d'interpretar que es parla de l'actual k. xylinus.a la taula seg\u00fcent es mostren bacteris acidoac\u00e8tics que s'han identificat al kombutxa:\n\n\n==== bacteris acidol\u00e0ctics ====\nlactobacillus sp. va ser identificada com la segona poblaci\u00f3 de bacteris dominant despr\u00e9s de gluconoacetobacter.\n*la pres\u00e8ncia d'aquests organismes tradicionalment associats a l'intest\u00ed pot reflectir la seva introducci\u00f3 a trav\u00e9s d'un sanejament deficient o algun altre mitj\u00e0 durant la formaci\u00f3 de pel\u00b7l\u00edcules de cel\u00b7lulosa i per tant, no es garanteix que aquestes poblacions estiguin actives en aquest entorn.\n\n\n==== llevats ====\nles esp\u00e8cies predominants s\u00f3n: schizosaccharomyces pombe, brettanomyces bruxellensis, saccharomyces cerevisiae i zygosaccharomyces rouxii. el g\u00e8nere predominant \u00e9s zygosaccharomyces.\n\n\n== composici\u00f3 qu\u00edmica ==\nl'\u00e0cid ac\u00e8tic, l'etanol i l'\u00e0cid gluc\u00f2nic s\u00f3n els compostos majoritaris procedents de la fermentaci\u00f3 en el kombutxa.tamb\u00e9 s'han identificat sucres, vitamines, prote\u00efnes, amino\u00e0cids, amines bi\u00f2genes, pigments, l\u00edpids, enzims hidrol\u00edtics, compostos antimicrobians, di\u00f2xid de carboni, polifenols, minerals, anions i altres productes derivats del te i dels microorganismes. aquesta composici\u00f3 \u00e9s variable depenent del substrat, els llevats i bacteris presents, i el temps i la temperatura de fermentaci\u00f3.\n\n\n=== \u00e0cids org\u00e0nics ===\nla concentraci\u00f3 d'\u00e0cid ac\u00e8tic en kombutxa de te negre amb un 10% de sacarosa inicial augmenta lentament a mesura que progressa la fermentaci\u00f3 per\u00f2, despr\u00e9s, disminueix gradualment.\na la taula de caracter\u00edstiques i compostos del kombutxa es poden veure dos exemples d'aquest comportament: en un cas, es van mesurar 11 g/l d'\u00e0cid ac\u00e8tic al dia 30 de la fermentaci\u00f3, amb un posterior descens a 8 g/l en 100 ml el dia 60. en un altre cas, es van mesurar 9,5 g/l d'\u00e0cid ac\u00e8tic al 15\u00e8 dia de fermentaci\u00f3, seguit d'una disminuci\u00f3 lenta.aquesta disminuci\u00f3 de la concentraci\u00f3 d'\u00e0cid ac\u00e8tic, pot ser deguda a la utilitzaci\u00f3 del mateix com a font de carboni per komagataeibacter xylinus quan hi ha poca quantitat de sucres al brou. una altra possibilitat seria que la fermentaci\u00f3 et\u00edlica per part dels llevats es redueixi a causa de la baixa concentraci\u00f3 de sucre o de la disminuci\u00f3 de ph, a mesura que avan\u00e7a la fermentaci\u00f3.l'\u00e0cid gluc\u00f2nic tamb\u00e9 contribueix a l'acidesa per\u00f2 proporciona un gust m\u00e9s suau que l'\u00e0cid ac\u00e8tic. en un dels estudis en que es va mesurar, el seu contingut va comen\u00e7ar a augmentar a partir del 6\u00e8 dia de la fermentaci\u00f3; la concentraci\u00f3 final va ser 39 g/l.el contingut d'\u00e0cid glucur\u00f2nic augmenta cont\u00ednuament durant els primers 7 dies de fermentaci\u00f3. del set\u00e8 fins al des\u00e8 dia la concentraci\u00f3 disminueix i, despr\u00e9s, torna a augmentar una altra vegada als dies seg\u00fcents.\naquesta tend\u00e8ncia es va observar en tres kombutxes amb diferents continguts inicials de sacarosa. altres investigadors van observar la mateixa tend\u00e8ncia per\u00f2 la disminuci\u00f3 es va produir el dia 12 de la fermentaci\u00f3.\n\n\n=== sacarosa ===\nla concentraci\u00f3 de sacarosa inicial del te sense fermentar oscil\u00b7la entre el 7% i el 10%. aquesta disminueix els primers 30 dies des de l'inici de la fermentaci\u00f3, ja que els enzims dels llevats, com la invertasa i la sacarasa, hidrolitzen la sacarosa i s'obtenen sucres reductors, la glucosa i la fructosa. per\u00f2, com es pot observar a la taula de les caracter\u00edsitques i compostos del kombutxa, no es consumeix tota la sacarosa durant la fermentaci\u00f3 i se'n poden trobar concentracions variables al kombutxa final (entre el 0,2% i l'1,3%).\n\n\n=== polifenols ===\nels polifenols que es produeixen durant la fermentaci\u00f3, juntament amb els procedents del te, exerceixen una funci\u00f3 antioxidant. s'ha observat que les catequines, un tipus de polifenols del te, es degraden durant la fermentaci\u00f3 fins a arribar al nov\u00e8 dia. despr\u00e9s, se n'observa un augment al dia 12, possiblement degut a l'alliberament per part de c\u00e8l\u00b7lules microbianes sensibles a l'\u00e0cid.en canvi, un altre estudi ha observat una tend\u00e8ncia creixent del contingut total de polifenols al llarg de 15 dies de fermentaci\u00f3.\n\n\n=== etanol ===\nels estudis que han mesurat la concentraci\u00f3 d'etanol durant la fermentaci\u00f3 del kombutxa coincideixen en observar que l'etanol tendeix a augmentar inicialment i, posteriorment, a disminuir lentament, per\u00f2 difereixen en l'observaci\u00f3 del dia en que s'arriba a la m\u00e0xima concentraci\u00f3 i en el moment en qu\u00e8 comen\u00e7a a disminuir.\nen un primer estudi es va observar un augment de la concentraci\u00f3 d'etanol fins un m\u00e0xim despr\u00e9s de 6 dies de fermentaci\u00f3; amb una posterior disminuci\u00f3.en un segon estudi la concentraci\u00f3 d'etanol incrementa inicialment fins a arribar a un valor m\u00e0xim de 5,5 g/l al dia 20. despr\u00e9s es produeix una disminuci\u00f3 lenta.finalment, un altre estudi va observar que la concentraci\u00f3 d'etanol augmenta a l'inici fins a arribar a un m\u00e0xim d'aproximadament 0,28 \u00b1 0,014 g / l el 7\u00e8 dia de la fermentaci\u00f3, seguit d'un descens fins aproximadament 0,073 \u00b1 0,003 g / l despr\u00e9s de 21 dies de fermentaci\u00f3. aquesta disminuci\u00f3 de la concentraci\u00f3 d'etanol \u00e9s degut a la utilitzaci\u00f3 d'aquest per part dels bacteris acidoac\u00e8tics per produir \u00e0cid ac\u00e8tic.malgrat que, com s'observa, la concentraci\u00f3 d'etanol en el kombutxa \u00e9s variable, aquest compost sempre hi \u00e9s present. per aix\u00f2, est\u00e0  contraindicat per a dones embarassades i per a persones amb malalties renals, pulmonars o hep\u00e0tiques significatives.\n\n\n== fermentaci\u00f3 ==\na l'inici de la fermentaci\u00f3 es pot afegir una petita quantitat del brou de kombutxa al nou te, pr\u00e8viament preparat, per tal de disminuir el ph i frenar el creixement de microorganismes no desitjats. a mesura que la fermentaci\u00f3 avan\u00e7a, apareixen bombolles de gas a causa del di\u00f2xid de carboni que es produeix. la glucosa que s'allibera de la sacarosa gr\u00e0cies a l'acci\u00f3 dels llevats \u00e9s metabolitzada per a la s\u00edntesi de cel\u00b7lulosa i \u00e0cid gluc\u00f2nic per les soques de komagataeibacter. la fructosa, i en menys proporci\u00f3 la glucosa, s\u00f3n metabolitzades per llevats i convertides en etanol i di\u00f2xid de carboni. l'etanol \u00e9s oxidat a \u00e0cid ac\u00e8tic pels bacteris acidoac\u00e8tics.\n\n\n== beneficis i perjudicis ==\nde manera generalitzada, s'atribueixen al kombutxa uns efectes beneficiosos sobre la salut humana que estan relacionats amb les seves propietats antimicrobianes, antioxidants, hepatoprotectores, i anticanceroses, entre d'altres. malgrat aix\u00f2, els experiments a partir dels quals s'infereixen aquests beneficis nom\u00e9s s'han estudiat en models experimentals (ja sigui in vitro o en animals), de manera que hi ha una manca d'evid\u00e8ncia cient\u00edfica basada en estudis en humans.\n\n\n=== beneficis ===\nal llarg dels anys, la literatura sobre els estudis fets en subjectes no humans suggereix que els beneficis per a la salut, en relaci\u00f3 al kombutxa, deriven del te i dels productes resultants de la fermentaci\u00f3 com l'\u00e0cid glucur\u00f2nic, l'\u00e0cid ac\u00e8tic, els polifenols, els fenols i les vitamines del complex b, incloent l'\u00e0cid f\u00f2lic. els possibles beneficis per a la salut dels estudis in vitro i in vivo en animals inclouen beneficis antimicrobians, estimulaci\u00f3 immune, detoxificaci\u00f3, propietats antioxidants i antitumorals, inhibici\u00f3 del desenvolupament i la progressi\u00f3 del c\u00e0ncer, i prevenci\u00f3 de malalties cardiovasculars, neurodegeneratives o diabetis, entre d'altres.\nalguns dels estudis que s'han fet han estat:\n\n\n=== toxicitat ===\nl'administraci\u00f3 d'aliments i f\u00e0rmacs dels estats units l'any 1995 va realitzar proves microbiol\u00f2giques i bioqu\u00edmiques i va informar sobre la seguretat de el kombutxa pel consum hum\u00e0. tanmateix, es va portar a terme un estudi amb rates per avaluar la toxicitat oral d'aquesta beguda durant 90 dies i no es va trobar evid\u00e8ncia per afirmar que causi toxicitat.no obstant aix\u00f2, s'han descrit efectes nocius en determinats casos (problemes cardiovasculars, acidosi metab\u00f2lica, insufici\u00e8ncia respirat\u00f2ria i hepatotoxicitat) associats a la ingesti\u00f3 cr\u00f2nica de kombutxa.tot i aix\u00f2, al tractar-se d'una beguda que es pot elaborar de manera casolana s'han d'extremar les mesures higi\u00e8niques per evitar que microorganismes pat\u00f2gens puguin contaminar el kombutxa durant la preparaci\u00f3.\n\n\n== refer\u00e8ncies ==\n\n\n== vegeu tamb\u00e9 ==\nkvass, beguda alcoh\u00f2lica fermentada de molt baixa graduaci\u00f3\nquefir de llet, producte l\u00e0ctic fermentat\n\n\n== enlla\u00e7os externs ==\nkombucha, molt m\u00e9s que una beguda de moda, ets el que menges\nkombutxa \u00e9s una beguda probi\u00f2tica, saludable i refrescant, kombutxa.com\nwhat is kombucha tea? does it have any health benefits?, mayo clinic (angl\u00e8s)\ndoes fermented drink kombucha actually have health benefits?, south china morning post (angl\u00e8s)\ncomo preparar kombucha en casa, el blog de probi\u00f3ticos (castell\u00e0)"