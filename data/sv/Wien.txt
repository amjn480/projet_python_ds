"wien \u00e4r huvudstad i f\u00f6rbundsrepubliken \u00f6sterrike samt ett eget f\u00f6rbundsland. staden \u00e4r bel\u00e4gen l\u00e5ngt \u00f6sterut i landet, vid floden donau. wien har 1,9 miljoner inv\u00e5nare och en femtedel av \u00f6sterrikes befolkning \u00e4r bosatt h\u00e4r. att \u00f6sterrike har en s\u00e5 stor huvudstad kan ha sin f\u00f6rklaring i att den fram till 1918 var huvudstad f\u00f6r hela kejsard\u00f6met \u00f6sterrike-ungern. numera \u00e4r wien s\u00e4te f\u00f6r flera internationella institutioner, bland andra det internationella atomenergiorganet (iaea), de oljeproducerande staternas organisation opec, organisationen f\u00f6r s\u00e4kerhet och samarbete i europa (osse) samt f\u00f6renta nationerna (fn).\n\n\n== historia ==\n\nsom s\u00e5 m\u00e5nga andra romerska st\u00e4der i centraleuropa grundades wien (vindobona) av romarna p\u00e5 en tidigare keltisk bos\u00e4ttning. wien bel\u00e4grades av osmanska riket 1529 och 1683. b\u00e5da g\u00e5ngerna kunde staden h\u00e5lla ut, andra g\u00e5ngen med hj\u00e4lp fr\u00e5n polen.\n1814-1815 h\u00f6lls wienkongressen i staden vilket markerade wiens plats inom d\u00e5tidens europeiska storpolitik. under 1800-talet gjordes stadsk\u00e4rnan om. man rev d\u00e5 de gamla bef\u00e4stningsvallarna som skyddade innerstaden, men samtidigt blockerade det inre och yttre wien. den nya marken anv\u00e4ndes till skapandet av nya stora paradgator i staden.\nkring sekelskiftet 1900 var wien en samlingspunkt f\u00f6r en rad filosofer och vetenskapsm\u00e4n, bland andra sigmund freud.\n1918 splittrades dubbelmonarkin \u00f6sterrike-ungern och den en g\u00e5ng kejserliga huvudstaden blev huvudstad i f\u00f6rsta republiken \u00f6sterrike. f\u00f6ruts\u00e4ttningarna f\u00f6r wien f\u00f6r\u00e4ndrades d\u00e5 helt och staden blev dominerande i det \u00f6sterrike som kraftigt minskade i befolkningstal och storleksm\u00e4ssigt. \u00e4ven f\u00f6rsta v\u00e4rldskriget hade orsakat en befolkningsminskning f\u00f6r staden.\n1938 tappade wien sin status som huvudstad n\u00e4r nazityskland ansl\u00f6t \u00f6sterrike till stortyskland. under kriget utsattes staden, d\u00e4r man bland annat hade viktig rustningsindustri, f\u00f6r bombningar. efter krigsslutet delades wien, liksom berlin, upp mellan de fyra allierade segrarmakterna och stadens framtid var oviss. efterhand skulle f\u00f6rh\u00e5llandena bli b\u00e4ttre. i samband med \u00f6sterrikes sj\u00e4lvst\u00e4ndighet 1955 och slutet p\u00e5 de allierades ockupation kunde wien enas fullt ut och ett ekonomiskt uppsving f\u00f6ljde.\n2001 sattes wiens historiska stadsk\u00e4rna upp p\u00e5 unescos v\u00e4rldsarvslista.\n\n\n== politik ==\neftersom wien \u00e4ven \u00e4r ett f\u00f6rbundsland i f\u00f6rbundsrepubliken \u00f6sterrike, \u00e4r borgm\u00e4staren likst\u00e4lld med de \u00f6vriga f\u00f6rbundsl\u00e4ndernas regeringschefer (tyska: landeshauptmann/landeshauptfrau). r\u00e5dhuset i wien styr s\u00e5ledes b\u00e5de \u00f6ver staden och \u00f6ver landet wien. staden administreras av ett flertal f\u00f6rvaltningar som kallas magistratsabteilungen.\nborgm\u00e4stare \u00e4r sedan 2018 michael ludwig.\nwien brukar anses vara socialismens f\u00e4ste i \u00f6sterrike och sp\u00f6 har av tradition styrt staden sedan f\u00f6rsta v\u00e4rldskriget, med avbrott f\u00f6r perioden 1934\u20131945 d\u00e5 f\u00f6rst austrofascisterna styrde och sedan de tyska nazisterna. socialistpartierna var under denna tid f\u00f6rbjudna.\nunder mellankrigstiden 1918\u20131934 genomf\u00f6rde det socialistiska styret reformer inom socialv\u00e5rd och utbildningsv\u00e4sende som blev mycket uppm\u00e4rksammade. mycket uppm\u00e4rksammat vid denna tid var \u00e4ven satsningen p\u00e5 att f\u00f6rb\u00e4ttra boendemilj\u00f6erna. m\u00e5nga refererade till staden som rotes wien (r\u00f6da wien). ett exempel \u00e4r det bostadsbyggnadsprogram som genomf\u00f6rdes, d\u00e4r de f\u00e4rdigst\u00e4llda l\u00e4genheterna gavs till befolkningen efter ett po\u00e4ngbaserat system. stora barnfamiljer och handikappade fick flest po\u00e4ng. systemet med s\u00e5 kallade gemeindebauten (kommunala bostadshus) anv\u00e4nds med andra principer \u00e4n idag. ett bekant exempel \u00e4r karl marx-hof i heiligenstadt.\n\n\n== kultur ==\nav stor internationell betydelse \u00e4r wiens stora musikscen. i f\u00e5 andra st\u00e4der har s\u00e5 m\u00e5nga betydande komposit\u00f6rer verkat som i wien och satt stora avtryck i musikhistorien. wienervals, k\u00f6ren wiener s\u00e4ngerknaben, musikaliska \u00e5terkommande stora arrangemang som den tv-s\u00e4nda ny\u00e5rskonserten och opera- och teaterscener tillh\u00f6r n\u00e5gra av de fr\u00e4msta i v\u00e4rlden. wiens konstakademi tillh\u00f6r europas \u00e4ldsta konstakademier. wien \u00e4r \u00e4ven ber\u00f6mt f\u00f6r sitt k\u00f6k och sina kaffehus och \"psykoanalysens fader\" sigmund freud verkade i staden.\n\n\n=== teater och opera ===\nkonst och kultur h\u00f6r i wien intimt samman och har l\u00e5ng tradition att blicka tillbaka p\u00e5. mycket av det som klassificeras som klassisk musik har sin upprinnelse i de komposit\u00f6rer som verkat i staden.\nf\u00f6rutom burgtheater, som tillsammans med sin mindre scen akademietheater \u00e4r en av v\u00e4rldens fr\u00e4msta teaterscener, bjuder m\u00e5nga mindre och st\u00f6rre scener p\u00e5 olika sorters upps\u00e4ttningar.\np\u00e5 staatsoper och volksoper spelas flera typiskt wienska operetter men \u00e4ven klassiska operastycken och pj\u00e4ser spelas h\u00e4r.\nkonserter med klassisk musik brukar fr\u00e4mst spelas p\u00e5 wiener konzerthaus.\nden konsertscen som anv\u00e4nds till de k\u00e4nda ny\u00e5rskonserterna med wiener philharmoniker \u00e4r dock musikverein.\n\n\n=== museer ===\ni det gamla kejserliga residenset hofburg finns habsburgarnas samlade skattkammare, med kejsarkronan och hovjuvelerna. vidare utg\u00f6r upptr\u00e4danden p\u00e5 spanska ridskolan ett levande museum \u00f6ver vad som en g\u00e5ng var kejsarfamiljens paradh\u00e4star.\nunder senare \u00e5r har man samlat flera av museerna vid ringstrasse till ett museumsquartier, som inneh\u00e5ller flera museer med olika inriktningar, fr\u00e5n \u00e4ldre tiders konsthantverk till modern konst.\nf\u00f6rutom detta finns en stor m\u00e4ngd mindre museer, inriktade p\u00e5 allt fr\u00e5n naturvetenskap till modern samh\u00e4llshistoria. de flesta drivs av olika stiftelser som f\u00e5r statsbidrag f\u00f6r att kunna h\u00e5lla samlingarna \u00f6ppna.\n\n\n=== arkitektur ===\ni wien finns n\u00e4stan samtliga byggnadsstilar som pr\u00e4glat historien representerade, fr\u00e5n den romanska ruprechtskirche till den gotiska stephansdomen, barockens karlskirche, h\u00f6gbarockens jesuitenkirche liksom klassicistiska s\u00e5v\u00e4l som moderna byggnadsstilar inklusive moderna skyskrapor. jugendstilen fr\u00e5n sent 1800-tal har l\u00e4mnat m\u00e5nga avtryck i staden, ett bevis p\u00e5 den rika byggnadsverksamhet som p\u00e5gick under kejsartidens sista \u00e5r.\nen av de st\u00f6rsta turistattraktionerna i staden \u00e4r hundertwasserhaus, ritat av friedensreich hundertwasser. huset utg\u00f6r ett totalt stilbrott mot vad arkitekten hundertwasser s\u00e5g som modern f\u00f6rfr\u00e4mligande arkitektur och inneh\u00e5ller m\u00e5nga okonventionella l\u00f6sningar. ett annat exempel p\u00e5 ovanlig arkitektur \u00e4r wotrubakirche ritat av konstn\u00e4ren fritz wotruba.\ndet senaste decenniets kraftiga expansion har lett till omfattande byggverksamhet i staden, framf\u00f6rallt i de norra och s\u00f6dra stadsdelarna d\u00e4r det fortfarande finns vissa m\u00f6jligheter till att bygga nytt. donau city norr om donau och wienerberg s\u00f6der om staden utg\u00f6r exempel p\u00e5 omfattande stadsbyggnadsprojekt. det 202 meter h\u00f6ga millennium tower vid handelskai \u00e4r sedan 1999 stadens h\u00f6gsta byggnadsverk, mycket tack vare ett beslut 1992 att till\u00e5ta h\u00f6ghusbyggnationer i vissa stadsdelar. nya stadsutvecklingsomr\u00e5den blir i framtiden wiens gamla gasverksomr\u00e5de, ett industriomr\u00e5de som t\u00e4cker en stor areal n\u00e4ra stadsk\u00e4rnan.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nj\u00e4mf\u00f6rt med m\u00e5nga andra storst\u00e4der har man i wien byggt f\u00e5 riktigt h\u00f6ga byggnader tills 1992 \u00e5rs stadsbyggnadsbeslut att till\u00e5ta skyskrapor. stadsf\u00f6rvaltningen har satt upp str\u00e4nga riktlinjer f\u00f6r var h\u00f6ghusbyggnation f\u00e5r ske, allt f\u00f6r att inte den arkitektoniskt v\u00e4rdefulla stadsk\u00e4rnan (sedan 2001 uppsatt p\u00e5 unescos lista) skall \u00f6verskuggas. endast 26 procent av wiens yta kommer ifr\u00e5ga f\u00f6r h\u00f6ghusbyggnader. vidare finns str\u00e4nga riktlinjer om f\u00f6rbud att bebygga vissa omr\u00e5den utanf\u00f6r stadsgr\u00e4nsen, allt f\u00f6r att inte wienerwalds skogar och str\u00e4nderna vid donau skall bli exploaterade.\n\n\n== geografi ==\nwien ligger vid alpernas \u00f6stra kant. stadens areal best\u00e5r till cirka h\u00e4lften av gr\u00f6nomr\u00e5den och stora omr\u00e5den anv\u00e4nds f\u00f6r jordbruk. v\u00e4st och sydv\u00e4st om wien ligger wienerwald med bergen leopoldsberg och kahlenberg. flera mindre floder rinner fr\u00e5n wienerwald till wien, bland dem floden wien. h\u00e4r finns ocks\u00e5 terrassberg som anv\u00e4nds f\u00f6r vinodlingar. staden genomsk\u00e4rs i nord-sydlig riktning av donau. avst\u00e5ndet till slovakiens huvudstad bratislava, som ligger precis intill slovakiens gr\u00e4ns mot \u00f6sterrike, \u00e4r omkring 60 kilometer.\n\n\n=== klimat ===\nwien har ett tempererat klimat med varma somrar och kalla vintrar. medeltemperaturen i juli \u00e4r 20 \u00b0c och i januari 0 \u00b0c.\nuppm\u00e4tta normala temperaturer och -nederb\u00f6rd i wien:\n\n\n== ekonomi ==\nwien har som huvudstad en rad olika departement och f\u00f6rvaltningar. flera internationella organ \u00e4r samlade i uno-city, bland annat iaea och unhcr. wien blev 1979 den tredje fn-staden efter new york och gen\u00e8ve. wien \u00e4r vidare s\u00e4te f\u00f6r bland annat opec och osse.wien har en hel del industri \u00e4ven om denna drabbades av en l\u00e5gkonjunktur under 1990-talet. bland stadens st\u00f6rre industrier h\u00f6r siemens ag och ottakringer. staden \u00e4r ocks\u00e5 plats f\u00f6r flera f\u00f6retags huvudkontor, bland annat omv, wienerberger och telekom austria.\n\n\n== transport ==\n\n\n=== tunnelbana ===\n\nwiens tunnelbana (u-bahn) \u00f6ppnade f\u00f6r trafik 1978. den har senare byggts ut s\u00e5 att den nu har fem linjer (numrerade fr\u00e5n 1 till 4 samt 6).\n\n\n=== sp\u00e5rv\u00e4g ===\n\nwiens sp\u00e5rvagnar (strassenbahn) best\u00e5r av ett stort n\u00e4t med m\u00e5nga linjer som funnits i staden sedan 1865. sp\u00e5rvagnar \u00e4r en k\u00e4nd del av wiens gatubild och de \u00e4r v\u00e4ldigt \u00e4lskade av inv\u00e5narna. till skillnad fr\u00e5n m\u00e5nga andra st\u00e4der togs sp\u00e5rvagnarna aldrig bort helt d\u00e5 biltrafiken expanderade p\u00e5 1950- och 1960-talen. idag har wien ett av v\u00e4rldens st\u00f6rsta sp\u00e5rv\u00e4gsn\u00e4t.\n\n\n=== j\u00e4rnv\u00e4g ===\n2012 invigdes wiens centralstation, wien hauptbahnhof, och 2014 f\u00f6ljde invigningen av bahnhof city. fr\u00e5n wien utg\u00e5r ett antal j\u00e4rnv\u00e4gslinjer som n\u00e5r ut till stora delar av landet. det g\u00e5r ocks\u00e5 f\u00f6rbindelser till grannl\u00e4nderna, fr\u00e4mst d\u00e5 till tyskland, tjeckien, slovakien och ungern. det g\u00e5r t\u00e4t trafik till bratislava. wien-schwechats flygplats kan n\u00e5s med hj\u00e4lp av wiens pendelt\u00e5g (s-bahn), buss eller direktt\u00e5get cat. wien har ett v\u00e4l utbyggt pendelt\u00e5gsn\u00e4t med 10 linjer med m\u00e5nga stationer inne i centrala wien samt linjer till n\u00e4rliggande f\u00f6rorter och omr\u00e5den.\n\n\n=== v\u00e4gar ===\nfr\u00e5n wien utg\u00e5r ett antal motorv\u00e4gar som leder ut till stora delar av landet. en viktig motorv\u00e4g \u00e4r den som g\u00e5r till salzburg. det g\u00e5r \u00e4ven motorv\u00e4gar som leder till bratislava och budapest.\n\n\n=== flyg ===\nwien-schwechats flygplats ligger syd\u00f6st om wien i kommunen schwechat.\n\n\n== fritid ==\n\n\n=== idrott ===\ni wien finns \u00f6sterrikes mest framg\u00e5ngsrika fotbollsklubbar rapid wien och austria wien. i wien spelar i regel \u00f6sterrikes herrlandslag i fotboll sina hemmamatcher p\u00e5 ernst-happel-stadion. n\u00e4r \u00f6sterrike arrangerade em i fotboll tillsammans med schweiz 2008 var wien finalstad. wien har flera g\u00e5nger arrangerat vm i ishockey, senaste g\u00e5ngen var 2005. 1987 lyckades sverige h\u00f6gst sensationellt vinna vm i ishockey i wien.\n\n\n=== gr\u00f6nomr\u00e5den ===\n\naugarten \u00e4r en park p\u00e5 cirka 50 hektar i stadsdelen leopoldstadt. parken \u00e4r uppbyggd delvis som en fransk barock-tr\u00e4dg\u00e5rd. augarten \u00e4r ett popul\u00e4rt andningsh\u00e5l i staden, d\u00e4r man spatserar, spelar fotboll och har picknick.\nh\u00e4r finns ocks\u00e5 bunkerei, ett vattenh\u00e5l med dryck och mat delvis inhyst i en gammal bunker, delvis i en tr\u00e4dg\u00e5rd. i parken finns bland annat de ber\u00f6mda wiener s\u00e4ngerknaben, och en aktiv porslinsfabrik - wiener porzellanmanufaktur augarten. porslinsfabriken \u00e4r bel\u00e4gen i schloss augarten, och \u00e4r \u00f6ppen f\u00f6r bes\u00f6k sommartid. f\u00f6rslag finns p\u00e5 att bebygga omr\u00e5det delvis.\n\n\n== wiens distrikt ==\nwien \u00e4r indelat i 23 distrikt (tyska: gemeindebezirk). varje distrikt har ett distriktsr\u00e5d (bezirksvertretung) som v\u00e4ljs i allm\u00e4nna val. det st\u00f6rsta partiet utser en distriktsf\u00f6rest\u00e5ndare (bezirksvorsteher). distriktet ansvarar bland annat f\u00f6r grundskolor, lokalt v\u00e4gn\u00e4t, parker och \u00e4r en viktig instans inom stadsplanering. \n\ninnere stadt (universit\u00e4t wien, ett flertal turistattraktioner: wiener staatsoper, stefansdomen, naturhistorisches museum, kunsthistorisches museum, ringstra\u00dfe)\nleopoldstadt (de gamla judiska kvarteren och prater, handelsuniversitetet - wu wien)\nlandstrasse (ambassadkvarteren, hundertwasserhaus, schloss belvedere)\nwieden (tekniska universitetet - tu wien)\nmargareten\nmariahilf (shoppinggatan mariahilferstrasse)\nneubau (mq - museumsquartier, spittelberg)\njosefstadt\nalsergrund (svenska ambassaden)\nfavoriten (j\u00e4rnv\u00e4gsstationen wien hauptbahnhof)\nsimmering (zentralfriedhof)\nmeidling\nhietzing (slottet sch\u00f6nbrunn)\npenzing\nrudolfsheim-f\u00fcnfhaus (j\u00e4rnv\u00e4gsstationen wien westbahnhof)\nottakring\nhernals\nw\u00e4hring (lantbruksuniversitetet - boku)\nd\u00f6bling (vinserveringar - s\u00e5 kallade heurige)\nbrigittenau (millennietower)\nfloridsdorf\ndonaustadt (uno-city)\nliesing\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== platser i wien som \u00e4r relaterade till sverige ==\ni wien finns m\u00e5nga platser som \u00e4r relaterade till sverige.\n\nferdinandplatz i centrala wien bytte namn i november 1919 till schwedenplatz som tack f\u00f6r hj\u00e4lpinsatserna som svenska r\u00e4dda barnen och r\u00f6da korset genomf\u00f6rde efter f\u00f6rsta v\u00e4rldskriget.\nvid samma tillf\u00e4lle bytte \u00e4ven den n\u00e4rliggande bron ferdinandbr\u00fccke namn till schwedenbr\u00fccke.\nefter andra v\u00e4rldskrigets slut hj\u00e4lpte sverige \u00e5terigen wien. bland annat byggdes 1947 bostadsomr\u00e5det per albin hansson-siedlung i stadsdelen favoriten i s\u00f6dra wien.[k\u00e4lla beh\u00f6vs] i bostadsomr\u00e5det hittas svenskklingande gatunamn s\u00e5som: stockholmer platz, g\u00f6teborggasse, bernadottegasse och selma lagerl\u00f6fgasse.\nvidare \u00e4r wien-stadsdelen brigittenau uppkallad efter svenska heliga birgitta.\nandra platser i wien med svenskanknutna namn \u00e4r: wasagasse efter gustav gustavsson av wasa, strindberggasse efter august strindberg, arne-carlsson-park och dag hammarskj\u00f6ld hof.\ni wien tillverkas chokladskumtoppar vid namn schwedenbomben.\n\n\n== filmer som utspelar sig i wien ==\nden tredje mannen (1949) efter en roman av graham greene med orson welles i huvudrollen.\nbara en natt (1995) i regi av richard linklater och med ethan hawke och julie delpy i huvudrollerna.\n\n\n== wienrelaterade artiklar ==\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r wien."