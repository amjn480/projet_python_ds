"gustaf adolf oscar fredrik arthur edmund, inom familjen kallad edmund, f\u00f6dd 22 april 1906 p\u00e5 stockholms slott, d\u00f6d 26 januari 1947 i en flygolycka p\u00e5 kastrups flygplats utanf\u00f6r k\u00f6penhamn, var arvprins av sverige och hertig av v\u00e4sterbotten. han var son till d\u00e5varande svenske arvfursten (senare kronprins och kung) gustaf vi adolf och dennes f\u00f6rsta hustru prinsessan margareta och far till carl xvi gustaf. gustaf adolf gifte sig 1932 med sin syssling sibylla av sachsen-coburg-gotha (gustaf adolfs morfar var bror till sibyllas farfar, b\u00e5da s\u00f6ner till den d\u00e5varande regerande drottningen victoria av storbritannien.)\n\n\n== uppv\u00e4xt ==\ngustaf adolf f\u00f6ddes p\u00e5 stockholms slott den 22 april 1906 kl. 23.10, som \u00e4ldste son till hertigen och hertiginnan av sk\u00e5ne, arvprins gustaf adolf och hans hustru prinsessan margareta. \u00e5ret d\u00e4rp\u00e5 blev fadern kronprins, d\u00e5 kung oscar ii avled. prins gustaf adolf, som erh\u00f6ll titeln hertig av v\u00e4sterbotten, fick senare syskonen prins sigvard, prinsessan ingrid, prins bertil och prins carl johan.\nhan v\u00e4xte upp i den nordv\u00e4stra flygeln p\u00e5 stockholms slott, som f\u00f6r\u00e4ldrarna l\u00e5tit rusta upp och modernisera. tillsammans med sina syskon sigvard, ingrid, bertil och carl johan och utvalda skolkamrater fick han sin f\u00f6rsta skolundervisning i en trygg milj\u00f6 p\u00e5 slottet i stockholm. eftersom modern var engelska, blev engelska prinsens modersm\u00e5l vid sidan av svenska. av henne \u00e4rvde han ocks\u00e5 sitt sportintresse och sociala ansvarstagande. p\u00e5 somrarna vistades prins gustaf adolf tillsammans med sina syskon p\u00e5 sofiero slott utanf\u00f6r helsingborg och p\u00e5 bagshot park i sydv\u00e4stra england hos sina morf\u00f6r\u00e4ldrar, prins arthur, hertig av connaught och strathearn och hans hustru luise margarete av preussen. morfadern var son till drottning victoria av storbritannien.d\u00e5 prins gustaf adolf var i tolv\u00e5rs\u00e5ldern ans\u00e5g f\u00f6r\u00e4ldrarna att han skulle f\u00e5 en utbildning som passade hans personlighet. han b\u00f6rjade p\u00e5 den privata internatskolan lundsbergs skola, norr om kristinehamn i v\u00e4rmland. d\u00e4r var utbildningen inspirerad av de id\u00e9er som l\u00e5g till grund f\u00f6r de engelska internatskolorna. utbildningen vid lundsberg byggde p\u00e5 en kombination av traditionell undervisning och fysisk aktivitet. skolan med de nya kamraterna passade prinsen utm\u00e4rkt, eftersom han i h\u00f6g grad var en friluftsm\u00e4nniska och idrottsman. i b\u00e5de f\u00e4ktning och ridning blev han mycket framg\u00e5ngsrik. tre g\u00e5nger blev gustaf adolf svensk m\u00e4stare i sabelf\u00e4ktning och i de olympiska spelen 1936 i berlin blev han uttagen till ryttart\u00e4vlingarna. han t\u00e4vlade med h\u00e4sten aida, men blev utan placering i individuell hoppning sedan h\u00e4sten v\u00e4grat vid ett av hindren.n\u00e4r prins gustaf adolf var fjorton \u00e5r avled hans mor ov\u00e4ntat 1920 vid 38 \u00e5rs \u00e5lder. hennes hovdamer stina reutersw\u00e4rd och stina von stockenstr\u00f6m fick d\u00e5 st\u00f6rre ansvar f\u00f6r barnen. f\u00f6rlusten av modern tog prinsen mycket h\u00e5rt. han var vid d\u00f6dsfallet sjuk och gjorde ett \u00e5rsl\u00e5ngt uppeh\u00e5ll i sin skolg\u00e5ng. under den tiden utvecklade han ett allvar och en blyghet, som han vid sidan av pliktk\u00e4nslan var omtalad f\u00f6r. fadern gifte om sig 1923 med lady louise mountbatten, dotter till moderns kusin viktoria av hessen-darmstadt och syssling till kronprinsens barn. efter faderns omgifte flyttade familjen till ulriksdals slott v\u00e5ren 1925. somrarna tillbringade han under hela uppv\u00e4xten p\u00e5 sofiero slott, vars park och blomsteranl\u00e4ggningar f\u00f6r\u00e4ldrarna l\u00e5tit iordningst\u00e4lla.\n22 april 1924 blev gustaf adolf myndig och fick den 14 november samma \u00e5r f\u00f6r f\u00f6rsta g\u00e5ngen tj\u00e4nstg\u00f6ra som regent, d\u00e5 b\u00e5de farfadern och fadern befann sig utomlands. det var f\u00f6rsta g\u00e5ngen som sonen till en tronf\u00f6ljare innehaft regentskap i sverige, d\u00e5 den f\u00f6rfattningsbest\u00e4mmelse som medgav det kom till f\u00f6rst 1909 och d\u00e5 prins gustaf adolf f\u00f6rst 1924 blev myndig.\neftersom modern var brittisk prinsessa vistades prins gustaf adolf och hans syskon ofta i storbritannien. under ett br\u00f6llop i london 1931 tr\u00e4ffade gustaf adolf f\u00f6r f\u00f6rsta g\u00e5ngen sin blivande hustru, prinsessan sibylla av sachsen-coburg-gotha. hennes far karl edvard var tidigare hertig \u00f6ver det lilla hertigd\u00f6met sachsen-coburg-gotha men var ocks\u00e5 f\u00f6dd brittisk prins och barnbarn till drottning victoria; den brittiska grenen av familjen hade 1917 bytt namn till huset windsor eftersom det under f\u00f6rsta v\u00e4rldskriget var problematiskt att det brittiska kungahuset hade ett tyskklingande namn. karl edvard var ocks\u00e5 riksdagsledamot f\u00f6r det tyska nazistpartiet.\n\n\n== familj ==\n\nden 16 juni 1932 eklaterades trolovningen mellan prins gustaf adolf och sibylla av sachsen-coburg-gotha. de b\u00e5da f\u00f6rlovade sig p\u00e5 slottet schloss callenberg utanf\u00f6r beiersdorf bei coburg, en stadsdel i coburg i bayern. paret vigdes borgerligt den 19 oktober och kyrkligt den 20 oktober 1932 i moritzkyrkan i sibyllas hemstad coburg. vid br\u00f6llopet utvecklades stor pompa och st\u00e5t. sextiosju kungligheter och furstligheter n\u00e4rvarade.tillsammans fick gustaf adolf och sibylla fem barn: margaretha (f\u00f6dd 1934), birgitta (f\u00f6dd 1937), d\u00e9sir\u00e9e (f\u00f6dd 1938), christina (f\u00f6dd 1943) och carl gustaf (f\u00f6dd 1946). familjen var bosatt p\u00e5 haga slott. under \u00e5ren 1932\u20131934 genomgick haga slott en helrenovering b\u00e5de inv\u00e4ndigt och utv\u00e4ndigt f\u00f6r att bli  en modern bostad \u00e5t prins gustaf adolf och prinsessan sibylla och p\u00e5 haga f\u00f6ddes alla deras fem barn. den omfattande renoveringen pr\u00e4glades av de nya enkla arkitekturideal, som med funktionalismen hade kommit till sverige p\u00e5 1930-talet. till sin hovchef uts\u00e5g prins gustaf adolf en \u00e4ldre sl\u00e4kting och mycket god v\u00e4n, greve folke bernadotte. de b\u00e5da hade flera gemensamma intressen, bland annat scoutr\u00f6relsen och h\u00e4stsporten. eftersom sibylla livet ut hade problem att l\u00e4ra sig svenska, talade makarna i regel engelska med varandra hemma.\n\n\n== utbildning och hedersuppdrag ==\nefter skolg\u00e5ngen p\u00e5 lundsbergs skola 1918\u20131924 och studentexamen p\u00e5 stockholms slott den 11 maj 1925 inledde gustaf adolf sin milit\u00e4ra karri\u00e4r och gick in i kavalleriet. han genomgick d\u00e4refter officersutbildning och aspirantskola, karlberg, och blev l\u00f6jtnant vid svea livgarde efter utbildning vid arm\u00e9ns rid- och k\u00f6rskola p\u00e5 str\u00f6msholm. han avlade officersexamen vid karlberg i december 1927 och genomgick sedan krigsh\u00f6gskolan d\u00e5 han blev kapten och ryttm\u00e4stare vid livregementet till h\u00e4st. gustaf adolf \u00e4gnade sig d\u00e4refter \u00e5t trupptj\u00e4nst. prins gustaf adolf trivdes bra med utbildningen d\u00e4r, men han gjorde ett avbrott f\u00f6r studier vid uppsala universitet 1929 som f\u00f6rberedelser till hans kommande uppgifter som kronprins och kung. han studerade statskunskap, nationalekonomi, statsr\u00e4tt, tyska, franska och historia vid uppsala universitet f\u00f6r l\u00e4rare som halvar sundberg och carl-axel reuterski\u00f6ld. l\u00e4raren i nationalekonomi var den unge licentiaten dag hammarskj\u00f6ld. d\u00e4refter f\u00f6ljde handelsh\u00f6gskolan i stockholm och studier i ekonomi, industriella och samh\u00e4llsvetenskapliga \u00e4mnen, blandat med praktik. under en vistelse i wien 1930 f\u00f6ljde han en utbildning vid hovridskolan.\nprinsens naturintresse och hans ledaregenskaper ledde till att han 1932 uts\u00e5gs till ordf\u00f6rande i svenska scoutunionen (ssu). scouting l\u00e5g honom varmt om hj\u00e4rtat. bland hedersuppdrag och ordf\u00f6randeskap kan n\u00e4mnas ordf\u00f6randeskap i den internationella scoutkommitt\u00e9n 1932, sveriges olympiska kommitt\u00e9 (sok), d\u00e4r han var ordf\u00f6rande 1933\u20131947, riksidrottsf\u00f6rbundet (rf), d\u00e4r han var ordf\u00f6rande 1933\u20131947, svenska j\u00e4garef\u00f6rbundet, d\u00e4r han blev ordf\u00f6rande 1939, kungliga svenska aeroklubben (ksak), d\u00e4r han var organisationens beskyddare, och sveriges ungdoms beredskaps centralr\u00e5d, samt svensk hedersledamot i kungliga vetenskapsakademien och kungliga krigsvetenskapsakademien.\n\n\n== tj\u00e4nster i arm\u00e9n under andra v\u00e4rldskriget ==\nunder beredskaps\u00e5ren var hans tj\u00e4nst f\u00f6rlagd till f\u00f6rsvarsstaben och han var chef \u00f6ver xiii. kavalleribataljonen under dess tj\u00e4nstg\u00f6ring i v\u00e4rmland 1941\u201342. han medverkade i utarbetandet av ordern om \u201dmotst\u00e5nd i alla l\u00e4gen\u201d 1942, och skrev utkastet till om kriget kommer 1943 som skickades ut till svenska hush\u00e5ll. \u00e5r 1944 var han chef f\u00f6r stabens arm\u00e9avdelning, som pr\u00e4glades av ett intensivt arbete f\u00f6r att st\u00f6dja frivilliga norska och danska f\u00f6rband som fanns i sverige, de s\u00e5 kallade polistrupperna. detta arbete lade han ner sin sj\u00e4l i, och k\u00e4mpade aktivt f\u00f6r banden och lojaliteten mellan de nordiska folken. hans uppgift som arvprins var dock att f\u00f6lja den neutralitetspolitik som statsminister per albin hansson utf\u00e4rdat under andra v\u00e4rldskrigets f\u00f6rsta dagar.\n\n\n=== politisk h\u00e5llning under kriget ===\nuppgifterna i samtida k\u00e4llor om prinsens politiska uppfattning i olika fr\u00e5gor \u00e4r mycket f\u00e5. kungahuset var generellt engelskorienterat och hade sympatier med usa, men k\u00e4nslorna delades inte av gustaf v. om prins gustaf adolf var tyskorienterad, k\u00e4nde inte statsr\u00e5det karl gustaf westman till det 1941.\n\n\n== idrottsframg\u00e5ngar ==\nprinsen var mycket aktiv som skytt och roddare under internattiden p\u00e5 lundsberg och under kadettiden p\u00e5 karlberg utm\u00e4rkte han sig vid flera tillf\u00e4llen som en mycket god skid\u00e5kare. han fortsatte under hela skoltiden att intressera sig f\u00f6r h\u00e4stsport. gustaf adolf vann f\u00e4ltt\u00e4vlan i de nordiska ryttart\u00e4vlingarna i oslo 1929; sammanlagt tio hinderl\u00f6pningar under fyra s\u00e4songer samt sextio hederspris. 1929\u20131938 vann han tre f\u00e4ltt\u00e4vlan, tre dressyrt\u00e4vlan, och tio hoppt\u00e4vlan. han var dessutom en framst\u00e5ende steeplechaseryttare. 1930\u20131931 var han scholar p\u00e5 spanska ridskolan i wien tillsammans med adjutant ernst linder.[k\u00e4lla beh\u00f6vs] han ingick med h\u00e4sten aida i den svenska ryttartruppen i banhoppning under os 1936, men ekipaget slutade utan placering.\ni sitt nya hemland upptr\u00e4dde prinsessan sibylla redan efter n\u00e5gra dagar som prisutdelare i en f\u00e4ktt\u00e4vling, assisterad av prinsessan ingrid. f\u00e4ktning hade han b\u00f6rjat med under tiden vid universitetet och f\u00e4ktning tillh\u00f6rde prins gustaf adolfs favoritsporter. han tillh\u00f6rde den svenska eliten i f\u00e4ktning med sabel och v\u00e4rja och blev svensk m\u00e4stare individuellt tre g\u00e5nger (sm-guld i sabel 1936, 1937 och 1940), och i lag ocks\u00e5 tre g\u00e5nger, samt var en duktig skidl\u00f6pare. han tog vidare guldm\u00e4rke i s\u00e5v\u00e4l skytte som friidrott och milit\u00e4r idrott. gustaf adolf kunde i sin idrottsut\u00f6vning kombinera sport med sitt intresse f\u00f6r friluftsliv. r\u00e4knat i priser och utm\u00e4rkelser \u00e4r han alltj\u00e4mt den mest framst\u00e5ende idrottsmannen bland svenska kungligheter.\n\n\n== andra fritidsintressen ==\nut\u00f6ver idrott var prins gustaf adolf intresserad av musik. han lyssnade ofta p\u00e5 musik av ludwig van beethoven, c\u00e9sar franck och gustav mahler men \u00e4ven p\u00e5 amerikanska spirituals. gustaf vi adolfs handsekreterare carl-fredrik palmstierna har i sina memoarer ber\u00e4ttat hur prinsen under sina bes\u00f6k i london kunde sitta i timmar i lyssnarb\u00e5sen p\u00e5 his master\u2019s voices butik p\u00e5 regent street och lyssna p\u00e5 den senare musiktypen tillsammans med sin syster prinsessan ingrid.\nprinsen var ocks\u00e5 intresserad av tr\u00e4dg\u00e5rdssk\u00f6tsel och av friluftsaktiviteter. han var bland annat, liksom senare hans son, engagerad i scoutr\u00f6relsen och var svenska scoutunionens (ssu) (nuvarande scouternas) f\u00f6rsta ordf\u00f6rande fr\u00e5n starten 1930 till sin d\u00f6d 1947. efter hans d\u00f6d inr\u00e4ttades 1947, samma \u00e5r som han avled, ocks\u00e5 det efter honom d\u00f6pta gustaf adolfs-m\u00e4rket, som idag \u00e4r, efter silvervargen, den svenska scoutr\u00f6relsens h\u00f6gsta utm\u00e4rkelse. principerna f\u00f6r utdelning av m\u00e4rket utarbetades 1947 av prinsens \u00e4nka prinsessan sibylla. m\u00e4rket b\u00e4rs, liksom \u00f6vriga scoutm\u00e4rken, till scoutuniform, men inte till h\u00f6gtidsdr\u00e4kt. gustaf adolfs-m\u00e4rket best\u00e5r av prins gustaf adolfs kr\u00f6nta namnchiffer i en granriskrans med liljan, utf\u00f6rt i f\u00f6rgyllt silver. kan tilldelas aktiv ledare f\u00f6r synnerligen f\u00f6rtj\u00e4nstfulla insatser f\u00f6r scoutr\u00f6relsen p\u00e5 minst distriktsniv\u00e5. idag utdelas ga m\u00e4rket av scouterna.\nprins gustaf adolf var \u00e4ven frimurare. han intr\u00e4dde i svenska frimurare orden (sfmo) 1929 och utn\u00e4mndes 1934 till ordens h\u00f6gsta grad, riddare och kommend\u00f6r med r\u00f6da korset.\n\n\n== d\u00f6d ==\n\nden 26 januari 1947 var gustaf adolf tillsammans med sin adjutant, greve albert stenbock p\u00e5 v\u00e4g hem till stockholm efter en vildsvinsjakt hos prins bernhard av nederl\u00e4nderna p\u00e5 palais soestdijk i holland. den douglas dc-3 fr\u00e5n klm som de f\u00e4rdades i havererade kort efter en mellanlandning p\u00e5 kastrups flygplats utanf\u00f6r k\u00f6penhamn, och gustaf adolf och stenbock samt de andra 20 ombordvarande omkom i flygolyckan.\njordf\u00e4stningen f\u00f6rr\u00e4ttades i storkyrkan den 4 februari. processionen d\u00e4rifr\u00e5n bevittnades av 100 000 personer, och 12 000 scouter deltog med facklor. gustaf adolf gravsattes p\u00e5 kungliga begravningsplatsen.\ni sin minnesteckning \u00f6ver gustaf adolf skrev generalmajor carl august ehrensv\u00e4rd den 27 januari i svenska dagbladet: \u201d... han var en god svensk man. \u00e4ra. skyldighet. vilja. de orden karakteriserar honom b\u00e4st\u201d. greve folke bernadotte uttalade sig i samma tidning med anledning av bortg\u00e5ngen: \u201dhan sparade sig aldrig, var aldrig r\u00e4dd om sin v\u00e4rdighet, f\u00f6r oss f\u00f6rblev han alltid en scout bland scouter\u201d. i dagens nyheter hyllade tecknaren rit-ola den avlidne med ett stramt portr\u00e4tt if\u00f6rd f\u00e4ktardr\u00e4kt och rubriken en idrottsman \u00e4r d\u00f6d.\ntage erlander antydde i sina dagboksanteckningar fr\u00e5n dagarna efter d\u00f6dsfallet att det uppfattades som en h\u00e4ndelse som i f\u00f6rl\u00e4ngningen kunde leda till slutet f\u00f6r monarkin i sverige, eftersom det var os\u00e4kert om kronprins gustaf (vi) adolf skulle leva s\u00e5 l\u00e4nge att sonsonen, endast \u00e5tta m\u00e5nader gammal, skulle hinna bli myndig under dennes livstid; en f\u00f6rmyndarregent ans\u00e5gs inte som ett tidsenligt alternativ. erlander antecknade att han var mycket imponerad av gustaf v:s v\u00e4rdiga s\u00e4tt att b\u00e4ra sorgen och \u00e4nd\u00e5 uppr\u00e4tth\u00e5lla sina plikter som kung, trots att han \"naturligtvis inser vad detta kan betyda\".\n\n\n== barn ==\n1934: margaretha, \u00e4nka efter john ambler (1924\u20132008), vigda 1964\n1937: birgitta, \u00e4nka efter johann georg av hohenzollern-sigmaringen (1932\u20132016), vigda 1961\n1938: d\u00e9sir\u00e9e, \u00e4nka efter niclas silfverschi\u00f6ld (1934\u20132017), vigda 1964\n1943: christina, gift 1974 med tord magnusson (generalkonsul)\n1946: carl xvi gustaf, kung sedan 1973, gift 1976 med silvia sommerlath\n\n\n== titulatur och utm\u00e4rkelser ==\n\n\n=== titulatur ===\ngustaf adolfs fullst\u00e4ndiga titel var: hans kunglig h\u00f6ghet gustaf adolf oscar fredrik arthur edmund, sveriges arvfurste, hertig av v\u00e4sterbotten.\n\n\n=== utm\u00e4rkelser ===\n\n\n==== svenska utm\u00e4rkelser ====\n  riddare och kommend\u00f6r av kungl. maj:ts orden fr\u00e5n f\u00f6dseln, d\u00e4ri innefattande f\u00f6ljande v\u00e4rdigheter:\n  riddare av serafimerorden,fr\u00e5n f\u00f6dseln.\n  kommend\u00f6r med stora korset av kungliga sv\u00e4rdsorden, fr\u00e5n f\u00f6dseln.\n  kommend\u00f6r med stora korset av nordstj\u00e4rneorden, fr\u00e5n f\u00f6dseln.\n  riddare av carl xiii:s orden.\n  konung oscar ii:s och drottning sofias guldbr\u00f6llopsminnestecken, 1907.\n  konung gustaf v:s jubileumsminnestecken med anledning av 70-\u00e5rsdagen, 25 maj 1928.\n  kronprins gustafs och kronprinsessan victorias silverbr\u00f6llopsmedalj, 1906.\n\n\n==== utl\u00e4ndska utm\u00e4rkelser ====\n  belgiska leopoldsorden.\n  riddare av danska elefantorden.\n  estniska \u00f6rnkorset.\n  finlands vita ros\u2019 orden.\n  f\u00f6rsta klassen av frihetskorsets orden med sv\u00e4rd, ekl\u00f6v och stj\u00e4rna.\n  nederl\u00e4ndska lejonorden.\n  norska sankt olavs orden med kedja.\n  sachsen-ernestinska husorden.\n  brittiska victoriaorden.\n  ungerska f\u00f6rtj\u00e4nstorden.\n  brittisk kr\u00f6ningsmedalj.\n\n\n== hovstat ==\ngustaf adolf hade en egen hovstat, som l\u00e5g under kungliga hovstaterna. hans hovstat omfattade en kammarherre och en kamrerare.\n\n\n=== kammarherrar ===\n1940\u20131947: friherre oscar magnus af ugglas\n\n\n=== kamrerare ===\n1935\u20131947 carl-eric sixten ekstrand\n\n\n== stab och adjutanter ==\nprins gustaf adolf hade en grupp adjutanter (kunglig stab) f\u00f6r att hj\u00e4lpa honom i sina milit\u00e4ra uppdrag. 1947 utgjorde dessa 14 till antalet:\n\u00f6verste erik sellin: sedan 1931.\n\u00f6verstel\u00f6jtnant carl axel grewell: sedan 1933.\n\u00f6verstel\u00f6jtnant axel emil bancroft flach: sedan 1931.\nkommend\u00f6rkapten friherre oscar magnus af ugglas: sedan 1931.\nkommend\u00f6rkapten friherre bror fredrik carl ramel: sedan 1938.\n\u00f6verstel\u00f6jtnant bo sigfrid gabriel lindman: sedan 1931.\n\u00f6verstel\u00f6jtnant stig wennerstr\u00f6m: sedan 1938.\nmajor malcolm murray: sedan 1929.\nmajor swen pontus emil lagerberg: sedan 1942.\nmajor sven thofelt: sedan 1938.\nmajor nils christian rabe: sedan 1933.\nmajor greve bj\u00f6rn axelsson hamilton: sedan 1936.\nkapten august lennart cassler: sedan 1938.\nkapten sigurd sverker marell: sedan 1946.\nkapten agne w\u00e4rnsund: sedan 1946ut\u00f6ver dessa fanns tv\u00e5 stycken adjutanter som var tj\u00e4nstfria respektive vaktfria:\ngeneralmajor \u00e5ge lundstr\u00f6m: adjutant sedan 1929; tj\u00e4nstfri.\nmajor greve folke bernadotte: adjutant sedan 1941; vaktfri.\n\n\n== anf\u00e4der ==\n\n\n== se \u00e4ven ==\nbr\u00f6llopet mellan arvprins gustaf adolf och sibylla av sachsen-coburg-gotha\n\n\n== referenser ==\n\n\n== vidare l\u00e4sning ==\nr\u00e5dstr\u00f6m, karl johan (1940). v\u00e5r kungafamilj : ett minnesalbum i bild och ord om v\u00e5r kungafamilj i vardag och fest fr\u00e5n 1858 till 1940. stockholm: \u00e5hl\u00e9n & \u00e5kerlund \nmartin, frank (1946). svenska m\u00e4n och kvinnor : biografisk uppslagsbok. 3. stockholm: bonnier \nfjellman, margit (1952). v\u00e5r kung : sju decennier i gustaf vi adolfs liv \u2013 en kavalkad i ord och bild. \u00e5hl\u00e9n & \u00e5kerlund \n kung gustaf och hans folk : en kr\u00f6nika i ord och bild. stockholm: \u00e5hl\u00e9n & \u00e5kerlund. 1950 \nmurray, malcolm: gustav adolf i svenskt biografiskt lexikon (1967\u20131969)\ngierow, karl ragnar [...], red (1971). gustaf vi adolf : hela folkets kung. stockholm: hemmets journal \nlagerstedt, lars, red (1984). 100 \u00e5r med svenska dagbladet 1884\u20131984 : ett sekel speglat i tidningssidor. stockholm: svenska dagbladet. isbn 91-7738-061-4 \nskott, staffan (1996). alla dessa bernadottar. stockholm: albert bonniers f\u00f6rlag. isbn 91-0-056022-7 \nsvensson, per (2006). han som aldrig fick bli kung \u2013 ber\u00e4ttelsen om carl xvi gustafs pappa. stockholm: norstedts. isbn 91-1-301498-6 \n\n\n== externa l\u00e4nkar ==\n\nstockholmsk\u00e4llan har media som r\u00f6r arvprins gustaf adolf\narvprinsen som aldrig fick bli kung, av herman lindqvist i aftonbladet 14 mars 2010\nt\u00e4nk om han hade blivit kung, aftonbladet 24 april 2006\nen typisk svensson, svd 24 april 2006"