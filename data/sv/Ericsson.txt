"telefonaktiebolaget lm ericsson \u00e4r en av v\u00e4rldens st\u00f6rsta tillverkare av utrustning f\u00f6r att bygga n\u00e4tverk f\u00f6r mobil kommunikation. 2012 var man den st\u00f6rsta tillverkaren, med en marknadsandel av 38 procent. det \u00e4r ett svenskt telekommunikationsf\u00f6retag med internationell inriktning.\nericsson grundades 1876 av lars magnus ericsson.\n\n\n== historia ==\n\n\n=== de f\u00f6rsta \u00e5ren ===\nlars magnus ericsson b\u00f6rjade sin bana som arbetare p\u00e5 olika verkst\u00e4der, dels i sin hemtrakt, dels i stockholm. efter en stipendiefinansierad utlandsvistelse som student satte han den 1 april 1876 upp en verkstad i ett 13 kvadratmeter stort rum i g\u00e5rdshuset p\u00e5 drottninggatan 15 i stockholm f\u00f6r att tillverka matematiska och fysikaliska instrument och dylikt. detta var samma \u00e5r som a.g. bell tog patent p\u00e5 telefonen (som senare visade sig ha uppfunnits av antonio meucci flera \u00e5r tidigare). redan i slutet av 1876 blir lokalen f\u00f6r liten f\u00f6r ericsson och hans kompanjon carl johan andersson, som flyttar till jakobsbergsgatan 23 b.\nbara n\u00e5got \u00e5r senare utnyttjade ericsson att bell hade avst\u00e5tt fr\u00e5n att g\u00f6ra sitt telefonpatent giltigt f\u00f6r de nordiska l\u00e4nderna, och startade tillverkningen av telefonapparater, vilket skulle bli den huvudsakliga verksamheten. \u00e5r 1878 lanserades de f\u00f6rsta telefonerna \u2013 tillverkade av honom sj\u00e4lv \u2013 d\u00e5 22 \u201dmagnettelefoner med signaltrumpet\u201d levererades f\u00f6r 55 kronor paret. hans p\u00e5fallande konstruktiva beg\u00e5vning imponerade p\u00e5 den tidens fackm\u00e4n, och apparaterna blev snabbt k\u00e4nda p\u00e5 v\u00e4rldsmarknaden.\n\u00e5r 1884 flyttade tillverkningen till lm ericssons fabriker, tulegatan. vid denna tid fanns vid f\u00f6retaget 38 arbetare, 19 l\u00e4rlingar, 2 elever och 1 bokh\u00e5llare. ett decennium senare hade man k\u00f6pt upp och bebyggt hela grannkvarteret f\u00f6r den snabbt v\u00e4xande verksamheten.\u00e5r 1884 uppfann anton av\u00e9n och leonard lundqvist vid stockholms allm\u00e4nna telefon ab en telefonlur genom att montera en h\u00f6rtelefon och en mikrofon fr\u00e5n en av den tidens standardtelefoner p\u00e5 ett skaft, och kallade designen f\u00f6r handmikrotelefon. luren anv\u00e4ndes av telefonister som beh\u00f6vde en hand fri medan de talade med abonnenterna, ist\u00e4llet f\u00f6r en hand f\u00f6r mikrofonen och en f\u00f6r h\u00f6rtelefonen. ericsson var tidiga med att inkludera luren i sina produkter, f\u00f6rst med bordstelefonen kallad taxen fr\u00e5n 1892.\n\n\n=== aktiebolaget l.m. ericsson & co ===\nsom ett led i f\u00f6retagets utveckling \u00f6verl\u00e4t l.m. ericsson 1896 sina fabriker till det nybildade aktiebolaget l. m. ericsson & co, som f\u00e5r ett aktiekapital p\u00e5 1 miljon kronor. han verkar som verkst\u00e4llande direkt\u00f6r fram till 1900, d\u00e5 posten tas \u00f6ver av axel bostr\u00f6m. \u00e5ret d\u00e4refter l\u00e4mnar han \u00e4ven ordf\u00f6randeskapet, men kvarstod i styrelsen. fram till \u00e5r 2003 har ingen annan person haft lika l\u00e5ngvarig ledande position inom koncernen. p\u00e5 1890-talet hade a.-b. l. m. ericsson & co cirka 500 anst\u00e4llda och kom ig\u00e5ng med sin internationalisering redan 1897 genom att \u00f6ppna verkstad i s:t petersburg, i huvudsak f\u00f6r hops\u00e4ttning av telefoner och redan 1899 startades d\u00e4r en tillverkningsfabrik. i moskva 1901 \u00f6vertar ericsson sat:s telefonfabrik, 1902 \u00f6ppnar man kontor i new york, 1903 bildar ericsson tillsammans med national telephone co, the british l. m. ericsson manufacturing co. med fabrik i beeston och 1904 k\u00f6per ericsson en tomt i buffalo, new york f\u00f6r uppf\u00f6randet av en fabrik f\u00f6r l. m. ericsson telephone manufacturing co. i ryssland genom kongresspolen samarbetar man med henrik tore cedergrens firma. i polen \u00f6ppnade man den f\u00f6rsta telefonstationen i warszawa 1904 och polen blev snabbt ett av europas modernaste telefonl\u00e4nder. byggnaden som telefonv\u00e4xeln installerades i finns fortfarande kvar \u00e4ven om den blev h\u00e5rt \u00e5tg\u00e5ngen under andra v\u00e4rldskriget.\n\n\n=== samg\u00e5ende med stockholms allm\u00e4nna telefon ab ===\n\u00e5r 1918 fusionerades bolaget med stockholms allm\u00e4nna telefonaktiebolag (sat) som ett led i att st\u00e4rka positionen inom branschen och f\u00f6r att f\u00f6rb\u00e4ttra entrepren\u00f6rverksamheten i tillverkningen. firmanamnet \u00e4ndrades den 19 augusti 1918 till allm\u00e4nna telefonaktiebolaget l.m. ericsson, med ett aktiekapital av 73,8 miljoner kronor. verkst\u00e4llande direkt\u00f6rer blir hemming johansson och gottlieb piltz. samma \u00e5r nationaliseras bolagets ryska fabrik, samt aktiebolaget l.m. ericsson i finland bildas som f\u00f6rsta nordiska dotterbolag. firmanamnet \u00e4ndrades den 7 juni 1926 till telefonaktiebolaget l m ericsson.under 1910-talet p\u00e5b\u00f6rjades utvecklingsarbete av teknik f\u00f6r automatiska telefonv\u00e4xlar byggda p\u00e5 elektromekanik, ett arbete som underl\u00e4ttades n\u00e4r sat hade k\u00f6pts upp. resultatet blev 500-v\u00e4ljaren som f\u00f6rsta g\u00e5ngen sattes i drift 1923 i rotterdam och 1924 i stockholm, och detta blev det f\u00f6rsta avstampet f\u00f6r ericssons styrka p\u00e5 v\u00e4xelomr\u00e5det.\n\u00e5r 1918 inledde lm ericsson ett fruktsamt samarbete med televerket och teli (televerkstaden) kring produktutveckling, 1956 bildades elektronikn\u00e4mnden f\u00f6r viss samordning inom fou (forskning och utveckling) och senare gemensam fou inom ramen f\u00f6r det sam\u00e4gda f\u00f6retaget ellemtel i \u00e4lvsj\u00f6, bildat 1970. televerket utvecklade och testade egna innovationer som ericsson framg\u00e5ngsrikt s\u00e5lde utomlands, exempelvis ett antal privata abonnentv\u00e4xlar och telefonmodeller.\nden 18 augusti 1927 tecknade ericsson en 40-\u00e5rig koncession med den turkiska regeringen, g\u00e4llande telefonf\u00f6rbindelser mellan de viktigaste st\u00e4derna i turkiet. \u00e5r 1928 k\u00f6pte ericsson sieverts kabelverk i sundbyberg och slog samman denna verksamhet med den egna kabeltillverkningen.ericssons vd sedan 1922, karl fredrik wincrantz, ville \u00f6ka sitt inflytande \u00f6ver f\u00f6retaget och \u00f6kade tillsammans med den k\u00e4nde finansmannen ivar kreuger successivt \u00e4garandelen i bolaget via \u00e4garbolaget \u00e4ngsvik. 1930 kom det dock till en brytning mellan de tv\u00e5 vilket slutade med att kreuger k\u00f6pte ut wincrantz\u2019 aktier. kreuger var vid denna tid djupt engagerad i m\u00e5nga andra finansiella transaktioner och s\u00e5lde redan 1931 vidare en stor aktiepost (35 procent) i l.m. ericsson till huvudkonkurrenten itt. itt var sedan stor\u00e4gare fram till 1960. efter kreugerkraschen kom de tre huvud\u00e4garna itt, wallenberg\u00e4gda stockholms enskilda bank och handelsbanken \u00f6verens om att ge wallenberg en ledande roll.\n\n\n=== midsommarkransen ===\nunder 1930-talets senare h\u00e4lft flyttade f\u00f6retaget fr\u00e5n stockholm till det d\u00e5 fortfarande oexploaterade omr\u00e5det midsommarkransen. lm ericssons moderna fabrik kom att dominera omr\u00e5det f\u00f6r decennier fram\u00e5t med den s\u00e5 kallade ericssonandan och skapandet av en slags ericssonstad, lm-staden (j\u00e4mf\u00f6r med siemensstadt i berlin). f\u00f6retaget var \u00e4ven m\u00e5n om att st\u00f6dja de anst\u00e4lldas fritidsaktiviteter, bland annat genom fritidsklubbarna, som till exempel lm ericssons fotoklubb och ericssons film- och videoklubb. under 1960-talet drogs tunnelbanan ut till midsommarkransen och stationen fick namnet telefonplan.\nfr\u00e5n 1940-talet utvecklade lm ericsson koordinatv\u00e4ljartekniken f\u00f6r stora telefonv\u00e4xlar, inspirerade av de koordinatv\u00e4ljare som sedan 1926 utnyttjats av telegrafverket, till att b\u00f6rja i mindre svenska telefonstationer, och efter 1938 \u00e4ven i st\u00f6rre stationer. koordinatv\u00e4ljarna kom fr\u00e5n \u00e5r 1950 successivt att ers\u00e4tta den l\u00e5ngsammare 500-v\u00e4ljaren som den dominerande tekniken i telefonv\u00e4xlar levererade av lm ericsson till den internationella marknaden, men inte p\u00e5 hemmamarknaden. televerket beh\u00f6ll lm ericssons 500-v\u00e4ljare p\u00e5 de stationer d\u00e4r de inf\u00f6rts fram till digitaliseringen, men anv\u00e4nde aldrig deras koordinatv\u00e4ljarsystem, utan enbart sitt eget system, p\u00e5 \u00f6vriga stationer.\n\n\n=== fler orter ===\nvid andra v\u00e4rldskrigets slut hade ericsson cirka 5 000 anst\u00e4llda och n\u00e4stan alla arbetade p\u00e5 anl\u00e4ggningar i antingen midsommarkransen eller \u00e4lvsj\u00f6. svensk industri hade m\u00f6jlighet att v\u00e4xa p\u00e5 exportsidan under uppbyggnaden av de l\u00e4nder som varit i krig. ericsson kunde inte expandera i stockholm, dels f\u00f6r att det var brist p\u00e5 plats och arbetskraft men ocks\u00e5 f\u00f6r att det var sv\u00e5rt att f\u00e5 byggnadstillst\u00e5nd i stockholm. man valde d\u00e4rf\u00f6r att unders\u00f6ka m\u00f6jligheten att etablera fabriker p\u00e5 orter d\u00e4r det fanns arbetskraft och tillg\u00e5ng till mark. den f\u00f6rsta s\u00e5lunda utlokaliserade fabriken startades i katrineholm 1946.  i slutet av 1946 bes\u00f6kte n\u00e5gra representanter fr\u00e5n lme fr\u00f6vi, sundsvall, s\u00f6derhamn, karlskrona och kalmar f\u00f6r att se hur de olika st\u00e4derna skulle passa f\u00f6r att expandera lme. efter att f\u00f6r- och nackdelar diskuterats best\u00e4mde man sig f\u00f6r att 1948 \u00f6ppna en fabrik i s\u00f6derhamn och sedan ocks\u00e5 i karlskrona.\u00e5r 1947 tog ericsson kontrollen \u00f6ver kondensatortillverkaren rifa i gr\u00e4nna, bildad 1942. rifa kom senare att starta halvledartillverkning i kista.\n\n\n=== verksamhet i karlskrona ===\nericsson flyttade n\u00e5gra av sina fabriker till karlskrona efter andra v\u00e4rldskriget. till en b\u00f6rjan fanns cirka 50 anst\u00e4llda i karlskrona och de flesta best\u00e4llningarna av telefoner kom fr\u00e5n sverige. idag har ericsson ingen fabrik i karlskrona men ett kontor p\u00e5 samma st\u00e4lle som 1947.\nlm ericsson erbj\u00f6ds att \u00f6verta tobaksmonopolets tidigare snusfabrik som l\u00e5g p\u00e5 \u00f6landsgatan vid handelshamnen p\u00e5 tross\u00f6s \u00f6stra sida. till denna lokal flyttades midsommarkransens telefonmontering den 3 mars 1947. en dubbelt s\u00e5 stor satsning gjordes i karlskrona j\u00e4mf\u00f6rt med s\u00f6derhamn. investeringarna uppgick till 7,2 mkr.\ni slutet av 1948 fanns cirka 400 anst\u00e4llda och antalet anst\u00e4llda \u00f6kade sakta. de 400 anst\u00e4llda tillverkade 5 000 telefonapparater per vecka. f\u00f6re julen 1949 sade lme upp 120 anst\u00e4llda d\u00e5 f\u00e5 best\u00e4llningar kommit in. detta varade inte l\u00e4nge och n\u00e4stan alla var tillbaka och arbetade n\u00e5gra m\u00e5nader senare. d\u00e4refter b\u00f6rjade en bra period f\u00f6r f\u00f6retaget som v\u00e4xte och 1974 hade f\u00f6retaget 3491 anst\u00e4llda i hela blekinge och f\u00f6retaget fortsatte att v\u00e4xa fram till 1976.  runt 1970 sj\u00f6nk best\u00e4llningarna p\u00e5 elektromekaniska telefonstationer och ist\u00e4llet \u00f6kade efterfr\u00e5gan p\u00e5 koordinatv\u00e4ljaren. lme i karlskrona klarade av f\u00f6r\u00e4ndringen och b\u00f6rjade tillverka koordinatv\u00e4ljare. \u00e5r 1980 hade antalet anst\u00e4llda i blekinge sjunkit till 2611 personer d\u00e5 best\u00e4llningarna \u00e5ter hade minskat.\n\n\n==== produkter ====\nn\u00e5gra av de produkter som tillverkades i karlskronafabrikerna var telefonapparater, elm\u00e4tare, handmikrotelefoner, klockor, mikrofoner, h\u00f6rtelefoner, br\u00f6st- och h\u00f6rtelefoner, huvudmikrofoner, induktorer och koordinatv\u00e4ljare.\n\n\n==== p\u00e5verkan p\u00e5 m\u00e4nniskor och samh\u00e4lle ====\nd\u00e5 ericsson byggde ut verksamheten i karlskrona genomgick staden en betydande f\u00f6r\u00e4ndring. fr\u00e5n att ha relativt f\u00e5 fabriker till att ha betydligt flera, genomgick karlskrona en industrialisering, vilket ledde till nya arbetstillf\u00e4llen; omkring 130 per \u00e5r under 27 \u00e5rs tid.\nericsson anst\u00e4llde ocks\u00e5 kvinnor, vilket var mindre vanligt d\u00e5 kvinnor p\u00e5 den tiden ofta var hemma och tog hand om hush\u00e5ll och familj. n\u00e4r allt fler kvinnor i samh\u00e4llet fick arbete blev det mer accepterat att de fick g\u00f6ra karri\u00e4r och tj\u00e4na pengar.\npraktikplatser erbj\u00f6ds till de studenter som gick p\u00e5 karlskronas tekniska l\u00e4roverk vilka ofta ledde till anst\u00e4llning. ericsson erbj\u00f6d sig att l\u00e5ta ingenj\u00f6rer undervisa p\u00e5 l\u00e4roverket om en teleteknisk linje inr\u00e4ttades, vilket ocks\u00e5 skedde.\ndet var under denna tid vanligt att man gick i sina f\u00f6r\u00e4ldrars fotsp\u00e5r. om f\u00f6r\u00e4ldrarna arbetat p\u00e5 ericsson var det troligt att deras barn ocks\u00e5 skulle g\u00f6ra det.\nman hade \u00e4ven ett utbytesprogram d\u00e4r de som ville kunde \u00e5ka till annat land och arbeta p\u00e5 en ericssonfabrik d\u00e4r. en person fr\u00e5n denna fabrik \u00f6vertog den vakanta platsen i sverige.\n\n\n=== 1950-talet - diversifierade produkter ===\nunder 1950-talet b\u00f6rjade ericsson ut\u00f6ver telefonv\u00e4xlar och telefoner att tillverka mycket blandade produkter relaterade till signaler, information och kommunikation. d\u00e4ribland:\nhjulbalanseringsinstrument (lm ericssons m\u00e4tinstrument ab)\nstr\u00f6mbrytare (str\u00f6mst\u00e4llare), rel\u00e4er och kondensatorer genom uppk\u00f6pet \u00e5r 1949 av ab alpha och \u00e4garskapet i rifa\nparkeringsautomater\nsignalsystem f\u00f6r t\u00e5g\ncentralur\nst\u00e4mpelur\npersons\u00f6karen femkl\u00f6vern och fr\u00e5nvaroindikatorer f\u00f6r fabriker och kontor\nm\u00e5nga telefonapparater som den ber\u00f6mda ericofon\nelm\u00e4tare\ntrafiksignaler\ngrammofoner, radioapparater och tv-apparater via det majoritets\u00e4gda svenska radioaktiebolaget\n\n\n=== 1960-talet \u2013 statsst\u00f6d f\u00f6r glesbygdsetablering ===\ndet blev svensk glesbygdspolitik att f\u00f6rm\u00e5 ericsson att satsa runt om i landet. p\u00e5 1960-talet gavs st\u00f6d f\u00f6r etablering i till exempel norrbotten. satsningar med statsst\u00f6d blev det ocks\u00e5 i gr\u00e4nna, kalmar och m\u00f6lndal. p\u00e5 bara \u00e5tta \u00e5r \u00f6ppnades hela tolv nya fabriker runt om i landet: olofstr\u00f6m, visby, ronneby, norrk\u00f6ping, kristianstad, ingelsta, oskarshamn, och vedeby i syd\u00f6stra sverige, samt delsbo, \u00f6stersund, hudiksvall och pite\u00e5 norrut.\n\n\n=== 1970-talet \u2013 axe-eran tar sin b\u00f6rjan ===\n1970-talets stora projekt var axe-systemet. axe var en av de f\u00f6rsta datorstyrda telefonv\u00e4xlarna och blev en enorm framg\u00e5ng. axe vidareutvecklas \u00e4ven p\u00e5 2000-talet och \u00e4r idag v\u00e4rldens mest spridda telefonisystem. axe hanterar n\u00e4stan alla mobiltelefonistandarder, till exempel nmt (1g), gsm (2g) och umts (3g). 1987\u20131995 var koncernens st\u00f6rsta enskilda projekt axe-n, som emellertid havererade 1994 och avbr\u00f6ts helt 1995.\nsom ers\u00e4ttning f\u00f6r de stora axe-n-produkterna utvecklades snart ist\u00e4llet en mindre, l\u00e4ttviktig variant kallad axd. mobiln\u00e4tsystemen f\u00f6r 3g som levereras av ericsson idag \u00e4r i huvudsak baserade p\u00e5 telekomplattformen cpp, d\u00e4r datatj\u00e4nster (gprs-tj\u00e4nster) \u00e4r baserade p\u00e5 ericssons atm-implementation.\n\n\n=== 1980-talet ===\n\n\n==== ny logotyp ====\nden gamla ericsson-logotypen med bokst\u00e4verna lm med \"ericsson\" i skrivstil ovanp\u00e5 som anv\u00e4nts sedan 1939 byttes \u00e5r 1981 mot den moderniserade variant med texten \"ericsson\" och ett stiliserat e som anv\u00e4nds \u00e4n idag. den nya logotypen formgavs av allied international designers ltd. i storbritannien.\n\n\n==== fusionen med datasaab ====\n\ni b\u00f6rjan av 1980-talet blev datasaab ol\u00f6nsamt samtidigt som ericsson fick ett \u00f6kat intresse f\u00f6r informationsprodukter i samband med utvecklingen av abonnentv\u00e4xeln md110. som ett resultat ingick datasaab i en fusion med ericsson den 1 januari 1981, vilket ber\u00f6rde 3 900 datasaab-anst\u00e4llda. 90,5 procent av bolaget gick up i ericsson och resterande 9,5 procent \u00f6verf\u00f6rdes till televerkets dotterbolag teleinvest. \u00e5r 1985 k\u00f6ptes \u00e4ven de sista 9,5 procenten fr\u00e5n teleinvest och hela f\u00f6re detta datasaab \u00e4gdes av ericsson. den f\u00f6re detta datasaab-avdelningen bildade bolaget ericsson information systems (eis) sommaren 1981, f\u00f6rutom flygtrafikdelen fr\u00e5n f\u00f6re detta stansaab som ist\u00e4llet inf\u00f6rlivades med dotterbolaget sra communications (senare ericsson radio systems). bolaget eis fick f\u00f6rvalta minidatorerna i serie 2000 och utvecklade \u00e4ven en serie med pc-kompatibla persondatorer. ericsson var \u00e4ven generalagent f\u00f6r sun microsystems under 1980-talet. som en effekt av fusionen med datasaab fick ericsson hantera efterm\u00e4let till datasaabaff\u00e4ren och betala 3,15 miljoner dollar i b\u00f6ter f\u00f6r datasaabs export\u00f6vertr\u00e4delser.\n\n\n==== inf\u00f6rlivandet av facit ab ====\nden 1 januari 1983 uppgick den svenska delen av facit ab i ericsson information systems (eis). facit hade d\u00e5 cirka 1400 anst\u00e4llda i 13 l\u00e4nder, varav 350 i sverige. bland inf\u00f6rlivade produkter fanns vid tillf\u00e4llet bordskalkylatorer, skrivmaskiner som facit 8111, kontorsdatorer som t.ex. facit dtc6500 (detta var emellertid en oem-produkt och i grunden en abc 800 utvecklad av dataindustrier ab) och matrisskrivare, samt h\u00e5lremsstansar som facit 4070. facit beh\u00e4rskade vid detta tillf\u00e4lle 10 procent av v\u00e4rldsmarknaden f\u00f6r skrivmaskiner och bedrev \u00e4nnu aktiv produktutveckling av dessa. i facitkoncernen ingick \u00e4ven blankettillverkaren z\u00e4ta tryckerierna ab.\n\n\n==== avyttrandet av datorverksamheten ====\nericssons satsning p\u00e5 datorer f\u00f6ll inte v\u00e4l ut, och ericsson information systems gjorde en f\u00f6rlust p\u00e5 806 miljoner kronor \u00e5r 1985. som en effekt flyttades delar av verksamheten till andra delar av f\u00f6retaget, men f\u00f6rlusterna fortsatte. i april 1988 s\u00e5ldes hela datorverksamheten, huvudsakligen innefattande s\u00e5v\u00e4l f\u00f6re detta datasaab som facit, till nokia. nokia bildade nokia data f\u00f6r att f\u00f6rvalta verksamheten, men s\u00e5lde redan 1990 hela denna verksamhet till icl, som i sin tur s\u00e5lde den till fujitsu \u00e5r 2002.\n\n\n==== halvledarutveckling ====\n\ni det hel\u00e4gda dotterbolaget rifa byggde ericsson under 1980-talet successivt upp kompetensen f\u00f6r utveckling av halvledare och asic, applikationsspecifika integrerade kretsar, framf\u00f6r allt genom samarbetsavtal med advanced micro devices och texas instruments som gav ericsson tillg\u00e5ng till submikronteknologi f\u00f6r den halvledarfabrik som byggts i kista. i och med det allt st\u00f6rre inslaget av digital teknik blev denna verksamhet allt viktigare f\u00f6r ericsson. den del av rifa som utvecklade och tillverkade av kondensatorer inklusive fabrikerna i kalmar och gr\u00e4nna s\u00e5ldes \u00e5r 1988 och den verksamheten som var inriktad p\u00e5 integrerade kretsar och kraftelektronik fick namnet ericsson components.\n\n\n==== ericsson cables ====\ndotterbolaget sieverts kabelverk startade under 1960-talet verksamhet i falun och hudiksvall. i b\u00f6rjan av 1980-talet drabbades kabelverket av oljekrisen och fick till f\u00f6ljd av detta st\u00e4nga fabrikerna i pite\u00e5 och sundbyberg. \u00e5rsskiftet 1984\u20131985 slog ericsson samman det gamla anrika f\u00f6retaget sieverts kabelverk med bofa ab, som grundats 1952 i kungsbacka,  och skapade s\u00e5ledes ericsson cables ab. \u00e5r 1988 firade ericsson cables 100-\u00e5rsjubileum som den \u00e4ldsta \u00e4nnu aktiva delen av f\u00f6retaget.\n\n\n==== saudi ericsson ====\nsaudi ericsson grundades den 1 juli 1980, som ett samriskf\u00f6retag mellan e. a. juffali & brothers och l.m ericsson of sweden. f\u00f6retaget har i sin tur underf\u00f6retag i riyadh, jeddah och damman.\n\n\n=== 1990-talet ===\n\n\n==== ericsson radio systems ====\nunder mitten av 1990-talet expanderade ericsson kraftigt. huvuddelen av expansionen skedde inom bolaget ericsson radio systems som tidigt b\u00f6rjat bygga upp en kunskapsbas f\u00f6r mobiltelefoni, f\u00f6r s\u00e5v\u00e4l basstationer och telefoner. stora aff\u00e4rer med saudiarabien och ett aktivt arbete med standardisering av systemen nmt och gsm b\u00e4ddade f\u00f6r framg\u00e5ngarna. \u00e5r 1988 uppgav ericsson att man beh\u00e4rskade 40 procent av v\u00e4rldsmarknaden f\u00f6r mobiltelefonisystem.ericssons framg\u00e5ngar inom mobila system brukar till stor del f\u00f6rklaras med axe-v\u00e4xeln och (i fallet nmt) de nordiska televerkens best\u00e4llarkompetens. gunnar eliasson har framf\u00f6rt tesen att ericssons framg\u00e5ngar med gsm var helt beroende av den digitala truppradio som utvecklades av ericsson radio systems fr\u00e5n slutet av 1970-talet, som givit upphov till kunnande inom frekvenshoppteknik, felr\u00e4ttande kodning, tdma-system och kryptering samt anslutande milit\u00e4ra projekt som erieye som givit ett stort kunnande inom antennteknik.\n\n\n==== ericsson mobile communications ====\nunder 1990-talet blev ericsson en av v\u00e4rldens ledande mobiltelefontillverkare. denna verksamhet var centrerad kring lund, d\u00e4r kontoret ursprungligen startas av ericsson radio systems (era) \u00e5r 1983 genom att flytta forsknings- och utvecklingsavdelningen fr\u00e5n svenska radioaktiebolaget (sra) till ideon. fr\u00e5n denna punkt bedrevs en h\u00f6gfokuserad utveckling av \"terminaler\", dvs mobiltelefoner f\u00f6r nmt och efterf\u00f6ljande system. en del av ericsson information systems (eis) \u00f6verf\u00f6rdes ericsson radio systems i januari 1987, efter att lanseringen av datorprodukterna slagit fel. \u00e5r 1987 lanserades telefonen hotline pocket som utvecklats p\u00e5 kort tid. \u00e5r 1989 presenterades den kompakta telefonen nh 72 (internt kallad olivia) med en vikt p\u00e5 420 gram.\n\u00e5r 1989 bildade man tillsammans med general electric ett sam\u00e4gt bolag f\u00f6r att ta kontroll \u00f6ver den amerikanska marknaden, vilket inte f\u00f6ll s\u00e4rskilt v\u00e4l ut, men faktureringen och vinsterna fortsatte \u00e4nd\u00e5 att \u00f6ka. \u00e5r 1994 tog ericsson kontrollen \u00f6ver det gemensamma bolaget och d\u00f6pte om det till ericsson mobile communications (ecs). detta bolag omfattade allt fr\u00e5n utveckling av plattformar till design av telefonernas mekanik och utseende, samt masstillverkning.\n\u00e5r 1991 erbj\u00f6ds ericsson att k\u00f6pa nokia som var inne i en ekonomisk svacka. f\u00f6rhandlingarna gick l\u00e5ngt men strandade p\u00e5 att ericsson inte ville k\u00f6pa nokias f\u00f6rlustbringande tv-verksamhet.under it-boomen gjorde ericsson 1998 sitt dittills b\u00e4sta resultat n\u00e5gonsin; vinst p\u00e5 13 miljarder kronor och en oms\u00e4ttning p\u00e5 184 miljarder kronor. ett \u00e5r senare hade vinsten minskat betydligt och ericsson redovisade en f\u00f6rlust p\u00e5 drygt 70 kronor f\u00f6r varje s\u00e5ld mobiltelefon.\n\n\n=== 2000-talet ===\n\n\n==== telekomkrisen 2000\u20132004 ====\nf\u00f6rv\u00e4ntningarna p\u00e5 mobilt internet och introduceringen av 3g-n\u00e4tet att gjorde att ericssons b\u00f6rsv\u00e4rde \u00f6kade kraftigt i v\u00e4rde: mellan den 22 oktober 1999 och den 6 mars \u00e5r 2000 \u00f6kade f\u00f6retagets v\u00e4rde med 195% och uppskattades d\u00e5 till 1 800 miljarder kronor och n\u00e4ra 40 procent av stockholmsb\u00f6rsens totala v\u00e4rde strax innan it-bubblan sprack.under en period vid b\u00f6rjan av 2000-talet hade ericsson som mest 107 000 anst\u00e4llda men sade upp 55 000 \u00e5ren d\u00e4refter (varav 20 000 i sverige) i olika omstruktureringsprogram, med h\u00e4nvisning till minskad f\u00f6rs\u00e4ljning i samband med den s\u00e5 kallade telekomkrisen. 2000 s\u00e5lde ericsson sin fabrik i \u00f6stersund till solectron. \u00e5r 2001 gjorde ericsson en f\u00f6rlust p\u00e5 \u00f6ver 30 miljarder kronor, vilket ledde till drastiska f\u00f6r\u00e4ndringar i organisationen, bland annat s\u00e5ldes ericsson microelectronics ab till huvudsakligen tyska infineon.\u00e5r 2002 var krisen \u00e4nnu djupare, och kunderna var allvarligt oroade \u00f6ver ericssons finansiella stabilitet, vilket var farligt d\u00e5 telekomutrustning \u00e4r en l\u00e5ngsiktig investering som kr\u00e4ver en aktiv leverant\u00f6r som kan bist\u00e5 med service och uppgraderingar \u00f6ver l\u00e5ng tid. ericsson gjorde flera olika besparingsprogram omfattande totalt cirka 50 miljarder kronor, och en nyemission garanterad av investor och industriv\u00e4rden p\u00e5 cirka 30 miljarder kronor f\u00f6r att \u00e5terst\u00e4lla finanserna. nyemissionen mer \u00e4n f\u00f6rdubblade antalet aktier till cirka 16 miljarder och minskade kraftigt v\u00e4rdet p\u00e5 ericssonaktien. periodvis spekulerades det i pressen att ericssons finanser var s\u00e5 d\u00e5liga att f\u00f6retaget riskerade att g\u00e5 i konkurs. michael treschow anger att ericsson hade en marginal p\u00e5 blott 3 veckor att f\u00e5 in pengar fr\u00e5n nyemission.\u00e5r 2002 slogs bolaget ericsson radio systems ab samman med 19 mindre bolag i koncernen f\u00f6r att spara pengar, och bytte i samband med detta namn till kort och gott ericsson ab.ericssons nya styrelseordf\u00f6rande michael treschow hade till skillnad fr\u00e5n sina f\u00f6retr\u00e4dare goda relationer med regeringen persson. upps\u00e4gningarna i ericsson p\u00e5verkade syssels\u00e4ttningen i sverige s\u00e5 mycket att vd kurt hellstr\u00f6m var tvungen att personligen ringa d\u00e5varande statsministern g\u00f6ran persson f\u00f6re varje neddragningsbesked. regeringen tillsatte ocks\u00e5 en egen kontaktperson, hans karlsson, som f\u00f6ljde upp effekterna p\u00e5 syssels\u00e4ttningen p\u00e5 de platser d\u00e4r ericsson drog ned som mest.en viktig metod att s\u00e4nka kostnaderna var outsourcing. f\u00f6rst fick coor fick ta \u00f6ver stora delar av ericssons fastighetssk\u00f6tsel och passersystem, som man tidigare sk\u00f6tt sj\u00e4lva. ericsson flyttade sedan ocks\u00e5 ut den tidigare interna is/it-verksamheten till ibm (is, informationssystem exempelvis applikationer och tj\u00e4nster) och hewlett-packard (it, informationsteknik t.ex. laptops och arbetsstationer) vilket minskade kostnaderna f\u00f6r is/it med cirka 50 procent. man inf\u00f6rde \u00e4ven ett strikt centraliserat och enhetligt redovisningssystem med tyska sap som leverant\u00f6r.kvartalsrapporten m\u00e5ndagen den 3 februari 2003 visade p\u00e5 fortsatt vikande f\u00f6rs\u00e4ljning och en f\u00f6rlust p\u00e5 21 miljarder kronor. den 6 februari 2003 annonserade ericsson att carl-henrik svanberg skulle bli ny vd f\u00f6r ericsson. det var f\u00f6rsta g\u00e5ngen sedan 1942 som ericsson rekryterat en extern vd, och detta kom delvis att uppfattas som att \u00e4garna tappat f\u00f6rtroendet f\u00f6r ericssons ledning. svanberg genomf\u00f6rde \u00e4nnu ett besparingsprogram omfattande ytterligare 13 miljarder, och samtidigt som man redovisade en f\u00f6rlust med 11 miljarder kronor f\u00f6r \u00e5r 2003, kunde man \u00e4nd\u00e5 visa vinst efter att omstruktureringskostnaderna som var en f\u00f6ljd av besparingsprogrammen r\u00e4knats bort. \u00e5r 2004 repade sig f\u00f6retaget och man redovisade en vinst p\u00e5 29 miljarder kronor. de produkter som drev fram tillv\u00e4xten var teknik f\u00f6r 3g och f\u00f6rnyade investeringar i teknik f\u00f6r gsm. \u00e4ven samriskf\u00f6retaget sonyericsson gick med vinst.p\u00e5 \u00e5rsst\u00e4mman den 31 augusti 2004 reformerades r\u00f6str\u00e4tten f\u00f6r ericssons aktier: innan reformen gav en b-aktie en tusendels r\u00f6st och en a-aktie en r\u00f6st. efter reformen gav en b-aktie en tiondels r\u00f6st, och de blev d\u00e4rmed 100 g\u00e5nger r\u00f6ststarkare. huvud\u00e4garna investor och industriv\u00e4rden beh\u00f6ll sitt grepp om f\u00f6retaget med 20 procent av r\u00f6sterna men bara 5 procent av aktiekapitalet.\n\n\n==== sony ericsson, ericsson mobile platforms, st-ericsson ====\nericsson mobile communications gjorde stora f\u00f6rluster under telekomkrisen, och som ett resultat av detta delades detta bolag \u00e5r 2001 i tv\u00e5 delar:\n\ntillverkning och design av mobiltelefoner \u00f6verf\u00f6rdes \u00e5r 2001 till f\u00f6retaget sony ericsson mobile communications som sam\u00e4gdes med hemelektroniktillverkaren sony. sony ericsson hade vid bildandet cirka 3 500 anst\u00e4llda.\nmobilplattformar, det vill s\u00e4ga mjukvara och h\u00e5rdvara som bildar grundstommen i mobiltelefoner, \u00f6verf\u00f6rdes till ett nytt bolag kallat ericsson mobile platforms (emp). n\u00e5gra av kunderna var flextronics, htc, lg, nec, sagem, sharp och naturligtvis sony ericsson. huvudfokus inom detta bolag kom att ligga p\u00e5 utveckling av en mobilplattform f\u00f6r tredje generationens mobiltelefoni, umts.mellan 2001 och 2012 \u00e4gde ericsson tillsammans med sony mobiltelefontillverkaren sony ericsson. \u00e5ren 2005\u20132007 gjorde sony ericsson stora vinster, 5 miljarder 2005 och 15 miljarder 2007, och var d\u00e5 ett av de mest l\u00f6nsamma f\u00f6retagen i hela wallenbergsf\u00e4ren trots att bara h\u00e4lften av vinsten gick till dotterbolaget ericsson. apples intr\u00e5ng p\u00e5 sony ericssons marknad med iphone \u00e5r 2007 ledde emellertid till stora f\u00f6rluster f\u00f6r f\u00f6retaget, som d\u00e4refter drogs med konstanta l\u00f6nsamhetsproblem, till stor del beroende p\u00e5 of\u00f6rm\u00e5ga att st\u00e4lla om till operativsystemet android snabbt nog.i februari 2012 meddelade sony att de slutf\u00f6rt k\u00f6pet av ericssons halva av sony ericsson, som d\u00e4rmed bytte namn till sony mobile communications. vid denna tidpunkt hade bolaget cirka 8 000 anst\u00e4llda globalt. avyttrandet av sony ericsson omfattade utvecklingen och tillverkningen av mobiltelefoner.\nden 12 februari 2009 meddelade ericsson att bolaget ericsson mobile platforms slogs samman med st microelectronics mobilplattformbolag st-nxp wireless, och d\u00e4rigenom bildade det nya sam\u00e4gda bolaget st-ericsson d\u00e4r ericsson och st microelectronics \u00e4gde 50 procent vardera. samarbetet sprack redan 2013 p\u00e5 grund av uteblivna produkter, och ericsson \u00e5tertog en del av verksamheten inriktad p\u00e5 lte-modem f\u00f6r mobila enheter, och \u00e5terf\u00f6rde cirka 1 800 personer till det nya bolaget ericsson modems.\nden 18 september 2014 meddelade ericsson att modemverksamheten inom ericsson modems skulle l\u00e4ggas ned.\n\n\n==== kinesisk konkurrens och services 2005-2009 ====\ni b\u00f6rjan av 2005 blev det uppenbart att huawei och till viss del \u00e4ven zte gjorde snabbt intr\u00e5ng p\u00e5 marknaden f\u00f6r telekomutrustning, speciellt basstationer f\u00f6r gsm och 3g men \u00e4ven f\u00f6r fasta tele- och datan\u00e4t. ericsson hade fram till detta skede haft en marknadsdominerande st\u00e4llning och kunnat erbjuda l\u00e4gre priser \u00e4n konkurrenterna f\u00f6r att vinna upphandlingar bland de cirka 100 telekomoperat\u00f6rer som fanns p\u00e5 v\u00e4rldsmarknaden. prispressen i branschen fick konkurrenterna att konsolidera och s\u00e5 uppstod alcatel-lucent och nokia siemens networks.ett s\u00e4tt f\u00f6r ericsson att m\u00f6ta konkurrensen blev att erbjuda helhetsl\u00f6sningar f\u00f6r drift och service av telen\u00e4t, s\u00e5 kallade managed services. antal anst\u00e4llda och oms\u00e4ttning v\u00e4xte \u00e5ter under 2007 bland annat tack vare en kraftig \u00f6kning av aff\u00e4rerna inom global services d\u00e4r telekomoperat\u00f6rerna ofta flyttar delar av sin egen verksamhet till ericsson.\n\u00e5r 2009 vann ericsson telia soneras upphandling av 4g-n\u00e4t i sverige, men f\u00f6rlorade samtidigt upphandlingen i norge, d\u00e4r telia sonera ist\u00e4llet valde huawei.\n\n\n==== avvecklingen av ericsson cables ====\n\u00e5r 2013 avvecklades ericsson cables genom att produktionen av telekabel s\u00e5ldes till hexatronic group, och kraftkabelverksamheten s\u00e5ldes till nkt cables.\n\n\n==== f\u00f6retagsk\u00f6p, samg\u00e5enden och samarbeten ====\nefter \u00e5terh\u00e4mtningen fr\u00e5n telekomkrisen expanderade ericsson kraftigt genom uppk\u00f6p. mellan 2005 och 2015 k\u00f6pte ericsson 36 andra f\u00f6retag med sammanlagt cirka 24 000 anst\u00e4llda.\n\n\n===== k\u00f6pet av nortel wireless =====\nden 25 juli 2009 meddelade ericsson att man avs\u00e5g att k\u00f6pa nortels division f\u00f6r tr\u00e5dl\u00f6s kommunikation, ett n\u00e4tverksf\u00f6retag i nordamerika, som huvudsakligen byggde cdma-n\u00e4t. enligt vd carl-henrik svanberg skedde detta f\u00f6r att f\u00e5 tillg\u00e5ng till teknik r\u00f6rande lte, bland annat vissa patent. k\u00f6pet slutf\u00f6rdes den 13 november. direkt efter detta k\u00f6pte man \u00e4ven nortels gsm-verksamhet, ett k\u00f6p som avslutades den 1 april 2010. man n\u00f6jde sig inte med detta utan k\u00f6pte ocks\u00e5 nortels multitj\u00e4nst-v\u00e4xlar i mars 2011.\n\n\n===== lista \u00f6ver f\u00f6rv\u00e4rv fram till 2007 =====\nfram till och med 2007 f\u00f6rv\u00e4rvade ericsson f\u00f6retag till ett totalt pris av omkring 40 miljarder kronor. de st\u00f6rsta aff\u00e4rerna var k\u00f6pen av marconi (17 miljarder kronor), redback (13 miljarder kronor) och tandberg television (10 miljarder kronor).\n\nnetspira networks \u2013 spanskt mjukvaruf\u00f6retag.\naxxessit \u2013 norskt bolag med produkter f\u00f6r metro ethernet.\nmarconi \u2013 brittiskt bolag med produkter f\u00f6r den stora och tunga datatrafiken.\nnetwise \u2013 svenskt bolag som s\u00e4ljer ip-teknik f\u00f6r f\u00f6retag.\nredback networks \u2013 amerikanskt f\u00f6retag med ip-teknik f\u00f6r tal och tv via bredbandsn\u00e4t.\nentrisphere \u2013 amerikanskt f\u00f6retag som arbetar med fiberanslutningar, f\u00f6r bland annat hd-tv via bredband.\ntandberg television \u2013 norskt bolag med tv-teknik, numera med namnet ericsson television as.\nmobeon \u2013 svenskt bolag som arbetar med meddelandehantering.\ndistocraft \u2013 finskt f\u00f6retag inom performance management.\ndrutt \u2013 svenskt bolag som utvecklar mobile service delivery platform solutions.\ntorrent \u2013 amerikanskt bolag med high-end gigabit-routers f\u00f6r publika ip-n\u00e4tverk (1999 $450 million).\ntouchwave inc. - amerikanskt bolag med ip-telefoni (1999 $46 million).\nlhs \u2013 tyskt f\u00f6retag inom mjukvaruutveckling och systemintegration f\u00f6r telekomoperat\u00f6rer\nhyc \u2013 spanskt f\u00f6retag specialiserat p\u00e5 design och systemintegration av iptv-n\u00e4t.\n\n\n===== lista \u00f6ver f\u00f6rv\u00e4rv, 2008\u20132012 =====\nk\u00e4lla: \u00e5rsredovisningar.\n\n\n== milit\u00e4r materiel ==\nericsson har tidigare tillverkat materiel f\u00f6r den svenska milit\u00e4ren. sambandsutrustningens klassiker den s\u00e5 kallade f\u00e4ltapan (f\u00e4lttelefonapparat m/37) har f\u00f6ljts av betydligt modernare system, till exempel 1970-talets giraffsystem f\u00f6r radarbevakning av luftrum. \nunder andra v\u00e4rldskriget tillverkade ericsson \u00e4ven automatvapen som till exempel 13,2 mm automatkanon m/39a. de gav ocks\u00e5 ritningarna f\u00f6r automatkanon m/39a till finland f\u00f6r vidaretillverkning under forts\u00e4ttningskriget.\nf\u00f6retaget har \u00e4ven tillverkat en hel del flyginstrument f\u00f6r flera svenska flygplan som till exempel saab 32 lansen och saab 35 draken.\ni september 2006 s\u00e5ldes, enligt 2006 \u00e5rs \u00e5rsredovisning, den milit\u00e4ra verksamheten till saab ab \u2013 kvar hos ericsson finns idag bara en liten n\u00e4trelaterad verksamhet fokuserad p\u00e5 nationell och offentlig s\u00e4kerhet.\n\n\n== organisation ==\n\n\n=== aff\u00e4rsenheter ===\nfr\u00e5n och med 1 april 2017 best\u00e5r ericssonkoncernen av tre aff\u00e4rsenheter (business units)\n\nnetworks\nmanaged services\ndigital servicessamt tv\u00e5 enheter f\u00f6r verksamheten inom media\n\nericsson broadcast and media services\nericsson media solutionsf\u00f6rs\u00e4ljningen \u00e4r organiserad i fem marknadsomr\u00e5den (market areas)\n\nnordamerika\neuropa och latinamerika\nmellan\u00f6stern och afrika\nnord\u00f6stra asien\nsyd\u00f6stra asien, oceanien och indienk\u00e4lla:\n\n\n=== dotterbolag ===\nericsson ab tidigare ericsson radio systems\nericsson-lg \u2013 telekommunikationsutrustning, samriskf\u00f6retag med lg electronics (50 procent).\nericsson modems \u2013 halvledartillverkare\nericsson microwave systems ab s\u00e5ldes till saab den 1 september 2006. f\u00f6retaget fick d\u00e5 namnet saab microwave systems, men heter numera saab electronic defence systems.\n\n\n=== f\u00f6retagsledning ===\nfr\u00e5n och med 1 februari 2022 best\u00e5r f\u00f6retagsledningen av:\nverkst\u00e4llande direkt\u00f6r och koncernchef, b\u00f6rje ekholm.\nf\u00f6rste vice verkst\u00e4llande direkt\u00f6r och chef f\u00f6r aff\u00e4rsomr\u00e5de networks, fredrik jejdling.\nchef f\u00f6r marknadsomr\u00e5de europa och latinamerika, jenny lindqvist.\nchef f\u00f6r marknadsomr\u00e5de mellan\u00f6stern och afrika, fadi pharaon.\nchef f\u00f6r marknadsomr\u00e5de nordamerika, niklas heuveldop.\nchef f\u00f6r marknadsomr\u00e5de nordostasien, chris houghton.\nchef f\u00f6r marknadsomr\u00e5de sydostasien, oceanien och indien, nunzio mirtillo.\nchef f\u00f6r aff\u00e4rsomr\u00e5de cloud software och services, per narvinger.\nchef f\u00f6r aff\u00e4rsomr\u00e5de enterprise wireless solutions, george mulhern.\nchef f\u00f6r aff\u00e4rsomr\u00e5de global communications platform, rory read.\nchef f\u00f6r aff\u00e4rsomr\u00e5de technology & new businesses, \u00e5sa tamsons.\nfinanschef och chef f\u00f6r koncernfunktion finance & common functions, carl mellander.\npersonaldirekt\u00f6r och chef f\u00f6r koncernfunktion people, majbritt arfert.\nmarknads- och kommunikationsdirekt\u00f6r och chef f\u00f6r koncernfunktion marketing & corporate relations, stella medlicott.\nchefsjurist och chef f\u00f6r koncernfunktion legal affairs & compliance, scott dresser.\nchief technology officer och chef f\u00f6r koncernfunktion technology, erik ekudden.\nchef f\u00f6r koncernfunktionen global operations, moti gyamlani.\n\n\n=== verkst\u00e4llande direkt\u00f6rer ===\n(1876) 1896\u20131900: lars magnus ericsson\n1900\u20131909: axel bostr\u00f6m\n1909\u20131925: hemming johansson (delat ansvar 1918\u20131925)\n1918\u20131922: gottlieb piltz (delat ansvar)\n1922\u20131930: karl fredrik wincrantz (delat ansvar 1922\u20131925)\n1930\u20131932: johan gr\u00f6nberg\n1933\u20131942: hans theobald holm\n1942\u20131953: helge ericson\n1953\u20131964: sven ture \u00e5berg\n1964\u20131977: bj\u00f6rn lundvall\n1977\u20131990: bj\u00f6rn svedberg\n1990\u20131998: lars ramqvist\n1998\u20131999: sven-christer nilsson\n1999\u20132002: kurt hellstr\u00f6m\n2003\u20132009: carl-henric svanberg\n2010\u20132016: hans vestberg\n2016\u20132017: jan frykhammar (tillf\u00f6rordnad)\n2017\u2013    : b\u00f6rje ekholm\n\n\n=== styrelseordf\u00f6rande ===\n1896\u20131901: lars magnus ericsson\n1901\u20131916: wilhelm montelius\n1916\u20131925: arvid lindman\n1925\u20131930: carl ramstr\u00f6m\n1930\u20131933: walter ahlstr\u00f6m\n1933\u20131953: waldemar borgquist\n1953\u20131977: marcus wallenberg\n1977\u20131980: bj\u00f6rn lundvall\n1981\u20131990: hans werth\u00e9n\n1990\u20131998: bj\u00f6rn svedberg\n1998\u20132002: lars ramqvist\n2002\u20132011: michael treschow\n2011\u20132018: leif johansson\n2018\u20132023: ronnie leten\n2023\u2013: jan carlsonk\u00e4lla f\u00f6r \u00e5ren 1896\u20131976\n\n\n== produktgalleri, fast telefoni ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== .mobi ==\nericsson var en av grundarna bakom lanseringen av .mobi, toppdom\u00e4nen som skapats speciellt f\u00f6r mobilt internet. det lanserades i september 2006.\n\n\n== kontroverser ==\nuppgifter har framkommit om att ericsson har \u00f6verf\u00f6rt stora dolda belopp till omans minister f\u00f6r post och telekommunikationer \u00e5r 1997, och provision till en styrelseledamot av telen\u00e4toperat\u00f6ren turkcell i turkiet (d\u00e4r teliasonera \u00e4r del\u00e4gare), till en parlamentariker i algeriet och sonen till den d\u00e5varande vicepresidenten i syrien, f\u00f6r att erh\u00e5lla f\u00f6rdelaktiga aff\u00e4rsavtal. f\u00f6r att f\u00f6rmedla vissa av beloppen uppges ett internationellt agentn\u00e4tverk ha anlitats, som \u00e4ven har hj\u00e4lpt bofors, saab och brittiska bae systems att slussa pengar till politiker och makthavare och att smuggla vapen.fem ericssonchefer \u00e5talades f\u00f6r f\u00f6rsv\u00e5rande av skattekontroll, men b\u00e5de hovr\u00e4tt och tingsr\u00e4tt friade dem med h\u00e4nvisning till att det inte g\u00e5r att visa att fakturorna \u00e4r falska eller s\u00e5 bristf\u00e4lliga att de \u00e5talade kan d\u00f6mas. ericsson medgav emellertid d\u00e5lig ordning och reda under 1998\u20131999 i en del av verksamheten.v\u00e5ren 2014 uppgav en tidigare ericssonanst\u00e4lld att han hade i uppdrag av d\u00e5varande ericsson microwave (idag saab electronic defence systems) att organisera ett v\u00e4rldsomsp\u00e4nnande system f\u00f6r att betala handelsagenter, och senare uppt\u00e4ckte att agenterna anv\u00e4nde pengarna till mutor. korruptiva betalningar p\u00e5 157 miljoner svenska kronor har f\u00f6rmedlats fr\u00e5n ericsson microwave till grekiska beslutsfattare \u00e5ren 2000\u20132001, tv\u00e5 \u00e5r efter landets best\u00e4llning av en tio\u00e5rig leverans av radar\u00f6vervakningssystemet erieye. en upphandlingschef p\u00e5 grekiska f\u00f6rsvarsdepartementet har erk\u00e4nt att han har tagit emot stora belopp fr\u00e5n bland andra ericsson. den grekiska f\u00f6rsvarsministern 1996\u20132001 d\u00f6mdes 2013 till 20 \u00e5rs f\u00e4ngelse f\u00f6r penningtv\u00e4tt.den 6 december 2019 \u00e5lade usa:s justitiedepartement ericsson att betala 1 060 570 432 amerikanska dollar i b\u00f6ter f\u00f6r mut- och korruptionsbrott beg\u00e5ngna omkring 2000\u20132016 i djibouti, kina, vietnam, indonesien, och kuwait. enligt hampus furubacke p\u00e5 tidningen dagens industri var b\u00f6terna, omkring 10,1 miljarder i svenska kronor, det dittills h\u00f6gsta svenska b\u00f6tesbeloppet i kategorin internationella korruptionsb\u00f6ter.2021 uppdagas eventuella mutbrott inom ericsson, d\u00e4r anst\u00e4llda kan ha mutat terrororganisationen is f\u00f6r att kunna transportera utrustning. uppdrag granskning publicerade ett avsl\u00f6jande 27 februari 2022. p\u00e5 bolagsst\u00e4mman 29 mars 2022 nekades ericssons styrelse ansvarsfrihet, n\u00e5got som aldrig tidigare skett.\n\n\n== konkurrenter ==\n2013 n\u00e4mnde vd hans vestberg vilka som var f\u00f6retagets st\u00f6rsta konkurrenter inom olika omr\u00e5den\n\n\n== samarbete med h\u00f6gskolor och universitet ==\nf\u00f6retaget \u00e4r en av de fr\u00e4msta medlemmarna, ben\u00e4mnda capital partners, i handelsh\u00f6gskolan i stockholms partnerprogram f\u00f6r f\u00f6retag som bidrar finansiellt till handelsh\u00f6gskolan i stockholm och n\u00e4ra samarbetar med den vad g\u00e4ller utbildning och forskning.\n\n\n== se \u00e4ven ==\nlm ericssons fabriker, tulegatan\nlm ericssons fabrik, telefonplan\nlm ericsson-byggnaden, s\u00f6dert\u00e4ljev\u00e4gen\nlm ericsson-byggnaden, kungens kurva\nlm ericssons kabelverk, \u00e4lvsj\u00f6\nericssons kontor i kista (2010)\nericssons kontor i kista (2013)\ntelekommunikationer i stockholm\nprojekt simoom\n\n\n== referenser ==\n\n\n=== noter ===\n\n\n=== tryckta k\u00e4llor ===\n de f\u00f6rsta 100 \u00e5ren: lm ericsson 1876/1976. stockholm: telefon-a.-b. lm ericsson. 1976. libris 11598552 \nmeurling, john; jeans richard (2000). ericssonkr\u00f6nikan: 125 \u00e5r av telekommunikation. stockholm: informationsf\u00f6rl. libris 8376452. isbn 91-7736-480-5 (inb.) \n\n\n=== webbk\u00e4llor ===\ne24.se\nericsson i sverige\n\n\n== vidare l\u00e4sning ==\njohansson, jakob hemming (1953). telefonaktiebolaget l.m.ericsson.: skildringar ur bolagets historia.. stockholm. libris 2728859 \n\u00e5sg\u00e5rd, lasse; ellgren christer (2000). ericsson: historien om ett svenskt f\u00f6retag. stockholm: norstedt. libris 7151301. isbn 91-1-300857-9 (inb.) \n\n\n== externa l\u00e4nkar ==\n\n wikimedia commons har media som r\u00f6r ericsson.\nofficiell webbplats\nthe history of ericsson, centrum f\u00f6r n\u00e4ringslivshistoria\nlars magnus ericsson - tekniska museet\nericsson i ryssland - tekniska museet\nbilder fr\u00e5n ericssons fabrik i beeston i england"