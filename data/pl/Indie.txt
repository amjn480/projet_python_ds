"indie (niezaakceptowana spo\u0142ecznie propozycja pan z 1959 r.: india, hindi \u092d\u093e\u0930\u0924, trl. bh\u0101rat, trb. bharat, ; ang. india,  /\u02c8\u026andi\u0259/), republika indii (hindi: \u092d\u093e\u0930\u0924 \u0917\u0923\u0930\u093e\u091c\u094d\u092f, trl. bh\u0101rat ga\u1e47ar\u0101jya, trb. bharat ganarad\u017aja; ang. republic of india) \u2013 pa\u0144stwo po\u0142o\u017cone w azji po\u0142udniowej, zajmuj\u0105ce wi\u0119kszo\u015b\u0107 subkontynentu indyjskiego. jest najwi\u0119kszym pa\u0144stwem \u015bwiata pod wzgl\u0119dem liczby ludno\u015bci oraz si\u00f3dmym pod wzgl\u0119dem powierzchni; jest tak\u017ce najludniejsz\u0105 demokracj\u0105 \u015bwiata. od po\u0142udnia indie otoczone s\u0105 oceanem indyjskim, od po\u0142udniowego zachodu morzem arabskim, a od po\u0142udniowego wschodu zatok\u0105 bengalsk\u0105. od p\u00f3\u0142nocy indie ograniczone s\u0105 przez himalaje oraz karakorum. na p\u00f3\u0142nocnym zachodzie granicz\u0105 z pakistanem, na p\u00f3\u0142nocy z chinami, nepalem i bhutanem, na p\u00f3\u0142nocnym wschodzie z mjanm\u0105 i bangladeszem, a na po\u0142udniowym wschodzie przez zatok\u0119 mannar i cie\u015bnin\u0119 palk graniczy ze sri lank\u0105 i malediwami. indyjskie wyspy andamany i nikobary dziel\u0105 granic\u0119 morsk\u0105 z tajlandi\u0105 i indonezj\u0105.\nw 2017 r. gospodarka indyjska by\u0142a 6. na \u015bwiecie pod wzgl\u0119dem pkb nominalnego oraz 3. pod wzgl\u0119dem parytetu si\u0142y nabywczej. po reformach liberalizuj\u0105cych gospodark\u0119 z 1991 indie sta\u0142y si\u0119 jednym z najszybciej rozwijaj\u0105cych si\u0119 kraj\u00f3w \u015bwiata oraz zosta\u0142y zaliczone do kraj\u00f3w nowo uprzemys\u0142owionych. powszechne s\u0105 zjawiska ub\u00f3stwa, niedo\u017cywienia, korupcji oraz s\u0142abo rozwini\u0119tej publicznej opieki zdrowotnej. indie posiadaj\u0105 bro\u0144 j\u0105drow\u0105 oraz uwa\u017cane s\u0105 za mocarstwo regionalne. indyjskie si\u0142y zbrojne s\u0105 2. na \u015bwiecie pod wzgl\u0119dem liczebno\u015bci wojska oraz 4. pod wzgl\u0119dem wydatk\u00f3w na obronno\u015b\u0107. indie s\u0105 parlamentarn\u0105 republik\u0105 federaln\u0105 podzielon\u0105 na 28 stan\u00f3w i 7 terytori\u00f3w. kraj s\u0142ynie z kinematografii, bogatej kuchni oraz bujnego ekosystemu.\n\n\n== geografia ==\nod p\u00f3\u0142nocy indie s\u0105 ograniczone przez \u0142a\u0144cuchy g\u00f3rskie: karakorum i himalaje. z indiami granicz\u0105: pakistan na p\u00f3\u0142nocnym zachodzie, chiny, nepal oraz bhutan na p\u00f3\u0142nocy, mjanma i bangladesz na p\u00f3\u0142nocnym wschodzie, sri lanka przez zatok\u0119 mannar i cie\u015bnin\u0119 palk na po\u0142udniowym wschodzie. od po\u0142udniowego zachodu kraj otaczaj\u0105 wody morza arabskiego, za\u015b od po\u0142udniowego wschodu zatoki bengalskiej i morza andama\u0144skiego. do indii nale\u017c\u0105 archipelag lakkadiw\u00f3w le\u017c\u0105cy na morzu arabskim 450 km na zach\u00f3d od wybrze\u017cy kraju oraz le\u017c\u0105ce w zatoce bengalskiej archipelagi andaman\u00f3w i nikobar\u00f3w.\nnajwy\u017cszym punktem jest o\u015bmiotysi\u0119cznik kanczendzonga po\u0142o\u017cony w himalajach na granicy z nepalem wznosz\u0105cy si\u0119 na wysoko\u015b\u0107 8586 m n.p.m.\npo\u0142o\u017cenie geograficzne: 8\u00b0\u201337\u00b0 n, 68\u00b0\u201397\u00b0 e\nrozci\u0105g\u0142o\u015b\u0107 r\u00f3wnole\u017cnikowa \u2013 2933 km\nrozci\u0105g\u0142o\u015b\u0107 po\u0142udnikowa \u2013 3214 km\n\n\n=== miasta ===\nmumbaj \u2013 16,4 mln mieszka\u0144c\u00f3w (zesp\u00f3\u0142 miejski: 22,9 mln)\ndelhi \u2013 11,5 mln (zesp\u00f3\u0142 miejski: 26,5 mln)\nbengaluru \u2013 5,3 mln (zesp\u00f3\u0142 miejski: 10,5 mln)\nkolkata \u2013 4,6 mln (zesp\u00f3\u0142 miejski: 15,0 mln)\n\u0107ennaj \u2013 4,4 mln (zesp\u00f3\u0142 miejski: 10,3 mln)\nahmadabad \u2013 3,8 mln (zesp\u00f3\u0142 miejski: 7,6 mln)\nhajdarabad \u2013 3,7 mln (zesp\u00f3\u0142 miejski: 9,3 mln)\npune \u2013 3,2 mln (zesp\u00f3\u0142 miejski: 5,9 mln)\nsurat \u2013 3,1 mln (zesp\u00f3\u0142 miejski: 5,9 mln)\nkanpur \u2013 3,0 mln (zesp\u00f3\u0142 miejski: 3,1 mln)\n\n\n=== granice indii ===\nd\u0142ugo\u015b\u0107 granic:\nbangladesz \u2013 4053 km\nchiny \u2013 3380 km\npakistan \u2013 2912 km\nnepal \u2013 1690 km\nmjanma \u2013 1463 km\nbhutan \u2013 605 km\n\n\n=== rzeki ===\nrzeki indii nale\u017c\u0105 do zlewiska oceanu indyjskiego. najwi\u0119ksze rzeki:\nganges czczony przez hinduist\u00f3w jako \u015bwi\u0119ta rzeka, jego dop\u0142ywy jamuna, son, damodar, ghaghra. ganges \u0142\u0105czy si\u0119 w delcie z brahmaputr\u0105. na zachodzie dop\u0142ywy indusu.\n\n\n=== wyspy ===\nwyspy indii:\n\nandamany\nwielki andaman\nandaman p\u00f3\u0142nocny\nandaman \u015brodkowy\nandaman po\u0142udniowy\nbarren\nma\u0142y andaman\narchipelag ritchie\nsentinel\nnikobary\nwielki nikobar\nma\u0142y nikobar\nkar nikobar\nkatczal\nna rzece kaweri\nsrirangapatna\nshivanasamudram\nsrirangamoraz\nchorao, diu, divar, lakkadiwy, majuli, monroe, wyspy w okolicy mumbaju, rameswaram, sriharikota, vashee, willington\n\n\n== klimat ==\nzwrotnikowy, na p\u00f3\u0142nocy zwrotnikowo-monsunowy, na po\u0142udniowym zachodzie wilgotny, stopniowo przechodzi w suchy w zachodniej cz\u0119\u015bci niziny hindusta\u0144skiej, w karakorum i himalajach podzwrotnikowy g\u00f3rski. w wy\u017cszych partiach g\u00f3r zima trwa 6 miesi\u0119cy. cz\u0119ste cyklony po\u0142\u0105czone z wielkimi ulewami w okresie przej\u015bciowym mi\u0119dzy monsunem letnim a zimowym. \u015brednia temperatura w styczniu wynosi od ok. +15 \u00b0c u podn\u00f3\u017ca himalaj\u00f3w do ok. +28 \u00b0c na po\u0142udniu. w maju, kt\u00f3ry jest najcieplejszym miesi\u0105cem roku, temperatury wynosz\u0105 +27 do +30 \u00b0c, z wyj\u0105tkiem pustyni thar, gdzie temperatura osi\u0105ga +36 \u00b0c. w delhi dochodzi nawet do +45 \u00b0c.\n\n\n== historia ==\n\n\n=== prehistoria i staro\u017cytno\u015b\u0107 ===\npierwsze \u015blady homo sapiens na terenie dzisiejszych indii licz\u0105 przesz\u0142o 30 tys. lat. od iv tysi\u0105clecia p.n.e. datuj\u0105 si\u0119 pierwsze cywilizacje rolnicze na subkontynencie indyjskim. pierwsze cywilizacje miejskie pojawi\u0142y si\u0119 w trzecim tysi\u0105cleciu p.n.e. w xv w p.n.e. ariowie podbili miejscowe plemiona. utworzy\u0142y si\u0119 liczne samodzielne kr\u00f3lestwa. zachodnie indie zosta\u0142y podbite najpierw przez w\u0142adc\u0119 pers\u00f3w dariusza w 518 p.n.e., a w 327 p.n.e. przez aleksandra macedo\u0144skiego. nast\u0119pnie dochodzi\u0142o do kilkukrotnego zjednoczenia teren\u00f3w indii i ponownego rozpadu na samodzielne kr\u00f3lestwa.\n\n\n=== indie muzu\u0142ma\u0144skie i cywilizacja mogo\u0142\u00f3w ===\nislam dotar\u0142 do zachodnich indii oko\u0142o roku 712. w xiv wieku niemal ca\u0142y p\u00f3\u0142wysep znalaz\u0142 si\u0119 pod panowaniem muzu\u0142ma\u0144skim. nast\u0119pnie nast\u0105pi\u0142 ponowny rozpad, a\u017c do zjednoczenia kraju pod rz\u0105dami wielkich mogo\u0142\u00f3w. w 1498 dotar\u0142 do indii vasco da gama. imperium obejmuj\u0105ce niemal ca\u0142e indie i cz\u0119\u015b\u0107 azji \u015brodkowo-wschodniej powsta\u0142o za czas\u00f3w akbara. z czasem subkontynent sta\u0142 si\u0119 obiektem zainteresowania umacniaj\u0105cych si\u0119 mocarstw europejskich.\n\n\n=== czasy nowo\u017cytne ===\nwalk\u0119 o wp\u0142ywy i hegemoni\u0119 w indiach toczy\u0142o m.in. imperium brytyjskie, stopniowo podporz\u0105dkowuj\u0105c sobie jego terytoria, kt\u00f3re to sta\u0142y si\u0119 \u201eklejnotem w koronie brytyjskiej\u201d. w 1876 kr\u00f3lowa wiktoria zostaje cesarzow\u0105 indii. w xx wieku ruch narodowowyzwole\u0144czy w indiach przybiera na sile. pokojowe akty niepos\u0142usze\u0144stwa organizowane przez mahatm\u0119 gandhiego i indyjski kongres narodowy oraz sytuacja geopolityczna po drugiej wojnie \u015bwiatowej zmusi\u0142y wielk\u0105 brytani\u0119 do przyznania niepodleg\u0142o\u015bci indiom i pakistanowi w 1947. pocz\u0105tek indyjskiej pa\u0144stwowo\u015bci zwi\u0105zany by\u0142 z licznymi starciami na tle religijnym, szczeg\u00f3lnie na terenach prowincji pogranicze i pend\u017cabu, gdzie dosz\u0142o do krwawych star\u0107 mi\u0119dzy hinduistami a muzu\u0142manami. 30 stycznia 1948 roku przez fundamentalist\u0119 zabity zosta\u0142 mahatma gandhi.\n\npierwszym premierem indii zosta\u0142 jawaharlal nehru. reformy wprowadzone przez nehru eliminowa\u0142y nier\u00f3wno\u015bci spo\u0142eczne wynikaj\u0105ce z to\u017csamo\u015bci kastowej i plemiennej. rz\u0105d przyj\u0105\u0142 model gospodarki mieszanej. w polityce zagranicznej przyj\u0119to kurs niezaanga\u017cowania a indie sta\u0142y si\u0119 jednym z za\u0142o\u017cycieli ruchu pa\u0144stw niezaanga\u017cowanych. indie w pierwszym okresie niepodleg\u0142o\u015bci wda\u0142y si\u0119 w spory graniczne z chinami co spowodowa\u0142o w latach 60. wojn\u0119 mi\u0119dzy tymi pa\u0144stwami \u2013 w 1962 roku indie toczy\u0142y wojn\u0119 z chinami o p\u00f3\u0142nocny kaszmir i tzw. nefa (p\u00f3\u0142nocno-wschodni obszar graniczny). w wyniku wojny chi\u0144sko-indyjskiej chiny zaj\u0119\u0142y sporne terytorium aksai chin.\n\nnast\u0119pc\u0105 nehru by\u0142 lal bahadur shastri. w okresie jego kadencji miejsce mia\u0142a ii wojna o kaszmir. kolejnym wybitniejszym premierem zosta\u0142a indira gandhi (c\u00f3rka nehru). gandhi zako\u0144czy\u0142a w 1966 roku kryzys gospodarczy i osi\u0105gn\u0119\u0142a w kolejnych latach wzrost gospodarczy na poziomie kilku procent. wzrost gospodarczy indii zahamowa\u0142y stany zjednoczone ameryki oraz mi\u0119dzynarodowy bank rozwoju, kt\u00f3re nie zrealizowa\u0142y swoich obietnic wzgl\u0119dem indii. w tym czasie stosunki indyjsko-ameryka\u0144skie uleg\u0142y dalszemu pogorszeniu z powodu krytyki przez gandhi ameryka\u0144skiego bombardowania wietnamu, w efekcie czego prezydent usa wstrzyma\u0142 przesy\u0142ki ziarna, by zmusi\u0107 indie do poparcia usa w konflikcie. w tej sytuacji prowadzona dotychczas liberalizacja gospodarcza zosta\u0142a porzucona a ju\u017c w roku 1969 rozpocz\u0119to czwart\u0105 pi\u0119ciolatk\u0119 kt\u00f3ra doprowadzi\u0142a do wi\u0119kszej kontroli pa\u0144stwa nad gospodark\u0105. pod koniec lat 60. wybuch\u0142o trwaj\u0105ce do dzisiaj (z r\u00f3\u017cnym nat\u0119\u017ceniem) powstanie maoistowskie w indiach obejmuj\u0105ce tereny tzw. czerwonego korytarza na wschodzie pa\u0144stwa (g\u0142\u00f3wnie bengal zachodni). w okresie kadencji indiry gandhi sikkim zosta\u0142 w\u0142\u0105czony w sk\u0142ad indii. gandhi nawi\u0105za\u0142a przyjacielskie wi\u0119zi z bangladeszem, kt\u00f3ry popar\u0142a w wojnie wyzwole\u0144czej przeciwko pakistanowi.\n\nw 1977 roku dominacja kongresu zosta\u0142a prze\u0142amana i wybory wygra\u0142a opozycyjna partia janata. rz\u0105dy opozycyjnej prawicy doprowadzi\u0142y do najsilniejszej recesji (-5,2%) w historii indii i inflacji si\u0119gaj\u0105cej 18,2%. w latach 80. w\u0142adz\u0119 ponownie przej\u0119\u0142a gandhi, kt\u00f3ra tym razem zliberalizowa\u0142a gospodark\u0119. premier postawi\u0142a na zaostrzenie wydatk\u00f3w publicznych, wi\u0119ksz\u0105 efektywno\u015b\u0107 przedsi\u0119biorstw pa\u0144stwowych oraz stymulowanie sektora prywatnego poprzez deregulacj\u0119. sz\u00f3sty plan okaza\u0142 si\u0119 najbardziej udanym z pi\u0119ciu plan\u00f3w, wykazuj\u0105c w latach 1980\u20131985 \u015bredni wzrost 5,7%. w 1984 roku indira gandhi zosta\u0142a zastrzelona przez sikhijskich ochroniarzy w odwecie za skierowan\u0105 przeciwko separatystom operacj\u0119 niebieska gwiazda w amritsarze. po \u015bmierci indiry w\u0142adz\u0119 obj\u0105\u0142 jej syn, rajiv gandhi. rajiv zmodernizowa\u0142 gospodark\u0119, zwi\u0119kszy\u0142 wsparcie finansowe rz\u0105du dla nauki i techniki, zmniejszy\u0142 import, podatki i c\u0142a na przemys\u0142 oparty na technologii. rajiv poprawi\u0142 stosunki z usa i rozszerzy\u0142 wsp\u00f3\u0142prac\u0119 gospodarcz\u0105 i naukow\u0105 z tym pa\u0144stwem kosztem stosunk\u00f3w z zsrr. 29 lipca 1987 roku gandhi i prezydent sri lanki junius richard jayewardene podpisali uk\u0142ad o przyja\u017ani indyjsko-cejlo\u0144skiej. nast\u0119pnego dnia, 30 lipca, dosz\u0142o do nieudanej pr\u00f3by zamachu na gandhiego. do udanego zamachu na premiera dosz\u0142o pi\u0119\u0107 lat p\u00f3\u017aniej w sriperumbudur. zamach bombowy zosta\u0142 przeprowadzony przez terroryst\u00f3w z tamilskiej organizacji separatystycznej tamilskie tygrysy.\n\n\n== demografia ==\nludno\u015b\u0107: 1,428 mld (2022) \u2013 indie s\u0105 najwi\u0119kszym pa\u0144stwem na \u015bwiecie pod wzgl\u0119dem liczby ludno\u015bci.\n\n\n=== struktura j\u0119zykowa ===\nstruktura j\u0119zykowa indii:\n\n39% osoby pos\u0142uguj\u0105cy si\u0119 kt\u00f3rym\u015b z dialekt\u00f3w j\u0119zyka hindi\n8% telugowie\n8% bengalczycy\n7% marathowie\n7% tamilowie\n5% gud\u017aaratowie\n4% kannadowie\n4% keralczycy\n18% przedstawiciele innych grup j\u0119zykowych.\n\n\n=== wyznania ===\nhindui\u015bci \u2013 80,5%\nmuzu\u0142manie \u2013 14,4%\nchrze\u015bcijanie \u2013 2,5%:\nprotestanci \u2013 1,5% (g\u0142\u00f3wnie ko\u015bcio\u0142y ewangelicko-unijne, zielono\u015bwi\u0105tkowcy, bapty\u015bci i adwenty\u015bci dnia si\u00f3dmego)\nkatolicy \u2013 0,9%\nprawos\u0142awni \u2013 0,2%\nbuddy\u015bci \u2013 1,1%\nanimi\u015bci \u2013 0,5%\ninne religie \u2013 2,3% (g\u0142\u00f3wnie sikhowie, a tak\u017ce d\u017aini\u015bci, bahai\u015bci, parsowie, \u017cydzi)\nbez religii \u2013 0,07%\u017ar\u00f3d\u0142o: pew research center, 2010.\n\n\n=== j\u0119zyki urz\u0119dowe indii ===\nj\u0119zykiem oficjalnym jest hindi. j\u0119zyk angielski pe\u0142ni rol\u0119 j\u0119zyka pomocniczego, \u0142\u0105cznikowego. ponadto istnieje 21 j\u0119zyk\u00f3w konstytucyjnych, dopuszczanych jako j\u0119zyki wyk\u0142adowe i urz\u0119dowe w okre\u015blonych stanach: asamski, bengalski, bodo, dogri, gud\u017aarati, kannada, ka\u015bmiri, konkani, maithili, malajalam, manipuri, marathi, orija, pend\u017cabski, nepalski, santalski, sindhi, sanskryt, tamilski, telugu, urdu. znaczna cz\u0119\u015b\u0107 ludno\u015bci, zw\u0142aszcza mieszka\u0144cy po\u0142udniowych stan\u00f3w indii, odnosi si\u0119 wrogo do pr\u00f3b zast\u0105pienia w urz\u0119dach j\u0119zyka angielskiego j\u0119zykiem hindi, uwa\u017caj\u0105c, \u017ce stanowi to niedopuszczalny zamach na ich autonomi\u0119.\n\n\n== system polityczny ==\npodstawy ustroju politycznego okre\u015bla konstytucja indii z 1950 r. indie s\u0105 demokratyczn\u0105 republik\u0105 federacyjn\u0105. g\u0142ow\u0105 pa\u0144stwa jest prezydent, jednak faktyczna w\u0142adza pozostaje w r\u0119kach premiera. organem ustawodawczym jest dwuizbowy parlament \u2013 sansad, sk\u0142adaj\u0105cy si\u0119 z izby ludowej (lok sabha) i izby stan\u00f3w (rajya sabha), obraduj\u0105cej pod przewodnictwem wiceprezydenta.\nstany maj\u0105 w\u0142asne organy w\u0142adzy, na czele stoi gubernator mianowany przez prezydenta.\nindie s\u0105 najwi\u0119ksz\u0105 demokracj\u0105 \u015bwiata.\n\n\n=== partie polityczne ===\ng\u0142\u00f3wne partie i sojusze polityczne to: indyjski kongres narodowy (indian national congress) oraz narodowy sojusz demokratyczny (national democratic alliance), pod przyw\u00f3dztwem indyjskiej partii ludowej (bharatiya janata party). trzeci\u0105 si\u0142\u0105 s\u0105 komunistyczna partia indii i front lewicy (left front).\n\n\n=== \u015bwi\u0119ta narodowe ===\nnajwa\u017cniejsze indyjskie \u015bwi\u0119ta\n\n26 stycznia \u2013 rocznica proklamowania republiki (1950)\n15 sierpnia \u2013 rocznica uzyskania niepodleg\u0142o\u015bci (1947)\n\n\n== si\u0142y zbrojne ==\n\n\n== podzia\u0142 administracyjny ==\nindie podzielone s\u0105 na 28 stan\u00f3w, 7 terytori\u00f3w zwi\u0105zkowych i 1 terytorium sto\u0142eczne. w drugim rz\u0119dzie dziel\u0105 si\u0119 na 591 dystrykt\u00f3w.\nnazwy jednostek administracyjnych podano w wersji polskiej (je\u017celi istnieje polski egzonim), wersji angielskiej (ang.) oraz w wersji hindi w polskiej transkrypcji (trb.) i w transliteracji (trl.):\n\nterytoria zwi\u0105zkowe:\n\nandamany i nikobary; andaman and nicobar islands (ang.); andaman aur nikobar dwip (trb.), a\u1e41dam\u0101n aur nikob\u0101r dv\u012bp (trl.)\nczandigarh; chandigarh (ang.); \u0107andigarh (trb.), ca\u1e41\u1e0d\u012bga\u1e5bh (trl.)\ndadra, nagarhaweli, daman i diu; dadra and nagar haveli and daman and diu (ang.)\nd\u017cammu i kaszmir; jammu and kashmir (ang.); d\u017aammu aur ka\u015bmir (trb.), jamm\u016b aur ka\u015bm\u012br (trl.)\nladakh\nlakszadiwy; lakshadweep (ang.); lakszadwip (trb.), lak\u1e63adv\u012bp (trl.)\npuducherry (do 2006 pondicherry) (ang.); pudu\u0107\u0107eri (trb.), puducceri (trl.)narodowe terytorium sto\u0142eczne:\n\ndelhi; dilli (trb.), dill\u012b (trl.)\n\n\n== gospodarka ==\ndo lat 90. gospodarka indii by\u0142a gospodark\u0105 quasi-socjalistyczn\u0105, z du\u017cym udzia\u0142em sektora pa\u0144stwowego i \u015bcis\u0142\u0105 kontrol\u0105 pa\u0144stwa nad sektorem prywatnym i handlem zagranicznym. ten model ukszta\u0142towa\u0142 si\u0119 w czasie rz\u0105d\u00f3w jawaharlala nehru. od 1991 r. rozpocz\u0119\u0142y si\u0119 w indiach liberalne reformy gospodarcze. zmniejszona zosta\u0142a kontrola pa\u0144stwa nad gospodark\u0105, przeprowadzono r\u00f3wnie\u017c prywatyzacj\u0119 szeregu przedsi\u0119biorstw pa\u0144stwowych. w rezultacie, od lat 90. gospodarka indyjska dynamicznie si\u0119 rozwija (w ostatnich latach w tempie oko\u0142o 8% rocznie). w 2006 r. gospodarka indii by\u0142a czwart\u0105 pod wzgl\u0119dem wielko\u015bci gospodark\u0105 \u015bwiata (po gospodarkach usa, chin i japonii), z produkcj\u0105 si\u0119gaj\u0105c\u0105 4042 miliarda usd (wed\u0142ug parytetu si\u0142y nabywczej \u2013 ppp), przy czym wielko\u015b\u0107 pkb na mieszka\u0144ca wynosi zaledwie 3,8 tysi\u0105ca usd (ppp). wed\u0142ug danych indyjskich, 25% ludno\u015bci \u017cyje poni\u017cej granicy ub\u00f3stwa.\npodstaw\u0105 gospodarki indii przez d\u0142ugi czas by\u0142o rolnictwo. obecnie w rolnictwie pracuje wci\u0105\u017c oko\u0142o 60% spo\u015br\u00f3d licz\u0105cej oko\u0142o 510 milion\u00f3w os\u00f3b si\u0142y roboczej. jednocze\u015bnie rolnictwo wytwarza zaledwie 20% pkb indii (2006). sektor przemys\u0142owy zatrudnia oko\u0142o 12% si\u0142y roboczej indii i wytwarza oko\u0142o 20% pkb, natomiast najdynamiczniej rozwijaj\u0105cy si\u0119 sektor us\u0142ug, zatrudniaj\u0105cy 28% si\u0142y roboczej \u2013 oko\u0142o 60% pkb.\nw 2006 roku eksport indii wyni\u00f3s\u0142 oko\u0142o 112 miliard\u00f3w usd, a g\u0142\u00f3wnymi dobrami eksportowymi by\u0142y tekstylia, bi\u017cuteria i oprogramowanie. import indii w 2006 roku wyni\u00f3s\u0142 oko\u0142o 188 miliard\u00f3w usd i obejmowa\u0142 g\u0142\u00f3wnie surowce energetyczne i maszyny. g\u0142\u00f3wnymi partnerami handlowymi indii s\u0105 usa, kraje ue, chiny i zjednoczone emiraty arabskie.\n\n\n=== turystyka ===\nw 2015 roku kraj ten odwiedzi\u0142o 8,027 mln turyst\u00f3w (4,5% wi\u0119cej ni\u017c w roku poprzednim), generuj\u0105c dla niego przychody na poziomie 21,013 mld dolar\u00f3w.\n\n\n=== transport ===\nw indiach istnia\u0142o (w 2006) 63 221 km linii kolejowych (w tym: 46 807 km szerokotorowych 1676 mm, z czego 17 343 km zelektryfikowanych), co odpowiada wska\u017anikowi g\u0119sto\u015bci sieci 1,92 km/100 km\u00b2 powierzchni. nieco lepiej przedstawia si\u0119 indyjska sie\u0107 dr\u00f3g. ich \u0142\u0105czna d\u0142ugo\u015b\u0107 (w 2006) wynosi\u0142a 3 316 452 km, co daje wska\u017anik 100,9 km/100 km\u00b2 powierzchni.\n\n\n== kultura ==\n\n\n=== literatura ===\n\n\n=== zabytki indii ===\ntad\u017a mahal\nczerwony fort\nzesp\u00f3\u0142 \u015bwi\u0105ty\u0144 w khajuraho\n\n\n=== sport ===\npopularnym sportem w indiach jest hokej na trawie. reprezentacja indii jest najbardziej utytu\u0142owan\u0105 dru\u017cyn\u0105 w historii tego sportu. na igrzyskach olimpijskich sportowcy z indii wywalczyli dotychczas \u0142\u0105cznie 9 z\u0142otych medali, z czego 8 z nich zdobyto w\u0142a\u015bnie w tej dyscyplinie dru\u017cynowej.\ndu\u017cym uznaniem, podobnie jak w wielu by\u0142ych koloniach brytyjskich, cieszy si\u0119 r\u00f3wnie\u017c krykiet.\nw indiach uprawia si\u0119 wiele dyscyplin sportowych kt\u00f3re nie zyska\u0142y szerokiego uznania poza azj\u0105, a cz\u0119sto nawet poza indiami. zaliczaj\u0105 si\u0119 do nich:\n\nkabaddi \u2013 gra zespo\u0142owa\ngilli danda \u2013 gra wywodz\u0105ca si\u0119 ze staro\u017cytno\u015bci, pierwowz\u00f3r baseballu, jedn\u0105 z jej odmian jest klipa\nkho kho \u2013 rozgrywana na \u015bwie\u017cym powietrzu gra logiczna z elementami zabawy w berka\nliczne indyjskie sztuki walki takie jak thang-ta, silambam czy azjatyckie zapasy pehlwanipi\u0142ka no\u017cna cieszy si\u0119 w indiach umiarkowanym zainteresowaniem. reprezentacja indii w pi\u0142ce no\u017cnej m\u0119\u017cczyzn raz w swojej historii uzyska\u0142a awans na mundial po wycofaniu si\u0119 innych pa\u0144stw azjatyckich z eliminacji. ostatecznie dru\u017cyna narodowa nie pojecha\u0142a na mistrzostwa ze wzgl\u0119du na nakaz gry w obuwiu sportowym (indyjscy pi\u0142karze chcieli gra\u0107 boso). w pucharze azji dru\u017cyna gra\u0142a nieregularnie, najcz\u0119\u015bciej ko\u0144cz\u0105c sw\u00f3j udzia\u0142 ju\u017c na fazie grupowej turnieju. wyj\u0105tkiem by\u0142 turniej z roku 1964, gdzie reprezentacja zaj\u0119\u0142a drugie miejsce.\n\n\n== statystyki demograficzne ==\ndane mo\u017cna znale\u017a\u0107 w cia factbook\n\n\n== zobacz te\u017c ==\n\n\n=== historia ===\nbrytyjscy w\u0142adcy indii\nindie brytyjskie\nlista zamach\u00f3w terrorystycznych w indiach\n\n\n=== kultura ===\nbollywood\nklasyczna muzyka indyjska\nklasyczne ta\u0144ce indyjskie\nkuchnia indyjska\nsztuka indyjska\nubiory indyjskie\n\n\n=== religia ===\nsystem kastowy\nwyzwolenie w hinduizmie\ndefinicja i klasyfikacja hinduizmu\nlista postaci z mitologii indyjskiej\nchrze\u015bcijanie \u015bw. tomasza\n\u015bwiadkowie jehowy w indiach\n\n\n== uwagi ==\n\n\n== przypisy ==\n\n\n== bibliografia ==\nindia, [w:] encyclop\u00e6dia britannica [online] [dost\u0119p 2022-10-03]  (ang.).\nw\u0142adcy indii w serwisie rulers.org\nkonstytucja indii w zasobach wikisource.org\nindie, [w:] encyklopedia pwn [online] [dost\u0119p 2015-01-31] .\n\n\n== linki zewn\u0119trzne =="