"rados\u0142aw tomasz sikorski, radek sikorski (ur. 23 lutego 1963 w bydgoszczy) \u2013 polski polityk, dziennikarz i politolog.\nw drugiej po\u0142owie lat 80. reporter wojenny w afganistanie i angoli; laureat nagrody world press photo w kategorii zdj\u0119\u0107 reporterskich. w latach 1998\u20132001 podsekretarz stanu w ministerstwie spraw zagranicznych w rz\u0105dzie jerzego buzka. senator vi kadencji (2005\u20132007), pose\u0142 na sejm vi i vii kadencji (2007\u20132015), marsza\u0142ek sejmu vii kadencji (2014\u20132015), pose\u0142 do parlamentu europejskiego ix kadencji (2019\u20132023). w latach 2005\u20132007 minister obrony narodowej w rz\u0105dach kazimierza marcinkiewicza i jaros\u0142awa kaczy\u0144skiego, w latach 2007\u20132014 i od 2023 minister spraw zagranicznych w trzech rz\u0105dach donalda tuska. wraz z carlem bildtem inicjator zainaugurowanego w 2009 unijnego programu partnerstwo wschodnie. w 2014 podczas euromajdanu lider misji dyplomatycznej unii europejskiej w kijowie. w latach 2010\u20132016 wiceprzewodnicz\u0105cy platformy obywatelskiej.\n\n\n== \u017cyciorys ==\n\n\n=== wykszta\u0142cenie ===\nw marcu 1981 w i liceum og\u00f3lnokszta\u0142c\u0105cym w bydgoszczy, w\u00f3wczas nosz\u0105cym imi\u0119 ludwika wary\u0144skiego, pe\u0142ni\u0142 funkcj\u0119 przewodnicz\u0105cego uczniowskiego komitetu strajkowego, b\u0119d\u0105cego odpowiedzi\u0105 na tzw. wydarzenia bydgoskie.\nw czerwcu 1981 wyjecha\u0142 do wielkiej brytanii w celu nauki j\u0119zyka angielskiego. po p\u00f3\u0142 roku, kiedy w polsce wprowadzony zosta\u0142 stan wojenny, wyst\u0105pi\u0142 o azyl polityczny, kt\u00f3ry przyznano mu w 1982. w anglii podj\u0105\u0142 studia w pembroke college uniwersytetu w oksfordzie. by\u0142 cz\u0142onkiem klubu bullingdona. po trzyletnim pobycie na tej uczelni uko\u0144czy\u0142 studia, uzyskuj\u0105c tytu\u0142 zawodowy bachelor of arts na kierunku ppe (politologia, filozofia, ekonomia). zgodnie z praktyk\u0105 uniwersytet ten na wniosek rados\u0142awa sikorskiego wystawi\u0142 mu tak\u017ce dyplom master of arts. w 1999 uko\u0144czy\u0142 wy\u017cszy kurs obronny na wydziale bezpiecze\u0144stwa narodowego akademii obrony narodowej w warszawie.\n\n\n=== dzia\u0142alno\u015b\u0107 zawodowa i spo\u0142eczna ===\nw latach 1986\u20131989 pracowa\u0142 jako dziennikarz \u2013 freelancer dla r\u00f3\u017cnych tytu\u0142\u00f3w prasy brytyjskiej (\u201ethe spectator\u201d, \u201ethe observer\u201d). w 1986 pojecha\u0142 do afganistanu, pocz\u0105tkowo \u2013 jak sam stwierdzi\u0142 \u2013 aby przy\u0142\u0105czy\u0107 si\u0119 do mud\u017cahedin\u00f3w. jako korespondent wojenny \u201ethe sunday telegraph\u201d, obserwowa\u0142 odpalenie przez islamskich bojownik\u00f3w rakiet stinger, co by\u0142o potwierdzeniem, \u017ce usa dostarcza\u0142y afga\u0144czykom uzbrojenie.\nw 1987 odby\u0142 podr\u00f3\u017c do heratu. podczas niej wykona\u0142 zdj\u0119cie rodziny afga\u0144skiej zabitej w bombardowaniu, za kt\u00f3re dosta\u0142 pierwsz\u0105 nagrod\u0119 world press photo w kategorii zdj\u0119\u0107 reporterskich. w 1989 zosta\u0142 wsp\u00f3\u0142pracownikiem ameryka\u0144skiego czasopisma \u201enational review\u201d odpowiedzialnym za korespondencj\u0119 z zapalnych rejon\u00f3w \u015bwiata. pocz\u0105tkowo pisa\u0142 o afganistanie, p\u00f3\u017aniej tak\u017ce relacjonowa\u0142 konflikt w angoli. na \u0142amach tego pisma w styczniu 1989 opublikowano jego artyku\u0142 the coming crack up of communism, po\u015bwi\u0119cony przewidywanemu upadkowi komunizmu. w latach 1990\u20131991 pe\u0142ni\u0142 funkcj\u0119 warszawskiego korespondenta \u201ethe sunday telegraph\u201d.\nod 1988 do 1992 doradza\u0142 magnatowi prasowemu rupertowi murdochowi i reprezentowa\u0142 interesy nale\u017c\u0105cej do niego news corporation w polsce, w tym przy nieudanej pr\u00f3bie utworzenia komercyjnej stacji telewizyjnej.\njest autorem ksi\u0105\u017cek wydanych w kilku j\u0119zykach, m.in. prochy \u015bwi\u0119tych (nt. wojny w afganistanie), the polish house \u2013 an intimate history of poland. publikowa\u0142 tak\u017ce w \u201erzeczpospolitej\u201d i \u201ethe wall street journal\u201d. wyst\u0119powa\u0142 jako ekspert w sprawach stosunk\u00f3w mi\u0119dzynarodowych w telewizjach polskich (tvp, tvn24) i zagranicznych (cnn, fox news, bbc world news, voice of america). w tvp prowadzi\u0142 program wywiad miesi\u0105ca, w kt\u00f3rym rozmawia\u0142 z takimi politykami jak margaret thatcher, v\u00e1clav klaus, qian qichen czy henry kissinger.\nby\u0142 cz\u0142onkiem za\u0142o\u017cycielem zwi\u0105zku wyzwolenia narodowego, zosta\u0142 tak\u017ce cz\u0142onkiem klubu polskiej rady biznesu, rady klubu atlantyckiego oraz rady nagrody im. jana karskiego.\nod 2002 do 2005 by\u0142 cz\u0142onkiem-rezydentem liberalno-prawicowego think tanku american enterprise institute (aei) w waszyngtonie i dyrektorem wykonawczym new atlantic intitiative przy aei. by\u0142 redaktorem cyklu publikacji analitycznych pt. european outlook, a tak\u017ce organizatorem konferencji mi\u0119dzynarodowych. w 2015, po odej\u015bciu z parlamentu, zosta\u0142 senior fellow (starszym wyk\u0142adowc\u0105) w center for european studies na uniwersytecie harvarda. w 2016 obj\u0105\u0142 funkcj\u0119 przewodnicz\u0105cego rady nadzorczej bydgoskiego parku techniczno-technologicznego, deklaruj\u0105c przekazywanie wynagrodzenia z tego tytu\u0142u na cel spo\u0142eczny. zosta\u0142 tak\u017ce distinguished statesman w brzezinski institute on geostrategy w ramach think tanku center for strategic and international studies oraz cz\u0142onkiem komitetu steruj\u0105cego grupy bilderberg.\n\n\n=== dzia\u0142alno\u015b\u0107 polityczna w iii rp ===\n\n\n==== lata 1992\u20132001 ====\nw 1992 w rz\u0105dzie jana olszewskiego pe\u0142ni\u0142 funkcj\u0119 wiceministra obrony narodowej, opowiada\u0142 si\u0119 za szybk\u0105 integracj\u0105 polski ze strukturami nato. w p\u00f3\u017aniejszych latach zwi\u0105zany by\u0142 ze zorganizowanym przez jana olszewskiego ruchem odbudowy polski.\nod 1 pa\u017adziernika 1992 do 17 lutego 1995 wojskowe s\u0142u\u017cby informacyjne zainteresowane podw\u00f3jnym obywatelstwem inwigilowa\u0142y rados\u0142awa sikorskiego, nadaj\u0105c akcji kryptonim \u201eszpak\u201d. teczka z materia\u0142ami zgromadzonymi w czasie akcji \u201eszpak\u201d zosta\u0142a odtajniona i upubliczniona przez rados\u0142awa sikorskiego w 2006. w wyborach do sejmu w 1997 kandydowa\u0142 z listy rop w okr\u0119gu bydgoskim, jednak nie uzyska\u0142 mandatu i wkr\u00f3tce potem rozsta\u0142 si\u0119 z tym ugrupowaniem.\nw latach 1998\u20132001 w rz\u0105dzie jerzego buzka by\u0142 wiceministrem spraw zagranicznych. zajmowa\u0142 si\u0119 utrzymywaniem kontakt\u00f3w z poloni\u0105 oraz relacji z krajami azji, afryki i ameryki \u0142aci\u0144skiej. w tym samym okresie sprawowa\u0142 funkcj\u0119 przewodnicz\u0105cego fundacji \u201epomoc polakom na wschodzie\u201d. zasiada\u0142 w prezydium ruchu spo\u0142ecznego aws.\n\n\n==== lata 2005\u20132014 ====\n25 wrze\u015bnia 2005 zosta\u0142 wybrany do senatu jako kandydat bezpartyjny z ramienia komitetu wyborczego prawa i sprawiedliwo\u015bci w okr\u0119gu bydgoskim. kadencj\u0119 rozpocz\u0105\u0142 20 pa\u017adziernika tego samego roku, w senacie vi kadencji by\u0142 cz\u0142onkiem komisji spraw zagranicznych.\n31 pa\u017adziernika 2005 zosta\u0142 zaprzysi\u0119\u017cony na ministra obrony narodowej w rz\u0105dzie kazimierza marcinkiewicza, a 14 lipca 2006 w rz\u0105dzie jaros\u0142awa kaczy\u0144skiego. podczas swojej kadencji w mon przeni\u00f3s\u0142 akta z okresu uk\u0142adu warszawskiego do instytutu pami\u0119ci narodowej, odtajni\u0142 mapy, kt\u00f3re obrazowa\u0142y sowieckie plany u\u017cycia broni nuklearnej w konflikcie z nato, oraz odebra\u0142 wojskow\u0105 emerytur\u0119 helenie brus.\n5 lutego 2007 poda\u0142 si\u0119 do dymisji. w mediach jako przyczyn\u0119 dymisji wskazywa\u0142 na konflikt z szefem s\u0142u\u017cby kontrwywiadu wojskowego antonim macierewiczem, kt\u00f3remu wcze\u015bniej udzieli\u0142 pisemnej reprymendy. rezygnacja zosta\u0142a przyj\u0119ta przez premiera jaros\u0142awa kaczy\u0144skiego.\n12 wrze\u015bnia 2007 og\u0142osi\u0142, \u017ce b\u0119dzie kandydowa\u0142 do sejmu z listy platformy obywatelskiej z okr\u0119gu bydgoskiego. w wyborach, kt\u00f3re odby\u0142y si\u0119 21 pa\u017adziernika tego samego roku, otrzyma\u0142 117 219 g\u0142os\u00f3w i zdoby\u0142 mandat pos\u0142a na sejm vi kadencji. z powod\u00f3w zdrowotnych nie by\u0142 obecny na inauguracji sejmu w dniu 5 listopada 2007, \u015blubowanie poselskie z\u0142o\u017cy\u0142 dzie\u0144 p\u00f3\u017aniej. 16 listopada tego samego roku zosta\u0142 powo\u0142any na stanowisko ministra spraw zagranicznych w pierwszym rz\u0105dzie donalda tuska. w grudniu 2007 wst\u0105pi\u0142 do platformy obywatelskiej, w marcu 2008 zosta\u0142 cz\u0142onkiem zarz\u0105du krajowego po, a 8 pa\u017adziernika 2010 wiceprzewodnicz\u0105cym partii.\nw 2010 by\u0142 jednym z dw\u00f3ch (obok bronis\u0142awa komorowskiego) kandydat\u00f3w bior\u0105cych udzia\u0142 w partyjnych prawyborach o nominacj\u0119 na kandydata w wyborach prezydenckich z ramienia po. przegra\u0142 rywalizacj\u0119 stosunkiem g\u0142os\u00f3w 31,5% do 68,5%. w wyborach w 2011 ponownie uzyska\u0142 mandat poselski jako lider bydgoskiej listy platformy obywatelskiej, dosta\u0142 91 720 g\u0142os\u00f3w. w drugim rz\u0105dzie donalda tuska zachowa\u0142 stanowisko ministra spraw zagranicznych. 14 grudnia 2013 ponownie wybrany na wiceprzewodnicz\u0105cego po. 22 wrze\u015bnia 2014 zako\u0144czy\u0142 urz\u0119dowanie na stanowisku ministra.\nw polityce zagranicznej g\u0142\u00f3wnym punktem odniesienia dla rados\u0142awa sikorskiego by\u0142a ue. jako minister aktywizowa\u0142 wsp\u00f3\u0142prac\u0119 w ramach tr\u00f3jk\u0105ta weimarskiego. w okresie jego urz\u0119dowania ustanowiono dzie\u0144 s\u0142u\u017cby zagranicznej, polski instytut dyplomacji oraz nagrod\u0119 solidarno\u015bci im. lecha wa\u0142\u0119sy. jego decyzj\u0105 przy ambasadach powsta\u0142y polonijne rady konsultacyjne. w ramach polityki europejskiej razem z carlem bildtem by\u0142 g\u0142\u00f3wnym inicjatorem wschodniej polityki ue, tzw. partnerstwa wschodniego. by\u0142 te\u017c inicjatorem powo\u0142ania europejskiego funduszu na rzecz demokracji oraz pomys\u0142odawc\u0105 nagrody solidarno\u015bci.\nw sierpniu 2008 w imieniu polskiego rz\u0105du podpisa\u0142 wraz z sekretarz stanu usa condoleezz\u0105 rice umow\u0119 dotycz\u0105c\u0105 umiejscowienia bazy tarczy antyrakietowej w polsce. w lipcu 2010 w zwi\u0105zku ze zmian\u0105 koncepcji obrony balistycznej ze strony usa przez now\u0105 administracj\u0119 ameryka\u0144sk\u0105 w obecno\u015bci rados\u0142awa sikorskiego i hillary clinton podpisano aneks do umowy przewiduj\u0105cy zamontowanie w bazie rakiet kr\u00f3tszego zasi\u0119gu zdolnych do obrony terytorium polski.\nw listopadzie 2011, w trakcie trwaj\u0105cego europejskiego kryzysu finansowego, wyg\u0142osi\u0142 w berlinie przem\u00f3wienie pt. polska a przysz\u0142o\u015b\u0107 unii europejskiej dla niemieckiego towarzystwa polityki zagranicznej. ostrzega\u0142 w nim, \u017ce pa\u0144stwa cz\u0142onkowskie ue stoj\u0105 w obliczu wyboru pomi\u0119dzy g\u0142\u0119bsz\u0105 integracj\u0105 gospodarcz\u0105 a upadkiem strefy euro, ponadto wskazywa\u0142 w nim, \u017ce mniej si\u0119 obawia \u201eniemieckiej pot\u0119gi ni\u017c niemieckiej bezczynno\u015bci\u201d, wzywaj\u0105c niemcy do obj\u0119cia przyw\u00f3dztwa w dzia\u0142aniach dla utrzymania strefy euro. wyst\u0105pienie to spotka\u0142o si\u0119 z szerokim odzewem w mediach oraz w\u015br\u00f3d europejskich polityk\u00f3w.\nw lutym 2014 zosta\u0142 poproszony przez catherine ashton, aby rozpocz\u0105\u0107 misj\u0119 dyplomatyczn\u0105 w kijowie. w trakcie wydarze\u0144 euromajdanu bra\u0142 udzia\u0142 w negocjacjach mi\u0119dzy ukrai\u0144skimi stronami konfliktu. 21 lutego 2014 w obecno\u015bci rados\u0142awa sikorskiego i franka-waltera steinmeiera liderzy opozycji i prezydent wiktor janukowycz podpisali porozumienie dotycz\u0105ce utrzymania rz\u0105d\u00f3w konstytucyjnych i promowania pokojowych reform na ukrainie.\nw 2014 w trakcie negocjacji nad nowym sk\u0142adem organ\u00f3w unii europejskiej by\u0142 przez polski rz\u0105d wysuwany jako kandydat na stanowisko wysokiego przedstawiciela ue, funkcj\u0119 t\u0119 obj\u0119\u0142a jednak federica mogherini.\n\n\n==== lata 2014\u20132019 ====\npo odej\u015bciu z rz\u0105du zosta\u0142 nast\u0119pnie og\u0142oszony kandydatem koalicji rz\u0105dz\u0105cej na stanowisko marsza\u0142ka sejmu w miejsce ewy kopacz, kt\u00f3ra zrezygnowa\u0142a z tej funkcji w zwi\u0105zku z obj\u0119ciem funkcji prezesa rady ministr\u00f3w. 24 wrze\u015bnia 2014 zosta\u0142 wybrany na ten urz\u0105d 233 g\u0142osami za wobec 143 przeciw i przy 62 wstrzymuj\u0105cych si\u0119.\nby\u0142 jedn\u0105 z os\u00f3b, kt\u00f3rych prywatne rozmowy zosta\u0142y nielegalnie nagrane, a nast\u0119pnie od 2014 by\u0142y ujawniane w ramach tzw. afery pods\u0142uchowej. w przypadku rados\u0142awa sikorskiego obj\u0119\u0142a ona m.in. rozmow\u0119 z jackiem rostowskim, podczas kt\u00f3rej wypowiada\u0142 si\u0119 krytycznie o wsp\u00f3\u0142pracy polsko-ameryka\u0144skiej. w trakcie tej afery zapowiedzia\u0142 podanie si\u0119 do dymisji z funkcji marsza\u0142ka sejmu. oficjalnie zrezygnowa\u0142 z tego stanowiska 23 czerwca 2015. nie wystartowa\u0142 tak\u017ce w wyborach parlamentarnych w 2015. w tym samym roku by\u0142 jednym z za\u0142o\u017cycieli komitetu wyborczego bronis\u0142awa komorowskiego w wyborach prezydenckich.\nw sejmie vii kadencji w 2015 by\u0142 cz\u0142onkiem komisji obrony narodowej. w 2016 zrezygnowa\u0142 z funkcji wiceprzewodnicz\u0105cego po. zasiada\u0142 w radzie programowej instytutu obywatelskiego, pe\u0142ni\u0142 funkcj\u0119 jego przewodnicz\u0105cego. w 2017 zosta\u0142 cz\u0142onkiem rady doradczej organizowanej w zjednoczonych emiratach arabskich konferencji sir bani yas forum.\n\n\n==== od 2019 ====\nw wyborach w 2019 uzyska\u0142 mandat pos\u0142a do parlamentu europejskiego z 1. miejsca na li\u015bcie komitetu koalicja europejska jako reprezentant po w okr\u0119gu obejmuj\u0105cym wojew\u00f3dztwo kujawsko-pomorskie (otrzyma\u0142 129 339  g\u0142os\u00f3w). w pe do\u0142\u0105czy\u0142 do grupy europejskiej partii ludowej. zosta\u0142 przewodnicz\u0105cym delegacji do spraw stosunk\u00f3w ze stanami zjednoczonymi, a tak\u017ce cz\u0142onkiem komisji spraw zagranicznych oraz podkomisji bezpiecze\u0144stwa i obrony.\nby\u0142 wymieniany jako jeden z g\u0142\u00f3wnych kandydat\u00f3w do zast\u0105pienia ma\u0142gorzaty kidawy-b\u0142o\u0144skiej po jej rezygnacji ze startu w drugich wyborach prezydenckich w 2020; ostatecznie kandydatem na prezydenta rp z ramienia koalicji obywatelskiej zosta\u0142 rafa\u0142 trzaskowski.\npo rosyjskiej inwazji z 2022 zaanga\u017cowa\u0142 si\u0119 w dzia\u0142ania pomocowe na rzecz ukrainy, b\u0119d\u0105c fundatorem sprz\u0119tu i uczestnikiem konwoj\u00f3w humanitarnych.\n12 grudnia 2023 sejm x kadencji wybra\u0142 go na urz\u0105d ministra spraw zagranicznych w trzecim rz\u0105dzie donalda tuska. nast\u0119pnego dnia zosta\u0142 przez prezydenta rp andrzeja dud\u0119 powo\u0142any na to stanowisko. w konsekwencji wygas\u0142 jego mandat eurodeputowanego.\n\n\n== wyniki wyborcze ==\n\n\n== odznaczenia i wyr\u00f3\u017cnienia ==\nordery i odznaczeniaodznaka \u201ezas\u0142u\u017cony dzia\u0142acz kultury\u201d\nodznaka honorowa \u201ezas\u0142u\u017cony dla kultury polskiej\u201d\nodznaka pami\u0105tkowa ministerstwa obrony narodowej \u2013 2005, ex officio\nodznaka honorowa \u201ehusarz polski\u201d (nr 33) \u2013 2006\ngwiazda tysi\u0105clecia litwy \u2013 litwa, 2008\nhonorary companion with breast star orderu narodowego zas\u0142ugi \u2013 malta, 2009\norder \u201eza zas\u0142ugi\u201d i stopnia (nr 407) \u2013 ukraina, 2009\nkomandor krzy\u017ca wielkiego orderu gwiazdy polarnej \u2013 szwecja, 2011\norder ksi\u0119cia jaros\u0142awa m\u0105drego iii klasy \u2013 ukraina, 2011\nwielki oficer orderu legii honorowej \u2013 francja, 2012\nkomandor orderu \u015bwi\u0119tego karola \u2013 monako, 2012\nwielki oficer orderu korony \u2013 belgia, 2013\nprezydencki order zas\u0142ugi \u2013 gruzja, 2013\nwielki oficer orderu trzech gwiazd \u2013 \u0142otwa, 2013\nwielki komandor orderu honoru \u2013 grecja, 2014\nkrzy\u017c komandorski z gwiazd\u0105 orderu zas\u0142ugi \u2013 w\u0119gry, 2014\norder honoru \u2013 mo\u0142dawia, 2014\norder krzy\u017ca ziemi maryjnej i klasy \u2013 estonia, 2014nagrody i wyr\u00f3\u017cnienianagroda world press photo w 1988\nnagroda literacka dla m\u0142odych pisarzy \u201ethe spectator\u201d i \u201ethe sunday telegraph\u201d\n\u201ecz\u0142owiek roku 2005\u201d wed\u0142ug \u201egazety polskiej\u201d (w 2011 wyr\u00f3\u017cniony zwr\u00f3ci\u0142 nagrod\u0119)\nwiktor 2006 w kategorii najpopularniejszy polityk\nlaur umiej\u0119tno\u015bci i kompetencji 2009 przyznawany przez regionaln\u0105 izb\u0119 gospodarcz\u0105 w katowicach\nz\u0142ota odznaka nr 1 zwi\u0105zku polak\u00f3w na litwie (2010)\nzaliczony do grona \u201etop 100 global thinkers 2012\u201d przez magazyn \u201eforeign policy\u201d za \u201em\u00f3wienie prawdy, nawet gdy nie jest to dyplomatyczne\u201d\n\n\n== \u017cycie prywatne ==\nsyn jana i teresy z domu paszkiewicz. jego dziadek kazimierz paszkiewicz by\u0142 kierownikiem szko\u0142y w \u0142ochowie.\nw latach 80. by\u0142 przez kilka lat zwi\u0105zany z brytyjsk\u0105 aktork\u0105 olivi\u0105 williams. w 1992 jego \u017con\u0105 zosta\u0142a ameryka\u0144ska dziennikarka i pisarka anne applebaum. maj\u0105 dw\u00f3ch syn\u00f3w: aleksandra i tadeusza. wraz z rodzin\u0105 zamieszka\u0142 w dworze z 1860 w chobielinie, odbudowanym w latach 1989\u20131999.\nod po\u0142owy lat 80. posiada\u0142 r\u00f3wnie\u017c obywatelstwo brytyjskie, kt\u00f3rego zrzek\u0142 si\u0119 w 2006.\n\n\n== publikacje ==\nmoscow\u2019s afghan war. soviet motives and western interests, 1987.\nprochy \u015bwi\u0119tych \u2013 podr\u00f3\u017c do heratu w czas wojny, 1995.\nfull circle. a homecoming to free poland, 1997.\nthe polish house. an intimate history of poland, 1998.\nstrefa zdekomunizowana, 2007 (wywiad rzeka przeprowadzony przez \u0142ukasza warzech\u0119).\npolska mo\u017ce by\u0107 lepsza. kulisy polskiej dyplomacji, 2018.\nw okopie, w redakcji, w ministerstwie, 2022.\npolska. stan pa\u0144stwa, 2022.\n\n\n== przypisy ==\n\n\n== bibliografia ==\nstrona sejmowa pos\u0142a vii kadencji. [dost\u0119p 2014-12-12].\nnota biograficzna na stronie ministerstwa spraw zagranicznych. [dost\u0119p 2014-12-12].\n\n\n== linki zewn\u0119trzne ==\nrados\u0142aw sikorski \u2013 strona prywatna. [dost\u0119p 2021-03-16]."