"nowa nadzieja (nn) \u2013 polska prawicowa, konserwatywno-liberalna i eurosceptyczna partia polityczna za\u0142o\u017cona w styczniu 2015 przez cz\u0119\u015b\u0107 dzia\u0142aczy kongresu nowej prawicy skupionych wok\u00f3\u0142 janusza korwin-mikkego, zarejestrowana s\u0105downie 23 czerwca 2015 jako koalicja odnowy rzeczypospolitej wolno\u015b\u0107 i nadzieja (korwin). 8 pa\u017adziernika 2016 przyj\u0119\u0142a nazw\u0119 \u201ewolno\u015b\u0107\u201d, jednak po nieudanych pr\u00f3bach jej zarejestrowania powr\u00f3ci\u0142a w grudniu 2018 do u\u017cywania nazwy \u201ekorwin\u201d. 18 grudnia 2021 przyj\u0119\u0142a nazw\u0119 konfederacja odnowy rzeczypospolitej wolno\u015b\u0107 i nadzieja (wci\u0105\u017c u\u017cywaj\u0105c skr\u00f3tu korwin), kt\u00f3r\u0105 nosi\u0142a do 29 listopada 2022. po rezygnacji janusza korwin-mikkego z funkcji prezesa 15 pa\u017adziernika 2022 zast\u0105pi\u0142 go s\u0142awomir mentzen.\nreprezentacj\u0119 w sejmie partia posiada\u0142a w 2015, ponownie ma j\u0105 od 2017. w latach 2015\u20132019 posiada\u0142o przedstawicieli w parlamencie europejskim. od stycznia 2018 ugrupowanie nale\u017cy do konserwatywno-libertaria\u0144skiego mi\u0119dzynarodowego sojuszu partii libertaria\u0144skich (ialp).\n\n\n== historia ==\n\n\n=== 2015\u20132019 ===\npowstanie partii og\u0142oszono 22 stycznia 2015, po utraceniu 5 stycznia 2015 prezesury w knp przez eurodeputowanego janusza korwin-mikkego. w majowych wyborach prezydenckich by\u0142 on kandydatem nowej formacji. uzyska\u0142 3,26% poparcia (486 084 g\u0142osy), co da\u0142o mu 4. miejsce spo\u015br\u00f3d 11 kandydat\u00f3w. wniosek o rejestracj\u0119 partii z\u0142o\u017cyli eurodeputowani janusz korwin-mikke i robert iwaszkiewicz oraz pose\u0142 przemys\u0142aw wipler.\nw po\u0142owie wrze\u015bnia 2015 do partii przyst\u0105pili dwaj pos\u0142owie niezrzeszeni \u2013 tomasz g\u00f3rski i jaros\u0142aw jagie\u0142\u0142o. ugrupowanie nie utworzy\u0142o jednak ko\u0142a poselskiego.\nw pa\u017adziernikowych wyborach parlamentarnych ugrupowanie zarejestrowa\u0142o kandydat\u00f3w we wszystkich okr\u0119gach wyborczych do sejmu oraz w 11 ze 100 okr\u0119g\u00f3w senackich. rzecznikiem sztabu wyborczego zosta\u0142 tomasz sommer. na listach korwin znalaz\u0142a si\u0119 te\u017c niewielka grupa os\u00f3b z innych partii: pi\u0119cioro cz\u0142onk\u00f3w knp, dw\u00f3ch dzia\u0142aczy ruchu narodowego, przedstawiciel partii libertaria\u0144skiej oraz szef tak dla polski. partia zdoby\u0142a 722 999 g\u0142os\u00f3w, czyli 4,76% (zajmuj\u0105c 7. miejsce i nie uzyskuj\u0105c mandat\u00f3w, jednak zdobywaj\u0105c uprawnienie do otrzymania subwencji z bud\u017cetu pa\u0144stwa).\nw marcu 2016 kandydat partii szczepan barszczewski (poparty tak\u017ce przez knp) zaj\u0105\u0142 4. miejsce spo\u015br\u00f3d 6 kandydat\u00f3w do senatu w wyborach uzupe\u0142niaj\u0105cych w okr\u0119gu \u0142om\u017cy\u0144sko-suwalskim, uzyskuj\u0105c 3,07% g\u0142os\u00f3w.\n8 pa\u017adziernika 2016 decyzj\u0105 cz\u0142onk\u00f3w zgromadzonych na kongresie partii korwin (zwanym za\u0142o\u017cycielskim; zosta\u0142y na nim wybrane w\u0142adze) nazwa ugrupowania zosta\u0142a zmieniona na \u201ewolno\u015b\u0107\u201d. skr\u00f3t nazwy \u201ekorwin\u201d pozosta\u0142 pocz\u0105tkowo bez zmian. 1 kwietnia 2017 rada krajowa przyj\u0119\u0142a pe\u0142n\u0105 nazw\u0119 partii \u201ewolno\u015b\u0107 janusza korwin-mikke\u201d, od kt\u00f3rej skr\u00f3tem sta\u0142 si\u0119 cz\u0142on \u201ewolno\u015b\u0107\u201d.\nw kwietniu 2017 jeden z za\u0142o\u017cycieli i wiceprezes partii przemys\u0142aw wipler og\u0142osi\u0142 zako\u0144czenie dzia\u0142alno\u015bci politycznej, opuszczaj\u0105c ugrupowanie. p\u00f3\u0142 roku p\u00f3\u017aniej z partii odesz\u0142a grupa dzia\u0142aczy, w tym szereg lider\u00f3w regionalnych i okr\u0119gowych (na czele z jednym z wiceprezes\u00f3w ugrupowania robertem anackim). cz\u0119\u015b\u0107 z nich wsp\u00f3\u0142tworzy\u0142a potem porozumienie.\nw listopadzie 2017 do ugrupowania przeszed\u0142 z knp pose\u0142 jacek wilk. nale\u017ca\u0142 w\u00f3wczas do klubu kukiz\u201915, z kt\u00f3rego wyst\u0105pi\u0142 w lutym 2018. w marcu 2018 prezes partii janusz korwin-mikke odszed\u0142 z parlamentu europejskiego, a zwolniony przez niego mandat obj\u0105\u0142 dobromir so\u015bnierz \u2013 tak\u017ce dzia\u0142acz tego ugrupowania.\nna wybory samorz\u0105dowe w 2018 ugrupowanie powo\u0142a\u0142o komitet wyborczy wyborc\u00f3w wolno\u015b\u0107 w samorz\u0105dzie. prezes partii t\u0142umaczy\u0142, \u017ce pkw odm\u00f3wi\u0142a rejestracji komitetu partii z uwagi na istniej\u0105cy nadal sp\u00f3r o nazw\u0119 mi\u0119dzy ni\u0105 a parti\u0105 wolno\u015bci. komitet wystawi\u0142 listy do sejmik\u00f3w we wszystkich wojew\u00f3dztwach (w dw\u00f3ch po jednym okr\u0119gu, w pozosta\u0142ych we wszystkich), a tak\u017ce stu kilkudziesi\u0119ciu kandydat\u00f3w na ni\u017cszym szczeblu. kilku kandydat\u00f3w zwi\u0105zanych z wolno\u015bci\u0105 wystartowa\u0142o tak\u017ce bez powodzenia na prezydent\u00f3w miast (z ramienia wws startowa\u0142 m.in. na prezydenta kielc lider stowarzyszenia skuteczni, pose\u0142 piotr liroy-marzec). w wyborach do sejmik\u00f3w kww wolno\u015b\u0107 w samorz\u0105dzie uzyska\u0142 w skali kraju 1,59% g\u0142os\u00f3w, nie wprowadzaj\u0105c \u017cadnych radnych wojew\u00f3dzkich. w wojew\u00f3dztwie pomorskim uzyska\u0142 2,83% g\u0142os\u00f3w, a w pozosta\u0142ych poni\u017cej 2%. pojedynczy cz\u0142onkowie partii skutecznie ubiegali si\u0119 z list innych partii o mandaty w organach ni\u017cszego szczebla (m.in. prezes okr\u0119gu lubelskiego bart\u0142omiej pejo zosta\u0142 radnym powiatu \u015bwidnickiego z listy prawa i sprawiedliwo\u015bci, tak\u017ce z listy pis mandat w radzie wroc\u0142awia uzyska\u0142 prezes wroc\u0142awskiego oddzia\u0142u partii robert grzechnik). komitet wws uzyska\u0142 3 mandaty w radach gmin.\n26 pa\u017adziernika 2018 do partii przeszed\u0142 dotychczasowy rzecznik klubu kukiz\u201915 i dzia\u0142acz unii polityki realnej, pose\u0142 jakub kulesza. 22 listopada tego samego roku obaj jej pos\u0142owie wsp\u00f3\u0142tworzyli wraz z piotrem liroyem-marcem ko\u0142o wolno\u015b\u0107 i skuteczni (cztery miesi\u0105ce p\u00f3\u017aniej przekszta\u0142cone w ko\u0142o konfederacja).\n\n\n=== 2019\u20132022 ===\n6 grudnia 2018 janusz korwin-mikke i prezes ruchu narodowego robert winnicki poinformowali o zawarciu przez swoje partie porozumienia o powo\u0142aniu wsp\u00f3lnego komitetu w wyborach do parlamentu europejskiego w maju 2019. w styczniu 2019 do\u0142\u0105czy\u0142y tak\u017ce kierowana przez grzegorza brauna organizacja \u201epobudka\u201d (przekszta\u0142cana p\u00f3\u017aniej w parti\u0119 konfederacja korony polskiej) oraz stowarzyszenie (nast\u0119pnie tak\u017ce partia) piotra liroya-marca skuteczni. w lutym sojusz przyj\u0105\u0142 nazw\u0119 konfederacja korwin braun liroy narodowcy. z czasem do\u0142\u0105czy\u0142y do niego tak\u017ce za\u0142o\u017cone przez marka jakubiaka ugrupowanie federacja dla rzeczypospolitej oraz utworzona przez dzia\u0142aj\u0105cych jednocze\u015bnie w korwin polityk\u00f3w partia kierowc\u00f3w, kt\u00f3ra zosta\u0142a ona wyrejestrowana przez s\u0105d okr\u0119gowy w warszawie 19 grudnia 2022. dzia\u0142acze korwin obsadzili najwi\u0119cej miejsc na jej listach wyborczych (kt\u00f3re zosta\u0142y zarejestrowane we wszystkich okr\u0119gach), 5 z 13 z nich otwieraj\u0105c. konfederacja uzyska\u0142a 4,55% g\u0142os\u00f3w, nie osi\u0105gaj\u0105c progu wyborczego. 28 czerwca zapowiedziano start konfederacji tak\u017ce w jesiennych wyborach parlamentarnych. 26 lipca 2019 poinformowano o zarejestrowaniu przez s\u0105d koalicyjnej partii, ostatecznie pod nazw\u0105 konfederacja wolno\u015b\u0107 i niepodleg\u0142o\u015b\u0107. w sierpniu 2019 kilka os\u00f3b z kierownictwa korwin odesz\u0142o z ugrupowania, wi\u0105\u017c\u0105c si\u0119 ze skutecznymi (po opuszczeniu przez t\u0119 parti\u0119 konfederacji).\nw jesiennych wyborach do sejmu dzia\u0142acze korwin obsadzili niemal po\u0142ow\u0119 pierwszych miejsc na listach konfederacji win, b\u0119d\u0105cej jednym z pi\u0119ciu komitet\u00f3w og\u00f3lnopolskich. nie znale\u017ali si\u0119 jednak w\u015br\u00f3d kandydat\u00f3w do senatu. spo\u015br\u00f3d 11 kandydat\u00f3w konfederacji win, kt\u00f3rzy zdobyli mandaty poselskie, przedstawiciele korwin uzyskali 5. otrzymali je konrad berkowicz, artur dziambor, janusz korwin-mikke, jakub kulesza i dobromir so\u015bnierz.\nkandydata konfederacji win w wyborach prezydenckich w 2020 wy\u0142oni\u0142y prawybory, do kt\u00f3rych przyst\u0105pi\u0142o 4 kandydat\u00f3w korwin: konrad berkowicz, artur dziambor, janusz korwin-mikke i jacek wilk. jako ostatni odpad\u0142 artur dziambor, kt\u00f3ry przegra\u0142 z grzegorzem braunem z kkp i krzysztofem bosakiem z rn, kt\u00f3ry jako zwyci\u0119zca prawybor\u00f3w zosta\u0142 kandydatem ca\u0142ej konfederacji win. w czerwcowym g\u0142osowaniu zaj\u0105\u0142 on 4. miejsce z wynikiem 6,78% g\u0142os\u00f3w. w ii turze korwin wraz z reszt\u0105 konfederacji nie udzieli\u0142 poparcia \u017cadnemu z kandydat\u00f3w.\nw przyj\u0119tym 18 grudnia 2021 zmienionym statucie, w pe\u0142nej nazwie partii s\u0142owo \u201ekoalicja\u201d zast\u0105piono s\u0142owem \u201ekonfederacja\u201d.\n\n\n=== od 2022 ===\n8 marca 2022 pos\u0142owie artur dziambor, jakub kulesza i dobromir so\u015bnierz opu\u015bcili parti\u0119, nie zgadzaj\u0105c si\u0119 z wypowiedziami jej prezesa janusza korwin-mikkego po inwazji rosji na ukrain\u0119. zapowiedzieli jednocze\u015bnie powo\u0142anie nowego ugrupowania w ramach konfederacji win. 17 marca 2022 powo\u0142ali parti\u0119 polityczn\u0105 wolno\u015bciowcy, kt\u00f3ra zosta\u0142a zarejestrowana poprzez przerejestrowanie istniej\u0105cej jedynie formalnie partii konfederacja \u2013 koalicja propolska, zarejestrowanej w 2019 na wypadek k\u0142opot\u00f3w prawnych z rejestracj\u0105 konfederacji win przed wyborami parlamentarnymi (o czym poinformowali 10 maja 2022). jej prezesem zosta\u0142 artur dziambor.\nw czerwcu 2022 do korwin przyst\u0105pi\u0142 radny sejmiku podkarpackiego (zasiadaj\u0105cy do listopada tego samego roku w klubie koalicji obywatelskiej, dotychczasowy cz\u0142onek psl) andrzej szl\u0119zak (by\u0142 pocz\u0105tkowo szefem podkarpackich struktur partii).\n15 pa\u017adziernika 2022 podczas kongresu partii janusz korwin-mikke z\u0142o\u017cy\u0142 rezygnacj\u0119 z funkcji prezesa partii, a na jego nast\u0119pc\u0119 zosta\u0142 wybrany s\u0142awomir mentzen. janusz korwin-mikke zosta\u0142 jednog\u0142o\u015bnie wybrany przez delegat\u00f3w na nowo utworzone, honorowe stanowisko prezesa-za\u0142o\u017cyciela partii. na tym kongresie zmieniono te\u017c struktur\u0119 partii i wybrano nowy sk\u0142ad jej w\u0142adz.\nmiesi\u0105c p\u00f3\u017aniej do partii korwin (nast\u0119pnego dnia r\u00f3wnie\u017c do ko\u0142a konfederacji) przyst\u0105pi\u0142 pose\u0142 stanis\u0142aw tyszka, kt\u00f3ry kilka dni wcze\u015bniej og\u0142osi\u0142 odej\u015bcie z ko\u0142a poselskiego kukiz\u201915 \u2013 demokracja bezpo\u015brednia.\n29 listopada tego samego roku korwin przemianowa\u0142a si\u0119 na now\u0105 nadziej\u0119. 14 lutego 2023 prezes nn s\u0142awomir mentzen zosta\u0142 wsp\u00f3\u0142przewodnicz\u0105cym konfederacji win. w lipcu 2023 przemys\u0142aw wipler powr\u00f3ci\u0142 do partii.\nw wyborach parlamentarnych w 2023 ugrupowanie ponownie wystartowa\u0142o z list konfederacji win, kt\u00f3ra zaj\u0119\u0142a 5. miejsce i uzyska\u0142a uzyska\u0142a 7,16% g\u0142os\u00f3w, otrzymuj\u0105c 18 mandat\u00f3w w sejmie i ponownie nie uzyskuj\u0105c mandat\u00f3w w senacie, przy czym nn przypad\u0142o w ni\u017cej izbie parlamentu 7 mandat\u00f3w poselskich. po wyborach z rady lider\u00f3w konfederacji win zosta\u0142 usuni\u0119ty prezes-za\u0142o\u017cyciel nn janusz korwin-mikke, kt\u00f3ry nie uzyska\u0142 poselskiej reelekcji. zawieszono go te\u017c na miesi\u0105c w prawach cz\u0142onka federacyjnej partii konfederacja win. 13 grudnia 2023 og\u0142osi\u0142 tworzenie nowej partii wraz ze stanis\u0142awem michalkiewiczem i robertem iwaszkiewiczem.\n\n\n== sytuacja prawna ==\n23 czerwca 2015 korwin zosta\u0142a zarejestrowana przez s\u0105d okr\u0119gowy w warszawie. decyzja by\u0142a nieprawomocna, jednak na jej mocy ugrupowanie powo\u0142a\u0142o komitet wyborczy partii w wyborach w 2015, w zwi\u0105zku z czym po przekroczeniu 3% g\u0142os\u00f3w w wyborach do sejmu przypad\u0142a mu subwencja. w 2016 s\u0105d najwy\u017cszy odm\u00f3wi\u0142 prawomocnego zarejestrowania partii, a 22 listopada 2018 decyzj\u0119 t\u0119 podtrzyma\u0142 s\u0105d apelacyjny w warszawie. 18 grudnia tego samego roku prezes partii janusz korwin-mikke poinformowa\u0142, \u017ce po nieudanych pr\u00f3bach rejestracji s\u0105downej nazwy \u201ewolno\u015b\u0107\u201d (ze wzgl\u0119du na wcze\u015bniejsz\u0105 rejestracj\u0119 ruchu wolno\u015bci/partii wolno\u015bci), ugrupowanie b\u0119dzie ponownie u\u017cywa\u0107 nazwy \u201ekorwin\u201d. w styczniu 2019 postanowienie s\u0105du apelacyjnego dotycz\u0105ce rejestracji partii si\u0119 uprawomocni\u0142o, w zwi\u0105zku z czym zdaniem pkw partia formalnie przesta\u0142a istnie\u0107, a ministerstwo finans\u00f3w wstrzyma\u0142o wyp\u0142at\u0119 kolejnych transz subwencji bud\u017cetowych. w tym samym roku przywr\u00f3cono jednak ugrupowaniu status partii nieprawomocnie zarejestrowanej, a w 2022 jej rejestracja si\u0119 uprawomocni\u0142a. w lutym 2023 nieprawomocnie, a w nast\u0119pnym miesi\u0105cu prawomocnie zosta\u0142a zatwierdzona przez s\u0105d okr\u0119gowy w warszawie zmiana nazwy partii z korwin na nowa nadzieja.\n\n\n== program ==\npodstawowe cele ugrupowania zosta\u0142y okre\u015blone w statucie partii.\n\nw pa\u017adzierniku 2015 przedstawiono na konferencji prasowej i opublikowano na oficjalnej stronie internetowej ugrupowania program \u201edumna bogata polska\u201d. wi\u0119ksza cz\u0119\u015b\u0107 punkt\u00f3w kilkudziesi\u0119ciostronicowej publikacji zosta\u0142a wcze\u015bniej zawarta w programie stowarzyszenia \u201erepublikanie\u201d republika\u0144ska polska. za\u0142o\u017cenia i tezy programowe. w\u015br\u00f3d postulat\u00f3w znalaz\u0142y si\u0119:\n\nuchwalenie nowej konstytucji uwzgl\u0119dniaj\u0105cej zasad\u0119 chc\u0105cemu nie dzieje si\u0119 krzywda i wprowadzenie systemu prezydenckiego;\nwzmocnienie tr\u00f3jpodzia\u0142u w\u0142adzy poprzez wprowadzenie zakazu \u0142\u0105czenia stanowisk we w\u0142adzy ustawodawczej, wykonawczej i s\u0105downiczej (zw\u0142aszcza funkcji pos\u0142a i ministra);\nredukcja roli sejmu do organu decyduj\u0105cego o wysoko\u015bci podatk\u00f3w i kontroluj\u0105cego w\u0142adz\u0119 wykonawcz\u0105 oraz zmniejszenie liczby ministerstw;\nutworzenie wybieranej przez senat i powo\u0142ywanej przez prezydenta jedenastoosobowej rady stanu. z wypowiedzi lidera formacji wynika, \u017ce przej\u0119\u0142aby ona od rz\u0105du inicjatyw\u0119 ustawodawcz\u0105;\nzlikwidowanie podatk\u00f3w dochodowych pit i cit oraz podatku od spadk\u00f3w i darowizn, a tak\u017ce zniesienie obowi\u0105zkowych ubezpiecze\u0144 emerytalnych i zdrowotnych przy jednoczesnym respektowaniu nabytych uprawnie\u0144;\nwprowadzenie do konstytucji zakazu uchwalania w czasie pokoju bud\u017cetu z deficytem;\nodzyskanie suwerenno\u015bci, kt\u00f3re wymaga \u2013 zdaniem partii \u2013 odst\u0105pienia od traktatu lizbo\u0144skiego i przebudowy bazy traktatowej unii europejskiej;\nzwi\u0119kszenie o po\u0142ow\u0119 wydatk\u00f3w na obronno\u015b\u0107;\nprzywr\u00f3cenie kary \u015bmierci.zgodnie ze statutem ugrupowania zatwierdzanie programu politycznego lub dokument\u00f3w programowych jest kompetencj\u0105 kongresu. w lipcu 2017 publikacja zosta\u0142a zdj\u0119ta z g\u0142\u00f3wnej strony internetowej partii.\n\n\n== struktura i dzia\u0142acze ==\norgany w\u0142adz krajowych nowej nadziei to: prezes, zarz\u0105d krajowy, rada krajowa, s\u0105d partyjny i komisja rewizyjna.\n\n\n=== zarz\u0105d krajowy ===\nprezes:\n\ns\u0142awomir mentzeni wiceprezes:\n\nkonrad berkowiczwiceprezesi:\n\nbart\u0142omiej pejo\nmarcin sypniewskisekretarz:\n\nkrzysztof rzo\u0144ca\n\n\n=== rzecznik prasowy ===\nwojciech machulski\n\n\n=== prezes-za\u0142o\u017cyciel ===\njanusz korwin-mikke\n\n\n=== pos\u0142owie na sejm x kadencji ===\nkonrad berkowicz\nbronis\u0142aw foltyn\ns\u0142awomir mentzen\nbart\u0142omiej pejo\nstanis\u0142aw tyszka\nprzemys\u0142aw wipler\nryszard wilkwszyscy pos\u0142owie nowej nadziei zostali wybrani z list konfederacji wolno\u015b\u0107 i niepodleg\u0142o\u015b\u0107 i zasiadaj\u0105 w jej klubie.\n\n\n=== pos\u0142owie na sejm ix kadencji ===\nkonrad berkowicz\njanusz korwin-mikke\nstanis\u0142aw tyszka \u2013 od 15 listopada 2022, dotychczas bezpartyjny, wybrany z listy polskiego stronnictwa ludowego jako kandydat ruchu kukiz\u201915byli pos\u0142owie na sejm ix kadencji (od marca 2022 wolno\u015bciowcy, do lutego 2023 zasiadali r\u00f3wnie\u017c w kole konfederacji):\n\nartur dziambor \u2013 do 8 marca 2022\njakub kulesza \u2013 do 8 marca 2022\ndobromir so\u015bnierz \u2013 do 8 marca 2022wszyscy pos\u0142owie nowej nadziei zasiadali w kole konfederacji wolno\u015b\u0107 i niepodleg\u0142o\u015b\u0107. wszyscy (opr\u00f3cz stanis\u0142awa tyszki) zostali tak\u017ce wybrani z jej list.\n\n\n=== pos\u0142owie na sejm viii kadencji ===\njakub kulesza \u2013 od 26 pa\u017adziernika 2018, przeszed\u0142 z unii polityki realnej\njacek wilk \u2013 od 3 listopada 2017, przeszed\u0142 z kongresu nowej prawicyobaj pos\u0142owie korwin zostali wybrani z list komitetu kukiz\u201915 i zasiadali w kole konfederacji wolno\u015b\u0107 i niepodleg\u0142o\u015b\u0107 (jakub kulesza by\u0142 jego przewodnicz\u0105cym).\n\n\n=== pos\u0142owie do parlamentu europejskiego viii kadencji (do 1 lipca 2019) ===\nrobert iwaszkiewicz, europa wolno\u015bci i demokracji bezpo\u015bredniej\njanusz korwin-mikke, niezrzeszony \u2013 do 1 marca 2018\ndobromir so\u015bnierz, niezrzeszony \u2013 od 22 marca 2018, zast\u0105pi\u0142 janusza korwin-mikkegowszyscy eurodeputowani korwin zostali wybrani z list kongresu nowej prawicy.\n\n\n=== pos\u0142owie na sejm vii kadencji (do 11 listopada 2015) ===\ntomasz g\u00f3rski \u2013 od 14 wrze\u015bnia 2015, wcze\u015bniej solidarna polska\njaros\u0142aw jagie\u0142\u0142o \u2013 od 16 wrze\u015bnia 2015, wcze\u015bniej kongres nowej prawicy\nprzemys\u0142aw wipler, wcze\u015bniej polska razem i kongres nowej prawicywszyscy pos\u0142owie korwin zostali wybrani z list prawa i sprawiedliwo\u015bci.\n\n\n=== m\u0142odzi dla wolno\u015bci ===\nsekcja m\u0142odzie\u017cowa ugrupowania nosi obecn\u0105 nazw\u0119 od stycznia 2017. skupia ona osoby w wieku od 15 do 26 lat. aktualnie prezesem m\u0142odych dla wolno\u015bci jest krzysztof rzo\u0144ca (od pa\u017adziernika 2021). wcze\u015bniej byli nimi tomasz bethke (do lutego 2018) i julia polakowska (od lutego 2018 do pa\u017adziernika 2021).\n\n\n== poparcie w wyborach ==\n\n\n=== wybory parlamentarne ===\n\n\n=== wybory prezydenckie ===\n* cz\u0142onek rn, wsp\u00f3lny kandydat konfederacji.\n\n\n=== wybory samorz\u0105dowe ===\n* jako kww wolno\u015b\u0107 w samorz\u0105dzie.\n\n\n=== wybory do parlamentu europejskiego ===\n\n\n== przypisy ==\n\n\n== linki zewn\u0119trzne ==\noficjalna strona partii"