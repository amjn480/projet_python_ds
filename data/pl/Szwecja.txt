"szwecja, kr\u00f3lestwo szwecji (szw. sverige, konungariket sverige) \u2013 pa\u0144stwo w europie p\u00f3\u0142nocnej, zaliczane zar\u00f3wno do pa\u0144stw skandynawskich oraz kraj\u00f3w nordyckich. szwecja jest cz\u0142onkiem unii europejskiej od 1995 roku. z oko\u0142o 10,3 mln mieszka\u0144c\u00f3w jest najludniejszym krajem skandynawskim. graniczy z norwegi\u0105, finlandi\u0105 oraz z dani\u0105 przez most nad cie\u015bnin\u0105 \u00f6resund.\n\n\n== geografia ==\n\n\n=== powierzchnia ===\nl\u0105d: 411 942 km\u00b2\nwoda: 39 010 km\u00b2\npowierzchnia: 450 952 km\u00b2\n\n\n=== d\u0142ugo\u015b\u0107 granicy l\u0105dowej ===\nfinlandia: 589 km\nnorwegia: 1619 km\nca\u0142kowita: 2208 km\n\n\n=== d\u0142ugo\u015b\u0107 wybrze\u017ca ===\nca\u0142kowita: 3218 km\nnajwy\u017cszy punkt: kebnekaise 2111 m n.p.m.\nnajni\u017cszy punkt: zatoka jeziora hammarsjon, ko\u0142o kristianstad, \u20132,4 m\nnajwi\u0119ksze jezioro: wener (v\u00e4nern) \u2013 5546 km\u00b2\n\n\n== historia ==\n\n\n=== \u015bredniowiecze ===\npo\u0142udniowe obszary wsp\u00f3\u0142czesnej szwecji (skania) by\u0142y cz\u0119\u015bci\u0105 praojczyzny german\u00f3w. w \u015bredniowieczu p\u00f3\u0142nocna i \u015brodkowa cz\u0119\u015b\u0107 kraju zosta\u0142a zasiedlona przez skandynawskie plemiona norman\u00f3w. w ix\u2013xi wieku tutejsi wikingowie brali udzia\u0142 w wyprawach \u0142upie\u017cczych, g\u0142\u00f3wnie na ru\u015b i bizancjum. r\u00f3wnocze\u015bnie tworzy\u0142o si\u0119 pa\u0144stwo szwedzkie i nast\u0119powa\u0142a jego chrystianizacja w xi wieku. w xii\u2013xiii w. podb\u00f3j finlandii przez szwed\u00f3w. od 1397 unia kalmarska z dani\u0105 i norwegi\u0105.\n\n\n=== xvi wiek ===\nw 1523 gustaw i waza doprowadzi\u0142 do usamodzielnienia si\u0119 szwecji pod w\u0142adz\u0105 dynastii waz\u00f3w. w 1527 przyj\u0119to luteranizm. w latach 1592\u20131599 szwecja by\u0142a po\u0142\u0105czona uni\u0105 polsko-szwedzk\u0105 z rzecz\u0105pospolit\u0105 obojga narod\u00f3w.\n\n\n=== xvii wiek ===\nw tym czasie mia\u0142 miejsce podb\u00f3j cz\u0119\u015bci \u0142otwy i estonii. w 1635 (od rozejmu w sztumskiej wsi) szwecja w\u0142\u0105czy\u0142a do swojego terytorium ca\u0142\u0105 estoni\u0119. od panowania gustawa ii adolfa do karola x gustawa (1654\u20131660) mia\u0142a miejsce walka o dominacj\u0119 w rejonie morza ba\u0142tyckiego. wojny z dani\u0105, polsk\u0105 i rosj\u0105 oraz w latach 1630\u20131648 udzia\u0142 w wojnie trzydziestoletniej, kt\u00f3ra doprowadzi\u0142a do uzyskania przez szwecj\u0119 pozycji mocarstwowej.\n\n\n=== xviii wiek ===\npo kl\u0119sce karola xii w wojnie p\u00f3\u0142nocnej (1700\u20131721) dosz\u0142o do utraty wi\u0119kszo\u015bci zdobyczy (g\u0142\u00f3wnie na rzecz rosji) oraz utraty rangi mocarstwa (pok\u00f3j w nystad 1721). po \u015bmierci karola w roku 1718 nasta\u0142a tak zwana era wolno\u015bci (1718\u20131772), czyli okres rozkwitu parlamentaryzmu, przy jednoczesnym zmniejszeniu politycznych wp\u0142yw\u00f3w tronu. w pierwszej po\u0142owie tej epoki dwie frakcje; \u201epartia kapeluszy\u201d i \u201epartia czapek\u201d rywalizowa\u0142y o w\u0142adz\u0119 i wp\u0142ywy. wa\u017cnym wydarzeniem epoki by\u0142o zniesienie cenzury w szwecji (1766). era wolno\u015bci dobieg\u0142a ko\u0144ca, gdy gustaw iii odnowi\u0142 w\u0142adz\u0119 absolutn\u0105 drog\u0105 zamachu stanu.\n\n\n=== xix wiek ===\nw 1805 roku szwecja do\u0142\u0105czy\u0142a do iii koalicji antyfrancuskiej. dzia\u0142ania wojenne szwedzka armia prowadzi\u0142a na terytorium pomorza, ale nie odnios\u0142a \u017cadnych sukces\u00f3w. w 1808 roku, wskutek lekkomy\u015blnej polityki kr\u00f3la gustawa iv adolfa szwecja zerwa\u0142a rozejm z francj\u0105 oraz wpl\u0105ta\u0142a si\u0119 w wojn\u0119 z dani\u0105 i rosj\u0105. konsekwencj\u0105 tego by\u0142a utrata finlandii na rzecz rosji. w 1809 roku, po obaleniu kr\u00f3la gustawa adolfa, parlament uchwali\u0142 pierwsz\u0105 w dziejach szwecji konstytucj\u0119. w 1812 roku nowy kr\u00f3l karol xiv jan doprowadzi\u0142 do zbli\u017cenia z rosj\u0105. wojska szwedzkie wzi\u0119\u0142y udzia\u0142 w walkach przeciwko napoleonowi. najwi\u0119kszym jednak sukcesem nowego kr\u00f3la by\u0142o, po zwyci\u0119skiej wojnie z dani\u0105, przy\u0142\u0105czenie norwegii do szwecji. przy\u0142\u0105czenie to nie mia\u0142o charakteru inkorporacji, ale unii personalnej dw\u00f3ch r\u00f3wnorz\u0119dnych kraj\u00f3w. w 1866 roku wprowadzono reform\u0119 parlamentu, kt\u00f3ry znosi\u0142 podzia\u0142 na stany. reforma ta uczyni\u0142a szwecj\u0119 krajem liberalnym. druga po\u0142owa xix wieku to czasy wzrostu znaczenia przemys\u0142u i masowej urbanizacji, kt\u00f3ra przekszta\u0142ci\u0142a szwecj\u0119 z kraju rolniczego w kraj uprzemys\u0142owiony.\n\n\n=== xx wiek ===\nzmiany ustrojowe rozpocz\u0119te ju\u017c w drugiej po\u0142owie xix wieku i na pocz\u0105tku xx wieku, takie jak reforma parlamentu 1866, powstanie nowoczesnych partii, wprowadzenie rz\u0105d\u00f3w parlamentarnych, powszechne prawo wyborcze 1919 uczyni\u0142y ze szwecji liberalne i nowoczesne pa\u0144stwo. w 1905 roku od szwecji od\u0142\u0105czy\u0142a si\u0119 norwegia, k\u0142ad\u0105c kres d\u0142ugoletniej unii. szwecja zachowa\u0142a neutralno\u015b\u0107 podczas i i ii wojny \u015bwiatowej, co uchroni\u0142o j\u0105 od zniszcze\u0144 i koszt\u00f3w wojennych oraz wzmocni\u0142o gospodark\u0119.\nod lat 30. w\u0142adz\u0119 sprawowali g\u0142\u00f3wnie socjaldemokraci z partii sap. ich rz\u0105dy przynios\u0142y liczne reformy socjalne, przeprowadzone w duchu progresywizmu. w latach 50.\u201370. nast\u0105pi\u0142a rozbudowa pa\u0144stwa opieku\u0144czego, zwi\u0105zana z szybkim rozwojem gospodarczym. g\u0142ow\u0105 pa\u0144stwa obecnie jest karol xvi gustaw.\n\n\n=== xxi wiek ===\n18 maja 2022 r. w odpowiedzi na rosn\u0105ce zagro\u017cenie ze strony rosji szwecja z\u0142o\u017cy\u0142a wniosek o przyj\u0119cie do nato.\n\n\n== system polityczny ==\n\n\n=== konstytucja ===\nszwecja jest monarchi\u0105 konstytucyjn\u0105. konstytucja szwecji nie jest jednolitym aktem prawnym, poniewa\u017c w jej sk\u0142ad wchodz\u0105 oddzielne dokumenty:\n\n\u201eakt o formie rz\u0105d\u00f3w\u201d z 1974 r.\n\u201eustawa o wolno\u015bci prasy\u201d z 1948 r. (patrz: zniesienie cenzury w szwecji)\n\u201eakt o sukcesji tronu\u201d z 1810 r.\n\u201epodstawowe prawo swobody wyrazu\u201d z 1991 r.opr\u00f3cz tych praw fundamentalnych istnieje jeszcze \u201eakt o riksdagu\u201d, kt\u00f3ry ma ni\u017csz\u0105 rang\u0119 ni\u017c wcze\u015bniej wymienione, w\u0142a\u015bciwie zajmuje pozycj\u0119 po\u015bredni\u0105 mi\u0119dzy prawami fundamentalnymi a zwyk\u0142ymi ustawami. tym niemniej mo\u017cna j\u0105 znale\u017a\u0107 obok trzech wcze\u015bniej wspomnianych akt\u00f3w w kolejnych wydaniach \u201ekonstytucji szwecji\u201d.\nobecnie obowi\u0105zuj\u0105ca konstytucja wesz\u0142a w \u017cycie 1 stycznia 1975 roku. uchwalono j\u0105 po d\u0142ugich dyskusjach zapocz\u0105tkowanych w 1954 roku. dyskusje te zainicjowa\u0142 spory rozd\u017awi\u0119k mi\u0119dzy tre\u015bci\u0105 \u00f3wczesnej konstytucji daj\u0105c\u0105 w systemie ustrojowym przewag\u0119 kr\u00f3lowi a rzeczywisto\u015bci\u0105, w kt\u00f3rej dominowa\u0142 parlament kontrolowany przez szwedzk\u0105 socjaldemokratyczn\u0105 parti\u0119 robotnicz\u0105 (sap). w tym miejscu warto wspomnie\u0107 o tym, \u017ce szwecja jest pa\u0144stwem, w kt\u00f3rym reformy systemu politycznego nast\u0119puj\u0105 bardzo powoli i zazwyczaj polegaj\u0105 na akceptacji istniej\u0105cych ju\u017c w rzeczywisto\u015bci rozwi\u0105za\u0144.\n\n\n=== monarcha ===\nkr\u00f3l jest g\u0142ow\u0105 pa\u0144stwa, ale ma niewielkie uprawnienia. przez wieki systematycznie traci\u0142 je na rzecz innych organ\u00f3w pa\u0144stwowych: parlamentu, rz\u0105du i innych urz\u0119d\u00f3w centralnych. formalnie jednak nadal jest podmiotem w\u0142adzy wykonawczej. najnowsza ods\u0142ona konstytucji tak ogranicza jego prerogatywy, \u017ce s\u0105 one nawet mniejsze od uprawnie\u0144 kr\u00f3la brytyjskiego.\ndo kompetencji szwedzkiego kr\u00f3la zalicza si\u0119 zatem:\n\nreprezentowanie szwecji wobec innych g\u0142\u00f3w pa\u0144stw i dyplomat\u00f3w,\nuroczyste otwieranie sesji riksdagu,\nwr\u0119czanie nagrody nobla,\nudzielanie rady, zach\u0119canie i ostrzeganie parlamentu i rz\u0105du,\nw 2000 roku po rozdziale pa\u0144stwa od ko\u015bcio\u0142a, kr\u00f3l utraci\u0142 tytu\u0142 g\u0142owy ko\u015bcio\u0142a szwedzkiego.monarcha ma r\u00f3wnie\u017c prawo do informowania go przez premiera o stanie pa\u0144stwa i najwa\u017cniejszych pracach rz\u0105du. kr\u00f3l utraci\u0142 funkcj\u0119 zwierzchnika si\u0142 zbrojnych. nie ma prawa r\u00f3wnie\u017c do wyznaczania premiera i zatwierdzania nominacji ministr\u00f3w. jednak\u017ce interesuj\u0105ce jest sformu\u0142owanie, kt\u00f3re znajduje si\u0119 w \u201eakcie o formie rz\u0105du\u201d, m\u00f3wi\u0105ce, \u017ce kr\u00f3l nie ponosi odpowiedzialno\u015bci za swoje czyny.\nw roku 1973 na tronie szwedzkim zasiad\u0142 karol xvi gustaw, wywodz\u0105cy si\u0119 z dynastii bernadotte, kt\u00f3rej za\u0142o\u017cycielem by\u0142 marsza\u0142ek francji jean-baptiste jules bernadotte, p\u00f3\u017aniejszy karol xiv jan.\n\n\n=== parlament ===\n\n\n=== rz\u0105d ===\nrz\u0105d sprawuje w\u0142adz\u0119 wykonawcz\u0105 i sk\u0142ada si\u0119 z premiera i powo\u0142anych przez niego ministr\u00f3w. w szwecji istniej\u0105 dwie kategorie ministr\u00f3w. pierwsza to ministrowie kieruj\u0105cy okre\u015blonymi ministerstwami, druga to ministrowie bez teki (tzw. radcy konsultanci). ministerstwa nie s\u0105 zbyt rozbudowane. posiadaj\u0105 tylko funkcj\u0119 kierownicz\u0105 i przygotowawcz\u0105 ustaw, poniewa\u017c istniej\u0105 obok nich rozbudowane urz\u0119dy centralne. ich urz\u0119dnicy z za\u0142o\u017cenia maj\u0105 by\u0107 apolityczni i dobrze wykszta\u0142ceni. zadaniem tych urz\u0119d\u00f3w jest bie\u017c\u0105ce zarz\u0105dzanie. taki stan rzeczy nazywany jest dualizmem administracji rz\u0105dowej. wyj\u0105tkiem od tej zasady jest ministerstwo spraw zagranicznych, kt\u00f3re jako jedyne \u0142\u0105czy funkcje kierowania i zarz\u0105dzania.\npremiera powo\u0142uje talman. propozycj\u0119 przedstawia riksdagowi. je\u017celi zostanie ona czterokrotnie odrzucona przez parlament, procedur\u0119 powo\u0142ania premiera przeprowadza si\u0119 dopiero po nowych, zarz\u0105dzanych wyborach. je\u015bli premier otrzyma wotum nieufno\u015bci, do dymisji musi poda\u0107 si\u0119 ca\u0142y rz\u0105d. powoduje to m.in. niezwykle siln\u0105 pozycj\u0119 premiera w radzie ministr\u00f3w. w szwecji zdarzaj\u0105 si\u0119 cz\u0119sto d\u0142ugoletnie rz\u0105dy jednego premiera. dobrym przyk\u0142adem jest tage erlander, kt\u00f3ry rz\u0105dzi\u0142 w latach 1946\u20131969.\nrz\u0105d opr\u00f3cz odpowiedzialno\u015bci przed riksdagiem, ponosi r\u00f3wnie\u017c odpowiedzialno\u015b\u0107 konstytucyjn\u0105. w szwecji istnieje komisja konstytucyjna riksdagu, kt\u00f3ra sprawdza, czy rz\u0105d jest praworz\u0105dny i czy kieruje si\u0119 w swojej polityce interesem kr\u00f3lestwa.\nrz\u0105d powo\u0142uje w\u0142asnych ombudsman\u00f3w, ale maj\u0105 oni inne uprawnienia i zadania od ombudsman\u00f3w parlamentarnych. powo\u0142ani przez rz\u0105d zajmuj\u0105 si\u0119 kontrol\u0105 przestrzegania prawa w okre\u015blonych sferach \u017cycia publicznego. rz\u0105d powo\u0142uje r\u00f3wnie\u017c kanclerza sprawiedliwo\u015bci, kt\u00f3rym zostaje wybitny prawnik. jego g\u0142\u00f3wny cel to ochrona interes\u00f3w pa\u0144stwa. zajmuje si\u0119 r\u00f3wnie\u017c kwestiami wolno\u015bci prasy. opr\u00f3cz tego jest reprezentantem rz\u0105du w sporach cywilnoprawnych.\nw roku 2014 premierem zosta\u0142 stefan l\u00f6fven, staj\u0105c na czele rz\u0105du mniejszo\u015bciowego sk\u0142adaj\u0105cego si\u0119 z premiera i 23 ministr\u00f3w (w tym 12 kobiet i pi\u0119\u0107 os\u00f3b pochodz\u0105cych z rodzin imigrant\u00f3w).\n\n\n=== system partyjny ===\nw latach powojennych w \u017cyciu politycznym szwecji dominowa\u0142a jedna partia: szwedzka socjaldemokratyczna partia robotnicza (sap), kt\u00f3ra nieprzerwanie sprawowa\u0142a w\u0142adz\u0119 od 1932 do 1976 roku, kiedy przegra\u0142a wybory. drug\u0105 pora\u017ck\u0119 ponios\u0142a w 1991 roku, ale nast\u0119pne wybory w latach 1994, 1998 i 2002 przynios\u0142y jej powr\u00f3t do w\u0142adzy. jak wi\u0119c wida\u0107, partia ta zdecydowanie dominuje w \u017cyciu politycznym szwecji. sap powsta\u0142a w 1889 roku. wi\u0119kszo\u015b\u0107 jej cz\u0142onk\u00f3w to dzia\u0142acze zwi\u0105zk\u00f3w zawodowych. sap jest zwolenniczk\u0105 pa\u0144stwa opieku\u0144czego, popiera silny wp\u0142yw pa\u0144stwa na gospodark\u0119 i r\u00f3wno\u015b\u0107 spo\u0142eczn\u0105. sap przywi\u0105zuje r\u00f3wnie\u017c wag\u0119 do r\u00f3wnouprawnienia kobiet. w rezultacie w szwecji udzia\u0142 kobiet w wybieralnych organach politycznych dochodzi cz\u0119sto do 50%.\nskrajnie lewicow\u0105 parti\u0105 jest partia lewicy (vp) utworzona w 1990 jako sukcesorka komunist\u00f3w. mimo swego radykalizmu, akceptuje parlamentarn\u0105 drog\u0119 do socjalizmu.\ninn\u0105 znacz\u0105c\u0105 parti\u0105 jest umiarkowana partia koalicyjna (msp). ugrupowanie to odwo\u0142uje si\u0119 do warto\u015bci konserwatywnych i liberalnych. cz\u0142onkowie tej partii s\u0105 zwolennikami monarchii, zmniejszenia zakresu \u015bwiadcze\u0144 socjalnych i obni\u017cenia podatk\u00f3w.\nkolejna wa\u017cna partia to ludowa partia libera\u0142\u00f3w (fp), kt\u00f3ra jest zwolenniczk\u0105 socjalliberalizmu. podobnie jak konserwaty\u015bci s\u0105 przeciwnikami interwencjonizmu pa\u0144stwowego i rozrastania si\u0119 systemu \u015bwiadcze\u0144 socjalnych. w 2002 libera\u0142owie w wyborach odnie\u015bli spory sukces, uzyskuj\u0105c poparcie 13,3% g\u0142osuj\u0105cych.\npartia centrum jest ugrupowaniem centrolewicowym, reprezentuj\u0105c\u0105 interesy farmer\u00f3w i drobnej przedsi\u0119biorczo\u015bci.\nchrze\u015bcija\u0144ska demokracja (kds) okre\u015bla siebie mianem centrum, alternatyw\u0105 dla lewicy i prawicy.\nw ostatnich wyborach do parlamentu weszli r\u00f3wnie\u017c zieloni.\nod 2010 w parlamencie reprezentowani s\u0105 r\u00f3wnie\u017c prawicowi szwedzcy demokraci.\nsystem partyjny szwecji bogaty jest w partie, ale dominuje w nim zdecydowanie jedna z nich \u2013 sap, kt\u00f3ra jedynie co kilka kadencji riksdagu traci w\u0142adz\u0119. ostatni raz straci\u0142a j\u0105 w 2006, kiedy koalicj\u0119 utworzy\u0142y msp, cp, fp i kds.\n\n\n== system prawny ==\nprawo szwedzkie nale\u017cy do skandynawskiej rodziny system\u00f3w prawnych. \u0142\u0105cz\u0105 one w sobie elementy charakterystyczne dla systemu kontynentalnego i common law. prawo w szwecji nie jest skodyfikowane, lecz ma charakter rozproszony. na kszta\u0142t prawa cywilnego i handlowego du\u017cy wp\u0142yw mia\u0142o prawo niemieckie. bardzo rozwini\u0119ta jest te\u017c wsp\u00f3\u0142praca pomi\u0119dzy legislaturami kraj\u00f3w skandynawskich, kt\u00f3ra doprowadzi\u0142a do zbli\u017cenia tych system\u00f3w prawnych (szczeg\u00f3lnie w zakresie prawa prywatnego).\n\n\n=== s\u0105downictwo ===\nistniej\u0105 dwie podstawowe hierarchie s\u0105d\u00f3w we szwecji: s\u0105dy w sprawach cywilnych, handlowych i karnych, oraz s\u0105dy administracyjne. w ka\u017cdym z tych pion\u00f3w s\u0105downiczych funkcjonuj\u0105 dwie podstawowe instancje s\u0105dowe oraz s\u0105dy najwy\u017csze (s\u0105d najwy\u017cszy i najwy\u017cszy s\u0105d administracyjny).\n\n\n== podzia\u0142 administracyjny szwecji ==\nszwecja podzielona jest na 21 region\u00f3w administracyjnych (szw. l\u00e4n). regiony te dziel\u0105 si\u0119 na 290 gmin (kommuner).\n\n\n== si\u0142y zbrojne ==\nszwecja dysponuje trzema rodzajami si\u0142 zbrojnych: si\u0142ami l\u0105dowymi (280 czo\u0142g\u00f3w oraz 2031 opancerzonych pojazd\u00f3w bojowych), marynark\u0105 wojenn\u0105 (svenska marinen) oraz si\u0142ami powietrznymi. wojska szwedzkie licz\u0105 14 tys. \u017co\u0142nierzy zawodowych oraz 26 tys. rezerwist\u00f3w. wed\u0142ug rankingu global firepower (2014) szwedzkie si\u0142y zbrojne stanowi\u0105 29. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 6,2 mld dolar\u00f3w (usd).\n\n\n== gospodarka ==\n\n\n=== charakterystyka ===\nistotn\u0105 cz\u0119\u015b\u0107 gospodarki szwedzkiej stanowi\u0105 bogactwa naturalne, takie jak m.in. wysokiej jako\u015bci rudy \u017celaza oraz du\u017ca, zw\u0142aszcza w stosunku do zaludnienia, powierzchnia las\u00f3w. w xvii i xviii wieku szwecja zapewnia\u0142a oko\u0142o po\u0142owy ca\u0142ej europejskiej produkcji stali, dzi\u0119ki dost\u0119powi do wyj\u0105tkowo czystej rudy oraz dost\u0119pno\u015bci drewna, z kt\u00f3rego wytwarzano w\u0119giel drzewny, u\u017cywany nast\u0119pnie do wytopu \u017celaza.\nw xx wieku szwecja sta\u0142a si\u0119 jednym z najwi\u0119kszych eksporter\u00f3w rudy \u017celaza. szczytowy okres wydobycia przypada na 1975 rok kiedy uzyskano rekordowe wydobycie 40 mln ton. wydobywane s\u0105 tak\u017ce rudy cynku, o\u0142owiu, miedzi, wolframu, tytanu i uranu. wa\u017cn\u0105 ga\u0142\u0119zi\u0105 gospodarki szwecji jest produkcja drewna \u2013 jest ona m.in. jednym z najwi\u0119kszych na \u015bwiecie eksporter\u00f3w celulozy.\ngrunty orne stanowi\u0105 zaledwie 7% powierzchni kraju, rolnictwo jest wysoce zmechanizowane i intensywne.\ninne g\u0142\u00f3wne ga\u0142\u0119zie gospodarki to hutnictwo metali nie\u017celaznych, przemys\u0142 maszynowy, metalowy, \u015brodk\u00f3w transportu (samochodowy, lotniczy), elektrotechniczny, drzewny, chemiczny oraz produkcja broni.\nszwecja jest jednym z najwi\u0119kszych eksporter\u00f3w broni i technologii wojskowych, w tym do pakistanu, chin i arabii saudyjskiej.\nznane marki szwedzkie to volvo, saab (lotnicza i samochodowa), scania, koenigsegg, ericsson, electrolux, husqvarna, vattenfall ab, skanska ab, nordea bank, oriflame, tetra pak, h&m i ikea. \nszwecja nale\u017cy wed\u0142ug wielu ranking\u00f3w do najbardziej bezpiecznych i najmniej dotkni\u0119tych korupcj\u0105 kraj\u00f3w.\n\n\n=== historia gospodarcza ===\nw latach 90. szwecj\u0119 dotkn\u0105\u0142 powa\u017cny kryzys, kt\u00f3ry spowodowa\u0142 wzrost bezrobocia do poziomu innych kraj\u00f3w ue i usa, a tak\u017ce pojawienie si\u0119 d\u0142ugu publicznego, kt\u00f3ry pod koniec lat 90. si\u0119gn\u0105\u0142 50% pkb. kryzys ten by\u0142 zwi\u0105zany z globalnym spowolnieniem \u015bwiatowej gospodarki oraz obni\u017ck\u0105 podatk\u00f3w przez prawicowy rz\u0105d przy jednoczesnym zachowaniu wydatk\u00f3w socjalnych na tym samym poziomie. w wyniku wdro\u017cenia licznych reform i program\u00f3w naprawczych uda\u0142o si\u0119 zwi\u0119kszy\u0107 wydajno\u015b\u0107 pracy i spowodowa\u0107 wzrost wska\u017anik\u00f3w makroekonomicznych.\nrz\u0105d szwecji nie zdecydowa\u0142 si\u0119 na przyst\u0105pienie do unii gospodarczej i walutowej w 1999 r. \u2013 w latach 1995\u20131996 obradowa\u0142a rz\u0105dowa komisja ds. unii gospodarczej i walutowej pod przewodnictwem larsa calmforsa (tzw. komisja calmforsa), kt\u00f3ra po przeanalizowaniu potencjalnych skutk\u00f3w przyst\u0105pienia szwecji do strefy euro, stwierdzi\u0142a brak wystarczaj\u0105cych przes\u0142anek do przyj\u0119cia waluty euro w 1999. pomimo korzy\u015bci politycznych zwi\u0105zanych ze wzmocnieniem pozycji szwecji w unii europejskiej i pewnych korzy\u015bci gospodarczych (np. ni\u017cszych koszt\u00f3w transakcji po wyeliminowaniu r\u00f3\u017cnic kursowych, wi\u0119kszej konkurencji), utrata narodowej polityki monetarnej pozbawi\u0142aby szwecj\u0119 instrumentu walki z nieprzewidzianymi szokami, co w po\u0142\u0105czeniu z \u00f3wczesnym wysokim poziomem bezrobocia i kiepskim stanem finans\u00f3w publicznych, by\u0142oby niekorzystne dla szwedzkiej gospodarki. o pozostaniu szwecji poza stref\u0105 euro przes\u0105dzi\u0142 ostatecznie wynik referendum z 2003 roku.\n\n\n=== system finansowy ===\n\n\n=== system podatkowy ===\nw 1960 roku podatki w szwecji stanowi\u0142y 31% pkb i ju\u017c wtedy nale\u017ca\u0142y do najwy\u017cszych na \u015bwiecie. w 1980 roku stanowi\u0142y one 60% pkb szwecji. obecnie podatki w szwecji stanowi\u0105 52% pkb, z kt\u00f3rych pa\u0144stwo szwedzkie finansuje edukacj\u0119, s\u0142u\u017cb\u0119 zdrowia i badania.\nw szwecji podatki p\u0142aci si\u0119 na rzecz pa\u0144stwa i gminy, s\u0105 one roz\u0142o\u017cone mniej wi\u0119cej po r\u00f3wno. gminy finansuj\u0105 mi\u0119dzy innymi edukacj\u0119, s\u0142u\u017cb\u0119 zdrowia, a pa\u0144stwo drogi krajowe itd. szwecja jest uwa\u017cana za najbardziej socjalne pa\u0144stwo na \u015bwiecie; bardzo popularne jest okre\u015blenie \u201emodel szwedzki\u201d, kt\u00f3ry wprowadzono w szwecji w latach 30. xx wieku. by\u0142o to zwi\u0105zane z fal\u0105 strajk\u00f3w w \u00f3wczesnej szwecji, podczas kt\u00f3rych dosz\u0142o do rozlewu krwi. posiada on zar\u00f3wno wielu przeciwnik\u00f3w, wielu ekonomist\u00f3w o neoliberalnym nastawieniu, jak np. prof. jan winiecki, jak i wielu zwolennik\u00f3w, do kt\u00f3rych zalicza si\u0119 noblist\u0119 josepha stiglitza, profesora jeffreya sachsa, kt\u00f3ry dawniej by\u0142 zwolennikiem liberalizmu ekonomicznego, i profesora tadeusza kowalika.\npodobnie jednak jak w innych krajach wysoko rozwini\u0119tych wi\u0119kszo\u015b\u0107 pkb wytwarzaj\u0105 drobni przedsi\u0119biorcy. pkb per capita wynosi\u0142o nominalnie w 2006 roku 42 383, a po zmierzeniu parytetem si\u0142y nabywczej 34 409 dolar\u00f3w. wska\u017anik giniego, czyli poziom rozpi\u0119to\u015bci w dochodach, wynosi 0,23 i jest najni\u017cszy na \u015bwiecie. w rankingu \u015bwiatowego forum ekonomicznego szwedzka gospodarka zosta\u0142a uznana za trzeci\u0105 najbardziej konkurencyjn\u0105 na \u015bwiecie.\n\n\n=== system socjalny ===\npolityka socjalna szwecji opiera si\u0119 na za\u0142o\u017ceniu, \u017ce wszyscy obywatele niezale\u017cnie od pochodzenia i stanu maj\u0105tkowego powinni mie\u0107 r\u00f3wny dost\u0119p do edukacji, s\u0142u\u017cby zdrowia, d\u00f3br kultury itd. szwecja przeznacza z bud\u017cetu na cele socjalne 27% swojego pkb, jeden z najwy\u017cszych na \u015bwiecie poziom\u00f3w. w szwecji bud\u017cet pa\u0144stwa oraz firmy prywatne przeznaczaj\u0105 na badania naukowe 4% pkb, co daje pod tym wzgl\u0119dem pierwsze miejsce na \u015bwiecie. charakterystyczne dla szwecji jest finansowanie s\u0142u\u017cby zdrowia i emerytur z podatk\u00f3w, a nie dodatkowych ubezpiecze\u0144 spo\u0142ecznych. w szwecji 6,5% ludno\u015bci oraz 3% dzieci \u017cyje poni\u017cej granicy ub\u00f3stwa. szwecja zajmuje 6. miejsce na \u015bwiecie pod wzgl\u0119dem hdi, wska\u017anika rozwoju spo\u0142ecznego, i 1. miejsce pod wzgl\u0119dem hpi, wska\u017anika ub\u00f3stwa spo\u0142ecznego.\nw szwecji dzia\u0142aj\u0105 bardzo rozbudowane zwi\u0105zki zawodowe, do kt\u00f3rych nale\u017cy 80% pracuj\u0105cych; strzeg\u0105 one przestrzegania przez pracodawc\u00f3w um\u00f3w o prac\u0119 i og\u00f3lnych zasad panuj\u0105cych w szwecji, jak na przyk\u0142ad zasady, \u017ce najpierw nale\u017cy zwalnia\u0107 pracownik\u00f3w z najmniejszym sta\u017cem.\nw szwecji obowi\u0105zuj\u0105cy wiek emerytalny to 67 lat dla kobiet i m\u0119\u017cczyzn.\n\n\n=== bezrobocie ===\nprogram szwedzkich socjaldemokrat\u00f3w zak\u0142ada\u0142 polityk\u0119 pe\u0142nego zatrudnienia. wska\u017anik zatrudnienia wynosz\u0105cy 77% jest najwy\u017cszy w ue, najwy\u017cszy w ue jest tak\u017ce wska\u017anik zatrudnienia os\u00f3b starszych wynosz\u0105cy 69%. sektor publiczny zatrudnia 30% pracuj\u0105cych.\nbezrobocie pod koniec lat 80. xx w. waha\u0142o si\u0119 od 1 do 1,5%, obecnie wynosi oko\u0142o 5%. wska\u017anik bezrobocia nie uwzgl\u0119dnia os\u00f3b faktycznie nie pracuj\u0105cych, ale uczestnicz\u0105cych w r\u00f3\u017cnego rodzaju publicznych programach pomocowych, kursach i szkoleniach maj\u0105cych zwi\u0119kszy\u0107 ich aktywno\u015b\u0107 na rynku pracy. raport firmy mckinsey ocenia poziom bezrobocia na 15% i przewiduje, \u017ce poziom ten wzro\u015bnie jeszcze bardziej w przysz\u0142o\u015bci.\n\n\n=== energetyka ===\nszwecja jest krajem o jednej z najwy\u017cszych na \u015bwiecie konsumpcji energii na obywatela (18 mwh/osob\u0119) i r\u00f3wnocze\u015bnie energetycznie samowystarczalnym. du\u017ca cz\u0119\u015b\u0107 energii pozyskiwana jest ze \u017ar\u00f3de\u0142 odnawialnych, w tym ze spalania biogazu (metanu), kt\u00f3ry wytwarzany jest z odpad\u00f3w organicznych. mo\u017cliwe to jest dzi\u0119ki konsekwentnej i powszechnej segregacji odpad\u00f3w w\u015br\u00f3d ludno\u015bci, a tak\u017ce rozbudowanej sieci spalarni. w energetyce szwecji znacz\u0105cy udzia\u0142 ma energia pochodz\u0105ca z krajowych elektrowni j\u0105drowych (dziewi\u0119\u0107 reaktor\u00f3w dostarcza 40% mocy) oraz wodnych (46,9%). w latach 80. xx w. szwecja wstrzyma\u0142a inwestycje w energetyk\u0119 j\u0105drow\u0105. w 2009 zapowiedziano powr\u00f3t do niej wobec niewystarczaj\u0105cej efektywno\u015bci alternatywnych \u017ar\u00f3de\u0142 energii odnawialnej, takich jak elektrownie wiatrowe. po katastrofie w fukushimie dochodzi do stopniowego wy\u0142\u0105czania starzej\u0105cych si\u0119 reaktor\u00f3w, bez plan\u00f3w budowy nowych. w 2015 roku koncern e.on zdecydowa\u0142 o zamkni\u0119ciu 2 reaktor\u00f3w: oskarshamn 1 (mi\u0119dzy 2017 a 2019) oraz oskarshamn 2 (2015). vattenfall planuje zamkni\u0119cie dw\u00f3ch kolejnych: ringhals 1 (2020) i ringhals 2 (2019). zamkni\u0119cie wszystkich reaktor\u00f3w j\u0105drowych w szwecji jest planowane najp\u00f3\u017aniej do 2045 roku.\n\n\n== transport ==\n\n\n== demografia ==\n\n\n=== struktura narodowo\u015bciowa w 2020r. ===\nszwedzi: 86,8%\nfinowie: 1,3%\nfi\u0144scy szwedzi: 1,1%\nirakijczycy: 1,0%\nhindusi: 0,64%\npolacy: 0,59%\ndu\u0144czycy: 0,48%\nsomalowie: 0,47%\nira\u0144czycy: 0,45%\nniemcy: 0,4%\npozostali: 6,8% (g\u0142\u00f3wnie: norwegowie, turcy, bo\u015bniacy, brytyjczycy, syryjczycy, romowie, afga\u0144czycy, liba\u0144czycy i chi\u0144czycy).\n\n\n== najwi\u0119ksze miasta ==\nmiejscowo\u015bci (szw. t\u00e4tort) sztokholm, g\u00f6teborg, malm\u00f6, \u00f6rebro oraz sollentuna och upplands v\u00e4sby le\u017c\u0105 na terenie 2 lub wi\u0119cej gmin.\n\n\n== edukacja ==\nprzez wiele lat w szwecji istnia\u0142y tylko szko\u0142y pa\u0144stwowe. na pocz\u0105tku lat 90. xx w. prawicowy rz\u0105d, kt\u00f3ry rz\u0105dzi\u0142 jedn\u0105 kadencj\u0119, pozwoli\u0142 na istnienie szk\u00f3\u0142 prywatnych przy jednoczesnym finansowaniu tych szk\u00f3\u0142 przez pa\u0144stwo. szk\u00f3\u0142 takich jest jednak niewiele, a za\u0142o\u017cenie ich wymaga spe\u0142nienia wielu kryteri\u00f3w. uniwersytety w szwecji s\u0105 wy\u0142\u0105cznie pa\u0144stwowe, a studia na nich s\u0105 bezp\u0142atne. dodatkowo wszyscy studenci niezale\u017cnie od dochod\u00f3w rodzic\u00f3w od pierwszego roku dostaj\u0105 stypendium. w studiach pisa szwedzcy uczniowie w 2003 roku w czytaniu ze zrozumieniem zaj\u0119li 7. miejsce, 14. miejsce w matematyce, 12. miejsce w naukach przyrodniczych i w rozwi\u0105zywaniu problem\u00f3w 14. miejsce na 32 badane pa\u0144stwa.\n\n\n== j\u0119zyk ==\noficjalnym j\u0119zykiem kr\u00f3lestwa szwecji jest j\u0119zyk szwedzki (svenska), j\u0119zyk z grupy skandynawskiej j\u0119zyk\u00f3w germa\u0144skich. u\u017cywany jest przez 9 mln ludzi: w szwecji (7,8 mln) i finlandii (300 tys.) \u2013 jest tam j\u0119zykiem urz\u0119dowym. odr\u0119bny j\u0119zyk ju\u017c od viii wieku. najstarsze zabytki j\u0119zykowe pochodz\u0105 z xii wieku. powstanie nowoczesnego j\u0119zyka szwedzkiego datuje si\u0119 na rok 1526, kiedy to wydano szwedzkie t\u0142umaczenie biblii.\nj\u0119zyk szwedzki posiada wiele dialekt\u00f3w, w samej szwecji, jak r\u00f3wnie\u017c poza granicami. np. istnieje osobny dialekt j\u0119zyka szwedzkiego, kt\u00f3rym pos\u0142uguj\u0105 si\u0119 esto\u0144scy szwedzi i fi\u0144scy szwedzi.\nw zasadzie nie ma wi\u0119kszych w\u0105tpliwo\u015bci co do tego, \u017ce j\u0119zyk szwedzki jest oficjalnym j\u0119zykiem tego pa\u0144stwa, jednak wraz z ustawowym wprowadzeniem j\u0119zyk\u00f3w mniejszo\u015bci (fi\u0144skiego, tornedalsko-fi\u0144skiego, lapo\u0144skiego, j\u0119zyka rom\u00f3w i jidysz) 1 kwietnia 2000 sprawa stwierdzenia oficjalno\u015bci j\u0119zyka szwedzkiego sta\u0142a si\u0119 tematem dyskusji, co zaowocowa\u0142o przyj\u0119ciem w 2009 spr\u00e5klagen (ustawy o j\u0119zyku), kt\u00f3ra wesz\u0142a w \u017cycie 1 lipca 2009 ustawa okre\u015bla szwedzki jako \u201eg\u0142\u00f3wny j\u0119zyk\u201d szwecji (\u00a7 4) i \u201ewsp\u00f3lny j\u0119zyk\u201d spo\u0142eczno\u015bci szwecji (\u00a7 5). zgodnie z ustaw\u0105 \u201ew kontek\u015bcie mi\u0119dzynarodowym\u201d j\u0119zyk szwedzki nale\u017cy uznawa\u0107 za \u201ej\u0119zyk urz\u0119dowy szwecji\u201d (\u00a7 13).\nwi\u0119kszo\u015b\u0107 szwed\u00f3w, zw\u0142aszcza tych poni\u017cej 50 lat, nie ma wi\u0119kszych trudno\u015bci w rozumieniu i m\u00f3wieniu po angielsku. wynika to ze zwi\u0105zk\u00f3w handlowych tego kraju, popularno\u015bci wycieczek zagranicznych oraz z tego, \u017ce wi\u0119kszo\u015b\u0107 program\u00f3w telewizyjnych i film\u00f3w nadawana jest z napisami, a nie z dubbingiem czy lektorem. j\u0119zyk angielski jest zwykle nauczany pocz\u0105wszy od czwartej klasy szko\u0142y podstawowej. wielu uczni\u00f3w bierze tak\u017ce lekcje innych j\u0119zyk\u00f3w, najcz\u0119\u015bciej hiszpa\u0144skiego, niemieckiego lub francuskiego.\n\n\n== kultura ==\n\n\n=== literatura ===\nnowoczesn\u0105 literatur\u0119 szwedzk\u0105 stworzy\u0142 pod koniec xix wieku august strindberg. innymi wa\u017cnymi postaciami s\u0105 p\u00e4r lagerkvist, harry martinson, eyvind johnson, a tak\u017ce margit sandemo, autorka sagi o ludziach lodu. s\u0142awne s\u0105 tak\u017ce autorki literatury dzieci\u0119cej astrid lindgren i selma lagerl\u00f6f. sukces zdoby\u0142o r\u00f3wnie\u017c wydanie trylogii millennium, pisarza i dziennikarza stiega larssona. wsp\u00f3\u0142czesna literatura najcz\u0119\u015bciej t\u0142umaczona jest na j\u0119zyk niemiecki.\n\n\n=== film ===\nnajbardziej znanym re\u017cyserem szwedzkim by\u0142 ingmar bergman. niespokrewniona z nim aktorka ingrid bergman, najbardziej znana z roli ilsy lund w melodramacie casablanca z 1942, urodzi\u0142a si\u0119 w sztokholmie, podobnie jak greta garbo. ze szwecji pochodzi r\u00f3wnie\u017c znany aktor stellan skarsg\u00e5rd (m.in. melancholia, dziewczyna z tatua\u017cem), a tak\u017ce laureatka oscara alicia vikander.\n\n\n== religia ==\nw 2022 roku 52,8% szwed\u00f3w przynale\u017ca\u0142o do ko\u015bcio\u0142a ewangelicko-lutera\u0144skiego szwecji, kt\u00f3ry by\u0142 ko\u015bcio\u0142em pa\u0144stwowym od 1527 do 2000 roku. w okolicach j\u00f6nk\u00f6ping, bohusl\u00e4n i v\u00e4sterbotten istniej\u0105 silne wsp\u00f3lnoty wolnych ko\u015bcio\u0142\u00f3w protestanckich (zielono\u015bwi\u0105tkowc\u00f3w, baptyst\u00f3w, metodyst\u00f3w itd.). licz\u0105 one \u0142\u0105cznie oko\u0142o 350 tys. wiernych, stanowi\u0105c drugi po luteranizmie najwi\u0119kszy kierunek religijny w kraju.\nmuzu\u0142man\u00f3w jest oko\u0142o 140 tys. i ci\u0105gle wzrasta ich liczebno\u015b\u0107, wschodnie ko\u015bcio\u0142y prawos\u0142awne i orientalne licz\u0105 oko\u0142o 140 tys. wyznawc\u00f3w, a ko\u015bci\u00f3\u0142 katolicki ma 113 tys. wiernych. ponadto jest ponad 22 tys. \u015bwiadk\u00f3w jehowy, \u017cyd\u00f3w oko\u0142o 10 tys., mormon\u00f3w 9,5 tys. i buddyst\u00f3w ok. 8 tys. w j\u00e4rna istnieje centrum antropozoficzne. mason\u00f3w, kt\u00f3rzy jednak nie s\u0105 grup\u0105 religijn\u0105, a bractwem inicjacyjnym wzoruj\u0105cym si\u0119 na zakonach rycerskich, jest ich 13 tys., co wzgl\u0119dem liczby mieszka\u0144c\u00f3w daje bardzo du\u017cy procent w por\u00f3wnaniu do innych kraj\u00f3w. 8% szwed\u00f3w uczestniczy regularnie w praktykach religijnych jakiego\u015b wyznania.\n\n\n=== ateizm w szwecji ===\nna podstawie wielu bada\u0144 socjologicznych przeprowadzonych w latach 1999\u20132004 stwierdzono, \u017ce ok. 65% szwed\u00f3w jest ateistami lub agnostykami. w badaniach pippy norris i ronalda ingleharta przeprowadzonych w 2004 roku ateizm zadeklarowa\u0142o 64% szwed\u00f3w. szwedzi zatem, obok czech\u00f3w, esto\u0144czyk\u00f3w, norweg\u00f3w i du\u0144czyk\u00f3w, s\u0105 jednym z najbardziej ateistycznych spo\u0142ecze\u0144stw w europie.\n\n\n== \u015bwi\u0119ta i zwyczaje ==\nszwedzi obchodz\u0105 tradycyjne \u015bwi\u0119ta chrze\u015bcija\u0144skie: bo\u017ce narodzenie (jul), wielkanoc (p\u00e5sk), zielone \u015bwi\u0105tki (pingst), wniebowst\u0105pienie (kristi himmelsf\u00e4rd). \u015bwieckie dni \u015bwi\u0105teczne to: 1 maja z tradycyjnymi pochodami ruchu robotniczego i 6 czerwca \u2013 od 2005 r. \u015bwi\u0119to narodowe szwecji. szwedzi obchodz\u0105 te\u017c \u015bwi\u0119ta o tradycji poga\u0144skiej: noc walpurgi (valborg) 30 kwietnia i noc \u015bwi\u0119toja\u0144sk\u0105 (midsommar). 13 grudnia tradycyjnie \u015bwi\u0119tuje si\u0119 przynosz\u0105c\u0105 \u015bwiat\u0142o \u015bwi\u0119t\u0105 \u0142ucj\u0119 (sankta lucia). popularnym obyczajem szwedzkim jest fika.\n\n\n== dni ustawowo wolne od pracy ==\n1 stycznia \u2013 nowy rok\n6 stycznia \u2013 trzech kr\u00f3li\nwielki pi\u0105tek\n1 maja \u2013 \u015bwi\u0119to pracy\nwniebowst\u0105pienie pana jezusa\ni dzie\u0144 zielonych \u015bwi\u0105tek\n6 czerwca \u2013 \u015bwi\u0119to narodowe (dawniej dzie\u0144 flagi)\nmidsommar (najd\u0142u\u017cszy dzie\u0144 w roku)\nwszystkich \u015bwi\u0119tych (pierwsza sobota po 1 listopada)\n25 grudnia \u2013 bo\u017ce narodzenie\n\n\n== media ==\nszwedzi s\u0105 jednym z narod\u00f3w, kt\u00f3ry czyta najwi\u0119cej gazet. prawie ka\u017cde miasteczko ma swoj\u0105 lokaln\u0105 gazet\u0119. najwa\u017cniejsze og\u00f3lnokrajowe gazety to \u201edagens nyheter\u201d, \u201eg\u00f6teborgs-posten\u201d, \u201esvenska dagbladet\u201d i \u201esydsvenska dagbladet\u201d. dwa najwi\u0119ksze tabloidy to \u201eaftonbladet\u201d i \u201eexpressen\u201d. szwedzka gazeta \u201emetro\u201d zosta\u0142a wpisana do ksi\u0119gi rekord\u00f3w guinnessa jako gazeta o najwi\u0119kszym nak\u0142adzie na \u015bwiecie, chocia\u017c jest to gazeta bezp\u0142atna, rozdawana na ulicy, wydawana w wielu j\u0119zykach.\ndo 1991 roku publiczna telewizja (svt1 i svt2) mia\u0142a monopol na nadawania naziemne. tote\u017c do lat 80. xx w. szwedzi nie mogli ogl\u0105da\u0107 \u017cadnych innych kana\u0142\u00f3w, a\u017c pojawi\u0142y si\u0119 anteny satelitarne. w 1992 rozpocz\u0105\u0142 nadawanie pierwszy kana\u0142 komercyjny tv4, na co pozwoli\u0142 prawicowy rz\u0105d. nieco wcze\u015bniej nadawanie rozpocz\u0119\u0142o tv3 przez satelit\u0119. obecnie jest ju\u017c kilkana\u015bcie szwedzkich kana\u0142\u00f3w dost\u0119pnych przez satelit\u0119.\nw szwecji z internetu korzysta\u0142o w 2006 roku 80% spo\u0142ecze\u0144stwa, co daje jej pierwsze miejsce w ue.\n\n\n== kuchnia ==\npokusa janssona \u2013 zapiekanka z pokrojonych w cienkie plasterki ziemniak\u00f3w, pokrojonej w talarki cebuli, a tak\u017ce filet\u00f3w sardeli (anchois). wszystko to zalane jest mlekiem zmieszanym ze \u015bwie\u017c\u0105 \u015bmietan\u0105 i zapieczone w piekarniku na z\u0142oty kolor. zapiekank\u0119 spo\u017cywa si\u0119 g\u0142\u00f3wnie w okresie \u015bwi\u0105t bo\u017cego narodzenia.\nflygande jakob \u2013 pieczony kurczak z bananami, orzechami i sosem chili.\nk\u00f6ttbullar \u2013 kulki mi\u0119sne przyrz\u0105dzane z mi\u0119sa wo\u0142owego lub wo\u0142owo-wieprzowego. podawane s\u0105 zwykle z pur\u00e9e ziemniaczanym i d\u017cemem z bor\u00f3wek.\nblodpudding \u2013 danie z krwi wieprzowej, mleka, m\u0105ki \u017cytniej, smalcu, piwa lub syropu z przyprawami.\npyttipanna \u2013 drobno pokrojone ziemniaki, cebula i mi\u0119so (kie\u0142basa lub kawa\u0142ki wo\u0142owiny) podsma\u017cone na patelni. pyttipanna podawana jest tradycyjnie z jajkiem sadzonym i burakami.\nsurstr\u00f6mming \u2013 kiszony \u015bled\u017a o silnym, charakterystycznym zapachu sprzedawany w zalewie solnej w puszkach.\n\n\n== rankingi ==\npod wzgl\u0119dem hdi, wska\u017anika rozwoju czynnik\u00f3w ludzkich i dost\u0119pu do d\u00f3br uznawanych za konieczne do \u017cycia, szwecja zajmuje 5. miejsce na \u015bwiecie.\npod wzgl\u0119dem hpi, wska\u017anika ub\u00f3stwa ludzkiego, szwecja zajmuje 1. miejsce na \u015bwiecie jako kraj najmniej dotkni\u0119ty d\u0142ugotrwa\u0142ym bezrobociem, funkcjonalnym analfabetyzmem i liczb\u0105 os\u00f3b \u017cyj\u0105cych poni\u017cej minimum socjalnego.\nw 2007 roku szwecja zaj\u0119\u0142a w sporz\u0105dzonym przez \u201ethe economist\u201d rankingu 1. miejsce na \u015bwiecie pod wzgl\u0119dem rozwoju demokracji.\n\n\n== zobacz te\u017c ==\nchronologiczne listy: szwedzkich kr\u00f3l\u00f3w i szwedzkich premier\u00f3w\npolsko-szwedzkie stosunki w latach ii wojny \u015bwiatowej\ndagen h\nallemansr\u00e4tten\nesto\u0144scy szwedzi\n\n\n== uwagi ==\n\n\n== przypisy ==\n\n\n== linki zewn\u0119trzne ==\nstrona internetowa szwedzkiego dworu kr\u00f3lewskiego\nstrona internetowa szwedzkiego parlamentu\nstrona internetowa szwedzkiego rz\u0105du\nstrona internetowa szwedzkiego ministerstwa spraw zagranicznych\nstrona internetowa szwedzkiego przedstawicielstwa ke. eukomm.se. [zarchiwizowane z tego adresu (2006-10-06)].\nstrona internetowa szwecja.net"