"kod pocztowy (pocztowy numer adresowy) \u2013 ci\u0105g cyfr (rzadziej liter i cyfr) dodawany do adresu, maj\u0105cy u\u0142atwia\u0107 sortowanie przesy\u0142ek. formaty i zasady umieszczania kod\u00f3w pocztowych s\u0105 r\u00f3\u017cne w r\u00f3\u017cnych krajach.\n\n\n== mi\u0119dzynarodowy kod pocztowy ==\nkody pocztowe poszczeg\u00f3lnych kraj\u00f3w s\u0105 poprzedzone narodowym prefiksem sk\u0142adaj\u0105cym si\u0119 z 1- lub 2-literowego oznaczenia kraju (tzw. kod kraju). w tej roli wyst\u0119puj\u0105 samochodowe oznaczenia przynale\u017cno\u015bci \u2013 pocz\u0105tkowo eksponowane na eliptycznej tabliczce, a obecnie w unii europejskiej w\u0142\u0105czone do tablic rejestracyjnych. brak jest uregulowa\u0144 w tej sprawie i obecnie obserwuje si\u0119 tendencj\u0119 do u\u017cywania kod\u00f3w dwuliterowych zgodnych z norm\u0105 iso 3166-1 alfa-2 (i jednocze\u015bnie analogicznych do oznacze\u0144 domen internetowych najwy\u017cszego poziomu \u2014 np. zamiast h \u2013 hu oznacza w\u0119gry).w tym wypadku kod zwyk\u0142o si\u0119 podawa\u0107 bez dywizu. dla przyk\u0142adu:\n\npl-00001 (zamiast 00-001 warszawa)\na-1130 \u2013 przyk\u0142adowy kod pocztowy dla wiednia w austriinie jest to standard zatwierdzony przez \u015bwiatowy zwi\u0105zek pocztowy.\n\n\n== kody pocztowe w r\u00f3\u017cnych krajach ==\n\n\n=== bu\u0142garia ===\nw bu\u0142garii kod pocztowy sk\u0142ada si\u0119 z czterech cyfr (np. 1000 sofia)\n\n\n=== belgia ===\nr\u00f3wnie\u017c w belgii kod pocztowy sk\u0142ada si\u0119 zawsze z 4 cyfr (np. 1000 bruksela)\n\n\n=== chorwacja ===\nchorwackie kody pocztowe sk\u0142adaj\u0105 si\u0119 z 5 cyfr (np. 10000 zagrzeb)\n\n\n=== francja ===\nwe francji dwie pierwsze cyfry s\u0105 numerem departamentu \u2013 departamenty s\u0105 jednocze\u015bnie okr\u0119gami pocztowymi. pierwsze dwie cyfry kodu pocztowego \u2013 numeru departamentu by\u0142y do niedawna wyr\u00f3\u017cnikiem w samochodowych numerach rejestracyjnych. w nowych numerach rejestracyjnych, numer departamentu nie stanowi ju\u017c jego cz\u0119\u015bci i mo\u017cna go sobie wybra\u0107.\n\n\n=== holandia ===\nw holandii kod pocztowy sk\u0142ada si\u0119 z 4 cyfr i 2 liter (np. 1011 ab amsterdam)\n\n\n=== irlandia ===\nw irlandii kod pocztowy sk\u0142ada si\u0119 z siedmiu alfanumerycznych znak\u00f3w \u2013 pierwsze trzy znaki wskazuj\u0105 na okr\u0119g pocztowy, pozosta\u0142e cztery s\u0105 unikalnym identyfikatorem budynku lub mieszkania. u\u017cywany tutaj system kod\u00f3w pocztowych nazywa si\u0119 eircode (irl. \u00e9irch\u00f3d) i zosta\u0142 uruchomiony 28 kwietnia 2014 roku, najp\u00f3\u017aniej spo\u015br\u00f3d wszystkich pa\u0144stw cz\u0142onkowskich unii europejskiej. np. kod pocztowy browaru guinnesa to d08 vf8h.\n\n\n=== japonia ===\nw japonii kod pocztowy liczy 7 cyfr. prawid\u0142owy zapis to znak \u3012, 3 cyfry, dywiz i 4 pozosta\u0142e cyfry. np. kod pocztowy centralnego urz\u0119du pocztowego w tokio to \u3012100-8799.\n\n\n=== kanada ===\nkanadyjski kod pocztowy jest z\u0142o\u017cony z sze\u015bciu znak\u00f3w w formacie: x9x 9x9, gdzie x jest liter\u0105 a 9 cyfr\u0105. trzeci i czwarty znak jest oddzielony spacj\u0105. dla przyk\u0142adu: k1a 0b1 jest przypisany dla poczty w ottawie, natomiast kod h0h 0h0 jest zarezerwowany dla \u015bwi\u0119tego miko\u0142aja.\n\n\n=== niemcy ===\nw niemczech kod pocztowy sk\u0142ada si\u0119 z 5 cyfr. pierwsza cyfra oznacza okr\u0119g pocztowy.\nprzyk\u0142ady kod\u00f3w pocztowych:\n12524 \u2013 kod w berlinie\n20355 \u2013 kod w hamburgu\n15236 \u2013 kod we frankfurcie nad odr\u0105\n01219 \u2013 kod w dre\u017anie\n45327 \u2013 kod w essen\npo raz pierwszy oznakowania miejscowo\u015bci cyframi zastosowa\u0142a w 1853 r. poczta thurn und taxis.\nw 1941 roku wprowadzono w rzeszy niemieckiej dwucyfrowy system kod\u00f3w pocztowych.\nw 1962 roku w rfn i w 1965 roku w nrd wprowadzono odr\u0119bne systemy kodowa\u0144, sk\u0142adaj\u0105ce si\u0119 z czterocyfrowego kodu miast.\n1 lipca 1993 roku wprowadzono obowi\u0105zuj\u0105cy obecnie wsp\u00f3lny system kod\u00f3w pocztowych. pokazany jest on na mapie obok.\n\n\n=== polska ===\nw polsce kody pocztowe maj\u0105 format dd-ddd (d oznacza cyfr\u0119) i umieszcza si\u0119 je z lewej strony nazwy miejscowo\u015bci. pierwsza cyfra okre\u015bla okr\u0119g pocztowy. przed wej\u015bciem w \u017cycie 1.01.2013 r. ustawy prawo pocztowe, ca\u0142y pna by\u0142 przypisany albo do obszaru obs\u0142ugiwanego przez urz\u0105d pocztowy, kt\u00f3remu nadano taki sam kod, albo w tzw. miastach wydzielonych, do poszczeg\u00f3lnych ulic i dom\u00f3w. w\u00f3wczas likwiduj\u0105c urz\u0119dy pocztowe lub zmieniaj\u0105c ich obszar dzia\u0142ania, zmieniano kod pocztowy miejscowo\u015bci. po wej\u015bciu ustawy prawo pocztowe, opublikowano kody pna przypisane do danej miejscowo\u015bci lub ich cz\u0119\u015bci. nie dokonuje si\u0119 ju\u017c zmian kod\u00f3w spowodowanych reorganizacj\u0105 obszar\u00f3w dzia\u0142ania plac\u00f3wek poczty polskiej.\n\n\n=== stany zjednoczone ===\nkod pocztowy nazywany jest w stanach zjednoczonych zip (zone improvement plan) code. kody s\u0105 5-cyfrowe bez dywizu. pierwsza cyfra odpowiada pewnej grupie stan\u00f3w jej przypisanych. druga i trzecia cyfra odpowiada poszczeg\u00f3lnym regionom (lub wielkim miastom) w danej grupie.\nz regu\u0142y pierwsze trzy cyfry okre\u015blaj\u0105 urz\u0105d odpowiedzialny za sortowanie poczty dla ca\u0142ego regionu. dany urz\u0105d mo\u017ce posiada\u0107 wi\u0119cej ni\u017c jeden trzycyfrowy numer.\nczwarta i pi\u0105ta cyfra wyznaczaj\u0105 ma\u0142e miasteczka, wioski lub dzielnice/przedmie\u015bcia wielkich miast.\nprzyk\u0142ad: 43209 (4=ohio,32=columbus,09=bexley)\npierwszy kod dla danego sektora najcz\u0119\u015bciej przydzielany jest najwi\u0119kszemu miastu w tym regionie. kolejne kody zwykle koresponduj\u0105 alfabetycznie z nazwami kolejnych miast, miasteczek i wiosek.\n\n\n=== wielka brytania ===\nbrytyjski kod pocztowy sk\u0142ada si\u0119 z dw\u00f3ch alfanumerycznych sekcji: pierwsza, o d\u0142ugo\u015bci dw\u00f3ch do czterech znak\u00f3w, identyfikuje okr\u0119g pocztowy; druga, o d\u0142ugo\u015bci trzech znak\u00f3w, identyfikuje jednostk\u0119 obejmuj\u0105c\u0105 co najwy\u017cej 100 s\u0105siaduj\u0105cych nieruchomo\u015bci (na przyk\u0142ad odcinek g\u0119sto zabudowanej ulicy, lub kilka s\u0105siaduj\u0105cych, lu\u017ano zabudowanych ulic).\nw wi\u0119kszo\u015bci przypadk\u00f3w, podanie tylko numeru (lub nazwy) budynku i kodu pocztowego wystarcza do prawid\u0142owego zidentyfikowania adresu. z tego powodu brytyjskie kody pocztowe znalaz\u0142y szereg dodatkowych (poza usprawnieniem pracy poczty) zastosowa\u0144, na przyk\u0142ad:\n\nwygodne wyszukiwanie najbli\u017cszego oddzia\u0142u organizacji, wzgl\u0119dem podanego kodu.\nw systemach nawigacji satelitarnej, wyznaczanie trasy do podanego kodu i numeru domu.\nfirmy ubezpieczeniowe u\u017cywaj\u0105 kod\u00f3w pocztowych do oceny ryzyka zwi\u0105zanego z danym adresem.przyk\u0142ad brytyjskiego kodu pocztowego: sw1a 1aa (kod pocztowy pa\u0142acu buckingham).\n\n\n== przypisy ==\n\n\n== bibliografia ==\nskrypt dla uczestnika kurs zawodowy dla s\u0142u\u017cb ekspedycyjno-rozdzielczych blok vi : geografia pocztowa str.130-132 postdata 2007\n\n\n== linki zewn\u0119trzne ==\nwyszukiwarka kod\u00f3w pocztowych na stronie poczty polskiej\nzip s\u0142owacja\nstruktura kod\u00f3w pocztowych w rumunii"