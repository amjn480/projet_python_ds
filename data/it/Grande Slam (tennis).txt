Nel tennis, il Grande Slam è la vittoria, nello stesso anno, dei quattro tornei più importanti al mondo. Questi sono:

 Australian Open
 Roland Garros, anche conosciuto come Open di Francia
 Torneo di Wimbledon, anche conosciuto come The Championships
 US Open, anche conosciuto come Flushing MeadowsQuesti tornei sono riconosciuti come i Tornei del Grande Slam, oppure semplicemente come Slam o Major, e sono organizzati dalle prime (e uniche sino al 1974) nazioni ad aver vinto la Coppa Davis (Stati Uniti, Regno Unito, Australia e Francia). Da quando la federazione internazionale ha istituito la cosiddetta Era Open, accettando i tennisti professionisti che prima disputavano i campionati professionali di tennis, essi rappresentano di fatto i tornei principali o più rilevanti dell'anno, essendo riconosciuti come veri e propri campionati mondiali in virtù della partecipazione di diritto di tutti i giocatori meglio classificati, nonché del valore dei premi in denaro distribuiti e dei punti assegnati per la classifica generale. 
I tornei vengono disputati su quattro diverse superfici di gioco:
 Australian Open: terreno sintetico GreenSet, sintetico su base di cemento
 Roland Garros: terra rossa battuta
 Wimbledon: erba
 US Open: cemento Laykold, cemento con uno strato di gomma, silice e resina.Con le ATP Finals, i Masters 1000 e il torneo olimpico forma i cosiddetti Big Titles, ovvero i tornei di tennis più importanti e prestigiosi al mondo. 
Il termine è mutuato dal gioco del bridge, dove designa il colpo massimo realizzabile.


== Storia ==
Secondo quanto riportato in Total Tennis: The Ultimate Tennis Encyclopedia di Bud Collins, il termine Grand Slam applicato al tennis sarebbe stato usato per la prima volta dal giornalista del New York Times John Kieran. Nel capitolo sull'anno 1933, Collins scrisse, infatti, che dopo la vittoria dell'australiano Jack Crawford all'Australian Open, Roland Garros e Wimbledon, la vittoria dell'US Open avrebbe rappresentato un risultato eccellente. Kieran, giocatore di bridge, scrisse: "Se Crawford vincesse, sarebbe come segnare un grande slam nel bridge". Il tennista australiano vinse due set della finale contro Fred Perry, dopo aver perso il primo, ma alla fine, forse indebolito dal caldo, fu sconfitto. Si narra anche che Crawford, nella piena osservanza del galateo tennistico dell'epoca, durante la pausa allora prevista dopo i primi tre set di gioco, bevve un bicchiere di brandy; alcuni attribuiscono all'incauto gesto il tracollo che egli subì nei restanti due set (0-6, 1-6). Secondo altre versioni, tuttavia, il termine giornalistico sarebbe stato invece mutuato dal gergo del golf — come quando, nel 1930, esso fu utilizzato per magnificare la vittoria di tutti i Major dell'epoca da parte di Bobby Jones — e poi usato per la prima volta in ambito tennistico dall'editorialista sportivo Alan Gould nel luglio del 1933, in leggero, seppur evidente, anticipo sul collega John Kieran. Dal tennis l'espressione Grand Slam fu successivamente incorporata anche in altri sport, proprio per descrivere un'impresa di pari portata.


== Grande Slam ==
Noto in inglese come Calendar Grand Slam, designa la vittoria di tutti e quattro i tornei nello stesso anno solare.


=== Singolo ===
UominiDon Budge (1938, da dilettante)
Rod Laver (unico a riuscirci due volte: da dilettante nel 1962 e in formula Open nel 1969)DonneMaureen Connolly (1953, da dilettante)
Margaret Smith Court (1970)
Steffi Graf (1988) (con la vittoria olimpica di Seul 1988 ottenne anche il Grande Slam d'Oro)


=== Doppio ===
UominiKen McGregor / Frank Sedgman (1951, da dilettanti)DonneMaria Bueno (1960, da dilettante)
Martina Navrátilová / Pam Shriver (1984)
Martina Hingis (1998)MistoMargaret Smith Court / Ken Fletcher (1963, da dilettanti)
Margaret Smith Court (1965, da dilettante)
Owen Davidson (1967, da dilettante)


== Grande Slam virtuale ==
Chiamato anche "Piccolo Slam", designa la vittoria di tutti e quattro i tornei consecutivamente ma non nello stesso anno solare, bensì in due anni consecutivi. 


=== Singolo ===
UominiNovak Đjoković (2015-16)DonneMartina Navrátilová (1983-84)
Steffi Graf (1993-94)
Serena Williams (unica ad esserci riuscita due volte, nei bienni 2002-03 e 2014-15)


=== Doppio ===
UominiBob Bryan / Mike Bryan (2012-13)DonneMartina Navrátilová / Pam Shriver (1986-87)
Gigi Fernández / Nataša Zvereva (1992-93)
Nataša Zvereva (1996-97)
Serena Williams / Venus Williams (2009-10)


== Career Grand Slam ==
Consiste nell'aver vinto almeno una volta in carriera tutti e quattro i tornei dello Slam. Questa impresa è riuscita a otto uomini e a dieci donne nel singolo. Solo quattro giocatori (Novak Đoković, Rafael Nadal, Rod Laver e Roy Emerson) e cinque giocatrici (Margaret Smith Court, Serena Williams, Steffi Graf, Martina Navratilova e Chris Evert) sono riusciti a vincere almeno due volte ciascun torneo dello Slam. Tra gli uomini Novak Đoković è l’unico ad aver vinto almeno tre volte ciascun torneo dello Slam mentre tra le donne Steffi Graf è l'unica ad aver vinto quattro volte ciascun torneo.


=== Singolo ===


=== Doppio ===


== Grande Slam d'Oro ==
Il termine Grande Slam d'Oro (Career Golden Slam) indica la vittoria dei quattro tornei del Grande Slam e della medaglia d'oro ai Giochi olimpici estivi. Due uomini e due donne (curiosamente due di questi sono anche sposati tra loro: Agassi e Graf) sono riusciti in questa impresa: Rafael Nadal, Andre Agassi, Serena Williams e Steffi Graf, la quale è anche l'unica atleta ad aver ottenuto un tale risultato nello stesso anno solare (1988), traguardo ancora mai raggiunto nel circuito maschile. Va, tuttavia, evidenziato che per molti anni il tennis fu escluso dalle discipline olimpiche (ritornò proprio a Seul nel 1988) e, pertanto, diversi grandi campioni del passato non poterono tentare questo prestigioso traguardo.


=== Singolo ===
UominiAndre Agassi (1992-1999)
Rafael Nadal (2005-2010)DonneSteffi Graf (1988)
Serena Williams (1999-2012)


=== Doppio ===
UominiTodd Woodbridge / Mark Woodforde (1992-2000)
Daniel Nestor (2000-09)
Bob Bryan / Mike Bryan (2003-12)DonnePam Shriver (1981-88)
Gigi Fernández (1988-92)
Serena Williams / Venus Williams (1999-2001)
Barbora Krejčíková / Kateřina Siniaková (2018-2022)Serena Williams è l'unica tennista ad essere riuscita a vincere il Grande Slam d'Oro in due specialità diverse, nel singolo e nel doppio insieme alla sorella Venus. Va rilevato che anche Esther Vergeer è riuscita a raggiungere questo risultato per quel che riguarda i tornei di doppio degli atleti con disabilità; nel singolo l'olandese ha vinto più volte tutti gli Slam e la medaglia d'oro alle Paralimpiadi, ma, poiché la specialità del singolo in carrozzina non è prevista nel Torneo di Wimbledon, ella non ha potuto completare il Career Golden Slam in singolo. Dylan Alcott nel 2021 riesce a completare il Grande Slam d'Oro nella specialità nel Quad singolare, si tratta del primo uomo a riuscirci.


== Super Slam ==
Consiste nell'aver ottenuto almeno una vittoria in tutte e dodici le prove del Grande Slam (singolo, doppio e doppio misto in tutti e quattro i tornei). Solo tre donne sono riuscite nell'impresa: Martina Navrátilová, Margaret Smith Court e Doris Hart.
Martina Navrátilová completò l'impresa nel 2003, quand'era quasi quarantasettenne, aggiudicandosi il doppio misto agli Australian Open 2003.
Margaret Smith Court ci riuscì, anche se non tutti i tornei furono vinti nell'Era Open. La Court, dopo il 1968, riuscì a vincere tutti i tornei tranne il doppio misto in Australia. Tuttavia, in questa specialità (che la vide già vincitrice dal 1963 al 1965) raggiunse una finale mai giocata durante gli Australian Open 1969. 
Doris Hart, grande tennista degli anni cinquanta, riuscì a vincere ogni torneo nelle tre diverse specialità anche se si tennero prima dell'Era Open.


== Classifica per vittorie ==


=== Titoli in singolo ===
Sono riportati, di seguito, i tennisti con più titoli e vincitori di almeno 4 prove dello Slam, e le tenniste vincitrici di almeno 5 prove dello Slam.
Sono evidenziati in grassetto i tennisti e le tenniste ancora in attività.


=== Combinata ===
Sono evidenziati in grassetto i tennisti e le tenniste ancora in attività.
Legenda:

"S" = singolo
"D" = doppio
"M" = doppio misto


== Note ==


== Voci correlate ==
Campionati professionali di tennis
Association of Tennis Professionals
ATP Finals
ATP Tour Masters 1000
ATP Tour 500
ATP Tour 250
ATP Challenger Tour
ITF Men's World Tennis Tour
ITF Women's World Tennis Tour


== Altri progetti ==

 Wikimedia Commons contiene immagini o altri file su Grande Slam


== Collegamenti esterni ==

(EN) Grand Slam, su Enciclopedia Britannica, Encyclopædia Britannica, Inc.