"polen (polska: polska) formellt republiken polen (polska: rzeczpospolita polska), \u00e4r en republik i centraleuropa. polen gr\u00e4nsar till tyskland i v\u00e4st, tjeckien och slovakien i s\u00f6der, ukraina och belarus i \u00f6st samt litauen och ryssland (kaliningrad oblast) i norr. landet har \u00e4ven maritim gr\u00e4ns i \u00f6stersj\u00f6n i norr mot danska bornholm och sverige. polens maritima territorialanspr\u00e5k \u00e4r 12 nautiska mil.\nden allra st\u00f6rsta delen av befolkningen p\u00e5 cirka 40 miljoner inv\u00e5nare \u00e4r polacker, talar det officiella spr\u00e5ket polska och tillh\u00f6r fr\u00e4mst den katolska kyrkan.\npolen \u00e4r ett land med en l\u00e5ng historia. nationen blev till p\u00e5 900-talet och var en stormakt, men f\u00f6rlorade totalt sin sj\u00e4lvst\u00e4ndighet p\u00e5 1700-talet. landet \u00e5terfick sj\u00e4lvst\u00e4ndighet efter f\u00f6rsta v\u00e4rldskriget, men betalade ett h\u00f6gt pris under andra v\u00e4rldskriget d\u00e5 landet ockuperades av b\u00e5de nazityskland och sovjetunionen. efter krigsslutet hamnade landet i sovjetunionens intressesf\u00e4r (\u00f6stblocket). 1989 fick polen den f\u00f6rsta icke-kommunistiska regeringen sedan kriget och i januari 1990 uppl\u00f6stes kommunistpartiet. efter kommunismens fall \u00e4r polen numera en liberal demokrati med fria val och marknadsekonomi. polen \u00e4r medlem i milit\u00e4ralliansen nato sedan 1999 och i europeiska unionen sedan 2004.\n\n\n== etymologi ==\ndet finns flera teorier om ursprunget till det polska namnet p\u00e5 polen \u2013 polska. enligt den vanligaste teorin s\u00e5 kommer namnet fr\u00e5n polanerstammen (polanie), som bodde i dagens storpolen och var den dominerande stammen i omr\u00e5det. namnet polanie d\u00e4remot tror man kommer fr\u00e5n ordet pole vilket betyder sl\u00e4tt och \u00e5ker p\u00e5 polska, allts\u00e5 skulle polanie kunna \u00f6vers\u00e4ttas till sl\u00e4ttm\u00e4nniskor.\nunder forntiden kallades landet p\u00e5 latin f\u00f6r terra poloniae (landet polen) eller regnum poloniae (riket polen). namnet polska b\u00f6rjades f\u00f6rst att anv\u00e4ndas p\u00e5 1000-talet. polanernas gamla land blev p\u00e5 1300-talet kallat f\u00f6r staropolska (gamla polen) men byttes senare till wielkopolska (storpolen). omr\u00e5det i s\u00f6der blev kallat ma\u0142opolska (lillpolen).\nandra namn som f\u00f6rekommer p\u00e5 polen (persiskans \u0644\u0647\u0633\u062a\u0627\u0646 lahest\u0101n eller lehest\u0101n och litauiskans lenkija) och p\u00e5 polacker (turkiskans leche, ryskans lach och ungerskans lengyel) kommer fr\u00e5n namnet p\u00e5 l\u0119dzianiestammen som troligtvis bodde i s\u00f6dra polen.\ndet polska ordet rzeczpospolita (i rzeczpospolita polska) betyder republik och anv\u00e4nds endast om det egna landet, allts\u00e5 polen. ordet republika anv\u00e4nds om andra republiker som i republika czeska (republiken tjeckien).\n\n\n== geografi ==\ni nordost finns det masuriska sj\u00f6distriktet (polska: mazury), ett omr\u00e5de med m\u00e5nga stora sj\u00f6ar och ett omtyckt semesterm\u00e5l sommartid. hela den polska kusten mot \u00f6stersj\u00f6n utg\u00f6rs av sandstr\u00e4nder. dessa \u00e4r v\u00e4lbes\u00f6kta under sommarhalv\u00e5ret, speciellt i n\u00e4rheten av st\u00f6rre st\u00e4der som gda\u0144sk och gdynia, men \u00e4ven vid mindre orter l\u00e4ngs kusten.\n\n\n=== klimat ===\npolen har ett tempererat klimat, i norr och v\u00e4ster \u00e4r klimatet mildare med svalare somrar och mildare vintrar, medan klimatet i s\u00f6der och \u00f6ster \u00e4r ett inlandsklimat med varmare somrar och kallare vintrar. medeltemperaturen i polen varierar mellan 15 och 25 \u00b0c p\u00e5 sommaren och mellan 0 och \u22125 \u00b0c p\u00e5 vintern. den kallaste regionen i polen \u00e4r podlasiens vojvodskap vid gr\u00e4nsen till belarus; temperaturen h\u00e4r kan p\u00e5 vintern falla ner till \u221215 \u00b0c.\n\n\n=== v\u00e4xt- och djurliv ===\nvissa djur- och v\u00e4xtarter som d\u00f6tt ut p\u00e5 en del andra h\u00e5ll i europa kan man idag hitta i polen, till exempel europeisk bison, brunbj\u00f6rn, varg, lodjur, \u00e4lg, stork och b\u00e4ver.\ni \u00f6stra polen finns den ur\u00e5ldriga bia\u0142owie\u017caskogen. skogen \u00e4r den enda \u00e5terst\u00e5ende delen av den j\u00e4ttelika skog som en g\u00e5ng t\u00e4ckte hela europeiska l\u00e5glandet. skogen \u00e4r av unesco utsedd till biosf\u00e4rreservat. i bia\u0142owie\u017caskogen lever den enda vilda populationen av europeisk bison.\n\n\n=== berg och floder ===\nhela den s\u00f6dra gr\u00e4nsen mot tjeckien och slovakien utg\u00f6rs av bergskedjan karpaterna (tatrabergen). l\u00e4ngs den tjeckiska gr\u00e4nsen heter bergen sudeterna, vars h\u00f6gsta berg \u00e4r \u015bnie\u017cka (sn\u011b\u017eka) (1602 m \u00f6.h.). senare \u00f6verg\u00e5r bergen i karpaterna. p\u00e5 den polska sidan \u00e4r berget rysy h\u00f6gst med sina 2499 m \u00f6.h. p\u00e5 berget sn\u011b\u017eka finns en restaurang och ett kapell. tatrabergen \u00e4r ett mycket popul\u00e4rt och omtyckt resm\u00e5l. d\u00e4r finns \u00e4ven orten skidorten zakopane som f\u00f6r polackerna \u00e4r vad \u00e5re \u00e4r f\u00f6r svenskarna.\ngenom hela landet, fr\u00e5n tatrabergen i s\u00f6der till \u00f6stersj\u00f6n i norr, genom st\u00e4der som krak\u00f3w, warszawa, toru\u0144 och gda\u0144sk, slingrar sig landets l\u00e4ngsta flod wis\u0142a, som \u00e4r 1 047 kilometer l\u00e5ng. andra stora floder \u00e4r odra, warta och v\u00e4stra bug.\n\n\n=== \u00f6ken ===\ni s\u00f6dra polen ligger pustynia b\u0142\u0119dowska, en \u00f6ken p\u00e5 32 km\u00b2. den \u00e4r en av fem naturligt skapade \u00f6knar i europa. den skapades av en sm\u00e4ltande glaci\u00e4r f\u00f6r flera miljoner \u00e5r sedan men har p\u00e5 senare tid b\u00f6rjat krympa i storlek.\n\n\n== historia ==\n\n\n=== rikets grundande ===\nsom polens f\u00f6rste ledare r\u00e4knas fursten mieszko i (okr\u00f6nt) som regerade 962\u2013992. hans gifterm\u00e5l med den tjeckiska prinsessan dubrawka av b\u00f6hmen \u00e5r 965 tros ha p\u00e5skyndat polens kristnande f\u00f6ljande \u00e5r. deras son, boles\u0142aw i chrobry besteg vid faderns d\u00f6d \u00e5r 992 tronen och regerade fram till sin d\u00f6d 1025. strax innan han dog kr\u00f6ntes han av biskopen i gniezno (polens d\u00e5tida huvudstad) och r\u00e4knas d\u00e4rf\u00f6r som polens f\u00f6rste kr\u00f6nte kung. under 1100-talet kom det efter boleslav iii:s d\u00f6d till en splittring i distrikt och provinser med fraktioner och inb\u00f6rdesstrider om krakowtronen som f\u00f6ljd. denna period p\u00e5gick i 160 \u00e5r och underl\u00e4ttade den tyska expansionen in p\u00e5 polskt territorium i dess v\u00e4stra delar. vladislav alnsh\u00f6g (w\u0142adys\u0142aw i \u0142okietek) enade dock riket och kr\u00f6ntes till kung av det enade polen \u00e5r 1320.\n\n\n=== medeltid till \u00e5tervunnen suver\u00e4nitet 1920 ===\ndet medeltida kungariket polen ingick 1385 i personalunion med storfurstend\u00f6met litauen f\u00f6r att freda sig mot tyska orden respektive det moskovitiska ryssland. \u00e5r 1569 ingick polen och litauen i en realunion varp\u00e5 litauen de facto utgjorde en del av polen. denna tid kallas f\u00f6r det gyllene seklet och landet kallades d\u00e5 f\u00f6r det polsk-litauiska samv\u00e4ldet eller \"republiken av tv\u00e5 nationer\" (rzeczpospolita obojga narod\u00f3w). under 1500-, 1600- och 1700-talen \u00f6kade successivt den polska adelns makt p\u00e5 bekostnad av de polska kungarna, vilket till slut ledde till regelr\u00e4tt kaos. det ber\u00f6mda uttrycket liberum veto (latin f\u00f6r \"fritt veto\") h\u00e4rr\u00f6r fr\u00e5n en tid d\u00e5 en enda adelsman hade r\u00e4tt att stoppa ett riksdagsbeslut d\u00e5 absolut enighet i en fr\u00e5ga ans\u00e5gs som grundl\u00e4ggande f\u00f6r att den skulle genomdrivas. uttrycket polsk riksdag h\u00e4rr\u00f6r fr\u00e5n denna tid och anv\u00e4nds \u00e4n idag om situationer d\u00e4r kaos och oenighet r\u00e5der.\n1594\u20131649 utbr\u00f6t flera kosackuppror i det polska riket som bottnade i framf\u00f6r allt religi\u00f6s f\u00f6rf\u00f6ljelse av ortodoxa ukrainare av den katolska kyrkan och den polska staten. det sista upproret ledde till att ukraina 1654 ansl\u00f6t sig till ryssland. enligt fredsavtalet mellan ryssland och polen 1667 tillf\u00f6ll ukraina slutligen ryssland. (se vidare polens historia.)\n\ni slutet av 1700-talet delades det nedg\u00e5ngna och svaga polen vid tre tillf\u00e4llen (1772, 1793 och 1795) upp mellan stormakterna ryssland, preussen samt \u00f6sterrike-ungern (se vidare polens delningar). territoriet krympte vid de b\u00e5da f\u00f6rsta delningarna, och genom den sista delningen upph\u00f6rde landet helt att existera som sj\u00e4lvst\u00e4ndig stat. den polska nationen fick d\u00e4refter f\u00f6rvalta och utveckla sin kultur underjordiskt, trots \u00e5terkommande russifierings- och f\u00f6rtyskningskampanjer.\ntusentals polacker s\u00f6kte sig till det revolution\u00e4ra frankrikes h\u00e4rar f\u00f6r att under dess fanor k\u00e4mpa f\u00f6r polens frihet i helt polska legioner. napoleon i uppr\u00e4ttade \u00e5r 1807 storhertigd\u00f6met warszawa, vilket var en fransk lydstat. polackerna f\u00f6rv\u00e4ntade sig att storhertigd\u00f6met skulle vara det f\u00f6rsta steget inf\u00f6r \u00e5teruppr\u00e4ttande av en suver\u00e4n polsk stat. storhertigd\u00f6met warszawa er\u00f6vrades av den sj\u00e4tte koalitionens styrkor 1813 och tillf\u00f6ll ryssland efter wienkongressen 1815. under resten av 1800-talet f\u00f6ljde ett p\u00e4rlband av misslyckade polska uppror, som alla slogs ner h\u00e5rt (1830\u20131831, 1832, 1844, 1846, 1848\u20131949, 1863\u20131865, 1866 samt 1905). polacker deltog \u00e4ven i uppror i andra stater som var direkt eller indirekt riktade mot n\u00e5gon av polens tre ockupationsmakter (ryssland, tyskland och \u00f6sterrike-ungern). f\u00f6rst efter f\u00f6rsta v\u00e4rldskriget uppr\u00e4ttades \u00e5r 1918 en oberoende, suver\u00e4n polsk stat. striderna i polen slutade emellertid inte efter f\u00f6rsta v\u00e4rldskriget. det \u00e5terf\u00f6dda polen hamnade omedelbart i konflikt med samtliga grannstater om territorier dessa ocks\u00e5 gjorde anspr\u00e5k p\u00e5.\nkonflikten med ukraina och d\u00e4rp\u00e5 med sovjetryssland var den allvarligaste och mest omfattande. det polsk-sovjetiska kriget 1920 slutade med en polsk seger och 1921 fastst\u00e4lldes den polska gr\u00e4nsen i \u00f6st genom fredsavtalet i riga.\n\n\n=== andra v\u00e4rldskriget ===\n\ni samband med m\u00fcnchenavtalet i september 1938 ockuperade polen delar av det tjeckiska schlesien, polsktalande zaolzie (tjeckiska: z\u00e1ol\u0161\u00ed) samt den tjeckiska delen av den polsk-tjeckiska staden cieszyn.\n\nden 1 september 1939 invaderade nazityskland polen, vilket i praktiken \u00e4ven var startskottet f\u00f6r andra v\u00e4rldskriget. den 17 september inleddes det polsk-sovjetiska kriget d\u00e5 sovjetunionen gick in i \u00f6stra polen i enlighet med \u00f6verenskommelsen med tyskland i molotov\u2013ribbentrop-pakten. polen delades mellan tyskland och sovjetunionen och polackerna f\u00f6rf\u00f6ljdes sv\u00e5rt av b\u00e5da.\nanslutningsformen av de av tyskland respektive sovjetunionen kontrollerade omr\u00e5dena skilde sig stort fr\u00e5n varandra. om hitler med sitt direktiv fr\u00e5n den 8 oktober 1939 helt enkelt annekterade dessa omr\u00e5den genom att f\u00f6rklara dem en del av tyskland, s\u00e5 organiserade den sovjetiska ledningen tv\u00e5 val (i v\u00e4stra ukraina respektive v\u00e4stra belarus) med m\u00e5ls\u00e4ttning att ansluta dessa omr\u00e5den till sovjetunionen. (se polens historia, avsnittet polen under andra v\u00e4rldskriget 1939\u20131945 f\u00f6r fler detaljer kring dessa val.)\nsex miljoner polacker, varav tre miljoner av judiskt ursprung, men \u00e4ven andra etniska grupper, sexuella minoriteter och individer med psykisk oh\u00e4lsa som tredje riket ans\u00e5g \u00f6verfl\u00f6diga, s\u00e4ndes till koncentrationsl\u00e4ger och m\u00f6rdades. s\u00e4rskilt den polska intelligentian f\u00f6rf\u00f6ljdes. polackerna, i likhet med alla slaver, ans\u00e5gs som underm\u00e4nniskor av nazisterna och skulle mer eller mindre utrotas. detta var orsaken till att polackerna hade den st\u00f6rsta och effektivaste motst\u00e5ndsr\u00f6relsen i europa under kriget (400 000 personer).\n\ni den sovjetkontrollerade halvan av polen f\u00f6rf\u00f6ljdes ocks\u00e5 polacker och judar liksom de \u00f6vriga stora folkgrupperna: ukrainare, vitryssar och litauer. minst 21 857 polska officerare m\u00f6rdades i sovjetiska krigsf\u00e5ngl\u00e4ger (bland annat i samband med katynmassakern). mellan 320 000  och 1,5 miljoner polska medborgare \u2013 m\u00e4n, kvinnor och barn \u2013 f\u00f6rflyttades eller deporterades till de inre delarna av sovjetunionen d\u00e4r n\u00e4rmare 325 000 dog av umb\u00e4randen. f\u00f6rst vid hitlers anfall mot sovjetunionen f\u00f6rb\u00e4ttras dessa polackers villkor n\u00e5got. polska exilregeringen lyckades utverka att 115 000 polacker fick utvandra \u00f6ver persien, och soldaterna i gruppen fick utg\u00f6ra stommen i polska arm\u00e9n som bland annat deltog i de v\u00e4stallierades italienoffensiv. samtidigt befann sig hundratusentals polacker i exil i v\u00e4steuropa, dit de tagit sig f\u00f6r att strida i de v\u00e4stallierades regulj\u00e4ra arm\u00e9er. vid krigets slut k\u00e4mpade 250 000 polacker p\u00e5 v\u00e4stfronten, vilket gjorde dem till den tredje st\u00f6rsta arm\u00e9n efter usa:s och storbritanniens. samtidigt marscherade n\u00e4rmare 400 000 polacker vid sidan av den sovjetiska r\u00f6da arm\u00e9n mot berlin. totalt sett var den polska maninsatsen den fj\u00e4rde st\u00f6rsta efter sovjet, usa och storbritannien. polackerna stred p\u00e5 samtliga krigsarenor i europa, nordafrika och p\u00e5 atlanten.\ntrots det stora deltagandet, och det stora lidandet som kriget orsakade, \u00f6verl\u00e4t de v\u00e4stallierade polen till stalin och den sovjetiska intressesf\u00e4ren. f\u00f6ljden blev att polen 1945\u20131947 fick utst\u00e5 ytterligare tv\u00e5 \u00e5r av strider och konflikter, som f\u00f6ljdes av en drygt 40-\u00e5rig kommunistdiktatur. dessutom flyttades polens landgr\u00e4nser efter kriget v\u00e4sterut, d\u00e5 de \u00f6stra delarna av polen tillf\u00f6ll sovjetunionen (omr\u00e5den som idag tillh\u00f6r belarus och ukraina). polen fick som kompensation tidigare tyska omr\u00e5den i v\u00e4ster som hinterpommern, stettin, posen-westpreussen, st\u00f6rre delen av schlesien och s\u00f6dra delen av ostpreussen. miljontals m\u00e4nniskor i polen och tyskland f\u00f6rdrevs till f\u00f6ljd av denna gr\u00e4nsomdragning. 500 000 polacker stannade i exil i v\u00e4st p\u00e5 grund av sovjetstyret i polen. under stalinperioden efter kriget kom ett stort antal polacker fr\u00e5n motst\u00e5ndsr\u00f6relsen (under kriget) att uts\u00e4ttas f\u00f6r repressalier: de avr\u00e4ttades, f\u00e4ngslades eller deporterades av nkvd till sovjetiska gulag. polen var, vid sidan om tjeckoslovakien, den enda segrarnationen som fick se sitt lands territorium krympa efter andra v\u00e4rldskrigets slut. med sex miljoner d\u00f6dade polska medborgare av en befolkning p\u00e5 35 miljoner (1939) blir det f\u00f6rluster p\u00e5 18 procent, att j\u00e4mf\u00f6ras med 0,2 procent f\u00f6r usa, 0,9 procent f\u00f6r storbritannien, 7,4 procent f\u00f6r tyskland, 7,4 procent f\u00f6r japan, 11,1 procent f\u00f6r jugoslavien och 11,2 procent f\u00f6r sovjetunionen.\n\n\n=== modern tid ===\nmakten i polen togs \u00f6ver av en sovjetkontrollerad \u00f6verg\u00e5ngsregering genom riggade val som gav kommunistpartiet makten i samband med befrielsen fr\u00e5n nazityskland under slutet av andra v\u00e4rldskriget. landet utropades till en kommunistisk folkrepublik (officiellt namn 1947\u20131990: polska rzeczpospolita ludowa) \u00e5r 1947 efter strider som kostat ytterligare 100 000 polacker livet. landet var under sin tid som folkrepublik medlem av warszawapakten och comecon. under auktorit\u00e4r ledning av det polska f\u00f6renade arbetarpartiet (pzpr) f\u00f6rblev polen kommunistisk folkrepublik \u00e4nda till 1990 (de facto 1989) d\u00e5 ett fritt, demokratiskt polen utropades.\nunder stalin-perioden styrdes landet med mycket repressiva metoder. i juni 1956 kulminerade protesterna mot kommunistpartiets politik i den s\u00e5 kallade pozna\u0144revolten. efter stalins d\u00f6d inleddes 1956 en viss reformering och liberalisering under w\u0142adys\u0142aw gomu\u0142ka. efter 1968 kanaliserades missn\u00f6je med systemet i en antisemitisk utrensning och 1970 efter oroligheter i hamnst\u00e4derna gda\u0144sk, gdynia, szczecin med d\u00f6dsskjutningar av demonstrerande arbetare avsattes gomulka av edward gierek.\n\ngierek f\u00f6rs\u00f6kte modernisera landets industri genom vidlyftiga l\u00e5n och import, detta samtidigt som missn\u00f6jet bland befolkningen \u00f6kade och ledde till en l\u00e5ngvarig strejkv\u00e5g. i september 1980 avsattes gierek av partiet. strax d\u00e4refter bildades den fria fackf\u00f6reningen och medborgarr\u00e4ttsorganisationen solidarno\u015b\u0107 (\"solidaritet\") under de vilda strejkerna, med leninvarvet i gda\u0144sk som centrum. till strejkledare uts\u00e5gs lech wa\u0142\u0119sa, som senare blev polens president. arbetarna vid varvet kr\u00e4vde att f\u00e5 f\u00f6rhandla med regeringen i direkts\u00e4nd tv, f\u00f6r att minska regeringssidans m\u00f6jligheter att manipulera kraven. 1981 blev general wojciech jaruzelski vald till partichef och 13 december 1981 inf\u00f6rde han undantagstillst\u00e5nd i syfte att \u00e5terst\u00e4lla kontrollen \u00f6ver landet och troligen i ett f\u00f6rs\u00f6k att f\u00f6rhindra en sovjetisk invasion (liknande budapest 1956 och prag 1968). jaruzelski f\u00f6rblev vid makten till kommunismens sammanbrott i \u00f6stblocket 1989, var president under \u00f6verg\u00e5ngstiden och avgick 1990, d\u00e5 solidaritets ledare, lech wa\u0142\u0119sa, tilltr\u00e4dde som president. sedan dess har landet demokratiskt statsskick.\nunder kommunisteran led landet av stora brister i medborgarr\u00e4tt och demokrati, ineffektiv produktion och varubrist, vilket ledde till att korruption och svartab\u00f6rssystem permanentades. all industri och alla kommunikationsmedel var stats\u00e4gda, med undantag f\u00f6r sm\u00e5 hantverkar- och handelsf\u00f6retag. i motsats till sovjetunionen och dess \u00f6vriga satellitstater f\u00f6rblev det mesta av jordbruket privat\u00e4gt av sj\u00e4lvst\u00e4ndiga sm\u00e5brukare. vid \u00f6verg\u00e5ngen till marknadsekonomi st\u00e4llde bland annat v\u00e4rldsbanken krav p\u00e5 sanering av ekonomin. numera har landet h\u00f6g tillv\u00e4xt bland annat genom utbyggnaden av industrin och tj\u00e4nstesektorn och genom utflyttning av tillverkning fr\u00e5n v\u00e4stl\u00e4nder. h\u00f6g arbetsl\u00f6shet och l\u00e5ga l\u00f6ner under v\u00e4nsterstyret av po (platforma obywatelska) ledde till att m\u00e5nga polacker s\u00f6kte sig till v\u00e4steuropa. sedan pis (lag och r\u00e4ttvisa) tog makten har l\u00e4get f\u00f6rb\u00e4ttrats och polen hade europas st\u00f6rsta tillv\u00e4xt 2019, i maj samma \u00e5r var bara 3,6 procent av polackerna arbetsl\u00f6sa enligt eurostat. \npolen gick med i nato 1999, i oecd 1996, och i europeiska unionen 2004. landet deltog fr\u00e5n 2003 som en av usa:s allierade i irakkriget.under den nationalkonservativa pis-regeringen (lag och r\u00e4ttvisa) 2015-2023 reformerades polen genom en samh\u00e4llsrevolution vilken utlovades av partiet i valet 2015. inom offentligheten blev myndighetschefer, bland annat inom kultursf\u00e4ren, avskedade p\u00e5 grund av politiska sk\u00e4l. likas\u00e5 f\u00f6rsvagades domstolarnas sj\u00e4lvst\u00e4ndighet, vilket \u00e4ven innefattade landets f\u00f6rfattningsdomstol. n\u00e4r det g\u00e4ller media rensades landets public service ats p\u00e5 kritiska personer och kom att likna en propagandakanal f\u00f6r jaroslaw kaczynski.\n\n\n== statsskick och politik ==\npolen \u00e4r en demokratisk republik. polens president v\u00e4ljs vid fria val p\u00e5 en period om fem \u00e5r. nuvarande president \u00e4r andrzej duda, som tillh\u00f6r partiet lag och r\u00e4ttvisa (pis).\npolen har ett tv\u00e5kammarparlament som best\u00e5r av sejmen, som tills\u00e4tts genom proportionella val och har 460 ledam\u00f6ter, samt senaten, som tills\u00e4tts genom ett blockr\u00f6stningssystem och har 100 senatorer. sejmen har en femprocentssp\u00e4rr, som dock inte g\u00e4ller f\u00f6r etniska partier. den nuvarande polska grundlagen skrevs 1997.\ni oktober 2023 vann en koalition ledd av donald tusk parlamentsvalet och fick egen majoritet i sejmen. \n\n\n=== f\u00f6rsvar ===\n\npolens milit\u00e4r kallas wojsko polskie. milit\u00e4ren \u00e4r indelad i tre grenar: arm\u00e9n, flygvapnet och flottan. alla grenar lyder under f\u00f6rsvarsdepartementet (ministerstwo obrony narodowej).\nmilit\u00e4rens styrkor uppg\u00e5r till 163 000 aktiva och 234 000 reserver. milit\u00e4ren i polen best\u00e5r av v\u00e4rnpliktiga som tj\u00e4nstg\u00f6r i 9 m\u00e5nader och professionella soldater. i dagsl\u00e4get \u00e4r 60 procent av polens soldater professionella.\n\u00e5r 2012 \u00e4r det menat att polen ska ha en fullt professionell arm\u00e9 och ers\u00e4tta v\u00e4rnplikten, som n\u00e4stan varje 18-\u00e5rig man i polen m\u00e5ste genomf\u00f6ra, med endast grundl\u00e4ggande krigsutbildning som tar tv\u00e5 till tre m\u00e5nader.\npolens totala f\u00f6rsvarskostnad ligger p\u00e5 12 miljarder dollar per \u00e5r vilket inneb\u00e4r att man rankas som land nummer 19 i v\u00e4rlden med avseende p\u00e5 f\u00f6rsvarskostnad.\n\n\n=== administrativ indelning ===\n\npolen \u00e4r sedan 1999 uppdelat i 16 wojew\u00f3dztwa (vojvodskap (motsvarar en blandning av sveriges regioner och l\u00e4n)):\n\nermland-masuriens vojvodskap\nkujavien-pommerns vojvodskap\nlillpolens vojvodskap\n\u0142\u00f3d\u017a vojvodskap\nlublins vojvodskap\nlubusz vojvodskap\nmasoviens vojvodskap\nnedre karpaternas vojvodskap\nnedre schlesiens vojvodskap\nopole vojvodskap\npodlasiens vojvodskap\npommerns vojvodskap\nschlesiens vojvodskap\nstorpolens vojvodskap\n\u015bwi\u0119ty krzy\u017c vojvodskap\nv\u00e4stpommerns vojvodskapinom vojvodskapen finns powiaty, vilket skulle kunna \u00f6vers\u00e4ttas med distrikt. sedan 2009 finns 314 powiat ziemski (landsdistrikt) och 65 powiat grodzki (stadsdistrikt). p\u00e5 lokal niv\u00e5 \u00e4r polen indelat i 2478 gmina (kommuner).\n\n\n== ekonomi ==\n\n\n=== ekonomisk historik ===\npolen var en av de sovjetiska lydstater som hade starkast ekonomi. sedan den ekonomiska omvandlingen inleddes 1989 har den polska handeln f\u00e5tt en ny inriktning. den st\u00f6rsta strukturf\u00f6r\u00e4ndringen i polens utrikeshandel har skett till f\u00f6ljd av handelsblocket comecons sammanbrott. 1997 gick 64 procent av polens sammanlagda export till eu och 64 procent av importen kom d\u00e4rifr\u00e5n.den st\u00f6rsta privatiseringen av statligt \u00e4gda f\u00f6retag i polen har fram till idag varit det statliga telekommunikationsbolaget, telekomunikacja polska, som s\u00e5ldes till france t\u00e9l\u00e9com \u00e5r 2000. \u00e5r 2004 skedde dessutom en utf\u00f6rs\u00e4ljning av 30 procent av aktierna i polens st\u00f6rsta bank pko bank polski.\nefter polens intr\u00e4de i europeiska unionen skedde en massiv arbetskraftsutvandring av attraktiva yrkesgrupper till huvudsakligen irland och storbritannien vilket skapade arbetskraftsbrist i landet av bland annat l\u00e4kare, ingenj\u00f6rer, hantverkare, byggnadsarbetare och jordbruksarbetare. polen har f\u00f6rs\u00f6kt \u00e5tg\u00e4rda vissa brister genom att till\u00e5ta arbetskraftsinvandring av bygg- och jordbruksarbetare fr\u00e5n ukraina. arbetskraft har ocks\u00e5 \u00e5terv\u00e4nt n\u00e4r l\u00f6nerna h\u00f6jts.\n\n\n=== den nutida situationen ===\nsedan 1990-talet har den polska ekonomin utvecklats mycket snabbt och \u00f6verg\u00e5ngen fr\u00e5n planhush\u00e5llning till marknadsekonomi har g\u00e5tt relativt smidigt. i b\u00f6rjan av 1990-talet stod den privata sektorn f\u00f6r 18 procent av bnp och, som j\u00e4mf\u00f6relse, f\u00f6r 88 procent av bnp 2006. 2014 steg polens bnp 3,3 procent under det f\u00f6rsta kvartalet j\u00e4mf\u00f6rt med motsvarande kvartal f\u00f6reg\u00e5ende \u00e5r. den polska privatiseringsprocessen och det aktiva fr\u00e4mjandet av utl\u00e4ndska investeringar och entrepren\u00f6rskap har skapat en stor privat sektor best\u00e5ende till stor del av sm\u00e5 och medelstora f\u00f6retag, av vilka m\u00e5nga \u00e4r verksamma inom tj\u00e4nstesektorn. polen \u00e4r det enda eu-land som uppvisat en positiv tillv\u00e4xt under hela den globala finanskrisen 2007\u20132008.under 2011 uppskattades polens export till 138,8 miljarder euro. den st\u00f6rsta polska exporten \u00e4r: maskiner och transportutrustning, inklusive bilar (39,6 %), basmetaller och tillh\u00f6rande produkter (11,8 %) samt plast och tillh\u00f6rande produkter (7 %). exporten av livsmedel och jordbruksprodukter \u00e4r ocks\u00e5 viktig f\u00f6r polen. 2013 utgjorde den 13 procent av den sammanlagda polska exporten (20 miljarder euro) och visade en \u00f6kning om drygt 11 procent i v\u00e4rde. samma \u00e5r var tyskland, storbritannien och ryssland de st\u00f6rsta marknaderna f\u00f6r polsk livsmedelsexport.trots de senaste \u00e5rens mycket starka tillv\u00e4xtsiffror f\u00f6r polsk ekonomi s\u00e5 klassas fortfarande polen som ett jordbruksland. polackernas levnadsstandard motsvarande 65 procent av eu-genomsnittet, vilket \u00e4r i samma niv\u00e5 med andra \u00f6steuropeiska l\u00e4nder. polen hade en arbetsl\u00f6shet p\u00e5 11,8 procent i februari 2012 men bara 3,6 procent maj 2019 enligt eurostat. medelnettoinkomsten per inv\u00e5nare var 3 024 kronor i m\u00e5naden (juni 2012), vilket \u00e4r under eu-genomsnittet p\u00e5 14 968 kronor i m\u00e5naden i juni 2012. medelinkomsten 2019 var uppe i 5140 pln eller cirka 1200 eurohuvudstaden warszawa \u00e4r landets ekonomiska centrum och rankas p\u00e5 f\u00f6rsta plats i centraleuropa om man r\u00e4knar utl\u00e4ndska investeringar. idag \u00e4r polen eu:s sj\u00e4tte st\u00f6rsta ekonomi och den 23:e st\u00f6rsta i v\u00e4rlden.\n\n\n== infrastruktur ==\n\n\n=== telekommunikationer ===\n2006 fanns det 34,8 miljoner mobiltelefoner och 12,7 miljoner station\u00e4ra telefoner i polen. den fasta telefonins l\u00e5ngsamma utbredning beror till stor del p\u00e5 att f\u00f6retaget tp (telekomunikacja polska) praktiskt taget har monopol p\u00e5 fast telefoni och de relativt h\u00f6ga priserna. i motsats har mobiltelefonin expanderat i mycket snabb takt tack vare att flera olika akt\u00f6rer konkurrerar om kunderna, vilket ger l\u00e4gre priser. de tre stora mobiloperat\u00f6rerna i polen \u00e4r t-mobile (tidigare era), plus gsm och orange polska.\n\n\n=== stadstransporter ===\ni polen utg\u00f6rs transporten i storst\u00e4derna av bussar och sp\u00e5rvagnar, i flera st\u00e4der finns \u00e4ven tr\u00e5dbussar och i warszawa finns som enda stad i polen ett tunnelbanesystem. polen var det enda land i det forna \u00f6stblocket som helt saknade tunnelbana d\u00e5 man f\u00f6rr byggde tunnelbanor i st\u00e4der som hade \u00f6ver en halv miljon inv\u00e5nare. polens f\u00f6rsta tunnelbana, den i warszawa, \u00f6ppnades 1995, \u00e4nnu p\u00e5g\u00e5r utbyggnaden av den f\u00f6rsta och andra linjen och man f\u00f6rbereder f\u00f6r en tredje.\n\n\n=== v\u00e4gar ===\npolens v\u00e4gn\u00e4t har en ganska blandad standard. under den tid d\u00e5 polen tillh\u00f6rde \u00f6stblocket var resurserna f\u00f6r att bygga v\u00e4gar bristf\u00e4lliga. mindre v\u00e4gar har d\u00e4rf\u00f6r fortfarande en l\u00e4gre standard eftersom det tar tid att rusta upp dessa. d\u00e4rf\u00f6r p\u00e5g\u00e5r numera omfattande upprustningar av det polska v\u00e4gn\u00e4tet. polen har haft motorv\u00e4gar under en l\u00e5ng tid. den \u00e4ldsta motorv\u00e4gen g\u00e5r fr\u00e5n opole till gr\u00e4nsen mot tyskland och \u00e4r byggd under 1930-talet. omfattande upprustning av denna motorv\u00e4g p\u00e5g\u00e5r, och ny- och utbyggnad av motorv\u00e4gar \u00e4r p\u00e5 g\u00e5ng; flera av dessa nya motorv\u00e4gar \u00e4r avgiftsbelagda.\nmellan elbl\u0105g i polen och kaliningrad i ryssland leder en ruinmotorv\u00e4g byggd f\u00f6re andra v\u00e4rldskriget, d\u00e5 denna del av polen tillh\u00f6rde tyskland och kallades f\u00f6r ostpreussen.\n\n\n=== j\u00e4rnv\u00e4gar ===\nj\u00e4rnv\u00e4gsn\u00e4tet \u00e4r v\u00e4l utbyggt i polen. t\u00e5gtrafiken sk\u00f6ts fr\u00e4mst av statliga pkp (polskie koleje pa\u0144stwowe). detta f\u00f6retag best\u00e5r av flera grenar, dessa \u00e4r:\n\npkp polskie linie kolejowe (huvudadministrationen)\npkp przewozy regionalne (regionala passagerart\u00e5g)\npkp cargo (godstransport)\npkp intercity (expresspassagerart\u00e5g)t\u00e5gen g\u00e5r i hastigheter som \u00e4r normala i europa och t\u00e5gens standard \u00e4r numera f\u00f6rh\u00e5llandevis h\u00f6g.\nman kan dock fortfarande se var den gamla gr\u00e4nsen mellan tyskland och ryssland gick f\u00f6re f\u00f6rsta v\u00e4rldskriget d\u00e5 j\u00e4rnv\u00e4gsn\u00e4tets t\u00e4thet var betydligt h\u00f6gre p\u00e5 den tyska sidan av gr\u00e4nsen.\n2004 fanns det totalt 23 852 km j\u00e4rnv\u00e4g totalt i polen.\n\n\n=== flyg ===\n\npolens stats\u00e4gda flygbolag heter lot polish airlines (polskie linie lotnicze) och \u00e4r ett av v\u00e4rldens \u00e4ldsta flygbolag grundat 1 januari 1929. lot \u00e4r sedan 2003 med i star alliance (dessf\u00f6rinnan i det numera nedlagda qualiflyer).\np\u00e5 senare tid har andra akt\u00f6rer, fr\u00e4mst wizz air och norwegian, tagit sig in p\u00e5 marknaden och erbjuder nu l\u00e5gprisflyg till flera olika destinationer, bland annat stockholm (wizz air flyger fr\u00e5n nyk\u00f6ping/skavsta flygplats; norwegian fr\u00e5n arlanda), malm\u00f6/sturup samt g\u00f6teborg, till bland annat budapest, katowice, warszawa, pozna\u0144, rzesz\u00f3w och gda\u0144sk.\n\n\n=== vattentransport ===\ni polen finns 3812 km navigerbara floder som kan anv\u00e4ndas som transportv\u00e4gar in\u00e5t land. den l\u00e4ngsta floden \u00e4r wis\u0142a som rinner fr\u00e5n krak\u00f3w i s\u00f6der ner till kusten vid gda\u0144sk. polens viktigaste hamnst\u00e4der \u00e4r gda\u0144sk, gdynia, \u015bwinouj\u015bcie och szczecin.\n\n\n== demografi ==\n\n\n=== befolkning ===\nefter andra v\u00e4rldskriget deporterades de flesta etniska minoriteter fr\u00e5n polen. detta har medf\u00f6rt att dagens polen \u00e4r ett v\u00e4ldigt homogent land; av polens befolkning anser sig 96,74 procent vara polacker.\n1,23 procent var av annan nationalitet och \u00f6vriga ans\u00e5g sig inte tillh\u00f6ra n\u00e5gon nationalitet. bland polens minoriteter m\u00e4rks tyskar, ukrainare, litauer, judar och vitryssar. det finns \u00e4ven mindre grupper kasjuber, tatarer, armenier, romer, slovaker, ryssar, greker, makedonier, lemker och tjecker.\n\n\n=== religion ===\nungef\u00e4r 87 procent av polens befolkning \u00e4r romerska katoliker. den katolska kyrkans \u00f6verhuvud, p\u00e5ven, var 1978-2005 polacken karol wojty\u0142a, som p\u00e5ve under namnet johannes paulus ii (polska: jan pawe\u0142 ii). andra trossamfund inkluderar judendom, ortodox kristendom och protestantism.\nden katolska kyrkan spelar en stor roll i polen, historiskt, kulturellt och politiskt (se till exempel liga polskich rodzin). under kommunisttiden var katolska kyrkan en avg\u00f6rande bas f\u00f6r motst\u00e5ndet mot regimen.\nden katolska kyrkans starka st\u00e4llning i polen avspeglar sig \u00e4ven p\u00e5 landets lagstiftning och liknar den katolska kyrkans inflytande \u00f6ver lagstiftningen p\u00e5 irland. exempelvis har man enligt lag en restriktiv h\u00e5llning till abort (det vill s\u00e4ga inte fri abort). undantag g\u00f6rs i v\u00e5ldt\u00e4ktsfall eller d\u00e5 den gravidas liv st\u00e5r p\u00e5 spel, men det \u00e4r inte alltid sj\u00e4lvklart att personen kan f\u00e5 g\u00f6ra abort om det f\u00f6religger risk f\u00f6r komplikationer, ens allvarliga s\u00e5dana, under eller efter en graviditet.\n\nett exempel p\u00e5 det \u00e4r ett uppm\u00e4rksammat fall d\u00e4r polskan alicja tysiac riskerade att bli blind som en komplikation av sin tredje graviditet men trots det nekades abort. kvinnans syn blev f\u00f6rs\u00e4mrad efter graviditeten och polen f\u00e4lldes i europadomstolen f\u00f6r brott mot de m\u00e4nskliga r\u00e4ttigheterna.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== st\u00e4der ===\n\nst\u00f6rre st\u00e4der \u00e4r (2014):\n\n\n== kultur ==\n\n\n=== litteratur ===\n\nfr\u00e5n polen kommer flera betydande f\u00f6rfattare, d\u00e4ribland fem nobelpristagare i litteratur som skrivit p\u00e5 polska: henryk sienkiewicz, w\u0142adys\u0142aw reymont, czes\u0142aw mi\u0142osz, wis\u0142awa szymborska och olga tokarczuk. bland \u00f6vriga polska f\u00f6rfattare m\u00e4rks nationalskalden adam mickiewicz, boles\u0142aw prus, maria d\u0105browska, ignacy chod\u017ako och fantastikern stanis\u0142aw lem, f\u00f6r att n\u00e4mna n\u00e5gra. p\u00e5 1990-talet fick journalisterna hanna krall och ryszard kapu\u015bci\u0144ski internationell uppm\u00e4rksamhet med sina b\u00f6cker.\npolen har ocks\u00e5 en rik teatertradition med namn som aleksander fredro, juliusz s\u0142owacki, zygmunt krasi\u0144ski, gabriela zapolska, witold gombrowicz, stanis\u0142aw wyspia\u0144ski, s\u0142awomir mro\u017cek och stanis\u0142aw ignacy witkiewicz.\n\u00e4ven de ber\u00f6mda f\u00f6rfattarna isaac bashevis singer och joseph conrad var fr\u00e5n polen. de skrev dock p\u00e5 jiddisch respektive engelska.\n\n\n=== musik, film och konst ===\nfr\u00e9d\u00e9ric chopin, karol szymanowski, henryk wieniawski, krzysztof penderecki, witold lutos\u0142awski, henryk g\u00f3recki och andrzej panufnik \u00e4r n\u00e5gra exempel p\u00e5 tons\u00e4ttare som kom fr\u00e5n polen.\nfilmkonsten \u00e4r ocks\u00e5 v\u00e4l utvecklad, exempelvis genom andrzej wajda, krzysztof kie\u015blowski, jerzy kawalerowicz, krzysztof zanussi, jerzy skolimowski och roman pola\u0144ski.\nde ledande konstn\u00e4rerna kan exemplifieras av m\u00e5larna stanis\u0142aw wyspia\u0144ski (samma person som dramaturgen), witold wojtkiewicz, tadeusz makowski, jan matejko, aleksander gierymski, juliusz kossak, jacek malczewski och konrad krzy\u017canowski.\ninom popul\u00e4rmusiken \u00e4r artisten edyta g\u00f3rniak framg\u00e5ngsrik. hon var \u00e4ven landets f\u00f6rsta representant i eurovision song contest 1994.\n\n\n=== dans ===\ndet finns en rad runddanser som h\u00e4rstammar fr\u00e5n polen. processionsdansen polon\u00e4s kan vara den mest k\u00e4nda polska dansen. den och mazurkan har haft inflytande p\u00e5 dansen i europa. andra k\u00e4nda runddanser \u00e4r krakowiak, oberek och kujawiak. det \u00e4r dock os\u00e4kert om polska h\u00e4rstammar fr\u00e5n polen, trots namnet.\n\n\n=== polska nobelpristagare ===\n1903 \u2013 marie curie (fysik)\n1905 \u2013 henryk sienkiewicz (litteratur)\n1911 \u2013 marie curie (kemi)\n1924 \u2013 w\u0142adys\u0142aw reymont (litteratur)\n1950 \u2013 tadeus reichstein (fysik)\n1978 \u2013 isaac bashevis singer (litteratur)\n1980 \u2013 czes\u0142aw mi\u0142osz (litteratur)\n1981 \u2013 roald hoffmann (kemi)\n1983 \u2013 lech wa\u0142\u0119sa (fredspriset)\n1992 \u2013 georges charpak (fysik)\n1995 \u2013 j\u00f3zef rotblat (fredspriset)\n1996 \u2013 wis\u0142awa szymborska (litteratur)\n2007 \u2013 leonid hurwicz (ekonomi) mottog sveriges riksbanks pris i ekonomisk vetenskap till alfred nobels minne\n2018 \u2013 olga tokarczuk (litteratur, utdelades 2019)\n\n\n=== h\u00f6gre utbildning ===\n\n\n=== v\u00e4rldsarv ===\nf\u00f6ljande objekt finns p\u00e5 unescos lista \u00f6ver v\u00e4rlds- och kulturarv:\n\n1978 - gamla staden i krak\u00f3w, med bland annat ett av europas st\u00f6rsta torg - rynek g\u0142\u00f3wny, slottet wawel och jagellonska universitetet - ett av europas \u00e4ldsta universitet.\n1978 - saltgruvan i wieliczka, med \u00f6ver 300 km korridorer, kapell och salar uthuggna i salt.\n1979 - det av nazisterna byggda koncentrationsl\u00e4gret \"auschwitz-birkenau\" i o\u015bwi\u0119cim.\n1979 - nationalparken bia\u0142owieski i puszcza bia\u0142owieska med stora ytor or\u00f6rd urskog.\n1980 - gamla staden i warszawa, grundligt f\u00f6rst\u00f6rd under andra v\u00e4rldskriget, men noggrant rekonstruerat p\u00e5 50- och 60-talen.\n1992 - gamla staden i zamo\u015b\u0107.\n1997 - gamla staden i toru\u0144.\n1997 - borgen i malbork (tyska marienburg), byggd av tyska orden p\u00e5 1200-talet.\n1999 - kalwaria zebrzydowska.\n2001 - fredskyrkorna i jawor och \u015bwidnica (ty. schweidnitz), de st\u00f6rsta kyrkorna med skelettkonstruktion i europa.\n2003 - tr\u00e4kyrkorna i binarowa, blizne, d\u0119bno, hacz\u00f3w, lipnica murowana och sekowa.\n2004 - muzakowskiparken i floden nysas dalg\u00e5ng.\n2006 - hala stulecia i wroc\u0142aw.\n\n\n=== traditioner ===\nen liten bit av h\u00e4stskinn brukade finnas med i vaggan f\u00f6r att bringa barnet lycka. vidskepelsen har under senaste tiden tillskrivits den l\u00e4gre f\u00f6rekomsten av vissa allergier i polen.\n\n\n==== julaftonen ====\np\u00e5 julafton \u00e4ter man traditionellt flera r\u00e4tter av fisken karp. de ink\u00f6ps levande och m\u00e5ste ofta f\u00f6rvaras n\u00e5gra dagar till exempel i ett badkar. f\u00f6r att vara fr\u00e4scha ska karparna slaktas mycket kort tid innan de tillagas. makowiec \u00e4r en tung kaka best\u00e5ende till st\u00f6rsta delen av vallmofr\u00f6n blandat med socker, n\u00f6tter och russin. bakverket g\u00f6rs antingen som en rullt\u00e5rta eller som en kaka med m\u00f6rdegsbotten med ovan beskrivna vallmofr\u00f6massa ovanp\u00e5. sernik (\u00e4ven kallad serownik) \u00e4r en slags polsk cheesecake och inneh\u00e5ller ofta russin.\nenligt den gamla traditionen ska man ha halm under bordduken p\u00e5 julaftonen. m\u00e5nga visar symbolisk g\u00e4stfrihet genom att duka f\u00f6r en person mer \u00e4n de inbjudna g\u00e4sterna. man inleder julaftonen med att bryta s\u00f6nder en fyrkantig oblat och dela den med varandra och \u00f6nska allt gott.\njultomten, som kallas gwiazdor (ungef\u00e4r stj\u00e4rnman) och som skall ha en mitra och sk\u00e4gg, kommer p\u00e5 julaftonen. julklapparna \u00e4r som i sverige ofta av den dyrare sorten och f\u00e5r oftast texten: weso\u0142ych \u015bwi\u0105t... (\"god jul till...\")\n(\u015bwi\u0119ty) miko\u0142aj, eller p\u00e5 svenska sankt nikolaus, kan ofta f\u00f6rv\u00e4xlas med gwiazdor, men den riktige miko\u0142aj kommer redan den 6 december till alla sn\u00e4lla barn, och beroende var i polen man bor, s\u00e5 f\u00e5r man godis eller leksaker i eller bredvid sina finputsade skor (till exempel i norra polen) eller p\u00e5 kudden.\nsom en avslutning p\u00e5 julafton bes\u00f6ker man midnattsm\u00e4ssan, d\u00e4r h\u00f6jdpunkten \u00e4r juls\u00e5ngerna. under kommunisttiden (1945\u20131989), var de v\u00e4lfyllda kyrkorna och katedralerna med m\u00e4nniskor som kraftfullt sj\u00f6ng hymnen bo\u017ce co\u015b polsk\u0119 przez tak liczne wieki (\"gud, du som bevarat polen genom \u00e5rhundraden\") en \u00e5terkommande demonstration f\u00f6r friheten.\n\n\n==== p\u00e5sk ====\nl\u00e5ngfredagen \u00e4r traditionsenligt en katolsk fastedag. p\u00e5 p\u00e5skaftonen brukar man g\u00f6ra en liten smyckad korg med olika sm\u00e5 portioner med matr\u00e4tter, som man tar till kyrkan f\u00f6r att f\u00e5 v\u00e4lsignad och st\u00e4nkt med vigt vatten. p\u00e5 annandag p\u00e5sk frias \u015bmigus-dyngus, d\u00e4r \u015bmigus avser att man sl\u00e5r varandra med p\u00e5skris (till \u00e5minnelse av prygling av jesus), medan dyngus avser olika varianter av best\u00e4nkning med vatten, allt mellan salongsm\u00e4ssigt sprejande med parfymerat vatten, till det mer burdusa medelst en brandslang. skinka och ostkaka, sernik, mazurek och k\u00f6ttet, som \u00e5terigen infinner sig p\u00e5 bordet, \u00e4r n\u00f6dv\u00e4ndiga ingredienser p\u00e5 ett polskt p\u00e5skbord.\n\n\n=== mat och dryck ===\n\npolsk mat tillh\u00f6r f\u00f6r det mesta den kraftigare arten. \u015bniadanie (frukost) ska vara en rej\u00e4l r\u00e4tt med br\u00f6d, skuren korv, ost, kvarg, stekta \u00e4gg och som skall m\u00e4tta till middagen, med ett mellanm\u00e5l som kallas den andra frukosten, och kan till exempel best\u00e5 av n\u00e5gra mackor. middag \u00e4ter man p\u00e5 eftermiddagen och brukar best\u00e5 av soppa, huvudr\u00e4tt och efterr\u00e4tt. p\u00e5 kv\u00e4llen \u00e4ter man kolacja (kv\u00e4llsmat) som d\u00e5 \u00e4r ofta sallader och kallskuret. lunch har inf\u00f6rts p\u00e5 senare tid som en ers\u00e4ttning f\u00f6r andra frukosten. syrning anv\u00e4nds traditionellt f\u00f6r betor, gurkor och k\u00e5l.\nk\u00f6tt och k\u00f6ttrika r\u00f6kta korvar dominerar men \u00e4ven en del vegetariska r\u00e4tter \u00e4r popul\u00e4ra.\nn\u00e5gra popul\u00e4ra bakverk \u00e4r sernik och makowiec \u00e4r de mest typiska kakorna, men \u00e4ven sm\u00e5bakelser och tunga t\u00e5rtor med sm\u00f6rkr\u00e4m uppskattas. s\u0119kacz \u00e4r en variant av spettekaka och kommer fr\u00e5n kasjuberna. szneki liknar n\u00e5got svenska bullar (\u00e4r dock mycket st\u00f6rre). bagel kommer ocks\u00e5 fr\u00e5n polen.\nn\u00e5gra vanliga drycker \u00e4r oran\u017cada (l\u00e4sk) och \u00f6l, vodka, zsiad\u0142e mleko (syrad mj\u00f6lk) och kwas chlebowy (gjord p\u00e5 surt br\u00f6d).\n\n\n=== idrott ===\nden mest popul\u00e4ra sporten i polen \u00e4r fotboll. trots det s\u00e5 \u00e4r det speedway som drar mest \u00e5sk\u00e5dare till arenorna i polen, och polska f\u00f6rares internationella framg\u00e5ngar har gjort sporten omtyckt. andra popul\u00e4ra sporter i landet \u00e4r volleyboll, efter att polens landslag s\u00e4krat guld i em 2003 och 2005 och silver i vm 2006 och guld i 2014, samt basket. p\u00e5 senare tid har backhoppning (tack vare adam ma\u0142ysz), formel 1 (tack vare robert kubica), simning (tack vare otylia j\u0119drzejczak) och handboll (tack vare ett silver i vm 2007) blivit popul\u00e4ra sporter hos det polska folket. i september 2014 tog micha\u0142 kwiatkowski hem v\u00e4rldsm\u00e4sterskapens linjelopp i cykel\npolen tilldelades tillsammans med ukraina arrang\u00f6rskapet av europam\u00e4sterskapet i fotboll 2012. arrang\u00f6rsst\u00e4derna var warszawa, gda\u0144sk, wroc\u0142aw och pozna\u0144, med chorz\u00f3w och krak\u00f3w som reservst\u00e4der.\ntrots att landet periodvis har anstr\u00e4ngt sig och \u00e4r omgivet av meriterade l\u00e4nder i ishockey har framg\u00e5ngarna uteblivit f\u00f6r det polska landslaget i sporten, och intresset hos den polska publiken \u00e4r svalt.\n\n\n== internationella rankningar ==\n\n\n== k\u00e4llor ==\n\nabrahamson, kjell albin (p\u00e5 engelska). polen. diamant i aska \njerzy lukowski, hubert zawadzki (p\u00e5 engelska). a concise history of poland \ndavies, norman (p\u00e5 engelska). heart of europe. the past in poland's present \ngerner, kristian (p\u00e5 engelska). centraleuropas historia \nneil wilson, tom parkinson, richard watkins (p\u00e5 engelska). lonely planet - poland. isbn 1-74059-522-x \n\n\n== se \u00e4ven ==\n1112 polonia \u2013 en asteroid i huvudb\u00e4ltet som uppt\u00e4cktes 1928 och senare fick namn efter polen\n\n\n== externa l\u00e4nkar ==\n wikimedia commons har media som r\u00f6r polen.\n\nutrikesdepartementets sida om polen\n svenskspr\u00e5kiga wikivoyage om polen"