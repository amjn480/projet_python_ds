"el jap\u00f3 (en japon\u00e8s \u65e5\u672c, nihon o nippon; oficialment \u65e5\u672c\u56fd, nihon-koku o nipon-koku o estat del jap\u00f3) \u00e9s un pa\u00eds insular de l'\u00e0sia oriental. localitzat a l'oce\u00e0 pac\u00edfic, est\u00e0 situat a l'est de la rep\u00fablica popular de la xina, corea i r\u00fassia, i s'est\u00e9n des del mar d'okhotsk al nord, al mar de la xina oriental al sud. els car\u00e0cters kanji que integren el nom del jap\u00f3 signifiquen 'origen del sol', per la qual cosa, sovint s'identifica al jap\u00f3 com \u00abel pa\u00eds del sol naixent\u00bb.\nel jap\u00f3 compr\u00e8n unes 3.400 illes, de les quals les m\u00e9s grans s\u00f3n honshu, hokkaido, kyushu i shikoku, les quals representen el 97% de la superf\u00edcie total del pa\u00eds, sense comptar les masses d'aigua. la majoria de les illes s\u00f3n muntanyoses o volc\u00e0niques; el punt m\u00e9s alt del jap\u00f3, el mont fuji \u00e9s un volc\u00e0. el jap\u00f3 \u00e9s el des\u00e8 pa\u00eds m\u00e9s poblat del m\u00f3n, amb 128 milions d'habitants estimats el 2007. l'\u00e0rea metropolitana de t\u00f2quio, que inclou la ciutat capital de t\u00f2quio i moltes altres prefectures, \u00e9s la m\u00e9s gran del m\u00f3n, amb m\u00e9s de 30 milions de residents.\nles illes del jap\u00f3 van estar habitades des del per\u00edode paleol\u00edtic superior. les primeres mencions escrites es troben a llibres de la hist\u00f2ria de la xina del segle i.des de la promulgaci\u00f3 de la constituci\u00f3 de 1947, el jap\u00f3 ha mantingut la seua estructura com a monarquia constitucional unit\u00e0ria, amb un emperador com a cap d'estat i un parlament electe democr\u00e0ticament. com a pot\u00e8ncia econ\u00f2mica, el jap\u00f3 t\u00e9 el tercer producte interior brut m\u00e9s gran del m\u00f3n. \u00e9s membre de les nacions unides, el g8, el g4, i l'apec. \u00e9s el quart exportador i el sis\u00e8 importador m\u00e9s gran del m\u00f3n, i un l\u00edder mundial en tecnologia.\n\n\n== topon\u00edmia ==\nen catal\u00e0, la paraula \u00abjap\u00f3\u00bb \u00e9s un ex\u00f2nim que no existeix en la llengua japonesa. els noms japonesos per al pa\u00eds s\u00f3n nippon (\u306b\u3063\u307d\u3093) i nihon (\u306b\u307b\u3093), i ambd\u00f3s s'escriuen en kanji com a \u65e5\u672c. el nom japon\u00e8s de nippon es fa servir oficialment i en l'emissi\u00f3 del paper moneda. nihon \u00e9s un terme m\u00e9s informal, i el m\u00e9s utilitzat en la parla quotidiana.\ntant nippon com nihon signifiquen literalment \"l'origen del sol\" (\u65e5 sol \u672c arrel o origen) i per tant sovint es tradueixen com a \"pa\u00eds del sol naixent\". aquesta denominaci\u00f3 va sorgir a partir de la correspond\u00e8ncia imperial amb la dinastia xinesa sui i fa refer\u00e8ncia a la posici\u00f3 oriental del jap\u00f3 respecte a la xina.\nel nom catal\u00e0 del jap\u00f3 arrib\u00e0 a occident per les rutes de comer\u00e7. l'antiga paraula del xin\u00e8s per al jap\u00f3, segons va quedar registrada per marco polo era cipangu. en el xangain\u00e8s actual (un dialecte xin\u00e8s wu) la pronunciaci\u00f3 dels kanji \u65e5\u672c \u00e9s zeppen. la paraula antiga per al jap\u00f3 en malai \u00e9s jepang (en l'ortografia moderna jepun), un pr\u00e9stec del xin\u00e8s. els mercaders portuguesos van trobar aquesta paraula a malacca el segle xvi, i es pensa que van ser els primers a portar aquesta denominaci\u00f3 a europa.\n\n\n== hist\u00f2ria ==\n\nels primers senyals d'ocupaci\u00f3 de l'arxip\u00e8lag japon\u00e8s daten de la cultura del paleol\u00edtic japon\u00e8s al voltant del 30.000 ac, seguida del per\u00edode jomon (del segle xiv ac al iv ac), una cultura de transici\u00f3 del mesol\u00edtic al neol\u00edtic de ca\u00e7adors semisedentaris que desenvoluparen una forma rudiment\u00e0ria d'agricultura.la cultura yayoi comen\u00e7\u00e0 al voltant del segle iii ac, la qual introdu\u00ed noves pr\u00e0ctiques, com ara l'agricultura d'arr\u00f2s humit, l'\u00fas d'eines de bronze i ferro, i la creaci\u00f3 d'un nou estil de terrisseria, portada pels immigrants de la xina i de corea. amb el desenvolupament de la cultura iaioi, una societat agr\u00edcola es desenvolup\u00e0 al jap\u00f3. el jap\u00f3 aparegu\u00e9 per primera vegada en la hist\u00f2ria escrita en el llibre de han de la xina. segons els registres dels tres regnes de corea, el regne m\u00e9s poder\u00f3s de l'arxip\u00e8lag durant el segle iii fou el yamataikoku.\n\nel budisme arrib\u00e0 al jap\u00f3 de baekje, a la pen\u00ednsula de corea, per\u00f2 el desenvolupament del budisme japon\u00e8s i les escultures budistes foren influ\u00efdes principalment per la xina. malgrat la resist\u00e8ncia inicial, el budisme fou promogut per la classe governant i amb el temps guany\u00e0 una acceptaci\u00f3 creixent, comen\u00e7ant amb el per\u00edode asuka.en el per\u00edode nara, del segle viii, sorg\u00ed el primer estat central japon\u00e8s, el govern del qual es trobava en una cort imperial a la ciutat de heijo, avui dia nara. a m\u00e9s de l'adopci\u00f3 de les pr\u00e0ctiques administratives xineses, el per\u00edode nara es caracteritz\u00e0 pel naixement d'una literatura escrita, amb obres com ara les cr\u00f2niques massives de kojiki 712 i nihon shoki 720.el 784, l'emperador kammu trasllad\u00e0 la capital de nara a nagaoka per un per\u00edode de deu anys, i finalment la mogu\u00e9 a heian, que en l'actualitat \u00e9s la ciutat de kyoto, el 794, la qual romangu\u00e9 com a seu de l'emperador per m\u00e9s d'un mil\u00b7lenni. aquest esdeveniment marc\u00e0 l'inici del per\u00edode heian, durant el qual emerg\u00ed una cultura japonesa aut\u00f2ctona, reconeguda hist\u00f2ricament per l'art, la poesia i la literatura. el conte de genji de murasaki shikibu i la lletra de l'himne del jap\u00f3 modern, foren escrits en aquella \u00e8poca.l'era feudal japonesa es caracteritz\u00e0 pel naixement d'una classe governant de guerrers, els samurais. el 1185, despr\u00e9s de la derrota del clan rival de taira, minamoto no yoritomo fou designat shogun i establ\u00ed la seva base de poder a kamakura. despr\u00e9s de la seua mort, el clan d'hojo govern\u00e0, com a regents del shoguns. el budisme zen fou introdu\u00eft de la xina durant el per\u00edode de kamakura (1185 al 1333) i es convert\u00ed en la religi\u00f3 de la classe dels samurais. el shogunat de kamakura aconsegu\u00ed repel\u00b7lir les invasions mongoles de 1274 i 1281, amb el suport d'una tempesta que els japonesos interpretaren com el kamikaze o vent div\u00ed. el shogunat de kamakura fou destitu\u00eft per l'emperador go-daigo, que seria derrotat per ashikaga takajuki el 1336. el shogunat d'ashikaga no pogu\u00e9 controlar els senyors guerrers o daimyo, la qual cosa produ\u00ed una guerra civil, coneguda com la guerra \u014dnin el 1467 i marc\u00e0 l'inici del per\u00edode sengoku.durant el segle xvi, els mercaders i els missioners jesu\u00eftes de portugal arribaren al jap\u00f3 per primera vegada, iniciant un intercanvi comercial i cultural actiu entre el jap\u00f3 i l'oest. en el mateix segle, oda nobunaga conquer\u00ed d'altres daimyo en fer \u00fas de la tecnologia europea de les armes de foc, tot i que no assol\u00ed la unificaci\u00f3 de la naci\u00f3, ja que va ser assassinat el 1582. toyotomi hideyoshi succe\u00ed nobunaga i unific\u00e0 la naci\u00f3 el 1590. hideyoshi enva\u00ed corea dues vegades, per\u00f2 despr\u00e9s de diverses derrotes japoneses en mans dels coreans i de les forces xineses, les tropes japoneses se'n retiraren el 1598.\ndespr\u00e9s de la mort de hideyoshi, tokugawa ieyasu utilitz\u00e0 la seva posici\u00f3 com a regent del fill de hideyoshi, toyotomi hideyori per guanyar suport pol\u00edtic i militar. quan comen\u00e7\u00e0 la guerra, derrot\u00e0 els clans rivals en la batalla de sekigahara el 1600. ieyasu fou designat shogun el 1603 i establ\u00ed el shogunat tokugawa a edo (l'actual ciutat de t\u00f2quio). el shogunat adopt\u00e0 una diversitat de pol\u00edtiques per controlar els daimyo aut\u00f2noms. el 1639, el shogunat adopt\u00e0 la pol\u00edtica d'a\u00efllament, sakoku (pa\u00eds tancat) que duraria dos segles i mig, un per\u00edode que es coneix com el per\u00edode d'edo. l'estudi de les ci\u00e8ncies occidentals, conegut com el rangaku, continu\u00e0 per mitj\u00e0 dels contactes amb l'enclavament neerland\u00e8s a dejima, nagasaki. durant el per\u00edode d'edo tamb\u00e9 nasqu\u00e9 el kokugaku, els \"estudis nacionals\", l'estudi del jap\u00f3 pels japonesos mateixos.el 31 de mar\u00e7, 1854, matthew c. perry i els \"vaixells negres\" de la marina dels estats units, for\u00e7aren l'obertura del jap\u00f3 amb el m\u00f3n en la convenci\u00f3 de kanagawa. diversos tractats similars subseg\u00fcents amb els pa\u00efsos occidentals durant el per\u00edode de bakamatsu portaren crisis econ\u00f2miques i militars. l'abund\u00e0ncia de prerrogatives i la ren\u00fancia del shogunat dugueren a la guerra boshin i l'establiment d'un estat centralitzat unitari sota el nom de l'emperador (la restauraci\u00f3 de meiji). amb la creaci\u00f3 d'institucions de govern, judicials i militars a l'estil occidental, el gabinet del jap\u00f3 organitz\u00e0 el primer concili secret del jap\u00f3, introdu\u00ed la constituci\u00f3 de meiji i reun\u00ed la primera dieta imperial. la restauraci\u00f3 de meiji transform\u00e0 l'imperi del jap\u00f3 en una pot\u00e8ncia mundial industrialitzada que entr\u00e0 en conflicte amb altres nacions per estendre la seua \u00e0rea d'influ\u00e8ncia. despr\u00e9s de les vict\u00f2ries de la primera guerra sinojaponesa (1894 a 1895) i la guerra russojaponesa (1904 a 1905), el jap\u00f3 guany\u00e0 el control de taiwan, corea i el sud de sakhal\u00edn.durant el comen\u00e7ament del segle xx, el breu per\u00edode democr\u00e0tic de taisho fou succe\u00eft pel per\u00edode d'expansionisme i militaritzaci\u00f3 japonesa. la primera guerra mundial permet\u00e9 al jap\u00f3, que s'ali\u00e0 al costat victori\u00f3s, d'expandir la seva influ\u00e8ncia i els seus territoris. ocup\u00e0 la manx\u00faria el 1931, la qual cosa fou condemnada internacionalment. el jap\u00f3 renunci\u00e0 a la lliga de nacions dos anys despr\u00e9s. el 1936, el jap\u00f3 va signar el pacte antikomintern, amb l'alemanya nazi, i es va aliar a l'eix el 1941.el 1937, el jap\u00f3 enva\u00ed altres \u00e0rees de la xina, precipitant la segona guerra sinojaponesa (1937 al 1945), despr\u00e9s de la qual els estats units aprovaren un embargament de petroli contra el jap\u00f3. el 7 de desembre de 1941, el jap\u00f3 atac\u00e0 les bases navals estatunidenques de pearl harbor i declar\u00e0 la guerra als estats units, el regne unit i els pa\u00efsos baixos, esdeveniment que port\u00e0 els estats units a la segona guerra mundial. el terme angl\u00e8s jap, abreviaci\u00f3 de japon\u00e8s, va passar a ser despectiu i encara ho \u00e9s actualment en molts llocs. despr\u00e9s dels bombardejos at\u00f2mics de nagasaki i hiroshima el 1945, i l'operaci\u00f3 tempesta d'agost de la uni\u00f3 sovi\u00e8tica, el jap\u00f3 es rend\u00ed incondicionalment el 15 d'agost. la guerra cost\u00e0 milions de vides japoneses i la destrucci\u00f3 de la major part de la seva infraestructura i ind\u00fastria. el tribunal militar internacional per a l'orient extrem fou creat pels aliats el 3 de maig de 1946, per jutjar els crims de guerra japonesos, com ara la massacre de nanking.el 1947, el jap\u00f3 adopt\u00e0 una nova constituci\u00f3 pacifista emfatitzant les pr\u00e0ctiques de la democr\u00e0cia liberal. l'ocupaci\u00f3 dels aliats acab\u00e0 amb el tractat de san francisco el 1952 i el jap\u00f3 reb\u00e9 un seient a les nacions unides que conserva des de 1956. no obstant aix\u00f2, okinawa fou ocupada fins al 1972, i actualment l'ex\u00e8rcit nord-americ\u00e0 mant\u00e9 diverses bases en aquesta illa. el 17 de gener de 1995 el terratr\u00e8mol de kobe caus\u00e0 la mort de 6.300 persones. durant el mar\u00e7 del mateix any la secta aum shinriky\u014d (\u30aa\u30a6\u30e0\u771f\u7406\u6559, veritat suprema) dugu\u00e9 a terme un atac al metro de t\u00f2quio que caus\u00e0 la mort a 12 persones i m\u00e9s de 1.000 ferits. l'octubre de 1998, es condemn\u00e0 a cadena perp\u00e8tua el m\u00e0xim responsable de la secta, i pena capital a un altre dels membres fundadors. m\u00e9s tard, un nou atac terrorista a l'aeroport de narita va fer perillar la celebraci\u00f3 dels jocs ol\u00edmpics d'hivern de nagano de 1998. l'autodenominada associaci\u00f3 revolucion\u00e0ria de treballadors no va fer reivindicacions del fet i les competicions es van celebrar tal com estaven previstes el febrer d'aquell mateix any. el jap\u00f3 despr\u00e9s d'aconseguir un creixement econ\u00f2mic sorprenent fins a convertir-se en la segona economia m\u00e9s gran del m\u00f3n amb un creixement mitj\u00e0 anual del 10% durant quatre d\u00e8cades. aquest creixement acab\u00e0 la d\u00e8cada de 1990 i el jap\u00f3 experiment\u00e0 una greu recessi\u00f3. les taxes de creixement positives a principis del segle xxi s\u00f3n senyal d'una recuperaci\u00f3 gradual. entre 2005 i 2006 estava prenent for\u00e7a a la candidatura del jap\u00f3 per al consell de seguretat de l'onu, per\u00f2 la xina \u2013un dels seus membres permanents\u2013 es nega a aquesta candidatura per q\u00fcestions hist\u00f2riques. a banda d'aix\u00f2 es planteja que el jap\u00f3 haur\u00e0 de canviar la seva constituci\u00f3 de tipus no bel\u00b7licista, que va ser una conseq\u00fc\u00e8ncia de l'ocupaci\u00f3 nord-americana que es produ\u00ed despr\u00e9s de la segona guerra mundial, per ser un membre funcional del dit consell.\nl'11 de mar\u00e7 de 2011 es va produir un terratr\u00e8mol de magnitud 8,9 en l'escala de richter que va afectar especialment el nord-est de l'arxip\u00e8lag, concretament la regi\u00f3 de tohoku. el sisme, l'epicentre del qual estava situat al pac\u00edfic, a 130 kil\u00f2metres a l'est de sendai, va originar un tsunami devastador amb ones de fins a 10 m d'al\u00e7ada. a m\u00e9s, a conseq\u00fc\u00e8ncia d'aix\u00f2, diversos reactors nuclears de la zona van patir fallides amb fuites radioactives. tres dies despr\u00e9s d'aquests fets, el primer ministre japon\u00e8s naoto kan, va fer una crida a la unitat nacional declarant que el pa\u00eds es trobava davant \"la pitjor crisi des del final de la segona guerra mundial\".el 16 de juliol de 2015 la cambra baixa de t\u00f2quio va aprovar una pol\u00e8mica reforma militar impulsada pel primer ministre shinz\u014d abe i el partit liberal democr\u00e0tic (pld). el jap\u00f3 abandona el pacifisme radical heretat amb la segona guerra mundial i les seves forces militars ja no estan limitades a la defensa.\n\n\n== geografia f\u00edsica ==\n\nvegeu tamb\u00e9: vegetaci\u00f3 del jap\u00f3, i llista d'illes del jap\u00f3el jap\u00f3 \u00e9s un arxip\u00e8lag estratovolc\u00e0nic compost per 377.835 km\u00b2 de terra i 3.091 km\u00b2 d'aigua, est\u00e0 conformat per unes 3.400 illes que s'estenen al llarg de la costa asi\u00e0tica, a l'oce\u00e0 pac\u00edfic i als arxip\u00e8lags de ryukyu, izu i ogasawara. segons el cens de 2005 t\u00e9 127,55 milions d'habitants. el pa\u00eds est\u00e0 ubicat al nord-est de la xina i de taiwan (separat pel mar de la xina oriental), a l'est de corea (separat pel mar del jap\u00f3) i al sud de sib\u00e8ria, r\u00fassia. les quatre illes principals, de nord a sud, s\u00f3n hokkaido, honshu, shikoku i kyushu. l'illa d'okinawa (600 km al sud-oest de kyushu) els segueix en magnitud. prop del 84% del pa\u00eds \u00e9s muntany\u00f3s, cada illa compta amb la seva cadena muntanyosa, la muntanya m\u00e9s alta \u00e9s el mont fuji (fujisan), de 3.776 m d'altitud, seguida pel kita-dake, amb 3.193 m d'altitud. at\u00e8s que existeix poc terreny pla, molts turons i vessants s\u00f3n aprofitats completament per al conreu. com que est\u00e0 situat en una zona de molta activitat volc\u00e0nica resulten freq\u00fcents tremolors de petita magnitud i l'activitat volc\u00e0nica ocasional. els terratr\u00e8mols destructius ocorren diverses vegades cada segle, resultant sovint en tsunamis.\n\n\n=== composici\u00f3 i topografia ===\nles illes muntanyoses de l'arxip\u00e8lag formen un arc (anomenat arc d'illes) des de les costes de l'est d'\u00e0sia. el territori nacional inclou les petites illes bonin o ogasawara incloent-hi l'illa iwo jima aproximadament a 1.100 quil\u00f2metres de les illes principals. la particularitat que el jap\u00f3 sigui un arxip\u00e8lag fa que cap punt del pa\u00eds sigui a m\u00e9s de 150 quil\u00f2metres del mar.\nles quatre illes principals es troben separades per estrets canals i tres d'elles (honshu, shikoku i ky\u016bsh\u016b) pel mar interior de seto. a l'extrem meridional es troben les illes ryukyu a 970 quil\u00f2metres al sud de la tercera gran illa, ky\u016bsh\u016b.\nel punt m\u00e9s proper al continent asi\u00e0tic \u00e9s la pen\u00ednsula de corea a una dist\u00e0ncia aproximada de 200 quil\u00f2metres. el pa\u00eds sempre va estar connectat el continent a trav\u00e9s de rutes mar\u00edtimes de comer\u00e7: al nord amb sib\u00e8ria, a l'oest des de les illes tsushima cap a la pen\u00ednsula coreana i al sud amb els ports del sud de la xina.\nt\u00e9 aproximadament un 84% de territori muntany\u00f3s, el 14% de la superf\u00edcie es dedica a activitats agr\u00edcoles-ramaderes, el 66% a boscos i el 20% restant est\u00e0 dedicat a altres usos, a causa del fet que les seves illes s\u00f3n una cadena muntanyosa a la part submergida de la plataforma continental, sent les illes els seus pics. nom\u00e9s prop del 25% del territori \u00e9s pla i \u00e9s on es concentra la poblaci\u00f3. una llarga cadena muntanyosa divideix l'arxip\u00e8lag per la meitat, una de les quals es troba al costat de l'oce\u00e0 pac\u00edfic i l'altra del costat del mar del jap\u00f3 (la qual cosa s'aprecia en el mapa topogr\u00e0fic). en la meitat del pac\u00edfic hi ha escarpades muntanyes, d'entre 1.500 i 3.000 metres d'altitud que formen profunds valls i congosts. al centre convergeixen 3 cadenes muntanyoses: les hida, les kiso i les akaishi, les quals formen els alps japonesos, sent kitadake la seva muntanya m\u00e9s alta amb 3.193 metres, per\u00f2 la segona en altura del pa\u00eds. el punt m\u00e9s alt del territori es troba en el mont fuji, un volc\u00e0 adormit des de 1707 de 3.776 metres situat a la prefectura de shizuoka.cap de les planes o valls habitades \u00e9s \u00e0mplia. la m\u00e9s gran \u00e9s la plana de kanto, situada a t\u00f2quio, i nom\u00e9s t\u00e9 13.000 quil\u00f2metres quadrats. altres planes importants s\u00f3n: la de vall de n\u014dbi, que envolta nagoya; la de kinki, a l'\u00e0rea d'osaka-kioto; la de sendai, que envolta la ciutat de sendai al nord-est de honsh\u016b i la d'ishikari a hokkaido. la majoria d'aquestes planes estan al llarg de la costa.\nla petita part de terra habitable pat\u00ed diverses modificacions en el seu terreny al llarg dels segles. les terres properes al mar i als rius tenen nombroses construccions de dics i drenatges, molts turons i muntanyes estan tallats en terrasses esglaonades per augmentar el terreny cultivable i per augmentar el terreny edificable. aquest proc\u00e9s de modificaci\u00f3 del medi continua actualment amb l'extensi\u00f3 de la l\u00ednia costanera i la construcci\u00f3 d'illes artificials per a les ind\u00fastries i per al creixement del port. un exemple d'aix\u00f2 \u00e9s l'aeroport de kansai, a la badia d'osaka.els rius del jap\u00f3 solen ser r\u00e0pids i abruptes, nom\u00e9s uns pocs s\u00f3n navegables i la majoria solen tenir menys de 300 quil\u00f2metres de llargada. malgrat aix\u00f2, el jap\u00f3 aconsegueix aprofitar aquests rius per produir energia hidroel\u00e8ctrica, encara que aquest recurs es troba explotat gaireb\u00e9 fins a la seva capacitat. el riu m\u00e9s llarg del territori \u00e9s el shinano, el qual neix a la prefectura de nagano fins a la prefectura de niigata on desemboca al mar del jap\u00f3, t\u00e9 367 quil\u00f2metres de llargada. la major reserva d'aigua es troba en el llac biwa al nord-est de kyoto.\nl'extensi\u00f3 de la costa navegable especialment en el mar interior de seto, compensa la manca de rius navegables. la costa pac\u00edfica del sud de t\u00f2quio t\u00e9 la caracter\u00edstica de ser llarga i d'augmentar la seva profunditat de forma molt gradual gr\u00e0cies a la sedimentaci\u00f3.\n\n\n=== fauna i flora ===\nhi ha una gran varietat en la vegetaci\u00f3 japonesa (unes 17.000 esp\u00e8cies) i es deu al seu clima i relleu. els boscos cobreixen el 67% de la superf\u00edcie del pa\u00eds i es componen en la seva majoria d'arbres frondosos i con\u00edferes: castanyers, fajos, aurons, pin\u00f2psides, pins rojos i laricis, juntament amb bedolls i freixes. a l'oest dominen els boscos de pin\u00f2psids que creixen al costat de bamb\u00fas, magn\u00f2lies i castanyers verds. els pruners blancs i vermells, els cirerers de floraci\u00f3 primerenca, aix\u00ed com el bamb\u00fa i els pins s'han convertit en s\u00edmbols tradicionals del pa\u00eds.\n\nla fauna japonesa tamb\u00e9 \u00e9s molt variada i es poden trobar exemplars molt rars que no es troben en pa\u00efsos ve\u00efns. igual que en la vegetaci\u00f3 aquesta variaci\u00f3 es deu al clima i al relleu. en els mars de les illes ryukyu hi ha una gran varietat de peixos tropicals, tortugues, serps marines, dugongs, marsopes negres\u2026 a la mateixa illa ryukyu es troben altres animals aut\u00f2ctons com: l'\u00e0guila crestada, la guineu voladora i el llangardaix mim\u00e8tic. a tot el pa\u00eds habiten i en gran nombre els ossos rentadors, els c\u00e9rvols i els \u00e0necs mandarins. entre les esp\u00e8cies end\u00e8miques es troben els macacos japonesos, les salamandres gegants japoneses, les lib\u00e8l\u00b7lules primitives i els gats d'iriomete entre d'altres.\n\n\n=== clima ===\n\u00e9s un pa\u00eds pluj\u00f3s i amb una alta humitat, posseeix un clima temperat amb 4 estacions diferents ben definides, gr\u00e0cies a la dist\u00e0ncia a la qual es troba respecte de l'equador. de tota manera el clima del nord \u00e9s lleugerament fred temperat (hokkaido) amb forts estius i grans nevades a l'hivern, el centre del pa\u00eds \u00e9s c\u00e0lid, estius humits i hiverns curts i al sud lleugerament subtropical (kyushu) amb estius llargs, calents i humits i hiverns curts i suaus. el clima de vegades \u00e9s afectat pels vents estacionals produ\u00efts pels centenars ciclons i anticiclons que es formen en el continent i al pac\u00edfic (anticicl\u00f3 o cicl\u00f3 hawai\u00e0), generant vents des del continent cap al pac\u00edfic a l'hivern i del pac\u00edfic al continent a l'estiu.existeixen dos factors primaris en la influ\u00e8ncia climatol\u00f2gica: la proximitat amb el continent asi\u00e0tic i els corrents oce\u00e0nics. el clima des del juny al setembre \u00e9s calent i humit pels corrents de vents tropicals que arriben des de l'oce\u00e0 pac\u00edfic i des del sud-est asi\u00e0tic. aquests corrents precipiten grans quantitats d'aigua en tocar terra, per la qual cosa l'estiu \u00e9s una \u00e8poca d'importants pluges, que comencen a principis de juny i duren al voltant d'un mes. el segueix una \u00e8poca de calor de principis d'agost fins a principis de setembre, un per\u00edode de tifons, en la qual passen pel jap\u00f3 5 o 6 d'ells i arriben a produir danys significatius. la precipitaci\u00f3 anual de pluges \u00e9s de 100 a 200 cent\u00edmetres, per\u00f2 entre el 70 i el 80 per cent d'aquestes estan concentrades durant el juny i el setembre.\na l'hivern, els centres d'alta pressi\u00f3 de l'\u00e0rea siberiana i els centres de baixa pressi\u00f3 del nord de l'oce\u00e0 pac\u00edfic, generen vents freds que travessen el jap\u00f3 d'oest a est, produint importants nevades a la costa japonesa del mar del jap\u00f3. com que els vents xoquen contra les cadenes muntanyoses del centre, les grans altures acaben per precipitar la humitat d'aquests vents en forma de neu i en passar per la costa pac\u00edfica del pa\u00eds arriben sense portar notables quantitats d'humitat, per la qual cosa no s\u00f3n principal factor de les nevades a la costa pac\u00edfica. a m\u00e9s provoca que en aquesta costa, el temps a l'hivern sigui sec i de dies sense n\u00favols, al contrari de l'hivern a la costa oest.hi ha dos corrents oce\u00e0nics que afecten el model clim\u00e0tic: el corrent c\u00e0lid de kuroshio i el corrent fred d'oyashio. el corrent de kuroshio flueix pel pac\u00edfic des de taiwan i passa pel jap\u00f3 bastant al nord de t\u00f2quio, i \u00e9s un corrent que porta molta calor a la costa est.\n\n\n== pol\u00edtica i govern ==\n\n\n=== estructura constitucional ===\nla constituci\u00f3 del jap\u00f3 es promulg\u00e0 el 1946 i entr\u00e0 en vigor el 1947. succe\u00ed la constituci\u00f3 de meiji, promulgada el 1889. en ella, el jap\u00f3 renuncia a la guerra com a dret sobir\u00e0 i procura mantenir-lo com a pa\u00eds democr\u00e0tic i pac\u00edfic en perpetu\u00eftat.\nel jap\u00f3 \u00e9s una monarquia constitucional en qu\u00e8 el poder de l'emperador \u00e9s limitat. com a figura amb tasques merament cerimonials, l'emperador \u00e9s definit en la constituci\u00f3 del jap\u00f3 com a \"s\u00edmbol de l'estat i de la unitat del poble\". el poder executiu \u00e9s exercit principalment pel primer ministre del jap\u00f3 i altres membres de la dieta o parlament; la sobirania resideix en el poble japon\u00e8s. l'emperador \u00e9s el cap d'estat en els esdeveniments i reunions diplom\u00e0tiques. akihito, (\u660e\u4ec1), \u00e9s l'emperador actual del jap\u00f3; naruhito, pr\u00edncep del jap\u00f3, \u00e9s el seg\u00fcent en la l\u00ednia al tron.\nl'\u00f2rgan legislatiu \u00e9s la dieta nacional un parlament bicameral compost per la cambra dels representants, amb 480 membres electes per vot popular cada quatre anys o si es dissol el parlament, i una cambra de consellers amb 242 membres, electes popularment per a servir en per\u00edodes de sis anys. hi ha sufragi universal per a tots els adults majors de 20 anys. el partit liberal democr\u00e0tic ha estat en el poder des de 1955, llevat d'un breu per\u00edode governat per una coalici\u00f3 de partits el 1993. el partit d'oposici\u00f3 m\u00e9s gran \u00e9s el partit democr\u00e0tic del jap\u00f3.\nel primer ministre del jap\u00f3 \u00e9s el cap de govern, nomenat per l'emperador, despr\u00e9s de ser designat per la dieta, d'entre els seus membres. ha de conservar la confian\u00e7a de la cambra de representants per a mantenir-se en el poder. el primer ministre \u00e9s el cap del gabinet del jap\u00f3 i designa i destitueix els ministres d'estat, la majoria dels quals han de ser membres de la dieta. yasuo fukuda \u00e9s el primer ministre actual.\n\n\n=== influ\u00e8ncies exteriors ===\nel jap\u00f3 mant\u00e9 estretes relacions econ\u00f2miques i militars amb els estats units, amb el qual ha format una alian\u00e7a de seguretat que actua com la pedra angular de la seva pol\u00edtica exterior. \u00e9s un estat membre de les nacions unides des del 18 de desembre de 1956, ha servit com un membre no permanent del consell de seguretat un total de 20 anys, m\u00e9s recentment, en 2009 i 2010. tamb\u00e9 forma part del grup dels quatre on cada membre busca la condici\u00f3 de membre permanent en el consell de seguretat. com a membre del g8, l'apec, l'\"asean m\u00e9s tres\" i un participant en la cimera d'\u00e0sia oriental, el jap\u00f3 participa activament en els afers internacionals. tamb\u00e9 \u00e9s el tercer major donant d'ajuda oficial al desenvolupament del tercer m\u00f3n despr\u00e9s de donar 6,2 milions de d\u00f2lars el 2004. va contribuir amb tropes no combatents en la guerra d'iraq, tot i que posteriorment les va retirar.\nparticipa en diverses disputes territorials amb els seus ve\u00efns: amb r\u00fassia sobre les illes kurils del sud, amb corea del sud sobre les roques de liancourt, amb la rep\u00fablica popular de la xina i taiwan sobre les illes senkaku, i amb la rep\u00fablica popular de la xina sobre la zona econ\u00f2mica exclusiva al voltant d'okino torishima. tamb\u00e9 s'enfronta a una permanent disputa amb corea del nord pel segrest de ciutadans japonesos i el programa nuclear nord-core\u00e0. com a resultat de la controv\u00e8rsia al voltant de les illes kuriles, aquesta t\u00e8cnicament encara en guerra amb r\u00fassia, ja que mai va ser signat cap tractat per resoldre la q\u00fcesti\u00f3.la capacitat militar japonesa est\u00e0 limitada per l'article 9 de la constituci\u00f3 japonesa, pel qual ren\u00fancia al seu dret a declarar la guerra o utilitzar la for\u00e7a militar com a mitj\u00e0 de resoldre les controv\u00e8rsies internacionals. el ministeri de defensa, regeix la capacitat militar japonesa que es compon principalment de la for\u00e7a terrestre d'autodefensa del jap\u00f3 (jgsdf), la for\u00e7a mar\u00edtima d'autodefensa del jap\u00f3 (jmsdf) i la for\u00e7a a\u00e8ria d'autodefensa del jap\u00f3 (jasdf). el partit liberal democr\u00e0tic, el m\u00e9s important del jap\u00f3, continua intentant reformar l'esmentat precepte constitucional amb vista a la denominaci\u00f3 oficial de les forces d'autodefensa com unes forces armades, aix\u00ed com a l'expansi\u00f3 de les seves capacitats i funcions, perqu\u00e8 finalment adquireixin un estatus similar al d'altres forces armades qualsevol. les forces militars japoneses s'han utilitzat recentment en les operacions del manteniment de la pau i el desplegament de tropes japoneses a l'iraq, que va ser el primer \u00fas de les seves forces militars a l'estranger des de la segona guerra mundial.\n\n\n=== subdivisi\u00f3 administrativa i el govern local ===\narticles principals: ciutats, regions i prefectures del jap\u00f3tot i que existeixen vuit regions ben definides, el govern administratiu consisteix en quaranta-set prefectures, cadascuna supervisada per un governador electe i altres institucions de govern. l'antiga ciutat de t\u00f2quio se subdivideix en trenta-set districtes especials, amb els mateixos poders de govern que les altres ciutats.\nactualment, la naci\u00f3 s'est\u00e0 reorganitzant administrativament fusionant moltes ciutats, viles i pobles, la qual cosa reduir\u00e0 el nombre d'entitats administratives inferiors a la prefectura i alhora els costos administratius.de les quaranta-set prefectures, 43 s\u00f3n ken (\"prefectura\"), t\u00f2quio \u00e9s un to (\"prefectura metropolitana\"), hokkaido \u00e9s un do (\"prefectura districte\"), i osaka i kyoto s\u00f3n fu (\"prefectures urbanes\"). el govern local de les prefectures \u00e9s gestionat per governadors i assemblees. la prefectura m\u00e9s gran \u00e9s hokkaido i la m\u00e9s petita \u00e9s osaka; la m\u00e9s poblada \u00e9s t\u00f2quio i la menys poblada \u00e9s tottori. les prefectures se subdivideixen en diverses entitats civils locals, com ara el shi (\"ciutat\"), el machi o cho (\"poble\") i el mura o son (\"vila\"), totes administrades per alcaldes i assemblees.\n\n\n== economia ==\n\n\n=== dades econ\u00f2miques ===\nl'economia del jap\u00f3 es caracteritza per la cooperaci\u00f3 del govern amb la ind\u00fastria, una \u00e8tica laboral forta, l'experi\u00e8ncia en l'alta tecnologia i un pressupost militar relativament baix. actualment el jap\u00f3 \u00e9s la segona pot\u00e8ncia econ\u00f2mica en producte interior brut, despr\u00e9s dels estats units, amb un total de 3,1 bilions d'euros de pib nominal. segons la paritat de poder adquisitiu, el seu pib \u00e9s el tercer m\u00e9s gran del m\u00f3n, despr\u00e9s dels estats units i la rep\u00fablica popular de la xina. despr\u00e9s de la segona guerra mundial; durant els anys seixanta, la mitjana de creixement arrib\u00e0 gaireb\u00e9, a causa que el pa\u00eds pat\u00ed un sorprenent creixement, al 10% anual, tot i que minv\u00e0 durant les d\u00e8cades seg\u00fcents, a una mitjana de 5% durant els anys setanta i 4% els anys vuitanta. les taxes de creixement decreixeren considerablement durant la d\u00e8cada dels noranta, principalment a causa de la sobreinversi\u00f3 de la d\u00e8cada anterior i de les pol\u00edtiques nacionals per eliminar els excessos dels mercats de valors i de b\u00e9ns arrels. els esfor\u00e7os del govern per a avivar l'economia tingueren molt poc \u00e8xit i foren afectats per la desacceleraci\u00f3 mundial del 2000-2001. tanmateix, l'economia mostr\u00e0 signes de recuperaci\u00f3 des del 2005; el pib cresqu\u00e9 2,8% aquell any. des del 2006 el seu pib per hora treballada \u00e9s la 18a m\u00e9s alta del m\u00f3n.les empreses financeres, d'asseguran\u00e7a, de b\u00e9ns arrels, majoristes, de transport i telecomunicacions s\u00f3n les m\u00e9s importants del pa\u00eds. el jap\u00f3 gaudeix d'una sorprenent capacitat industrial i \u00e9s la llar dels productors de material d'alta tecnologia avan\u00e7ada d'automobilisme, equips electr\u00f2nics, maquin\u00e0ria, qu\u00edmics i d'altres. algunes de les companyies m\u00e9s grans del pa\u00eds inclouen: nintendo, toyota motor, ntt docomo, canon inc., honda, takeda pharmaceutical company, sony, nippon steel, tepco, mitsubishi, i seven & i holding., aix\u00ed com el banc m\u00e9s gran del m\u00f3n, el japan post bank. una de les caracter\u00edstiques m\u00e9s notables de l'economia japonesa \u00e9s la cooperaci\u00f3 entre les ind\u00fastries manufactureres, els prove\u00efdors, els distribu\u00efdors i els bancs, en grups tancats coneguts com a keiretsu, aix\u00ed com la garantia de feina vital\u00edcia en les grans empreses. la borsa de valors de t\u00f2quio amb una capitalitzaci\u00f3 de mercat de m\u00e9s de 549,7 bilions de iens el desembre del 2006 s'erigeix com la segona m\u00e9s gran del m\u00f3n.recentment, alguns encarregats de formular les pol\u00edtiques han encoratjat la reforma i les empreses japoneses han comen\u00e7at a abandonar algunes d'aquestes normes en un intent d'augmentar la rendibilitat. la pressi\u00f3 fiscal \u00e9s menor que en qualsevol gran pa\u00eds occidental, essent del 26,4% del pib a partir de 2007. nom\u00e9s una minoria d'empleats japonesos paga qualsevol impost sobre la renda. l'impost sobre el valor afegit \u00e9s nom\u00e9s del 5%, mentre que les taxes d'impostos a les empreses s\u00f3n alts.ja que nom\u00e9s el 15% de la terra del jap\u00f3 \u00e9s prop\u00edcia a l'agricultura, s'hi desenvolup\u00e0 un sistema d'agricultura de bancal o feixa, que t\u00e9 com a resultat, un dels nivells m\u00e9s elevats de producci\u00f3 agr\u00edcola per unitat de superf\u00edcie. el sector rep subsidis considerables i \u00e9s protegit pel govern. tanmateix, el jap\u00f3 ha d'importar al voltant del 50% dels seus requeriments de cereals i carn, tot i que \u00e9s el segon pa\u00eds tones de pesca, despr\u00e9s de la xina; el jap\u00f3 t\u00e9 una de les flotes de pesca m\u00e9s grans del m\u00f3n, i la captura de peixos \u00e9s el 15% del total mundial.els socis comercials d'exportaci\u00f3 m\u00e9s importants del jap\u00f3 s\u00f3n els estats units (22,8%), la uni\u00f3 europea (14,5%), la rep\u00fablica popular de la xina (14,3%), corea del sud (7,8%), taiwan (6,8%) i hong kong (5,6%), segons les dades del 2006. les exportacions principals s\u00f3n equip de transportaci\u00f3, vehicles, equip electr\u00f2nic, maquin\u00e0ria el\u00e8ctrica i qu\u00edmics. amb pocs recursos naturals per a sostenir el seu desenvolupament econ\u00f2mic, el jap\u00f3 dep\u00e8n for\u00e7a d'altres pa\u00efsos que el proveeixen de primeres mat\u00e8ries, i per tant, importa una gran varietat de b\u00e9ns. els seus socis d'importaci\u00f3 m\u00e9s importants s\u00f3n la xina (20,5%), els estats units (12%), la uni\u00f3 europea (10,3%), ar\u00e0bia saudita (6,4%), els emirats \u00e0rabs units (5,5%), austr\u00e0lia (4,8%), corea del sud (4,7%) i indon\u00e8sia (4,2%), segons les dades del 2006.\n\n\n=== infraestructures ===\ndes del 2005, la meitat de l'energia al jap\u00f3 es produeix a partir de petroli, una cinquena part de carb\u00f3, el 14% del gas natural i el 16% restant d'altres. una quarta part de l'electricitat la proporciona de l'energia nuclear.\nel pa\u00eds s'ha gastat una gran quantitat de diners en una gran xarxa de carreters, els 1,18 milions de quil\u00f2metres de carretera asfaltada \u00e9s el principal mitj\u00e0 de transport. tan sols hi ha una sola xarxa de trens d'alta velocitat, dividida i d'acc\u00e9s limitat que connectat les principals ciutats i controlada per una s\u00e8rie de peatges. els autom\u00f2bils japonesos acostumen a ser barats i de baix consum, aix\u00f2 no obstant, nom\u00e9s el 50% de les dist\u00e0ncies recorregudes en transports el vehicle usat \u00e9s el cotxe, el seu \u00fas \u00e9s el m\u00e9s baix dels pa\u00efsos que formen el g8.hi ha desenes de companyies ferrovi\u00e0ries tant regionals com locals, entre les m\u00e9s importants cal destacar: el grup japan railways, la kintetsu, la seibu railway i la keio corporation. actualment hi ha al voltant d'uns 250 trens d'alta velocitat en moviment al jap\u00f3, els quals s\u00f3n coneguts per la seva puntualitat. la xarxa ferroviaria compta amb 23.577 quil\u00f2metres de vies f\u00e8rries.\nhi ha 173 aeroports i \u00e9s bastant com\u00fa l'\u00fas d'avions per viatjar entre ciutats del pa\u00eds. l'aeroport nacional, l'internacional de t\u00f2quio, \u00e9s el m\u00e9s actiu de tota \u00e0sia. a m\u00e9s d'aquest aeroport, tamb\u00e9 hi ha l'internacional de narita (t\u00f2quio), l'internacional de kansai (osaka/kobe/zona de kyoto) i l'internacional de ch\u016bbu centrair (nagoya) els quals tenen un gran prestigi. les companyies a\u00e8ries m\u00e9s importants s\u00f3n all nippon airways (ana) i japan airlines (jal). els ports m\u00e9s importants s\u00f3n el yokohama i el de nagoya.\n\n\n=== turisme ===\nen l'\u00e0mbit tur\u00edstic el jap\u00f3 es pot visitar tant pels seus paisatges, gr\u00e0cies als grans boscos i les llargues platges que t\u00e9, com pel seu inter\u00e8s cultural per la seva hist\u00f2ria mil\u00b7len\u00e0ria o per l'oci amb la gran quantitat i varietats de parcs tem\u00e0tics que hi ha.\nun dels esdeveniments m\u00e9s importants del jap\u00f3 \u00e9s el festival de la neu de sapporo, el qual atrau a m\u00e9s de dos milions de visitants (tant estrangers com japonesos) i on es poden veure est\u00e0tues de neu o gel de diverses mides que inunden el centre de sapporo durant tota la setmana de febrer que dura.una altra festa bastant coneguda i que atrau bastants turistes \u00e9s el festival de nubuta que se celebra en les nits d'estiu a aomori i a hirosaki i on hi ha una process\u00f3 amb un gran nombre de llanternes en forma d'animals i personatges hist\u00f2rics acompanyats d'un gran nombre de ballarins i ballarines que sobren pas pels carrers.el castell himeji del segle xvii, patrimoni de la humanitat des de 1993 \u00e9s un dels monuments m\u00e9s importants del pa\u00eds, \u00e9s una de les estructures m\u00e9s antigues del jap\u00f3 medieval i el m\u00e9s visitat seguit dels castells matsumoto i kumamoto. el santuari d'itsukushima tamb\u00e9 patrimoni de la humanitat des de 1996, \u00e9s un altre monument important del jap\u00f3.\nla progressi\u00f3 del turisme al jap\u00f3 \u00e9s espectacular i bona prova d'aix\u00f2 \u00e9s l'augment de turistes. l'any 2010 hi van arribar 8,6 milions de turistes i el 2018 31,1 milions. el 2018, els 10 pa\u00efsos d'on van venir m\u00e9s turistes van ser:\n xina (8.380.034 visitants)\n corea del sud (7.538.952 visitants)\n taiwan (4.757.258 visitants)\n hong kong (2.207.804 visitants)\n estats units (1.526.407 visitants)\n tail\u00e0ndia (1.132.160 visitants)\n austr\u00e0lia (552.440 visitants)\n filipines (503.976 visitants)\n mal\u00e0isia (468.360 visitants)\n singapur (437.280 visitants)\n\n\n== geografia humana i societat ==\n\n\n=== demografia ===\nla poblaci\u00f3 del jap\u00f3 el 2018 era de 126,4 milions. el 2008 es va assolir el m\u00e0xim de poblaci\u00f3 del pa\u00eds, 128,08 milions, i des de llavors ha anat decreixent. el jap\u00f3 gaudeix d'una de les esperances de vida m\u00e9s elevades del m\u00f3n, de 81,25 anys. no obstant aix\u00f2, la poblaci\u00f3 japonesa est\u00e0 envellint r\u00e0pidament, efecte de la disminuci\u00f3 de les altes taxes de natalitat de la postguerra. el 2004, al voltant del 19,5% de la poblaci\u00f3 tenia m\u00e9s de 65 anys. els canvis en l'estructura demogr\u00e0fica han provocat un gran nombre de problemes socials, especialment en el declivi potencial de la poblaci\u00f3 econ\u00f2micament activa i l'increment en els costos de benestar social associats als plans de pensi\u00f3 p\u00fablics. segons les taxes de creixement poblacionals actuals, la poblaci\u00f3 del jap\u00f3 haur\u00e0 decrescut a 100 milions el 2050 i a 64 el 2100.l'any 2018 el jap\u00f3 va registrar el nombre m\u00e9s baix de naixements des que es tenen registres, van n\u00e9ixer 944 mil persones i en van morir 1,3 milions.\n\n\n=== etnografia ===\n\nla societat japonesa, des del punt de vista \u00e8tnic, \u00e9s molt homog\u00e8nia. les minories m\u00e9s nombroses s\u00f3n els coreans, xinesos, filipins, peruans i brasilers, aix\u00ed com els ainus, poble ind\u00edgena de l'arxip\u00e8lag japon\u00e8s. milers de coreans foren for\u00e7ats a emigrar al jap\u00f3 durant la segona guerra mundial, quan corea era col\u00f2nia japonesa. els que hi han rom\u00e0s, no tenen la ciutadania japonesa, tot i que poden accedir-hi, i sovint s'enfronten a la discriminaci\u00f3. els pobles ind\u00edgenes ainus i okinawes tamb\u00e9 tenen un estatus social inferior; la majoria dels ainu s'han assimilat a la cultura japonesa, tot i que alguns han mantingut la seua identitat a hokkaido.\nla ciutadania japonesa es rep quan un membre de la fam\u00edlia registra un naixement en el registre familiar de la localitat. n\u00e0ixer al jap\u00f3 no necess\u00e0riament dona la nacionalitat japonesa. encara que hi ha minories monoling\u00fces que han residit moltes generacions al jap\u00f3, hi viuen sota l'estatus de resid\u00e8ncia permanent, sense rebre la ciutadania japonesa, tot i que tenen el dret de rebre-la. les persones d'ascend\u00e8ncia japonesa que neixen a l'estranger tenen la ciutadania si algun familiar registra llur naixement al jap\u00f3. per\u00f2, alguns repatriats no s\u00f3n considerats \"veritablement\" japonesos, i alguns consideren que s\u00f3n descendents de la casta dels burakumin, els quals es creu que van emigrar als pa\u00efsos sud-americans, i per tant s\u00f3n discriminats per la resta de la societat.\n\n\n=== llengua ===\narticle principal: japon\u00e8sla llengua oficial del jap\u00f3 \u00e9s el japon\u00e8s. l'ainu, tot i que \u00e9s una llengua ind\u00edgena de l'arxip\u00e8lag japon\u00e8s, est\u00e0 gaireb\u00e9 extint. el japon\u00e8s \u00e9s una llengua aglutinativa que es distingeix pel seu sistema complex d'honor\u00edfics que reflecteixen la naturalesa jer\u00e0rquica de la societat japonesa, en qu\u00e8 les formes verbals i algunes paraules indiquen l'estatus relatiu del parlant i de l'o\u00efdor. el japon\u00e8s escrit \u00e9s una combinaci\u00f3 de tres tipus de sistemes: els car\u00e0cters xinesos coneguts com a kanji, \u6f22\u5b57, i dos sistemes sil\u00b7l\u00e0bics, hiragana, \u5e73\u4eee\u540d, i katakana, \u7247\u4eee\u540d. la transliteraci\u00f3 a l'alfabet llat\u00ed, anomenada romaji (\u30ed\u30fc\u30de\u5b57), tamb\u00e9 es fa servir en el japon\u00e8s contemporani. a m\u00e9s de les dues lleng\u00fces aut\u00f2ctones (el japon\u00e8s i l'ainu) hi ha diverses lleng\u00fces de les minories \u00e8tniques del jap\u00f3, principalment el core\u00e0 i el xin\u00e8s. la documentaci\u00f3 m\u00e9s antiga en japon\u00e8s s\u00f3n unes inscripcions fetes en car\u00e0cters xinesos al segle v. la seva filiaci\u00f3 gen\u00e8tica roman incerta. se la sol considerar una llengua a\u00efllada.\n\n\n=== religi\u00f3 ===\nla percepci\u00f3 japonesa de la religi\u00f3 usualment est\u00e0 relacionada amb la mitologia, les tradicions i les activitats locals. el confucianisme i el daoisme han estat la base del codi moral i del shakai-tsunen (la idea social comuna). la majoria dels japonesos professen el xintoisme (54%), o el budisme (40%), per tradici\u00f3 familiar, o per a evitar conflictes amb els estrangers religiosos. no obstant aix\u00f2, la majoria no s\u00f3n ateus, sin\u00f3 que la tend\u00e8ncia ha estat el sincretisme. aix\u00f2 t\u00e9 com a resultat que les fam\u00edlies celebren els rituals xintoistes, els estudiants resen abans de les examinacions escolars, algunes parelles es casen a les esgl\u00e9sies cristianes, i els funerals es realitzen als temples budistes. una minoria de la poblaci\u00f3 professa el cristianisme (0,7%), i altres religions (4,7%) com ara el xamanisme i l'islam. des del segle xix moltes sectes religioses anomenades originalment shinkosyukyo, i ara shinshukyo, han sorgit.\n\n\n=== educaci\u00f3 ===\nun dels trets que va sorprendre els europeus en arribar al jap\u00f3 a finals del per\u00edode edo va ser veure l'alt nivell educatiu que tenien aix\u00ed com la seva cultura popular, les quals aleshores es creien reservades a les societats industrialitzades. s'estima que el nivell d'alfabetitzaci\u00f3 de llavors es trobava al voltant del 80% per als homes i entre el 60% i 70% per les dones.\n\nel 1872, durant l'era meiji, es va establir el ministeri d'educaci\u00f3 basat en el sistema d'educaci\u00f3 occidental. l'educaci\u00f3 va passar a ser un assumpte d'alta prioritat pel govern quan el lideratge del jove govern meiji es va adonar de la necessitat d'una educaci\u00f3 p\u00fablica universal a favor d'un jap\u00f3 modern i occidentalitzat, van apar\u00e8ixer les primeres escoles (prim\u00e0ries i secund\u00e0ries) i universitats. des de 1947, l'educaci\u00f3 obligat\u00f2ria al jap\u00f3, consisteix en l'escola prim\u00e0ria i la secund\u00e0ria, que dura nou anys (dels 6 fins als 15 anys). gaireb\u00e9 tots els estudiants continuen la seva educaci\u00f3 un per\u00edode de tres anys l'escola secund\u00e0ria superior, i, segons el mext, aproximadament 75,9% dels graduats del 2005 van decidir continuar els seus estudis en universitats o en una altra instituci\u00f3 post-secund\u00e0ria. l'educaci\u00f3 del jap\u00f3 \u00e9s molt competitiva, especialment per l'ingr\u00e9s a institucions d'educaci\u00f3 superior. les dues universitats d'alt nivell al jap\u00f3 s\u00f3n la universitat de t\u00f2quio i la universitat de keio. el programa pisa coordinat per l'ocde el 2007, va marcar els coneixements i les aptituds dels estudiants japonesos de 15 anys com el 6\u00e8 millor del m\u00f3n.\n\n\n=== sanitat ===\nels serveis sanitaris s\u00f3n proporcionats pel govern. la tuberculosi fou la primera causa de mort al jap\u00f3 en la d\u00e8cada de 1950 amb una mortalitat de 146,2 per cada 100.000 habitants (actualment \u00e9s de 2 per cada 100.000). durant les d\u00e8cades de 1960 i 1970 va ser l'accident vascular cerebral i des dels anys 80 fins a l'actualitat ho \u00e9s el c\u00e0ncer. aix\u00f2 no obstant, actualment, el sistema sanitari del jap\u00f3 \u00e9s un dels m\u00e9s bons del m\u00f3n en diversos sentits, \u00e9s per exemple un dels pa\u00efsos amb l'esperan\u00e7a de vida m\u00e9s alta i amb una mortalitat infantil pr\u00e0cticament nul\u00b7la. des de 1973, tota persona gran t\u00e9 dret a una cobertura social especial finan\u00e7ada pel mateix govern. els pacients s\u00f3n lliures de seleccionar els metges o les instal\u00b7lacions de la seva elecci\u00f3. en els hospitals hi ha normes molt estrictes quant als aliments, els quals es controlen cont\u00ednuament i s\u00f3n baixos en sal i sucres. les dietes predominants s\u00f3n: l'arr\u00f2s, els vegetals, el peix i la carn d'au.\n\n\n== cultura i lleure ==\n\nla cultura japonesa ha evolucionat considerablement en els darrers anys, des del pa\u00eds original de la cultura j\u014dmon a una cultura contempor\u00e0nia, que combina influ\u00e8ncies d'\u00e0sia, europa i am\u00e8rica septentrional. les arts tradicionals inclouen l'artesania (ikebana, origami, ukiyo-e, ninots, laques, terrisseria), les actuacions (bunraku, kabuki, noh, rakugo, hadaka matsuri), les tradicions (cerim\u00f2nia del te, bud\u00f3, l'arquitectura, els jardins, les espases) i la cuina. la fusi\u00f3 entre la impressi\u00f3 tradicional en fusta i l'art occidental va conduir a la creaci\u00f3 del manga, un format japon\u00e8s del c\u00f2mic popular dins i fora del jap\u00f3. el manga ha influ\u00eft l'animaci\u00f3 per a la televisi\u00f3 i el cinema donant origen a l'anime i l'anomenat live action movie, normalment films o teles\u00e8ries encarnades per actors i basats en s\u00e8ries d'animaci\u00f3 populars. les consoles de videojocs japoneses han prosperat des de la d\u00e8cada de 1980.\nla m\u00fasica del jap\u00f3 \u00e9s ecl\u00e8ctica, despr\u00e9s d'haver manllevat els instruments, les escales i els estils de les cultures ve\u00efnes. instruments, com el koto, es van introduir durant els segles ix i x. el recitatiu acompanyat del teatre n\u014d daten del segle xiv i la m\u00fasica folkl\u00f2rica popular, amb la guitarra shamisen, des del segle xvi. la m\u00fasica occidental, present des de finals del segle xix, ara forma part integrant de la cultura. despr\u00e9s de la guerra jap\u00f3 ha estat influ\u00eft per la m\u00fasica moderna d'americans i europeus, la qual cosa ha donat lloc al j-pop.el karaoke \u00e9s l'activitat cultural m\u00e9s \u00e0mpliament practicada. el novembre de 1993, un estudi realitzat per l'ag\u00e8ncia d'assumptes culturals va trobar que aquell any, eren m\u00e9s els japonesos que havien cantat en karaokes que els que havien participat en manifestacions culturals tradicionals, com arranjaments florals o la cerim\u00f2nia del te.les primeres obres de la literatura japonesa inclouen el kojiki i el nihon shoki, dos llibres d'hist\u00f2ria i el man'y\u014dsh\u016b, un llibre de poemes del segle viii, tots escrits en car\u00e0cters xinesos. en els primers dies de l'era heian, el sistema de transcripci\u00f3 conegut com a kana (hiragana i katakana) va ser creat com fonogrames. kaguya \u00e9s considerada la m\u00e9s antiga descripci\u00f3 en japon\u00e8s. makura no s\u014dshi, una ressenya de la vida a la cort de heian, \u00e9s un llibre escrit per sei sh\u014dnagon, mentre que genji monogatari de murasaki shikibu \u00e9s sovint descrit com la primera novel\u00b7la del m\u00f3n. l'era meiji, durant el qual la literatura japonesa integrada influ\u00e8ncies occidentals, va veure el declivi de les formes liter\u00e0ries tradicionals. natsume s\u014dseki i mori \u014dgai van ser els primers novel\u00b7listes \"moderns\" del jap\u00f3, seguit d'akutagawa ry\u016bnosuke, tanizaki jun'ichir\u014d, yasunari kawabata, yukio mishima i, m\u00e9s recentment, haruki murakami. compta, a m\u00e9s, amb dos premis nobel, els autors yasunari kawabata (1968) i kenzaburo oe (1994).\n\n\n=== mitologia ===\n\nla mitologia japonesa \u00e9s un sistema de creences extremadament complex. el pante\u00f3 xinto per s\u00ed sol es compon d'una col\u00b7lecci\u00f3 de m\u00e9s de 8.000.000 kamis (\"d\u00e9us\" o \"esperits\" en japon\u00e8s). malgrat la influ\u00e8ncia de la civilitzaci\u00f3 xinesa antiga, una part molt important de la religi\u00f3 i la mitologia japonesa s\u00f3n \u00faniques. cont\u00e9 tradicions xintoistes i budistes aix\u00ed com creences populars agr\u00edcoles. d'altra banda, a difer\u00e8ncia de la mitologia grega, n\u00f2rdica i eg\u00edpcia, \u00e9s relativament dif\u00edcil distingir que \u00e9s veritablement un \"mite\" per als japonesos.\nels mites japonesos convencionals es basen en el kojiki, en el nihonshoki i alguns llibres complementaris. el kojiki que literalment significa \"registre de coses antigues\" \u00e9s el llibre m\u00e9s vell reconegut sobre mites, llegendes, i la hist\u00f2ria del jap\u00f3 i el nihonshoki \u00e9s el segon m\u00e9s antic. el shintoshu explica els or\u00edgens de les divinitats japoneses des d'una perspectiva budista mentre que el hotsuma tsutae enregistra una versi\u00f3 diferent sobre la mitologia.\nun resultat notable de la mitologia japonesa \u00e9s que explica l'origen de la fam\u00edlia imperial, i els representa com descend\u00e8ncia divina. la paraula japonesa per emperador al jap\u00f3, tenne (\u5929\u7687), significa el \"rei celeste\" (el car\u00e0cter \u5929 significa \"cel\").\nels animals hi tenen un paper important, els ossos rentadors, que tenen poders sobrenaturals, per exemple, apareixen normalment en els pobles i enganyen els viatgers perduts, les guineus que tamb\u00e9 tenen poders sobrenaturals, gaudeixen d'una gran intel\u00b7lig\u00e8ncia i s\u00f3n molt entremaliades. ambd\u00f3s animals dits anteriorment, tenen l'habilitat de si es posen una fulla al cap i fan un salt mortal enrere es poden transformar en qualsevol cosa i aix\u00ed poden ocultar-se o infiltrar-se entre les persones, aquesta transformaci\u00f3 no \u00e9s completa, ja que sempre els queda la cua al descobert.\n\n\n=== esports ===\ntradicionalment, el sumo \u00e9s l'esport nacional del jap\u00f3, i un dels m\u00e9s populars. les arts marcials japoneses, com ara el judo, el karate i el kendo s\u00f3n molt populars i es practiquen a tot arreu del pa\u00eds. despr\u00e9s de la restauraci\u00f3 de meiji, molts esports occidentals foren introdu\u00efts al jap\u00f3 i s'estengueren per mitj\u00e0 del sistema educatiu. la lliga japonesa de beisbol s'establ\u00ed el 1936, i avui dia \u00e9s l'esport m\u00e9s popular del pa\u00eds. un dels jugadors japonesos m\u00e9s coneguts \u00e9s ichiro suzuki, que, despr\u00e9s d'haver guanyat la distinci\u00f3 de jugador m\u00e9s valu\u00f3s el 1995 i 1996, ara \u00e9s part de la lliga estatunidenca de beisbol.\ndes de l'establiment de la lliga professional de futbol, el 1992, aquest esport ha esdevingut un espectacle popular. el jap\u00f3 va ser coamfitri\u00f3 de la copa mundial de futbol 2002 juntament amb corea del sud. la selecci\u00f3 de futbol del jap\u00f3 \u00e9s tamb\u00e9 un dels millors equips de futbol a \u00e0sia, guanyant la copa d'\u00e0sia en tres ocasions.\nel golf tamb\u00e9 \u00e9s popular, igual que l'automobilisme i la f\u00f3rmula nippon. el 1997 es va completar per part d'honda el circuit de motegi amb la finalitat de portar la indycar series al jap\u00f3.\nla millor participaci\u00f3 del jap\u00f3 en els jocs ol\u00edmpics va ser el 2004 quan va obtenir 37 medalles. en els jocs ol\u00edmpics de pequ\u00edn 2008 tamb\u00e9 va tenir una destacada actuaci\u00f3 amb nou ors, sis plates i deu bronzes, sent finalment vuitena en el medaller nom\u00e9s per darrere de la xina, els estats units, r\u00fassia, regne unit, alemanya, austr\u00e0lia i corea del sud.\n\n\n=== societat ===\nels joves han sofert una intensa revoluci\u00f3 fruit de la pressi\u00f3 de l'escola, la fam\u00edlia, i a un codi educatiu molt estricte. aix\u00ed, alguns imiten als joves de la cultura occidental i el seu aspecte intenta ser similar al del manga i l'anime. no obstant aix\u00f2, la influ\u00e8ncia de la cultura occidental entre la joventut japonesa ha vingut decreixent de forma sostinguda des de mitjans de la d\u00e8cada de 1990.\nles persones grans s\u00f3n molt tradicionals i segueixen normalment el codi de conducta que es basa en el respecte a la fam\u00edlia i al treball. aquestes s\u00f3n algunes de les raons que han portat a aquesta revoluci\u00f3 juvenil. tanmateix, \u00e9s important destacar que la tal anomenada revoluci\u00f3 nom\u00e9s afecta el 5-10% de la joventut, ja que la resta respecta i admira la cultura tradicional.\n\u00e9s un dels pa\u00efsos industrialitzats on encara es mant\u00e9 la pena de mort. de fet, s'ha reviscut l'aplicaci\u00f3 de la pena capital al jap\u00f3 i el 2007 es van penjar a 9 homes.\n\n\n=== gastronomia ===\nla gastronomia del jap\u00f3 com a cuina nacional ha evolucionat al llarg dels segles a causa de molts canvis pol\u00edtics i socials. a l'edat antiga la majoria de la cuina estava influenciada per la cultura xinesa. no obstant va canviar amb l'adveniment de l'edat mitjana, el qual marc\u00e0 el comen\u00e7ament d'un abandonament de l'elitisme amb la normativa del shogunat. a principis de l'edat moderna van oc\u00f3rrer grans canvis, entre els m\u00e9s importants la introducci\u00f3 de la cultura occidental.\nel terme modern \"menjar japon\u00e8s\" (\u65e5\u672c\u6599\u7406, nihon ry\u014dri) o washoku (\u548c\u98df, washoku) es refereix al menjar d'estil tradicional, semblant al que existia abans del final de l'a\u00efllament nacional de 1868. en un sentit m\u00e9s ampli de la paraula, tamb\u00e9 es poden incloure aquells aliments on els seus ingredients o maneres de cuinar han estat introdu\u00efts des de l'estranger per\u00f2 desenvolupats pels japonesos. el menjar japon\u00e8s \u00e9s conegut pel seu \u00e8mfasi en l'estacionalitat dels aliments (\u65ec, shun), qualitat i presentaci\u00f3 dels seus ingredients.\nhi ha moltes opinions sobre qu\u00e8 \u00e9s fonamental en la cuina japonesa. molts pensen que el sushi o els menjars elegants estilitzats de format kaiseki es van originar com a part de la cerim\u00f2nia japonesa del te. molts japonesos, per\u00f2, pensen en el menjar quotidi\u00e0 de la gent japonesa - en especial la que va existir abans del final de l'era meiji (1868 - 1912) o abans de la segona guerra mundial. pocs japonesos urbans moderns coneixen la seva gastronomia tradicional.\n\n\n=== ci\u00e8ncia i tecnologia ===\nel jap\u00f3 \u00e9s una de les principals pot\u00e8ncies en l'\u00e0mbit de la recerca cient\u00edfica, en particular: la tecnologia, la maquin\u00e0ria i la investigaci\u00f3 biom\u00e8dica. en tot el pa\u00eds hi ha aproximadament 700.000 investigadors que treballen amb un pressupost de 89,7 mil milions d'euros, el tercer m\u00e9s gran del m\u00f3n. algunes de les aportacions tecnol\u00f2giques m\u00e9s importants es troben en els camps de: l'electr\u00f2nica, l'automobilisme, la maquin\u00e0ria, l'enginyeria antis\u00edsmica, la rob\u00f2tica, l'\u00f2ptica, els productes qu\u00edmics, els semiconductors i els metalls. el jap\u00f3 \u00e9s l\u00edder mundial en la producci\u00f3 i l'\u00fas de la rob\u00f2tica, t\u00e9 poc menys de la meitat dels robots industrials per la fabricaci\u00f3 del tot el m\u00f3n. tamb\u00e9 \u00e9s el pa\u00eds que va inventar els robots qrio, asimo i aibo. tamb\u00e9 \u00e9s el major productor mundial d'autom\u00f2bils i compta amb sis de les quinze cases d'automobilisme m\u00e9s importants i set de les vint companyies l\u00edders en venda de semiconductors.\nl'ag\u00e8ncia espacial japonesa (jaxa) porta a terme la recerca planet\u00e0ria i espacial, tant la recerca de nous avions com el desenvolupament de coets i sat\u00e8l\u00b7lits. \u00e9s un dels participants en l'estaci\u00f3 espacial internacional i el m\u00f2dul d'experimentaci\u00f3 japon\u00e8s (kibo) es va afegir a l'estaci\u00f3 espacial internacional durant l'assemblea els vols del transbordador espacial en 2008. t\u00e9 plans en l'exploraci\u00f3 espacial, i ho demostra amb els plans de llan\u00e7ament del venus climate orbiter (planet-c) per l'exploraci\u00f3 de venus el 2010, el desenvolupament de la bepicolombo per l'exploraci\u00f3 de mercuri llan\u00e7at el 2013 i la construcci\u00f3 d'una base lunar el 2030. el 14 de setembre de 2007, es va llan\u00e7ar a l'\u00f2rbita lunar la selene (selenological and engineering explorer) en un h-iia (model h2a2022), coet portat del centre espacial de tanegashima. la selene tamb\u00e9 \u00e9s coneguda com a kaguya, la princesa de la lluna de la mitologia japonesa. la seva missi\u00f3 \u00e9s la recollida de dades sobre l'origen i evoluci\u00f3 de la lluna. va entrar en \u00f2rbita lunar el 4 d'octubre, i vola aproximadament a 100 km de la superf\u00edcie del sat\u00e8l\u00b7lit.\n\n\n== refer\u00e8ncies ==\n\n\n== vegeu tamb\u00e9 ==\n\njaponesos\n\n\n== bibliografia ==\nchristopher, robert c., the japanese mind: the goliath explained, linden press/simon and schuster, 1983 (isbn 0-330-28419-3)\nde mente, the japanese have a word for it, mcgraw-hill, 1997 (isbn 0-8442-8316-9)\nflath, the japanese economy, oxford university press, 2000 (isbn 0-19-877503-2)\nfree, early japanese railways 1853\u20131914: engineering triumphs that transformed meiji-era japan, tuttle publishing, 2008 (isbn 4-8053-1006-5)\nhenshall, a history of japan, palgrave macmillan, 2001 (isbn 0-312-23370-1)\nhood, shinkansen: from bullet train to symbol of modern japan, routledge, 2006, (isbn 0-415-32052-6)\nikegami, bonds of civility: aesthetic networks and the political origins of japanese culture, cambridge university press, 2005 (isbn 0-521-60115-0)\nito et al., reviving japan's economy: problems and prescriptions, mit press, 2005 (isbn 0-262-09040-6)\niwabuchi, recentering globalization: popular culture and japanese transnationalism, duke university press, 2002 (isbn 0-8223-2891-7)\njansen, the making of modern japan, belknap, 2000 (isbn 0-674-00334-9)\njohnson, japan: who governs?, w.w. norton, 1996 (isbn 0-393-31450-2)\nkato et al., a history of japanese literature: from the man'yoshu to modern times, japan library, 1997 (isbn 1-873410-48-4)\nmacwilliams, japanese visual culture: explorations in the world of manga and anime, m.e. sharpe, 2007 (isbn 0-7656-1602-5)\nmcdonald, reading a japanese film: cinema in context, university of hawaii press, 2005 (isbn 0-8248-2993-x)\nono et al., shinto: the kami way, tuttle publishing, 2004 (isbn 0-8048-3557-8)\npyle, japan rising: the resurgence of japanese power and purpose, public affairs, 2007 (isbn 1-58648-567-9)\nreischauer, japan: the story of a nation, mcgraw-hill, 1989 (isbn 0-07-557074-2)\nsamuels, securing japan: tokyo's grand strategy and the future of east asia, cornell university press, 2008 (isbn 0-8014-7490-6)\nsilverberg, erotic grotesque nonsense: the mass culture of japanese modern times, university of california press, 2007 (isbn 0-520-22273-3)\nshinoda, koizumi diplomacy: japan's kantei approach to foreign and defense affairs, university of washington press, 2007 (isbn 0-295-98699-9)\nstevens, japanese popular music: culture, authenticity and power, routledge, 2007 (isbn 0-415-38057-x)\nsugimoto et al., an introduction to japanese society, cambridge university press, 2003 (isbn 0-521-52925-5)\nvan wolferen, the enigma of japanese power, vintage, 1990 (isbn 0-679-72802-3)\nvarley, japanese culture, university of hawaii press, 2000 (isbn 0-8248-2152-1)\n\n\n== enlla\u00e7os externs ==\nkunaicho.go.jp - web oficial de la fam\u00edlia imperial (angl\u00e8s)\nkantei.go.jp - web oficial del primer ministre i web del gabinet. (angl\u00e8s)\njapan national tourist organization (angl\u00e8s)\ncia world factbook - japan arxivat 2018-12-26 a wayback machine. (angl\u00e8s)"