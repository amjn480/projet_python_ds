"the dark side of the moon (titulat dark side of the moon a l'edici\u00f3 en disc compacte de 1993; en catal\u00e0: el costat fosc de la lluna) \u00e9s un \u00e0lbum conceptual i el vuit\u00e8 disc d'estudi del grup brit\u00e0nic de rock progressiu pink floyd. va ser publicat l'1 de mar\u00e7 de 1973 als estats units i el 16 de mar\u00e7 del mateix any al regne unit, i \u00e9s considerat per molts com el millor \u00e0lbum del grup. l'\u00e0lbum est\u00e0 constru\u00eft a partir de les idees que pink floyd havia explorat en els seus concerts i anteriors enregistraments, per\u00f2 li manquen les llargues parts instrumentals que caracteritzaven els treballs posteriors a la parten\u00e7a, el 1968, del seu membre fundador, principal compositor i lletrista, syd barrett. la tem\u00e0tica de l'\u00e0lbum inclou el conflicte, l'avar\u00edcia i els diners, l'envelliment i la malaltia mental, aquest \u00faltim tema inspirat en part pel deteriorament mental de barrett.l'\u00e0lbum es va desenvolupar com a part d'una futura gira de la banda, s'estren\u00e0 en directe diversos mesos abans que ni tan sols haguessin comen\u00e7at els enregistraments a l'estudi. la m\u00fasica i la lletra de totes les peces es van escriure durant un per\u00edode de 7 setmanes, i el nou material es va anar refinant a mesura que avan\u00e7ava la gira, i va ser enregistrat en dues sessions el 1972 i 1973 als abbey road studios de londres. pink floyd va usar algunes de les t\u00e8cniques d'enregistrament m\u00e9s avan\u00e7ades de l'\u00e8poca, incloent-hi enregistraments multipista i loops. en algunes de les pistes es van usar sintetitzadors anal\u00f2gics, mentre que una s\u00e8rie d'entrevistes amb la banda i l'equip t\u00e8cnic apareixen al llarg de l'\u00e0lbum en forma de cites filos\u00f2fiques. alan parsons va ser el responsable d'alguns dels aspectes s\u00f2nics m\u00e9s innovadors de l'\u00e0lbum, incloent-hi la interpretaci\u00f3 no l\u00e8xica de clare torry. s'hi troben tamb\u00e9 diferents sorolls com el d'una persona corrent al voltant d'un micro, rellotges, etc.\nthe dark side of the moon va ser un \u00e8xit immediat, arribant als estats units al lloc m\u00e9s alt de la llista billboard 200 durant una setmana. va romandre a les llistes 749 setmanes (catorze anys), de les quals 591 de manera consecutiva, essent aix\u00ed l'\u00e0lbum que m\u00e9s temps ha rom\u00e0s en llistes de la hist\u00f2ria. amb una estimaci\u00f3 de vendes de 45 milions de c\u00f2pies, \u00e9s l'\u00e0lbum m\u00e9s reeixit de pink floyd i un dels m\u00e9s venuts a escala mundial de la hist\u00f2ria (concretament el tercer). ha estat remasteritzat i reeditat en dues ocasions, a m\u00e9s d'haver estat versionat per diverses bandes. de l'\u00e0lbum se'n van extreure dos de senzills: \u00abmoney\u00bb i \u00abus and them\u00bb. tamb\u00e9 se'n van fer edicions especials per al 20\u00e8 i el 30\u00e8 aniversari, aquest \u00faltim en un cd amb so 5.1. a m\u00e9s del seu \u00e8xit comercial, podria dir-se que the dark side of the moon \u00e9s l'\u00e0lbum m\u00e9s popular entre els seguidors i cr\u00edtics, i apareix sovint a les llistes de millors \u00e0lbums de tots els temps.\nel tema \u00abmoney\u00bb va situar pink floyd en el primer lloc de les llistes de vendes i \u00e9s, amb \u00aball you need is love\u00bb dels beatles, els \u00fanics t\u00edtols amb signatura r\u00edtmica 7/4 que han assolit el n\u00famero u en vendes. el solo de david gilmour en 4/4 porta la pe\u00e7a al ritme cl\u00e0ssic del rock.\n\n\n== antecedents ==\ndespr\u00e9s del llan\u00e7ament de meddle, els membres de la banda es van reunir el desembre de 1971 per a una gira pel regne unit, el jap\u00f3 i els estats units. mentre assajaven a broadhurst gardens, londres, tenien en perspectiva la imminent creaci\u00f3 d'un nou \u00e0lbum, encara que la seva prioritat era la creaci\u00f3 de nou material. en una reuni\u00f3 a casa del bateria nick mason a camden, el baixista roger waters va proposar que el nou \u00e0lbum podria formar part de la gira. la idea de waters era que l'\u00e0lbum tract\u00e9s sobre coses que \u00abfan enfadar la gent\u00bb, enfocant-se en les pressions a qu\u00e8 es va enfrontar la banda pel seu estil de vida i en els problemes mentals que tenia l'antic membre de la banda, syd barrett. ja havien explorat una idea similar a \u00abthe man and the journey\u00bb, una pe\u00e7a de m\u00fasica conceptual que van tocar als seus concerts de 1969. en una entrevista concedida a la revista rolling stone, david gilmour va dir: \nen general, els quatre membres de la banda van estar d'acord que la idea de waters de fer un \u00e0lbum basat en una \u00fanica tem\u00e0tica era una bona idea. el baixista i principal lletrista roger waters, el guitarrista david gilmour, el bateria nick mason i el teclista richard wright van participar en la composici\u00f3 i la producci\u00f3 del nou material, una cosa poc habitual en els seg\u00fcents llan\u00e7aments de pink floyd. waters va gravar les primeres demos a la seva casa d'islington, en un petit estudi d'enregistrament que tenia en un cobert ubicat al seu jard\u00ed. algunes parts del nou \u00e0lbum es van extreure de material no usat pr\u00e8viament: el comen\u00e7ament de \u00abbreathe\u00bb procedeix d'un treball anterior de waters i ron geesin compost per a la banda sonora de the bodi; l'estructura b\u00e0sica de \u00abus and them\u00bb es va extreure d'una pe\u00e7a original composta per a la pel\u00b7l\u00edcula zabriskie point . la banda va assajar en un magatzem de londres que pertanyia a the rolling stones, i despr\u00e9s en el rainbow theatre. a m\u00e9s, van comprar material nou, incloent-hi nous altaveus, un sistema de pa, una taula de barreges de 28 canals amb quatre sortides quadraf\u00f2niques i un sistema de llums. es van transportar nou tones de material amb tres camions: seria la primera vegada que la banda feia la gira amb un \u00e0lbum complet, per\u00f2 els va permetre refinar i millorar el nou material, que ja havia rebut el nom provisional de the dark side of the moon (m\u00e9s una al\u00b7lusi\u00f3 als llun\u00e0tics que a l'astronomia). en descobrir que el t\u00edtol ja havia estat utilitzat per una altra banda, medicine head, va ser temporalment canviat a \u00abeclipse\u00bb. l'estrena d'\u00abeclipse\u00bb es va fer a the dome de brighton el 20 de gener de 1972, encara que en comprovar que l'\u00e0lbum de medicine head havia estat un frac\u00e0s comercial, van tornar a canviar el t\u00edtol a the dark side of the moon.[a]\n\ndark side of the moon: a piece for assorted lunatics, com es coneixia llavors, es va tocar en pres\u00e8ncia d'un grup de periodistes (i gent disposada a gravar un bootleg) el 17 de febrer de 1972 (m\u00e9s d'un any abans del seu llan\u00e7ament oficial al teatre rainbow) amb una molt bona acollida cr\u00edtica. michael wale de the times va descriure la pe\u00e7a dient que \u00ab\u2026 porta les ll\u00e0grimes als ulls. est\u00e0 tan plena de comprensi\u00f3 i alhora d'interrogants musicals!\u00bb, mentre que derek jewell de the sunday times va escriure \u00abl'ambici\u00f3 de la intenci\u00f3 art\u00edstica de [pink] floyd \u00e9s enorme\u00bb. melody maker va ser menys entusiasta: \u00abmusicalment, hi havia grans idees, per\u00f2 els efectes de so sovint em deixaven pensant que era dins d'una g\u00e0bia d'ocells al zoo de londres\u00bb. la posterior gira va rebre una gran acollida per part del p\u00fablic. es va tocar el nou material en directe, en el mateix ordre que despr\u00e9s apareixeria a l'\u00e0lbum, encara que amb \u00f2bvies difer\u00e8ncies com la falta de sintetitzadors en pistes com \u00abon the run\u00bb, i la lectura de peces de la b\u00edblia en comptes de la veu de clare torry a \u00abthe great gig in the sky\u00bb.la gira dark side of the moon tour de 1972-1973 per europa i els estats units els va donar l'oportunitat de fer millores en la qualitat dels temes. entre els concerts de la gira, es van comen\u00e7ar a fer les sessions d'estudi; els assajos van comen\u00e7ar a anglaterra el 20 de gener, encara que al febrer la banda va viatjar a fran\u00e7a per gravar m\u00fasica per a la vall\u00e9e, una pel\u00b7l\u00edcula francesa del director barbet schroeder.[b] despu\u00e9s van tocar al jap\u00f3 i van tornar a fran\u00e7a el mar\u00e7 per completar el treball de la vall\u00e9e. a tot aix\u00f2 van seguir-hi actuacions als estats units abans que la banda torn\u00e9s a londres per comen\u00e7ar l'enregistrament de l'\u00e0lbum, del 24 de maig al 25 de juny. despr\u00e9s d'una altra s\u00e8rie de concerts a europa i els estats units, i l'enregistrament l'octubre de pink floyd: live at pompeii, la banda va retornar a l'estudi el 9 de gener de 1973 per completar l'enregistrament de l'\u00e0lbum.\n\n\n== concepte ==\nthe dark side of the moon es va construir a partir d'experiments fets per pink floyd en concerts i en enregistraments previs, per\u00f2 sense les extenses peces instrumentals que, segons el cr\u00edtic david fricke, s'havien convertit en una caracter\u00edstica de la banda des de la marxa del membre fundador syd barrett el 1968. el guitarrista david gilmour, el m\u00fasic que va reempla\u00e7ar barrett, despr\u00e9s es va referir a aquests instrumentals com \u00abaquest rotlle enrevessat de la psicod\u00e8lia\u00bb. gilmour i waters citen l'\u00e0lbum meddle de 1971 com un punt d'inflexi\u00f3 cap al que despr\u00e9s seria el seg\u00fcent \u00e0lbum.la tem\u00e0tica de les lletres de les can\u00e7ons inclou l'avar\u00edcia, l'envelliment, la mort i la malaltia mental. aquest \u00faltim tema va tenir com a inspiraci\u00f3 el deteriorament mental de barrett, qui havia estat el principal compositor i lletrista de la banda en els seus primers anys. l'\u00e0lbum \u00e9s conegut per l'\u00fas de m\u00fasica concreta i conceptual i les lletres filos\u00f2fiques, igual com molts altres treballs de la banda.\ncada cara de l'\u00e0lbum constitueix una pe\u00e7a cont\u00ednua de m\u00fasica. les cinc pistes de cada cara reflecteixen diversos estadis de la vida humana. l'\u00e0lbum comen\u00e7a i acaba amb batecs de cor; explora la naturalesa de l'experi\u00e8ncia de l'\u00e9sser hum\u00e0, i segons waters, \u00abl'empatia\u00bb. \u00abspeak to me\u00bb i \u00abbreathe\u00bb junts fan \u00e8mfasi en els elements mundans i f\u00fatils de la vida junt amb la sempre present amena\u00e7a de la bogeria i la import\u00e0ncia de viure cada un la seva pr\u00f2pia vida: \u00abno tinguis por a voler\u00bb. \u00abon the run\u00bb, una can\u00e7\u00f3 instrumental guiada per sintetitzadors, evoca l'estr\u00e8s i l'ansietat que provoca el transport modern, en particular la por de wright a volar, portant la trama de la can\u00e7\u00f3 a un aeroport. \u00abtime\u00bb s'endinsa en la manera en la qual el pas del temps pot controlar la vida d'un mateix i ofereix una vehement advert\u00e8ncia als qui malgasten el temps agafant-se els aspectes m\u00e9s mundans de la vida. a aquesta can\u00e7\u00f3 li segueix el tema del retir cap a la solitud i el refugi en la can\u00e7\u00f3 \u00abtime/breathe (reprise)\u00bb. la primera part de l'\u00e0lbum acaba amb \u00abthe great gig in the sky\u00bb, una sentida met\u00e0fora sobre la mort. obrint amb el so d'una caixa registradora i el soroll de monedes, la primera pista de la cara-b, \u00abmoney\u00bb, es burla de l'avar\u00edcia i el consumisme, amb una lletra ir\u00f2nica i efectes de so relacionats amb la riquesa. \u00abmoney\u00bb ha estat la pista de m\u00e9s \u00e8xit comercial de l'\u00e0lbum i ha estat versionada per diverses bandes des de llavors. \u00abus and them\u00bb parla de l'etnocentrisme i del conflicte i de l'\u00fas de dicotomies simples per descriure les relacions personals. \u00abbrain damage\u00bb tracta sobre la malaltia mental resultant de posar la fama i l'\u00e8xit per sobre de les necessitats d'un mateix. en particular el vers \u00aband if the band you're in starts playing different tunes\u00bb (\u00abi si la banda en la qual ets comen\u00e7a a tocar diferents melodies\u00bb) reflecteix l'estat mental de l'antic membre de la banda syd barrett. l'\u00e0lbum acaba amb \u00abeclipse\u00bb, que propugna els conceptes de l'alteritat i unitat, alhora que for\u00e7a l'oient a recon\u00e8ixer els trets comuns dels \u00e9ssers humans.\n\n\n== enregistrament ==\nl'\u00e0lbum es va enregistrar als estudis abbey road, en dues sessions, entre maig de 1972 i gener de 1973. a la banda se li va assignar, com a cap t\u00e8cnic, alan parsons, que ja havia treballat com a assistent d'enregistrament a atom heart mother, i que havia guanyat experi\u00e8ncia com a enginyer de so als \u00e0lbums de the beatles abbey road i let it be. les sessions d'enregistrament es van dur a terme amb les t\u00e8cniques m\u00e9s sofisticades de l'\u00e8poca. l'estudi era capa\u00e7 de fer mescles de setze pistes, cosa que oferia un gran nivell de flexibilitat, encara que la banda va arribar a usar tantes pistes que per a fer-ho possible es van haver de fer segones c\u00f2pies de les cintes.comen\u00e7ant l'1 de juny, la primera pista a enregistrar-se va ser \u00abus and them\u00bb, seguida sis dies despr\u00e9s per \u00abmoney\u00bb. waters havia creat diversos efectes de so en forma de loops amb objectes relacionats amb els diners, incloent-hi monedes llan\u00e7ades dins d'un bol. aquests loops es van tornar a gravar quan la banda va decidir d'enregistrar una mescla quadraf\u00f2nica de l'\u00e0lbum (parsons ha expressat el seu descontentament pel resultat d'aquesta mescla, a causa de la falta de temps i la manca d'enregistradores multipista). les seg\u00fcents pistes a ser enregistrades van ser \u00abtime\u00bb i \u00abthe great gig in the sky\u00bb, seguides d'un descans de dos mesos durant els quals la banda va passar temps amb la fam\u00edlia i es va preparar per a una nova gira pels estats units. les sessions d'enregistrament van sofrir diverses interrupcions; roger waters, seguidor de l'arsenal f.c., sovint tallava els enregistraments per anar a veure jugar el seu equip i sovint feien una pausa per a veure monty python's flying circus a la televisi\u00f3, deixant parsons treballar amb el material disponible. tanmateix, gilmour ha refutat aquestes afirmacions; en una entrevista de 2003 va dir: \u00abde vegades els v\u00e8iem, per\u00f2 quan est\u00e0vem molt ocupats continu\u00e0vem el treball\u00bb.en tornar dels estats units el gener de 1973, van enregistrar \u00abbrain damage\u00bb, \u00abeclipse\u00bb, \u00abany colour you like\u00bb i \u00abon the run\u00bb, alhora que afinaven el treball que ja tenien fet de les sessions pr\u00e8vies. per a cantar \u00abbrain damage\u00bb, \u00abeclipse\u00bb i \u00abtime\u00bb es van contractar quatre cantants femenines, i per a tocar el sax\u00f2fon a \u00abus and them\u00bb i \u00abmoney\u00bb es va contractar dick parry. la banda va filmar metratge a l'estudi d'enregistrament amb el director adrian maben per a pink floyd: live at pompeii. una vegada enllestits els enregistraments d'estudi, la banda va comen\u00e7ar una gira per europa.\n\n\n=== instrumentaci\u00f3 ===\npel que fa a la instrumentaci\u00f3, l'\u00e0lbum \u00e9s conegut pels efectes de so metron\u00f2mics a la can\u00e7\u00f3 \u00abspeak to me\u00bb, i els loops a l'obertura de \u00abmoney\u00bb. nick mason, responsable de la majoria dels efectes de so usats a la discografia de pink floyd, va rebre una inhabitual acreditaci\u00f3 com a \u00fanic compositor de \u00abspeak to me\u00bb. la pista serveix com a introducci\u00f3, composta a base de cros-fades (efecte utilitzat per a muntar una pe\u00e7a sobre una altra, abaixant el volum de la primera a mesura que s'apuja el de la segona) realitzats amb elements d'altres peces de l'\u00e0lbum. mason va crear una primera versi\u00f3 a casa seva, abans de completar-la a l'estudi. per a augmentar la construcci\u00f3 de l'efecte, es van servir d'un acord de piano, enregistrat al rev\u00e9s, que dona lloc a la introducci\u00f3 de \u00abbreathe\u00bb. els efectes de so de \u00abmoney\u00bb es van crear combinant els enregistraments casolans de monedes tintinejants de waters, sons de papers estripats, el so d'una caixa registradora i el soroll d'una calculadora per a crear un loop de 7 pulsacions (despr\u00e9s adaptat a quatre pistes per a crear un efecte de \u00abwalk around the room\u00bb \u2014com si passegessis per la sala\u2014 en la versi\u00f3 quadraf\u00f2nica de l'\u00e0lbum). en alguns moments l'experimentaci\u00f3 s\u00f2nica de l'\u00e0lbum va requerir que tots els enginyers i membres de la banda operessin els reguladors de so de la taula de mescles simult\u00e0niament per a barrejar els complicats enregistraments multipista d'algunes de les can\u00e7ons (en particular a \u00abon the run\u00bb).al costat de la instrumentaci\u00f3 convencional de rock, pink floyd va afegir sintetitzadors al seu so. per exemple, van experimentar amb un ems vcs 3 a \u00abbrain damage\u00bb i \u00abany colour you like\u00bb, i un synthi a a \u00abtime\u00bb i \u00abon the run\u00bb. tamb\u00e9 van crear i van enregistrar sons poc convencionals: un enginyer assistent corrent per la sala de reverberaci\u00f3 de l'estudi (a \u00abon the run\u00bb) o un bombo especialment tractat per a simular la freq\u00fc\u00e8ncia card\u00edaca d'un \u00e9sser hum\u00e0 (a \u00abspeak to me\u00bb, \u00abon the run\u00bb, \u00abtime\u00bb i \u00abeclipse\u00bb). aquest so \u00e9s molt distingible en la intro i el outro de l'\u00e0lbum, encara que es pot sentir tamb\u00e9 espor\u00e0dicament en altres pistes: les can\u00e7ons \u00abtime\u00bb i \u00abon the run\u00bb tenen aquest soroll sord. els sorolls de rellotges fent tic-tac i despr\u00e9s marcant les hores de manera simult\u00e0nia (a \u00abtime\u00bb) els va crear parsons inicialment com a prova del sistema quadraf\u00f2nic. parsons va enregistrar cada so en una botiga de rellotges antics, i encara que el material no s'havia creat espec\u00edficament per a l'\u00e0lbum, finalment es va usar, al costat d'una s\u00e8rie de rototoms (un tipus de timbal).\n\n\n=== veus ===\ndiverses pistes, entre altres \u00abus and them\u00bb i \u00abtime\u00bb, s\u00f3n reconeixibles per l'habilitat que mostren richard wright i david gilmour a l'hora d'harmonitzar les seves respectives veus. a the making of the dark side of the moon, un documental en dvd de 2003 sobre l'elaboraci\u00f3 de l'\u00e0lbum, roger waters l'atribueix al fet que ambdues veus s\u00f3n extremadament similars. per a treure profit d'aix\u00f2, parsons va perfeccionar l'\u00fas d'altres t\u00e8cniques d'estudi com el doubletracking de les veus i de les guitarres, i altres multipistes vocals que permetien a gilmour d'harmonitzar-se amb ell mateix. tamb\u00e9 va utilitzar efectes flanger i phaser amb veus i instruments, artificis utilitzant reverb, i el despla\u00e7ament de sons entre canals (molt audible a la barreja quadraf\u00f2nica de \u00abon the run\u00bb, quan el so d'un orgue hammond b3 sortint d'un altaveu leslie gira r\u00e0pidament al voltant de l'oient).\nen els cr\u00e8dits de l'\u00e0lbum apareix clare torry, una cantant de sessi\u00f3 i compositora, habitual als estudis abbey road. pr\u00e8viament havia treballat en material de m\u00fasica pop i en diversos \u00e0lbums de versions, i despr\u00e9s de sentir un d'aquests \u00e0lbums, parsons la va convidar a l'estudi per a cantar a \u00abthe great gig in the sky\u00bb. torry va rebutjar la invitaci\u00f3 perqu\u00e8 volia veure chuck berry, que tocava a l'hammersmith odeon, per\u00f2 va apanyar-se-les per ser-hi el diumenge seg\u00fcent. els membres de la banda li van explicar el concepte que hi havia darrere de l'\u00e0lbum, per\u00f2 van ser incapa\u00e7os d'explicar-li el que havia de fer exactament. gilmour estava a c\u00e0rrec de la sessi\u00f3, i en unes quantes preses breus, un diumenge a la nit, va improvisar una melodia sense lletra per a acompanyar l'emotiu solo de piano de richard wright. inicialment, torry se sentia avergonyida per la seva exuber\u00e0ncia dins de la cabina d'enregistrament, i va voler disculpar-se davant de la banda, per\u00f2 es trob\u00e0 despr\u00e9s que estaven encantats del resultat. posteriorment, es van editar les seves preses per a produir la versi\u00f3 que es va usar en la pista. li van pagar \u00a330 per la seva col\u00b7laboraci\u00f3. el 2004, torry va demandar emi i pink floyd per regalies de composici\u00f3, reclamant que havia coescrit \u00abthe great gig in the sky\u00bb al costat del teclista richard wright. els tribunals de just\u00edcia del regne unit van arribar a la conclusi\u00f3 que torry tenia ra\u00f3, encara que l'acord econ\u00f2mic al qual van arribar mai va arribar a sortir a la llum p\u00fablica. totes les edicions posteriors a 2005 de \u00abthe great gig in the sky\u00bb acrediten la can\u00e7\u00f3 a wright i torry.una part important i distingible de l'\u00e0lbum s\u00f3n els trossos d'enregistraments de veus entre la m\u00fasica o a sobre d'aquesta. durant les sessions d'enregistrament, roger waters va reclutar el personal i ocupants de l'estudi per a respondre a una s\u00e8rie de preguntes impreses en targetes. es va col\u00b7locar els entrevistats davant un micr\u00f2fon en una cabina fosca de l'estudi, on se'ls mostraven les targetes amb preguntes com \u00abquin \u00e9s el teu color favorit?\u00bb o \u00abquin \u00e9s el teu plat favorit?\u00bb, abans de passar a preguntes m\u00e9s enfocades al tema central de l'\u00e0lbum (com la bogeria, la viol\u00e8ncia o la mort). les respostes es donaven en el mateix ordre que es feien les preguntes, provocant respostes sorprenents. la pregunta \u00abquin va ser l'\u00faltima vegada que vas ser violent?\u00bb era seguida immediatament per la de \u00abtenies ra\u00f3?\u00bb l'enregistrament de l'entrevista al road m\u00e0nager roger \u00abthe hat\u00bb manifold va ser l'\u00fanica que es va fer de mode convencional, ja que en el seu moment la banda no el va poder localitzar, i quan ho van aconseguir ja no trobaven les targetes. quan se li va demanar quin era l'\u00faltim moment violent que havia tingut amb un altre conductor, manifold va respondre \u00ab\u2026 li vaig donar un xoc r\u00e0pid, curt i fort\u2026\u00bb, i quan se'l va interrogar sobre la mort va dir \u00abviu per a avui, dem\u00e0 ja no hi ser\u00e0s, aquest s\u00f3c jo\u2026\u00bb un altre t\u00e8cnic, chris adamson, en aquell moment es trobava de gira amb pink floyd i va enregistrar l'expl\u00edcita diatriba que obre l'\u00e0lbum: \u00abhe estat emprenyat molts fotuts anys: realment molts anys\u00bb. el road m\u00e0nager de la banda peter watts (pare de l'actriu naomi watts) va contribuir amb els riures que apareixen a \u00abbrain damage\u00bb i \u00abspeak to me\u00bb. el mon\u00f2leg sobre \u00abgeezers who were cruisin' for a bruisin\u00bb (penjats que patrullaven cercant rebre morats) va ser obra de la segona dona de peter, puddie (diminutiu de patr\u00edcia) watts. les respostes: \u00abi jo no tinc por de morir, qualsevol moment \u00e9s bo, no m'importa. per qu\u00e8 hauria de tenir por de morir?, no hi ha ra\u00f3 per a aix\u00f2, algun dia cal marxar (que apareix a \u00abthe great gig in the sky\u00bb) i les paraules finals: \u00aben realitat no hi ha cap costat fosc de la lluna..., de fet, tota \u00e9s fosca\u00bb (a sobre de les pulsacions a \u00abeclipse\u00bb) s\u00f3n del porter irland\u00e8s dels estudis, gerry o'driscoll. tamb\u00e9 es va entrevistar paul i linda mccartney, encara que les seves respostes no van arribar a incloure's a l'\u00e0lbum. henry mccullough, col\u00b7lega de mccartney a la banda d'aquest, va contribuir amb la famosa frase \u00abi don't know, i was really drunk at the time (no ho s\u00e9, estava realment borratxo en aquell moment), que apareix entre \u00abmoney\u00bb i \u00abus and them\u00bb.\n\n\n=== edici\u00f3 ===\ndespr\u00e9s d'acabar les sessions d'entrevistes, van contractar el productor chris thomas per a aportar \u00abun parell d'o\u00efdes fresques\u00bb. el passat de thomas era m\u00e9s musical que d'enginyeria. havia treballat amb el productor de the beatles, george martin, i era conegut del m\u00e0nager de pink floyd, steve o'rourke. els quatre membres de la banda tenien posicions oposades quant a la forma de barrejar l'\u00e0lbum. waters i mason preferien una barreja \u00abseca\u00bb i \u00abneta\u00bb, fent m\u00e9s \u00fas dels elements no musicals, per\u00f2 gilmour i wright preferien una barreja m\u00e9s subtil i amb \u00abeco\u00bb. thomas va dir despr\u00e9s que no existien tals desacords, dient \u00abno hi havia difer\u00e8ncies d'opini\u00f3 entre ells, no recordo roger dient ni una vegada que no volia menys eco. de fet, mai va haver-hi cap indici que acabarien renyint. hi havia una atmosfera molt creativa. molt divertit. tot i que no est\u00e0 clar com va anar la cosa, la intervenci\u00f3 de thomas va resultar en un comprom\u00eds entre waters i gilmour, deixant ambd\u00f3s totalment satisfets del resultat final. thomas va ser responsable de diversos canvis significatius a l'\u00e0lbum, incloent-hi l'eco usat a \u00abus and them\u00bb. tamb\u00e9 va ser present a l'enregistrament de \u00abthe great gig in the sky\u00bb (encara que parsons va ser el responsable de contractar torry). roger waters va dir en una entrevista de 2006, quan li van preguntar si creia haver assolit els seus objectius a l'estudi:\n\nen opini\u00f3 de wright,\n\n\n== presentaci\u00f3 ==\nl'\u00e0lbum es va publicar inicialment en format de vinil amb una carpeta desplegable dissenyada per hipgnosis i george hardie, la qual mostrava un prisma refractant llum a la seva portada. el grup hipgnosis va dissenyar algunes de les portades dels \u00e0lbums previs de la banda, amb resultats controvertits; emi no va quedar satisfeta en veure les portades d'atom heart mother i obscured by clouds, ja que esperaven dissenys m\u00e9s tradicionals que incloguessin r\u00e8tols i paraules, per\u00f2 els dissenyadors storm thorgeson i aubrey powell van poder ignorar les cr\u00edtiques, ja que la banda els contractava. per a the dark side of the moon richard wright els va demanar que li presentessin quelcom una mica \u00abm\u00e9s elegant, amb m\u00e9s classe\u00bb. el disseny del prisma es va inspirar en una fotografia que thorgeson havia vist en una sessi\u00f3 de brainstorming (pluja d'idees) a la que havia assistit amb powell. el disseny va anar a c\u00e0rrec de george hardie, empleat d'hipgnosis. la companyia d'art va oferir als membres de la banda elegir entre un total de set dissenys, per\u00f2 els quatre van coincidir que el disseny del prisma era, de llarg, el millor. el disseny del prisma representa tres elements: la il\u00b7luminaci\u00f3 en els concerts de la banda, les lletres de l'\u00e0lbum i el desig de richard wright de crear una portada m\u00e9s \u00absenzilla i pulcra\u00bb. l'espectre de llum continua pel desplegable abans de tornar a unir-se en un altre prisma a la contraportada, una idea de roger waters. afegit al cap de poc, el disseny del desplegable tamb\u00e9 cont\u00e9 la representaci\u00f3 del batec de cor emprat al llarg de l'\u00e0lbum, mentre que la idea d'incloure un altre prisma a la contraportada va ser de thorgeson, amb l'objectiu de facilitar la disposici\u00f3 de l'\u00e0lbum a les botigues de m\u00fasica. la banda de llum que emana del prisma a l'\u00e0lbum t\u00e9 sis colors, deixant fora l'indi en comparaci\u00f3 amb la tradicional divisi\u00f3 de l'espectre en vermell, taronja, groc, verd, blau, anyil i violeta. un prisma normal mostraria un espectre continu sense l\u00edmits definits entre un color i el seg\u00fcent.\ndins de la carpeta desplegable venien dos p\u00f2sters, un d'ells amb fotografies de la banda en concert amb el text pink floyd trencat i les peces escampades, i l'altre amb una imatge de les pir\u00e0mides de gizeh presa per powell i thorgeson amb una pel\u00b7l\u00edcula infraroja. tamb\u00e9 inclo\u00efa un full amb adhesius de les pir\u00e0mides. vh1 va posicionar la portada al quart lloc de la seva llista de les millors portades de tots els temps el 2003, i el 2009 els seguidors de l'emissora de r\u00e0dio brit\u00e0nica planet rock la van votar com la millor de tots els temps.des de la partida del membre fundador barrett de la banda el 1968, la c\u00e0rrega de la composici\u00f3 de les lletres va recaure, majorit\u00e0riament, en waters. the dark side of the moon \u00e9s el primer de cinc \u00e0lbums consecutius de pink floyd on se l'acredita com a llestrista.[c] la banda estava tan confiada en la qualitat de les lletres que, per primera vegada, van decidir afegir els textos dins l'lp. quan se li va preguntar el 2003 si el seu paper a l'\u00e0lbum va ser \u00aborganitzar [les] idees i estructures\u00bb i el de david gilmour \u00abla m\u00fasica\u00bb, waters va respondre:\n\n\n== llan\u00e7ament ==\na excepci\u00f3 de wright, la banda va boicotejar la presentaci\u00f3 de premsa al london planetarium del 27 de febrer, ja que la barreja quadraf\u00f2nica no estava completada. als convidats se'ls va rebre amb un quartet de retalls de cartr\u00f3 de mida real de la banda, mentre que la barreja estereof\u00f2nica de l'\u00e0lbum es va llan\u00e7ar a trav\u00e9s d'un equip de pa de mala qualitat. de totes maneres, en general, la premsa es va mostrar entusiasmada; roy hollingworth de melody maker va descriure la cara a com a: \u00ab... tan completament confosa amb si mateixa que era dif\u00edcil seguir-la\u00bb, encara que va passar a lloar la cara b, escrivint: \u00ables can\u00e7ons, els sons, els ritmes eren s\u00f2lids i ferms, el saxo va apar\u00e8ixer, la banda rockanrolej\u00e0, per despr\u00e9s desapar\u00e8ixer en la nit\u00bb. steve peacock de sounds va escriure: \u00abtant li fa si no has sentit ni una nota de la m\u00fasica de pink floyd en la teva vida, recomanaria a tothom sense reserves the dark side of the moon...\u00bb a la seva ressenya de 1973 sobre l'\u00e0lbum per a la revista rolling stone, lloyd grossman va escriure: \u00abun gran \u00e0lbum amb una riquesa de textura i concepte que no sols convida, sin\u00f3 que exigeix involucrar-s'hithe dark side of the moon es va publicar als estats units l'1 de mar\u00e7 de 1973, i despr\u00e9s al regne unit el 16 d'aquell mateix mes. es va convertir immediatament en un \u00e8xit de vendes al regne unit i l'europa occidental; el mes seg\u00fcent, havia rebut el disc d'or tant als estats units com al regne unit. durant el mar\u00e7 de 1973 la banda va tocar l'\u00e0lbum com a part de la seva gira nord-americana, incloent-hi una actuaci\u00f3 a mitjanit al radio city music hall de nova york el 17 de mar\u00e7. el plat fort va consistir en un avi\u00f3 llan\u00e7at des del fons del recinte al final de \u00abon the run\u00bb, estavellant-se a l'escenari entre fum taronja, davant dels 6.000 espectadors que van assistir a l'actuaci\u00f3. l'\u00e0lbum va arribar a la primera posici\u00f3 de la llista d'\u00e0lbums billboard el 28 d'abril de 1973,[e] obtenint tant \u00e8xit que van retornar dos mesos despr\u00e9s per fer una altra gira.\n\n\n=== discogr\u00e0fica ===\ngran part del matiner \u00e8xit de l'\u00e0lbum als estats units es va deure a la seva discogr\u00e0fica a aquest pa\u00eds, capitol records. el recentment nomenat president de la companyia, bhaskar menon, va intentar per tots els mitjans millorar les pobres vendes de l'\u00e0lbum d'estudi previ de pink floyd, meddle. mentrestant, desencisats amb capitol, la banda i el seu m\u00e0nager o'rourke havien estat negociant amb columbia records, espec\u00edficament amb el president de la cbs clive davis. the dark side of the moon era l'\u00faltim \u00e0lbum que estaven obligats a llan\u00e7ar abans de quedar lliures de contracte i poder firmar amb una altra companyia. l'entusiasme de menon va ser tan gran que es va encarregar de fer una gran campanya de promoci\u00f3 de l'\u00e0lbum, incloent-hi versions truncades de \u00abus and them\u00bb i \u00abtime\u00bb per a les emissores de r\u00e0dio. en alguns pa\u00efsos, especialment al regne unit, pink floyd no havia llan\u00e7at un senzill des de point me at the sky de 1968, i excepcionalment es va llan\u00e7ar \u00abmoney\u00bb com a senzill el 7 de maig, amb \u00abany colour you like\u00bb com a cara b. arrib\u00e0 al tretz\u00e8 lloc de la llista billboard hot 100 el juliol de 1973. [f] es va enviar a les emissores de r\u00e0dio una versi\u00f3 promocional amb barreges en mono i est\u00e8reo amb etiquetes blanques. al costat de la versi\u00f3 mono es va retirar la paraula \u00abbullshit\u00bb (merda) de la can\u00e7\u00f3, deixant nom\u00e9s \u00abbull\u00bb, tanmateix la versi\u00f3 est\u00e8reo contenia la versi\u00f3 sense censurar. posteriorment aix\u00f2 es va intentar reparar; es va enviar un reempla\u00e7ament a les emissores al costat d'una nota que advertia els discj\u00f2queis que eliminessin la primera c\u00f2pia sense censurar que havien rebut. el 4 de febrer es va llan\u00e7ar \u00abtime\u00bb, amb \u00abus and them\u00bb com a cara b.[g] tanmateix, els esfor\u00e7os de menon per renovar el contracte discogr\u00e0fic amb pink floyd van ser en va; a comen\u00e7aments de 1974, la banda va firmar amb columbia i va rebre un aven\u00e7 d'un mili\u00f3 de d\u00f2lars (al regne unit i europa van continuar amb el seu contracte amb harvest records).\n\n\n=== vendes ===\nthe dark side of the moon \u00e9s un dels \u00e0lbums m\u00e9s venuts de tots els temps (sense comptar compilacions i bandes sonores), a m\u00e9s d'estar entre els 25 \u00e0lbums m\u00e9s venuts dels estats units. encara que nom\u00e9s va romandre una setmana al primer lloc de les llistes nord-americanes, va romandre en la llista billboard 200 durant 741 setmanes. l'\u00e0lbum va tornar a entrar en les llistes del billboard amb la introducci\u00f3 de la llista top pop catalog albums el maig de 1991, i ha estat un habitual en la llista des de llavors. al regne unit \u00e9s el sis\u00e8 \u00e0lbum m\u00e9s venut de la hist\u00f2ria.\n\nals estats units el lp es va llan\u00e7ar abans que es comencessin a lliurar els discos de plat\u00ed, cosa que va oc\u00f3rrer l'1 de gener de 1976. per aquest motiu, nom\u00e9s posse\u00efa un disc d'or fins que el febrer de 1990 es va certificar plat\u00ed onze vegades. el 4 de juny de 1998 la recording industry association of america (riaa) va certificar l'\u00e0lbum 15 vegades plat\u00ed, gr\u00e0cies als quinze milions de discos venuts als estats units, fent de l'\u00e0lbum el seu treball m\u00e9s venut al pa\u00eds (the wall \u00e9s 23 vegades plat\u00ed, per\u00f2 els \u00e0lbums dobles compten doble, per la qual cosa les vendes reals s\u00f3n d'11,5 milions de c\u00f2pies). \u00abtime\u00bb i \u00abmoney\u00bb continuen rebent radiodifusi\u00f3; als estats units, l'any 2005, el 20 d'abril, \u00abtime\u00bb havia estat radiada 13.723 vegades i \u00abmoney\u00bb en 13.731 ocasions.[h] \u00abmoney\u00bb es va vendre b\u00e9 com a senzill, ja que les fonts de vendes mundials suggereixen que ha venut uns 45 milions de c\u00f2pies a escala mundial. es continuen venent entre 8.000 i 9.000 c\u00f2pies setmanals de l'\u00e0lbum, i el 2002 se'n van vendre un total de 400.000, convertint-lo en el nombre 200 en vendes d'aquell any- gaireb\u00e9 tres d\u00e8cades despr\u00e9s del seu llan\u00e7ament. segons un article del wall street journal del 2 d'agost de 2006, malgrat que l'\u00e0lbum es va llan\u00e7ar el 1973, ha venut des de 1991 7,7 milions de c\u00f2pies nom\u00e9s als estats units i continua venent aproximadament 9.600 c\u00f2pies setmanals. el 2010 segueix ocupant un lloc destacat a la llista pop catalogue chart de billboard amb m\u00e9s de 940 setmanes seguides en llista. va arribar al primer lloc quan es va llan\u00e7ar l'edici\u00f3 cd/sacd el 2003, venent 800.000 c\u00f2pies nom\u00e9s als estats units. la setmana del 5 de maig de 2006 the dark side of the moon va assolir un total combinat de 1.500 setmanes entre les llistes billboard 200 i pop catalogue. s'estima que una de cada catorze persones menors de cinquanta anys posseeix o ha posse\u00eft una c\u00f2pia de l'\u00e0lbum.el 2006 els seguidors de l'australian broadcasting corporation la van votar com \u00abel meu \u00e0lbum favorit\u00bb, i el 2003 la revista rolling stone va col\u00b7locar the dark side of the moon en el lloc n\u00famero 43 en la seva llista de els 500 millors \u00e0lbums de tots els temps. tamb\u00e9 es troba en el segon lloc de la llista de els 200 millors \u00e0lbums de tots els temps elaborada per la national association of recording merchandisers.\n\n\n== posici\u00f3 a les llistes ==\n\n\n== reedicions i remasteritzaci\u00f3 ==\nel 1979 es va llan\u00e7ar the dark side of the moon com a lp remasteritzat per mobile fidelity sound lab, i l'abril de 1988 en un cd d'or format \u00abultradisc\u00bb. emi va ser l'encarregada del primer llan\u00e7ament en disc compacte el 1984. el 1992, l'\u00e0lbum es va reeditar en forma de cd remasteritzat en la caixa recopilat\u00f2ria shine on. aquesta versi\u00f3 es va tornar a editar en una caixa per celebrar el seu vint\u00e8 aniversari, al costat d'una s\u00e8rie de postals, el 1993. igual com a la portada original de 1973, el disseny va anar a c\u00e0rrec de storm thorgerson. alguns suggereixen que en les \u00faltimes edicions del cd se sent feblement una versi\u00f3 orquestral de la can\u00e7\u00f3 de the beatles tiquet to ride al final de \u00abtime\u00bb, per sobre dels batecs que clausuren l'\u00e0lbum. possiblement es tracti d'un error de la remasteritzaci\u00f3, ja que no \u00e9s audible al disc de vinil original.\nla barreja quadraf\u00f2nic original,[i] encara que encarregada per emi, no va rebre l'aprovaci\u00f3 de la banda. no obstant aix\u00f2, per celebrar el trent\u00e8 aniversari de l'\u00e0lbum es va llan\u00e7ar una versi\u00f3 renovada el 2003. hi va haver certa sorpresa quan la banda va triar no usar la vella barreja quadraf\u00f2nica feta per parsons (barrejada poc despr\u00e9s del llan\u00e7ament original), sin\u00f3 que van elegir el seu actual enginyer de so james guthrie per crear una nova barreja en 5.1 per a la versi\u00f3 en format sacd. guthrie ha treballat amb la banda des que va coproduir i va fer d'enginyer de so per al seu \u00e0lbum de 1979, the wall, havent treballat pr\u00e8viament en versions multicanal del mateix per a un llan\u00e7ament a dvd, i de l'\u00e0lbum in the flesh de waters per a un sacd. l'any 2003, alan parsons va expressar certa decepci\u00f3 amb la barreja sacd de guthrie, suggerint que guthrie va ser \u00abpossiblement massa fidel a la barreja original\u00bb, encara que va ser gener\u00f3s amb el llan\u00e7ament en general.comentant sobre la barreja multicanal de \u00abon the run\u00bb, parsons va dir: \u00abdespr\u00e9s d'escoltar la barreja una bona estona, crec que estic sentint est\u00e8reo amb una mica de surround\u00bb. va lloar les barreges d'altres de les can\u00e7ons, en particular \u00abthe great gig in the sky\u00bb: \u00abem trec el barret davant de james per escollir les parts correctes de la veu de clare. i ha millorat la barreja feta en est\u00e8reo, que \u00e9s una mica fluixa. l'est\u00e8reo \u00e9s potent a l'\u00f2rgan hammond, i clare est\u00e0 una mica apagada. a la meva barreja quadraf\u00f2nica, el hammond gaireb\u00e9 no hi \u00e9s, cosa que demostra que no vaig ser fidel a la barreja estereof\u00f2nica. el quadraf\u00f2nic sona bastant b\u00e9, per\u00f2 james encara t\u00e9 el seu punt. la seva barreja \u00e9s definitivament m\u00e9s neta, i ha apropat clare una mica m\u00e9s\u00bb. aquesta edici\u00f3 del 30\u00e8 aniversari va rebre quatre premis surround music el 2003 i ha venut m\u00e9s de 800.000 c\u00f2pies des del seu llan\u00e7ament. el disseny de la portada va anar a c\u00e0rrec d'un equip de dissenyadors sota la direcci\u00f3 de storm thorgerson. la imatge \u00e9s una fotografia d'un vitrall, fet a mida amb les dimensions i proporcions exactes de l'original. en lloc dels colors opacs de l'original van usar vidre transparent, subjecte amb l\u00e0mines de plom. la idea deriva de la \u00absensaci\u00f3 de puresa del so, sent so multicanal 5.1 ...\u00bb la imatge es va crear amb el desig de ser \u00abigual per\u00f2 diferent, tant que el disseny \u00e9s clarament dark side of the moon, sent el disseny del prisma, per\u00f2 diferent i nou ...\u00bbel 2003 tamb\u00e9 es va llan\u00e7ar una versi\u00f3 en vinil de 180 grams de the dark side of the moon (masteritzat per kevin gray a acoustech mastering) que inclou versions lleugerament diferents dels p\u00f2sters i adhesius originals que es van incloure en la versi\u00f3 original, al costat d'un p\u00f2ster del 30\u00e8 aniversari completament nou. el 2007 es va incloure l'\u00e0lbum a oh, by the way, una caixa recopilat\u00f2ria llan\u00e7ada per commemorar el 40\u00e8 aniversari de la banda, i una versi\u00f3 lliure de drm per a itunes.\n\n\n== llegat ==\nl'\u00e8xit de l'\u00e0lbum va portar una riquesa pr\u00e8viament desconeguda als quatre membres de la banda; richard wright i roger waters es van comprar grans cases de camp, i nick mason va esdevenir col\u00b7leccionista de cotxes de luxe. a m\u00e9s, part dels beneficis es van invertir en la producci\u00f3 de monty python and the holy grail.gr\u00e0cies a la producci\u00f3, alan parsons va guanyar un premi grammy al \u00ab\u00e0lbum amb millor enginyeria de so\u00bb el 1973, i va passar a tenir la seva pr\u00f2pia carrera com artista. waters i gilmour sovint han menyspreat la seva contribuci\u00f3 en l'\u00e8xit de l'\u00e0lbum, encara que mason ha lloat el seu paper en el mateix. el 2003 parsons va reflexionar dient: \u00abcrec que tots ells creuen que vaig aconseguir mantenir-me la resta de la meva carrera gr\u00e0cies a dark side of the moon, cosa que t\u00e9 certa part de veritat. per\u00f2 de tant en tant em desperto, frustrat pel fet que han guanyat incomptables milions i molta de la gent involucrada en l'\u00e0lbum no\u00bb.\n\nel perdurable llegat de the dark side of the moon es troba en la seva influ\u00e8ncia en la m\u00fasica moderna, els m\u00fasics que han fet versions de les seves can\u00e7ons, i fins i tot en mites urbans. el seu llan\u00e7ament \u00e9s, sovint, vist com un punt simb\u00f2lic en la hist\u00f2ria de la m\u00fasica rock, i, a vegades, s'han buscat similituds entre pink floyd i radiohead, en especial el seu \u00e0lbum de 1997 ok computer, al que se l'ha anomenat the dark side of the moon dels anys 1990, ja que ambd\u00f3s \u00e0lbums tenen una mica en com\u00fa: la p\u00e8rdua de l'habilitat creativa d'un individu per continuar funcionant al m\u00f3n modern.\n\n\n=== versions i samples ===\nun dels covers m\u00e9s coneguts de the dark side of the moon \u00e9s return to the dark side of the moon: a tribute to pink floyd, llan\u00e7at el 2006. \u00e9s un tribut fet per artistes de rock progressiu com adrian belew, tommy shaw, dweezil zappa i rick wakeman. en una clara refer\u00e8ncia humor\u00edstica, keith moon, bateria del grup the who, va anomenar el seu disc en solitari two sides of the moon. el grup ministry tamb\u00e9 va parodiar el t\u00edtol en el seu \u00e0lbum dark side of the spoon. el 2000 the squirrels van llan\u00e7ar the not so bright side of the moon, que cont\u00e9 covers de l'\u00e0lbum complet. el 2003, el grup d'artistes de reggae de nova york easy star all stars van llan\u00e7ar dub side of the moon.  mary fahl, l'exvocalista d'october project, va realitzar l'\u00e0lbum from the dark side of the moon, una \u00abreimaginaci\u00f3\u00bb de l'\u00e0lbum de pink floyd amb versions de totes les can\u00e7ons, encara que per problemes deguts a la reorganitzaci\u00f3 del segell discogr\u00e0fic v2 records, mai no es va arribar a llan\u00e7ar de forma oficial. el grup voices on the dark side va llan\u00e7ar l'\u00e0lbum dark side of the moon a cappella, una versi\u00f3 de l'\u00e0lbum totalment a cappella. la banda de bluegrass poor man's whiskey sovint interpreta l'\u00e0lbum en els seus concerts, cridant a la pe\u00e7a dark side of the moonshine. el 2004 es va llan\u00e7ar una versi\u00f3 de l'\u00e0lbum en una versi\u00f3 de quartet de corda. el 2009 the flaming lips van anunciar que tenien previst llan\u00e7ar una versi\u00f3 de l'\u00e0lbum pista a pista.diverses bandes i artistes han versionat l'\u00e0lbum al complet en directe: la banda de rock phish va fer una versi\u00f3 semiimprovisada de l'\u00e0lbum sencer com a part del seu concert en west valley city, utah. la banda de metal progressiu dream theater tamb\u00e9 ha interpretat l'\u00e0lbum al complet en els seus concerts.diversos artistes han utilitzat samples i loops de the dark side of the moon per als seus treballs. milli vanilli va usar loops de la can\u00e7\u00f3 \u00abmoney\u00bb per a la seva pr\u00f2pia can\u00e7\u00f3 \u00abmoney\u00bb, igual que marky mark and the funky bunch al seu \u00e0lbum music for the people.\n\n\n=== dark side of the rainbow ===\nthe dark side of the rainbow i the dark side of oz s\u00f3n noms que s'usen per definir els rumors llan\u00e7ats per internet, que hi ha almenys des de 1994, que diuen que dark side of the moon es va fer amb la idea de servir com a banda sonora de la pel\u00b7l\u00edcula de 1939 el mag d'oz. els observadors que han posat la pel\u00b7l\u00edcula i l'\u00e0lbum de forma simult\u00e0nia diuen que aparentment hi ha sincronies, com quan dorothy comen\u00e7a a c\u00f3rrer i la banda comen\u00e7a a cantar \u00abno one told you when to run (ning\u00fa no et va dir quan comen\u00e7ar a c\u00f3rrer\u00bb). tant david gilmour com nick mason han negat la connexi\u00f3 entre les dues obres, mentre que roger waters ha descrit els rumors com a \u00abdivertits\u00bb. alan parsons ha assegurat que la pel\u00b7l\u00edcula ni tan sols va arribar a esmentar-se durant la producci\u00f3 de l'\u00e0lbum.\n\n\n== llista de can\u00e7ons ==\ntotes les lletres escrites per roger waters. \ntotes les lletres escrites per roger waters. \n\n\n== personal ==\n\nproducci\u00f3alan parsons: enginyer de so\npeter james: assistent d'enginyeria de so (identificat incorrectament com a \u00abpeter jones\u00bb a les primeres c\u00f2pies de l'lp dels estats units)\nchris thomas: barreges\ngeorge hardie: il\u00b7lustracions, disseny de portada\nhipgnosis: disseny, fotografia\njill furmanovsky: fotografia\njames guthrie: supervisor de masteritzaci\u00f3 en les edicions del 20\u00e8 i 30\u00e8 aniversari, barreges 5.1 en l'edici\u00f3 del 30\u00e8 aniversari\ndoug sax: remasteritzaci\u00f3 a les edicions del 20\u00e8 i 30\u00e8 aniversari\ndavid sinclair: notes interiors de la reedici\u00f3 en cd\nstorm thorgerson: disseny en les edicions del 20\u00e8 i 30\u00e8 aniversari\ndrew vogel: art i fotografia de la reedici\u00f3 en cd\n\n\n== notes ==\n\n\n== refer\u00e8ncies ==\n\n\n== bibliografia ==\nblake, mark. comfortably numb\u2014the inside story of pink floyd (en angl\u00e8s).  da capo, 2008. isbn 0306817527. \nharris, john. the dark side of the moon (en angl\u00e8s). 3a ed..  harper perennial, 2006. isbn 9780007790906. \nmason, nick. philip dodd. inside out: a personal history of pink floyd (en angl\u00e8s). libro de bolsillo.  phoenix, 2005. isbn 0753819066. \nparker, alan; o'shea, mick. and now for something completely digital (en angl\u00e8s).  the disinformation company, 2006. isbn 1932857311. \npovey, glenn. echoes (en angl\u00e8s).  mind head publishing, 2007. isbn 0955462401. \nreising, russell. speak to me (en angl\u00e8s).  ashgate publishing, ltd, 2005. isbn 0754640191. \nruhlmann, william. breaking records (en angl\u00e8s).  routledge, 2004. isbn 0415943051. \nschaffner, nicholas. saucerful of secrets (en angl\u00e8s).  londres: sidgwick & jackson, 1991. isbn 0283061278. \nwhiteley, sheila. the space between the notes (en angl\u00e8s).  routledge, 1992. isbn 0415068169. \n\n\n=== bibliografia addicional ===\nmabbett, andy. the complete guide to the music of pink floyd (en angl\u00e8s).  omnibus pr, 1995. isbn 071194301x. \nrandall, mac. exit music: the radiohead story (en angl\u00e8s).  delta, 2000. isbn 0385333935. \n\n\n== enlla\u00e7os externs ==\nweb oficial de pink floyd arxivat 2010-09-26 a wayback machine.\nweb oficial de roger waters\nweb oficial de david gilmour\nthe dark side of the moon, live 2006 per roger waters."