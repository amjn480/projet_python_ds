"henryk adam aleksander pius sienkiewicz, ps. \u201elitwos\u201d, \u201emusagetes\u201d, \u201ejuliusz polkowski\u201d, \u201ek. dobrzy\u0144ski\u201d (ur. 5 maja 1846 w woli okrzejskiej, zm. 15 listopada 1916 w vevey) \u2013 polski nowelista, powie\u015bciopisarz i publicysta; laureat nagrody nobla w dziedzinie literatury (1905) za ca\u0142okszta\u0142t tw\u00f3rczo\u015bci, jeden z najpopularniejszych polskich pisarzy prze\u0142omu xix i xx w.\n\n\n== \u017cyciorys ==\n\n\n=== rodzina ===\nhenryk sienkiewicz urodzi\u0142 si\u0119 we wsi wola okrzejska, w zubo\u017ca\u0142ej rodzinie szlacheckiej, piecz\u0119tuj\u0105cej si\u0119 herbem oszyk, znanej na \u017cmudzi od xvi wieku, wedle niekt\u00f3rych genealog\u00f3w po mieczu wywodz\u0105cej si\u0119 z tatar\u00f3w osiad\u0142ych na litwie, czego nie potwierdzaj\u0105 jednak zachowane dokumenty. jego rodzicami byli j\u00f3zef sienkiewicz (1813\u20131896) i stefania sienkiewicz z domu cieciszowska (1820\u20131873). matka stefania pochodzi\u0142a ze starej i maj\u0119tnej rodziny podlaskiej cieciszowskich, skoligaconej m.in. z \u0142uszczewskimi i lelewelami, pisywa\u0142a wiersze, og\u0142osi\u0142a dwa opowiadania w \u201etygodniku illustrowanym\u201d z 1864 oraz powie\u015b\u0107 \u201ejedynaczka\u201d, kt\u00f3rej druk rozpocz\u0105\u0142 si\u0119 na \u0142amach pisma \u201ebazar \u2013 tygodnik ilustrowany m\u00f3d i rob\u00f3t r\u0119cznych\u201d 5 lipca 1865. pisarz mia\u0142 pi\u0119cioro rodze\u0144stwa: starszego brata kazimierza (uczestnika powstania styczniowego, potem emigranta, kt\u00f3ry zgin\u0105\u0142 w 1871 w wojnie francusko-pruskiej) i siostry: aniel\u0119 (janow\u0105 komierowsk\u0105), helen\u0119 (niezam\u0119\u017cn\u0105), zofi\u0119 (lucjanow\u0105 sie\u0144kiewiczow\u0105) i wcze\u015bnie zmar\u0142\u0105 mari\u0119.\nwola okrzejska nale\u017ca\u0142a do babki pisarza, felicjany cieciszowskiej. zosta\u0142 ochrzczony w s\u0105siedniej miejscowo\u015bci okrzeja w ko\u015bciele pw. \u015bw. piotra i paw\u0142a, ufundowanym przez prababk\u0119 pisarza. rodzina z czasem przenios\u0142a si\u0119 do grotek, potem do wygnanowa, potkanny ko\u0142o przytyka, nast\u0119pnie do grabowc\u00f3w i w\u0119\u017cyczyna, by ostatecznie od 1861 zamieszka\u0107 w warszawie przy nowym \u015bwiecie.\n\n\n=== dzieci\u0144stwo i m\u0142odo\u015b\u0107 ===\nw wieku 12 lat, mieszkaj\u0105c pocz\u0105tkowo na stancji tu\u017c obok ulicy \u015bwi\u0119toja\u0144skiej, sienkiewicz rozpocz\u0105\u0142 nauk\u0119 w warszawskim gimnazjum realnym. nast\u0119pnie od grudnia 1862 do lipca 1864 kontynuowa\u0142 edukacj\u0119 w gimnazjum nr ii, mieszcz\u0105cym si\u0119 w pa\u0142acu staszica (klasy pi\u0105ta i sz\u00f3sta). jesieni\u0105 1864 przeni\u00f3s\u0142 si\u0119 do gimnazjum nr iv (aleksandra wielopolskiego) przy ul. kr\u00f3lewskiej 13. zdoby\u0142 te\u017c pierwsz\u0105 nagrod\u0119 za wypracowanie mowa \u017c\u00f3\u0142kiewskiego do wojska pod cecor\u0105 na egzaminie. nie uzyskiwa\u0142 jednak wysokich not, najlepiej sz\u0142y mu przedmioty humanistyczne. w tym czasie zarabia\u0142 korepetycjami, mieszkaj\u0105c u rodzic\u00f3w. wskutek trudnej sytuacji materialnej, nie mog\u0105c liczy\u0107 na pomoc finansow\u0105 rodzic\u00f3w, dziewi\u0119tnastoletni sienkiewicz przerwa\u0142 szko\u0142\u0119 w ko\u0144cu 1864, a nast\u0119pnie w sierpniu 1865 przyj\u0105\u0142 posad\u0119 guwernera stasia weyhera, syna aleksandry i ludwika weyher\u00f3w w po\u015bwi\u0119tnem ko\u0142o p\u0142o\u0144ska. we wrze\u015bniu 1866 uzyska\u0142 \u015bwiadectwo dojrza\u0142o\u015bci, kt\u00f3re zda\u0142 na ocen\u0119 dostateczn\u0105. zosta\u0142 przyj\u0119ty na wydzia\u0142 prawa do szko\u0142y g\u0142\u00f3wnej warszawskiej 25 pa\u017adziernika 1866, jednak szybko zrezygnowa\u0142 z tego kierunku i podj\u0105\u0142 \u2013 zgodnie z wol\u0105 rodzic\u00f3w \u2013 studia medyczne, kt\u00f3re zmieni\u0142 z kolei na wydzia\u0142 filologiczno-historyczny. ostatecznie, w czerwcu 1871, nie zda\u0142 egzaminu z j\u0119zyka greckiego, przez co porzuci\u0142 uczelni\u0119 bez uzyskania dyplomu. zdoby\u0142 tam jednak gruntown\u0105 znajomo\u015b\u0107 literatury i j\u0119zyka staropolskiego.\nprawdopodobnie w tym czasie napisa\u0142 swoj\u0105 pierwsz\u0105 (niepublikowan\u0105) powie\u015b\u0107 \u2013 ofiara. pracowa\u0142 tak\u017ce nad swoj\u0105 pierwsz\u0105 opublikowan\u0105 powie\u015bci\u0105 \u2013 na marne. pierwsz\u0105 pr\u00f3b\u0119 literack\u0105 podj\u0105\u0142 jeszcze w 1867, gdy napisa\u0142 wierszowany utw\u00f3r sielanka m\u0142odo\u015bci, odrzucony przez \u201etygodnik illustrowany\u201d.\n\n\n=== kariera literacka i dziennikarska ===\nw 1869 debiutowa\u0142 jako dziennikarz. \u201eprzegl\u0105d tygodniowy\u201d wydrukowa\u0142 jego recenzj\u0119 sztuki teatralnej, a \u201etygodnik ilustrowany\u201d zamie\u015bci\u0142 rozprawk\u0119 historyczno-literack\u0105 o miko\u0142aju s\u0119pie szarzy\u0144skim. sienkiewicz pisa\u0142 pod pseudonimem \u201elitwos\u201d do \u201egazety polskiej\u201d oraz \u201eniwy\u201d. w 1873 obj\u0105\u0142 w \u201egazecie polskiej\u201d sta\u0142y felieton bez tytu\u0142u, a w 1875 cykl chwila obecna. od 1874 prowadzi\u0142 dzia\u0142 literacki w \u201eniwie\u201d.\nw 1872 wyda\u0142 powie\u015b\u0107 na marne oraz humoreski z teki worszy\u0142\u0142y, a nast\u0119pnie stary s\u0142uga (1875), hania (1876), oraz selim mirza (1877). trzy ostatnie utwory nazywane s\u0105 ma\u0142\u0105 trylogi\u0105. bywa\u0142 w popularnych w owym czasie salonach warszawskich: u swej krewnej jadwigi \u0142uszczewskiej, znanej pod literackim pseudonimem deotyma, oraz u aktorki heleny modrzejewskiej.\nwraz z helen\u0105 modrzejewsk\u0105 i grup\u0105 znajomych wybra\u0142 si\u0119 w podr\u00f3\u017c do usa w lutym 1876. w owym czasie nie by\u0142o to czym\u015b powszednim. w swej korespondencji do gazety pisa\u0142 o tym: \u201ecz\u0142owiek, kt\u00f3ry wyje\u017cd\u017ca do ameryki, jest jeszcze u nas rzadko\u015bci\u0105. wyobra\u017cam sobie nawet, \u017ce po powrocie, w powiecie \u0142ukowskim, z kt\u00f3rym \u0142\u0105cz\u0105 mnie liczne stosunki, przynajmniej przez miesi\u0105c b\u0119d\u0105 mnie uwa\u017ca\u0107 za rodzaj powiatowego ferdynanda korteza.\u201d z tego okresu pochodz\u0105 listy z podr\u00f3\u017cy do ameryki, drukowane w \u201egazecie polskiej\u201d, zyska\u0142y szerokie uznanie czytelnik\u00f3w. 8 wrze\u015bnia 1877 opublikowa\u0142 w dzienniku \u201edaily evening post\u201d artyku\u0142 poland and russia, w kt\u00f3rym zaatakowa\u0142 dwulicow\u0105 polityk\u0119 w\u0142adz rosyjskich, kt\u00f3re na ba\u0142kanach wyst\u0119powa\u0142y jako obro\u0144ca s\u0142owian, w kr\u00f3lestwie polskim natomiast gn\u0119bi\u0142y i prze\u015bladowa\u0142y polak\u00f3w. pisa\u0142 te\u017c szkice w\u0119glem (1876). pod wp\u0142ywem podr\u00f3\u017cy do stan\u00f3w zjednoczonych napisa\u0142 kilka dalszych utwor\u00f3w: komedia z pomy\u0142ek (1878), przez stepy (1879), za chlebem (1880), w krainie z\u0142ota (1881), latarnik (1881), wspomnienie z maripozy (1882), sachem (1883).\nw 1878 wr\u00f3ci\u0142 do europy. zatrzyma\u0142 si\u0119 w londynie, nast\u0119pnie przez rok przebywa\u0142 w pary\u017cu. podczas pobytu we francji sienkiewicz pozna\u0142 nowy pr\u0105d w literaturze \u2013 naturalizm. pod pseudonimem \u201elitwos\u201d wyda\u0142 na \u0142amach \u201ekurjera warszawskiego\u201d nowel\u0119 janko muzykant w 1879. w tym samym roku, w artykule z pary\u017ca, stwierdza: \u201edla powie\u015bci naturalizm by\u0142 w zasadzie znakomitym, niezb\u0119dnym i mo\u017ce jedynym krokiem naprz\u00f3d\u201d. dwa lata p\u00f3\u017aniej zmieni\u0142 jednak zdanie i wypowiedzia\u0142 si\u0119 o naturalizmie w tonie krytycznym. wyrazem przekona\u0144 na temat naturalizmu i pisarstwa jako takiego by\u0142y wydane drukiem odczyty: o naturalizmie w powie\u015bci (1881), o powie\u015bci historycznej (1889), listy o zoli (1893).\nkorespondencje ze stan\u00f3w zjednoczonych publikowane w prasie polskiej, zyska\u0142y szerokie uznanie i wzbudzi\u0142y zainteresowanie jego osob\u0105. powodzenie pisarza \u015bwietnie odmalowa\u0142 boles\u0142aw prus w artykule co p. sienkiewicz wyrabia z pi\u0119kniejsz\u0105 po\u0142ow\u0105 warszawy na \u0142amach \u201ekuriera warszawskiego\u201d z 1880. \u201eju\u017c po powrocie z ameryki, prawie ka\u017cda z dam, przechodz\u0105c ulic\u0105, pos\u0105dza\u0142a prawie ka\u017cdego wy\u017cszego i przystojnego m\u0119\u017cczyzn\u0119 o to, \u017ce jest sienkiewiczem. (...) nareszcie spotykaj\u0105c co krok fryzury \u00e0 la sienkiewicz, wiedz\u0105c, \u017ce m\u0142odzi panowie jeden po drugim zapuszczaj\u0105 hiszpanki, staraj\u0105 si\u0119 mie\u0107 pos\u0105gowe rysy i \u015bniad\u0105 cer\u0119, postanowi\u0142em pozna\u0107 jego samego (...) z mego k\u0105ta widz\u0119, \u017ce sala prawie wy\u0142\u0105cznie zape\u0142niona jest przez p\u0142e\u0107 pi\u0119kn\u0105. kilku m\u0119\u017cczyzn, kt\u00f3rzy tam byli do robienia grzeczno\u015bci damom albo pisania sprawozda\u0144, tak ju\u017c w ci\u017cbie kobiet potracili poczucie w\u0142asnej indywidualno\u015bci, \u017ce m\u00f3wili: by\u0142am, czyta\u0142am, wypi\u0142y\u015bmy we dwie sze\u015b\u0107 butelek\u2026\u201d\nw 1879 sienkiewicz wyg\u0142osi\u0142 we lwowie odczyt pod tytu\u0142em z nowego jorku do kalifornii. w drodze powrotnej, w szczawnicy tak\u017ce da\u0142 odczyt o swym pobycie w ameryce. po raz pierwszy spotka\u0142 tam swoj\u0105 przysz\u0142\u0105 \u017con\u0119, mari\u0119 szetkiewicz\u00f3wn\u0119. na wiadomo\u015b\u0107, \u017ce rodzina szetkiewicz\u00f3w wybiera si\u0119 do wenecji, ruszy\u0142 za nimi i tam pozna\u0142 mari\u0119 bli\u017cej. w 1880 przedstawi\u0142 w pozna\u0144skim hotelu bazar nowel\u0119 za chlebem, nast\u0119pnie w warszawie wyg\u0142osi\u0142 dwa odczyty o naturalizmie w literaturze. w latach 1879\u20131881 napisa\u0142 utw\u00f3r dramatyczny na jedn\u0105 kart\u0119 wystawiany w teatrach we lwowie i warszawie.\nw 1882 henryk sienkiewicz nawi\u0105za\u0142 wsp\u00f3\u0142prac\u0119 z dziennikiem \u201es\u0142owo\u201d (pismo o tendencjach konserwatywno-szlacheckich) i pocz\u0105tkowo by\u0142 nawet jego redaktorem naczelnym. tam w miesi\u0105cach luty-marzec ukaza\u0142a si\u0119 w prasie kolejna nowela bartek zwyci\u0119zca.\nw 1880 napisa\u0142 utw\u00f3r historyczny niewola tatarska i pracowa\u0142 nad powie\u015bci\u0105 historyczn\u0105 ogniem i mieczem. w li\u015bcie do redaktora krakowskiej gazety \u201eczas\u201d stanis\u0142awa smolki z 1 lutego 1884 pisa\u0142: \u201eco do powie\u015bci wielkiej, ta b\u0119dzie nosi\u0142a prawdopodobnie tytu\u0142 wilcze gniazdo. rzecz dzieje si\u0119 za jana kazimierza, w czasie insurekcji kozackiej.\u201d wspomniana w li\u015bcie powie\u015b\u0107 wilcze gniazdo ukaza\u0142a si\u0119 ostatecznie w odcinkach na \u0142amach \u201es\u0142owa\u201d od 2 maja 1883 do 1 marca 1884 pod tytu\u0142em ogniem i mieczem. by\u0142a jednocze\u015bnie drukowana w warszawskim \u201es\u0142owie\u201d i krakowskim \u201eczasie\u201d.\npowie\u015b\u0107 ta (podobnie zreszt\u0105 jak kolejne cz\u0119\u015bci trylogii) przynios\u0142a pisarzowi wielk\u0105 popularno\u015b\u0107 i spotka\u0142a si\u0119 z nadzwyczajnym odbiorem spo\u0142ecznym. wiele os\u00f3b korespondencyjnie pyta\u0142o o dalsze losy ulubionych bohater\u00f3w. miasto zbara\u017c w 1879 nazwa\u0142o jedn\u0105 z ulic imieniem sienkiewicza, w 1884 jacek malczewski wystawi\u0142 tak zwane \u017cywe obrazy na podstawie ogniem i mieczem, powsta\u0142a sztuka teatralna oparta na powie\u015bci, a w 1900 mieszka\u0144cy zbara\u017ca nie zgodzili si\u0119 nawet na oddanie pod budow\u0119 placu ko\u015bcielnego, twierdz\u0105c, \u017ce spoczywaj\u0105 tam szcz\u0105tki podbipi\u0119ty. powie\u015b\u0107 spotka\u0142a si\u0119 te\u017c z krytyk\u0105. wytykano jej zw\u0142aszcza przeinaczenia historyczne.\ndruga po\u0142owa lat osiemdziesi\u0105tych i pocz\u0105tek lat dziewi\u0119\u0107dziesi\u0105tych to dla pisarza okres bardzo wyt\u0119\u017conej pracy nad kilkoma powie\u015bciami. wkr\u00f3tce autor rozpocz\u0105\u0142 prac\u0119 nad kolejn\u0105 cz\u0119\u015bci\u0105 trylogii \u2013 potopem; tytu\u0142 odnosi\u0142 si\u0119 do potopu szwedzkiego. tak\u017ce ta powie\u015b\u0107 by\u0142a drukowana w odcinkach w \u201es\u0142owie\u201d \u2013 (od 23 grudnia 1884 do 2 wrze\u015bnia 1886). by\u0142 to trudny okres w \u017cyciu pisarza, gdy\u017c w tym czasie zmar\u0142a jego \u017cona maria sienkiewiczowa. mimo to, powie\u015b\u0107 szybko podbi\u0142a serca czytelnik\u00f3w i utwierdzi\u0142a jego literack\u0105 pozycj\u0119. po \u015bmierci \u017cony pisarz uda\u0142 si\u0119 w podr\u00f3\u017c do konstantynopola (przez bukareszt i warn\u0119), z kt\u00f3rej pisa\u0142 korespondencje. po powrocie do warszawy wyda\u0142 trzeci\u0105 cz\u0119\u015b\u0107 trylogii \u2013 pana wo\u0142odyjowskiego. i ta powie\u015b\u0107 ukaza\u0142a si\u0119 w \u201es\u0142owie\u201d (od maja 1887 do maja 1888). trylogia wynios\u0142a sienkiewicza na szczyty popularno\u015bci i uczyni\u0142a z niego najpopularniejszego polskiego pisarza. stefan \u017ceromski w swych dziennikach napisa\u0142: \u201esam widzia\u0142em w sandomierskiem, jak wszyscy, tacy nawet, kt\u00f3rzy nic nie czytuj\u0105, dobijali si\u0119 o potop.\u201d jako wyraz uznania sienkiewicz dosta\u0142 od nieznanego wielbiciela podpisanego micha\u0142 wo\u0142odyjowski bardzo poka\u017an\u0105 sum\u0119 15 tysi\u0119cy rubli. pieni\u0105dze te przeznaczy\u0142 na fundusz imienia marii sienkiewiczowej dla artyst\u00f3w zagro\u017conych gru\u017alic\u0105.\npo napisaniu trylogii sienkiewicz napisa\u0142 nowel\u0119 ta trzecia (1888), z \u017cycia cyganerii. w 1888 odby\u0142 podr\u00f3\u017c do hiszpanii. w 1890 w\u0142\u0105czy\u0142 si\u0119 w organizacj\u0119 roku mickiewiczowskiego. w styczniu 1891 wyruszy\u0142 w podr\u00f3\u017c do afryki. podr\u00f3\u017c ta zaowocowa\u0142a listami z afryki. w 1891 ukaza\u0142o si\u0119 ksi\u0105\u017ckowe wydanie bez dogmatu, kt\u00f3re drukowane by\u0142o wcze\u015bniej (od 1889 do 1890) na \u0142amach \u201es\u0142owa\u201d. w 1892 sienkiewicz podpisa\u0142 umow\u0119 na powie\u015b\u0107 rodzina po\u0142anieckich (kt\u00f3rej ksi\u0105\u017ckowe wydanie ukaza\u0142o si\u0119 w 1895); w tym samym roku prasa donosi\u0142a, \u017ce pisarz przyst\u0105pi\u0142 do prac nad powie\u015bci\u0105 z czas\u00f3w krzy\u017cackich, w 1893 rozpocz\u0105\u0142 przygotowania do powie\u015bci quo vadis, a latem 1894 odczyta\u0142 w zakopanem fragmenty krzy\u017cak\u00f3w. w pa\u017adzierniku 1894 napisa\u0142 powie\u015b\u0107 rodzina po\u0142anieckich.\n\n9 maja 1893 zosta\u0142 wybrany zagranicznym cz\u0142onkiem czynnym wydzia\u0142u filologicznego cesarskiej akademii umiej\u0119tno\u015bci w krakowie. w 1894 powsta\u0142y pierwsze rozdzia\u0142y quo vadis, kt\u00f3re ukaza\u0142y si\u0119 drukiem od marca 1895 w warszawskiej \u201egazecie polskiej\u201d, krakowskim \u201eczasie\u201d oraz \u201edzienniku pozna\u0144skim\u201d (do lutego 1896). wydanie ksi\u0105\u017ckowe pojawi\u0142o si\u0119 nied\u0142ugo p\u00f3\u017aniej i zrobi\u0142o zawrotn\u0105 karier\u0119 w ca\u0142ej europie. ksi\u0105\u017cka do dzi\u015b cieszy si\u0119 wyj\u0105tkow\u0105 popularno\u015bci\u0105, zosta\u0142a przet\u0142umaczona na 57 j\u0119zyk\u00f3w, w tym na arabski czy japo\u0144ski, a tak\u017ce esperanto i opublikowana w ponad 70 pa\u0144stwach. quo vadis wielokrotnie adaptowano i wystawiano na deskach teatr\u00f3w, ukaza\u0142a si\u0119 nawet opera oparta na motywach powie\u015bci, a w 1913 zosta\u0142o po raz pierwszy sfilmowane. potem by\u0142a ekranizowana jeszcze kilkakrotnie.od 1896 pisarz rozpocz\u0105\u0142 prace nad now\u0105 powie\u015bci\u0105 krzy\u017cacy, kt\u00f3r\u0105 uko\u0144czy\u0142 po czterech latach w 1900. w tym te\u017c roku pisarz, przy zaanga\u017cowaniu ca\u0142ego spo\u0142ecze\u0144stwa, obchodzi\u0142 jubileusz 25-lecia pracy tw\u00f3rczej i otrzyma\u0142 od narodu maj\u0105tek ziemski w obl\u0119gorku, gdzie utworzy\u0142 ochronk\u0119 dla dzieci. sienkiewicz anga\u017cowa\u0142 si\u0119 w sprawy spo\u0142eczne. 30 czerwca 1900 zosta\u0142 wybrany zagranicznym cz\u0142onkiem czeskiej akademii umiej\u0119tno\u015bci. napisa\u0142 odezw\u0119 w sprawie strajku dzieci we wrze\u015bni w 1901. w 1906 wzywa\u0142 rodak\u00f3w z usa do pomocy g\u0142oduj\u0105cym w kr\u00f3lestwie polskim.\nw 1905 otrzyma\u0142 nagrod\u0119 nobla za ca\u0142okszta\u0142t tw\u00f3rczo\u015bci. w przem\u00f3wieniu wyg\u0142aszanym z tej okazji sienkiewicz m\u00f3wi\u0142, \u017ce zaszczyt ten jest szczeg\u00f3lnie cenny dla syna polski. g\u0142oszono j\u0105 umar\u0142\u0105, a oto jeden z tysi\u0119cznych dowod\u00f3w, \u017ce \u017cyje. doda\u0142 te\u017c g\u0142oszono j\u0105 podbit\u0105, a oto nowy dow\u00f3d, \u017ce umie zwyci\u0119\u017ca\u0107. napisa\u0142 powie\u015b\u0107 na polu chwa\u0142y (1903\u20131909), kt\u00f3ra mia\u0142a by\u0107 pocz\u0105tkiem nowej trylogii.\nw \u201ekurierze warszawskim\u201d ukaza\u0142a si\u0119 w 1910 w odcinkach jego powie\u015b\u0107 dla m\u0142odzie\u017cy w pustyni i w puszczy.\nby\u0142 jednym z za\u0142o\u017cycieli towarzystwa polskiej macierzy szkolnej w 1905 oraz towarzystwa kurs\u00f3w naukowych. by\u0142 cz\u0142onkiem towarzystwa tajnego nauczania w warszawie.\nw 1905, odpowiadaj\u0105c na ankiet\u0119 rozes\u0142an\u0105 przez parysk\u0105 gazet\u0119 \u201ele courrier europ\u00e9en\u201d, napisa\u0142:\n\u201enale\u017cy mi\u0142owa\u0107 ojczyzn\u0119 nade wszystko i nale\u017cy my\u015ble\u0107 przede wszystkim o jej szcz\u0119\u015bciu. ale jednocze\u015bnie pierwszym obowi\u0105zkiem prawdziwego patrioty jest czuwa\u0107 nad tym, by idea jego ojczyzny nie tylko nie stan\u0119\u0142a w przeciwie\u0144stwie do szcz\u0119\u015bcia ludzko\u015bci, lecz by si\u0119 sta\u0142a jedn\u0105 z jego podstaw. tylko w tych warunkach istnienie i rozw\u00f3j ojczyzny stan\u0105 si\u0119 spraw\u0105, na kt\u00f3rej ca\u0142ej ludzko\u015bci zale\u017cy. innymi s\u0142owy, has\u0142em wszystkich patriot\u00f3w powinno by\u0107: przez ojczyzn\u0119 do ludzko\u015bci, nie za\u015b: dla ojczyzny przeciw ludzko\u015bci\u201d.\nw 1906 odrzuci\u0142 propozycj\u0119 kandydowania do dumy pa\u0144stwowej imperium rosyjskiego, zosta\u0142 jednak przewodnicz\u0105cym \u201ecentralnego\u201d komitetu wyborczego, utworzonego przez przedstawicieli narodowej demokracji, partii polityki realnej i polskiej partii post\u0119powej. w 1908 zosta\u0142 skazany przez trybuna\u0142 w wiedniu na kar\u0119 grzywny w zwi\u0105zku za publikacj\u0119 dotycz\u0105c\u0105 student\u00f3w ukrai\u0144skich.\noko\u0142o 1910 figurowa\u0142 w\u00f3wczas pod warszawskim adresem ulicy ho\u017cej 22. by\u0142 zapalonym my\u015bliwym, w listopadzie 1911 zosta\u0142 ranny podczas polowania w maj\u0105tku paw\u0142owice u jana brzezi\u0144skiego. po wybuchu wojny \u015bwiatowej henryk sienkiewicz wyjecha\u0142 do szwajcarii. wraz z ignacym janem paderewskim by\u0142 jednym ze wsp\u00f3\u0142za\u0142o\u017cycieli szwajcarskiego komitetu generalnego pomocy ofiarom wojny w polsce. w 1916 otrzyma\u0142 nagrod\u0119 fundacji erazma i anny jerzmanowskich przyznan\u0105 przez polsk\u0105 akademi\u0119 umiej\u0119tno\u015bci.\ncz\u0142onek warszawskiego towarzystwa cyklist\u00f3w, towarzystwa historycznego we lwowie. henryk sienkiewicz by\u0142 cz\u0142onkiem zagranicznym czeskiej i serbskiej akademii nauk i sztuk.\n\nzmar\u0142 wieczorem 15 listopada 1916 na anewryzm serca w vevey i zosta\u0142 tam pochowany. na jego pogrzeb w katedrze wawelskiej nie zgodzi\u0142 si\u0119 biskup krakowski adam sapieha. w 1924, ju\u017c w wolnej polsce, prochy pisarza uroczy\u015bcie sprowadzono do polski. w drodze przez szwajcari\u0119, austri\u0119 i czechos\u0142owacj\u0119 sk\u0142adano mu ho\u0142d. 27 pa\u017adziernika 1924 odby\u0142a si\u0119 uroczysto\u015b\u0107 obok pomnika adama mickiewicza w warszawie, gdzie przem\u00f3wienie okoliczno\u015bciowe wyg\u0142osi\u0142 stanis\u0142aw wojciechowski. na koniec prochy z\u0142o\u017cono w specjalnie przygotowanej krypcie i sarkofagu wed\u0142ug projektu konstantego jakimowicza, w podziemiach katedry \u015bw. jana, tu\u017c obok prezydenta gabriela narutowicza. w czasie trwania powstania warszawskiego w 1944 \u017co\u0142nierze niemieccy wysadzili katedr\u0119, ale sarkofag ocala\u0142. uszkodzony zosta\u0142 dopiero p\u00f3\u017aniej \u2013 przez rodzimych szabrownik\u00f3w, kt\u00f3rzy rozbili go w kilku miejscach. po wojnie katedr\u0119 zrekonstruowano, a sarkofag odrestaurowano.\n\nw 1935 w obl\u0119gorku zosta\u0142 odnaleziony testament henryka sienkiewicza. \n\n\n=== \u017cycie prywatne ===\nhenryk sienkiewicz by\u0142 trzykrotnie \u017conaty:\n\nz mari\u0105 szetkiewicz (\u015blub 18 sierpnia 1881 w ko\u015bciele zgromadzenia panien kanoniczek przy placu teatralnym). ma\u0142\u017ce\u0144stwo nie trwa\u0142o d\u0142ugo, gdy\u017c 19 pa\u017adziernika 1885 w wieku 31 lat maria zmar\u0142a na gru\u017alic\u0119 w uzdrowisku falkenstein (obecnie dzielnica k\u00f6nigstein im taunus). zosta\u0142a pochowana na cmentarzu pow\u0105zkowskim. z ma\u0142\u017ce\u0144stwa tego urodzi\u0142o si\u0119 dwoje dzieci: syn henryk j\u00f3zef (1882\u20131959) i c\u00f3rka jadwiga korni\u0142owiczowa (1883\u20131969).\nz mari\u0105 wo\u0142odkowicz (\u015blub 11 listopada 1893 w krakowie, zm. w sierpniu 1925). maria romanowska by\u0142a prawdopodobnie przybran\u0105 c\u00f3rk\u0105 odeskiego bogacza konstantego wo\u0142odkowicza. w nied\u0142ugim czasie po \u015blubie (miesi\u0105c) panna m\u0142oda rozsta\u0142a si\u0119 z henrykiem. sienkiewicz w 1896 uzyska\u0142 papieskie potwierdzenie niezaistnienia sakramentu ma\u0142\u017ce\u0144stwa.\nz mari\u0105 babsk\u0105 (\u015blub 5 maja 1904 w warszawie), swoj\u0105 cioteczn\u0105 siostrzenic\u0105.syn henryka sienkiewicza, henryk j\u00f3zef, z wykszta\u0142cenia by\u0142 architektem. mia\u0142 czworo dzieci: jadwig\u0119 (1926\u20132020), zuzann\u0119 j\u00f3zef\u0119 (1927\u20132000), mari\u0119 (1930\u20132011) i juliusza (1932\u20132021). synem juliusza, wnukiem henryka j\u00f3zefa, a prawnukiem henryka jest by\u0142y minister spraw wewn\u0119trznych bart\u0142omiej sienkiewicz.\nc\u00f3rka henryka sienkiewicza, jadwiga korni\u0142owiczowa, by\u0142a t\u0142umaczk\u0105 literatury pi\u0119knej, m.in. josepha conrada i thomasa hardy\u2019ego, zam\u0119\u017cna z tadeuszem korni\u0142owiczem (pu\u0142kownikiem wojska polskiego, ofiar\u0105 zbrodni katy\u0144skiej). jej c\u00f3rk\u0105, a wnuczk\u0105 henryka, by\u0142a maria korni\u0142owicz, psycholog, pisarka i t\u0142umaczka.\n\n\n== tw\u00f3rczo\u015b\u0107 ==\n\n\n=== nowele ===\n1872 humoreski z teki worszy\u0142\u0142y\n1875 stary s\u0142uga\n1876 hania\n1877 selim mirza\n1877 szkice w\u0119glem\n1878 komedia z pomy\u0142ek\n1879 janko muzykant\n1879 przez stepy\n1880 z pami\u0119tnika pozna\u0144skiego nauczyciela\n1880 niewola tatarska\n1880 za chlebem \u2013 na jej podstawie powsta\u0142o libretto do opery konstantego gorskiego\n1880 orso\n1881 w krainie z\u0142ota\n1881 latarnik\n1882 bartek zwyci\u0119zca\n1882 jamio\u0142\n1888 ta trzecia\n1889 sachem\n1889 wspomnienie z maripozy\n1892 p\u00f3jd\u017amy za nim!\n1897 na jasnym brzegu\n\n\n=== powie\u015bci ===\n1872 na marne\ntrylogia:\nogniem i mieczem (1884)\npotop (1886)\npan wo\u0142odyjowski (1888)\n1891 bez dogmatu\n1894 rodzina po\u0142anieckich\n1896 quo vadis\n1900 krzy\u017cacy\n1906 na polu chwa\u0142y\n1910 wiry\n1911 w pustyni i w puszczy\n1914 legiony\n\n\n=== inne utwory ===\n1880 listy z podr\u00f3\u017cy do ameryki (reporta\u017ce)\n1890 listy z afryki (reporta\u017ce)\n1900 zag\u0142oba swatem (sztuka sceniczna)\n\n\n== odznaczenia i wyr\u00f3\u017cnienia ==\ntytu\u0142 cz\u0142onka honorowego polskiego towarzystwa pedagogicznego we lwowie (1900).\ntytu\u0142 doktora honoris causa uniwersytetu jagiello\u0144skiego (1900).\nhonorowe obywatelstwo lwowa oraz medal miasta lwowa (30 czerwca 1902, dyplom wr\u0119czono 18 lutego 1904 w krakowie).\nodznaka honorowa za dzie\u0142a sztuki i umiej\u0119tno\u015bci \u2013 austro-w\u0119gry (9 lutego 1900).\nkawaler legii honorowej \u2013 iii republika francuska (1904, przyznany przez prezydenta e.f. loubeta).\n\n\n== ekranizacje dzie\u0142 ==\nquo vadis? (1912) w\u0142oska ekranizacja, film niemy\nkrwawa dola (1912) na kanwie szkic\u00f3w w\u0119glem\nobrona cz\u0119stochowy (1913) na kanwie potopu\npotop (1915) rosyjski film niemy\nna jasnym brzegu (1921)\nbartek zwyci\u0119zca (1923)\nquo vadis? (1924) w\u0142oski film niemy\njanko muzykant (1930)\nquo vadis (1951)\nszkice w\u0119glem (1956)\nkrzy\u017cacy (1960)\nogniem i mieczem (col ferro e col fuoco) (1962) francusko-jugos\u0142owia\u0144sko-w\u0142oska ekranizacja ogniem i mieczem\nkomedia z pomy\u0142ek (1967)\npan wo\u0142odyjowski (1968)\nprzygody pana micha\u0142a (1969) serial telewizyjny na podstawie filmu\nw pustyni i w puszczy (1973)\nw pustyni i w puszczy (1974) serial telewizyjny na podstawie filmu\npotop (1974)\nlatarnik (1976)\nrodzina po\u0142anieckich (1978) serial telewizyjny\nmarynia (1983) na podstawie serialu\nhania (1984)\nquo vadis? (1985) w\u0142oski serial telewizyjny\nogniem i mieczem (1999)\nogniem i mieczem (1999) serial telewizyjny na podstawie filmu\nw pustyni i w puszczy (2001)\nw pustyni i w puszczy (2001) serial telewizyjny na podstawie filmu\nquo vadis (2001)\nquo vadis (2002) serial telewizyjny na podstawie filmu\n\n\n== upami\u0119tnienie ==\njeszcze za \u017cycia pisarza powsta\u0142o towarzystwo przyjaci\u00f3\u0142 ucz\u0105cej si\u0119 m\u0142odzie\u017cy im. henryka sienkiewicza we lwowie.\n12 wrze\u015bnia 1928 poczta polska, dla uczczenia pami\u0119ci henryka sienkiewicza, wprowadzi\u0142a do obiegu znaczek z jego wizerunkiem o warto\u015bci 15 gr. (numer katalogowy 240). znaczek wycofano 1 czerwca 1936. kolejny znaczek z wizerunkiem h. sienkiewicza o warto\u015bci 45+15 gr. (numer katalogowy 640) poczta polska wprowadzi\u0142a do obiegu 25 pa\u017adziernika 1952. znaczek wycofano 30 listopada 1953.\nw latach 1932\u20131938 usypano kopiec henryka sienkiewicza w okrzei.\nw 1977 wyemitowano z jego wizerunkiem polsk\u0105 monet\u0119 kolekcjonersk\u0105 o nominale 100 z\u0142. moneta ta zosta\u0142a wykonana ze srebra pr\u00f3by 625 w nak\u0142adzie 20 000 egzemplarzy, mia\u0142a \u015brednic\u0119 32 mm i wag\u0119 16,5 g, rant g\u0142adki.\nwizerunek sienkiewicza widnia\u0142 na banknocie o nominale 500 000 z\u0142, b\u0119d\u0105cym w obiegu w latach 1990\u20131996.\nzar\u00f3wno uchwa\u0142\u0105 senatu rp z 18 grudnia 2015, jak i uchwa\u0142\u0105 sejmu rp z 22 grudnia 2015, rok 2016 zosta\u0142 ustanowiony rokiem henryka sienkiewicza.\n\n\n== uwagi ==\n\n\n== przypisy ==\n\n\n== bibliografia ==\nhenrykh. sienkiewicz henrykh., ba\u015bnie i legendy / henryk sienkiewicz; wyboru dokona\u0142, wst\u0119pem i przypisami opatrzy\u0142 tomasz jode\u0142ka-burzecki, tomaszt. jode\u0142ka-burzecki, warszawa: ludowa sp\u00f3\u0142dzielnia wydawnicza, 1986, isbn 83-205-3582-4, oclc 830216872 .brak strony (ksi\u0105\u017cka)\n\n\n== linki zewn\u0119trzne ==\nbiografiehenryk sienkiewicz w serwisie culture.pl\nstrona po\u015bwi\u0119cona \u017cyciu i tw\u00f3rczo\u015bci henryka sienkiewicza z bibliografi\u0105\nbiografia henryka sienkiewicza z bibliografi\u0105\noficjalna strona komitetu noblowskiego \u2013 strona o sienkiewiczugenealogiagenealogia henryka sienkiewicza od mieszka i do dzisiaj, wypis 1307 przodk\u00f3w.\ngenealogia henryka sienkiewicza herbu oszyk\ndrzewo genealogiczne rodziny cieciszowskich \u2013 pochodzenie sienkiewicza. czaplinski.pl. [zarchiwizowane z tego adresu (2007-09-29)]. z ukazaniem jego pokrewie\u0144stwa z joachimem lelewelem, pisark\u0105 deotym\u0105 i profesorem historii literatury ignacym chrzanowskim.innekolekcja sienkiewicz w serwisie polona\nkolekcja sienkiewicz w przek\u0142adach w serwisie polonautwory henryka sienkiewicza w serwisie wolne lektury\nwywiad z h. sienkiewiczem z 1913"