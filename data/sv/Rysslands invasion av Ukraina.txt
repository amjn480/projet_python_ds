"rysslands invasion av ukraina (\u00e4ven kallad rysslands fullskaliga invasion av ukraina f\u00f6r att s\u00e4rskilja fr\u00e5n rysslands invasion av krim, etcetera) inleddes i gryningen den 24 februari 2022. invasionen var en del av det rysk-ukrainska kriget och f\u00f6regicks av det ryska erk\u00e4nnandet av de tv\u00e5 utbrytarstaterna i \u00f6stra ukraina folkrepubliken donetsk och folkrepubliken lugansk tre dagar f\u00f6re invasionen. detta f\u00f6ljdes av ryska bev\u00e4pnade styrkors int\u00e5g i regionen donetsb\u00e4ckenet i \u00f6stra ukraina den 21 februari 2022. invasionen ig\u00e5ngsatte den st\u00f6rsta flyktingkrisen i europa sedan andra v\u00e4rldskriget.ryssland utf\u00e4ste sig i budapestuppg\u00f6relsen 1994 att inte anv\u00e4nda vapenmakt mot ukraina och att respektera ukrainas sj\u00e4lvst\u00e4ndighet och landets d\u00e5varande gr\u00e4nser. ryssland och ukraina undertecknade 1997 \u00e4ven ett v\u00e4nskapsf\u00f6rdrag med utf\u00e4stelser om att respektera varandras sj\u00e4lvst\u00e4ndighet och l\u00e4ndernas gr\u00e4nser. trots det har ryssland p\u00e5 senare tid b\u00f6rjat h\u00e4vda att ukraina tillh\u00f6r rysslands intressesf\u00e4r, p\u00e5 liknande s\u00e4tt som ukrainska ssr var en del av sovjetunionen. man har sedan 2014 annekterat alternativt ockuperat delar av ukrainas territorium, som en del av ett icke-f\u00f6rklarat ombudskrig mot landet.angreppet p\u00e5b\u00f6rjades efter att ryssland inlett vad som fr\u00e5n kremls sida kallats f\u00f6r \"en milit\u00e4r specialoperation\", med robotattacker mot ukrainska f\u00f6rsvarsanl\u00e4ggningar och markinvasion l\u00e4ngs med ett antal gr\u00e4nsavsnitt. i krigets inledning ockuperade ryssland, med passivt st\u00f6d fr\u00e5n belarus, flera omr\u00e5den i norra, s\u00f6dra och \u00f6stra ukraina. senare har ukraina \u00e5terer\u00f6vrat en del av dessa omr\u00e5den runt kiev, charkiv och cherson.\nde internationella reaktionerna har varit h\u00e5rda, med sk\u00e4rpta sanktioner och avst\u00e4ngning av ryssland (och belarus) fr\u00e5n en stor m\u00e4ngd internationella idrotts- och musikevenemang. ett stort antal utl\u00e4ndska f\u00f6retag har stoppat eller begr\u00e4nsat sina aktiviteter i ryssland. internationella brottm\u00e5lsdomstolen har \u00f6ppnat en utredning g\u00e4llande krigsbrott under invasionen. omv\u00e4rlden har sedan invasionen inleddes bist\u00e5tt ukraina med monet\u00e4rt, humanit\u00e4rt och milit\u00e4rt st\u00f6d \neuropar\u00e5det, en mellanstatlig europeisk samarbetsorganisation best\u00e5ende av 46 medlemsstater som verkar f\u00f6r demokrati, m\u00e4nskliga r\u00e4ttigheter och r\u00e4ttsstatsutveckling, i vilken ryssland var medlem i 26 \u00e5r, f\u00f6rd\u00f6mde rysslands oprovocerade angrepp p\u00e5 ukraina. till f\u00f6ljd av rysslands invasion av ukraina i februari 2022, utesl\u00f6ts landet ur organisationen den 16 mars 2022.\n\n\n== bakgrund ==\nukraina, usa, ryssland och storbritannien undertecknade 1994 budapestuppg\u00f6relsen. d\u00e4r f\u00f6rband sig ukraina att \u00f6verl\u00e4mna sin k\u00e4rnvapenarsenal f\u00f6r destruktion. detta skedde i utbyte mot bland annat utf\u00e4stelser fr\u00e5n \u00f6vriga l\u00e4nder i uppg\u00f6relsen att de skulle respektera ukrainas sj\u00e4lvst\u00e4ndighet och ukrainas d\u00e5varande gr\u00e4nser, och inte anv\u00e4nda vapenmakt mot landet. 1997 ingick ryssland och ukraina ett v\u00e4nskapsf\u00f6rdrag med utf\u00e4stelser om att respektera varandras sj\u00e4lvst\u00e4ndighet och existerande nationsgr\u00e4nser.i februari 2014 hamnade ryssland och ukraina i en \u00f6ppen konflikt. efter att ukrainas d\u00e5varande president viktor janukovytj, efter p\u00e5tryckningar fr\u00e5n rysslands president vladimir putin, backade fr\u00e5n associeringsavtalet mellan europeiska unionen och ukraina tog demonstrationer mot janukovytj vid. i februari 2014 flydde janukovytj med hj\u00e4lp av ryska federationens federala s\u00e4kerhetstj\u00e4nst (fsb) till ryssland, varp\u00e5 den v\u00e4stv\u00e4nliga oppositionen under petro porosjenko tog \u00f6ver makten. maktskiftet ledde till ett n\u00e4rmande till eu, n\u00e5got som ledde till starkare slitningar mellan de ukrainsktalande och de rysktalande befolkningsgrupperna. slitningarna var som starkast p\u00e5 krim, vilket ryssland utnyttjade f\u00f6r att olagligt annektera halv\u00f6n. p\u00e5 liknande s\u00e4tt intervenerade ryssland i donbass, vilket ledde till ett krig som ber\u00e4knas ha kr\u00e4vt 14 000 d\u00f6dsoffer. i donbass f\u00f6rklarade sig proryska rebeller sj\u00e4lvst\u00e4ndiga fr\u00e5n ukraina och utropade utbrytarrepublikerna donetsk och lugansk.\nunder v\u00e5ren 2021 omgrupperade den ryska arm\u00e9n i omg\u00e5ngar f\u00f6rband till positioner n\u00e4rmare den ukrainska gr\u00e4nsen. i juli 2021 f\u00f6rklarade vladimir putin ukraina vara en \"omistlig del av ryssland\". under h\u00f6sten och vintern 2021/2022 mobiliserades ryska trupper vid gr\u00e4nsen till ukraina. i december 2021 st\u00e4llde ryssland flera krav p\u00e5 s\u00e4kerhetsalliansen nato, vilka medlemsl\u00e4nderna avf\u00e4rdade. ett av kraven var att ukraina inte skulle till\u00e5tas g\u00e5 med i nato.sp\u00e4nningarna mellan ryssland och ukraina \u00f6kade under b\u00f6rjan av 2022. flera stats- och regeringschefer bes\u00f6kte ryssland och ukraina, utan att kunna l\u00f6sa sp\u00e4nningarna p\u00e5 diplomatisk v\u00e4g. den 11 februari 2022 varnade usa:s president joe biden f\u00f6r en n\u00e4ra f\u00f6rest\u00e5ende rysk invasion av ukraina. den 15 februari anklagade rysslands president putin ukraina f\u00f6r att beg\u00e5 folkmord p\u00e5 den etniskt ryska befolkningen i donbass. den 21 februari meddelade putin att ryssland som enda stat \u201derk\u00e4nde\u201d de ukrainska utbrytarrepublikerna (i praktiken av ryssland inofficiellt ockuperade omr\u00e5den i grannlandet) folkrepubliken donetsk och folkrepubliken lugansk som sj\u00e4lvst\u00e4ndiga stater, samtidigt som han tillk\u00e4nnagav att ryska trupper skulle s\u00e4ttas in i omr\u00e5det i \"fredsbevarande\" syfte.vladimir putin varnade omv\u00e4rlden fr\u00e5n att ingripa, och p\u00e5minde dem om att ryssland har k\u00e4rnvapen och att ett direkt angrepp mot ryssland skulle leda till nederlag och oerh\u00f6rda konsekvenser f\u00f6r angriparen. nato riktade stark kritik mot rysslands agerande, och nato-l\u00e4nder skickade ocks\u00e5 vapen till ukraina. den 28 februari beslutade sig \u00e4ven sverige f\u00f6r att f\u00f6rse ukraina med krigsmateriel.\n\n\n== invasionen ==\n\n\n=== inledande fasen (februari\u2013april 2022) ===\nstrax f\u00f6re klockan 04:00 (moskva-tid, utc +3) den 24 februari 2022 tillk\u00e4nnagav vladimir putin p\u00e5 kremls webbplats att ryssland beslutat att milit\u00e4rt invadera ukraina. han f\u00f6rklarade att syftet med den milit\u00e4ra operationen var att \"denazifiera\" och \"demilitarisera\" landet.rysk milit\u00e4r synes ha tr\u00e4ngt in i ukraina n\u00e4ra staden charkiv strax efter 06:30 (utc+2). ryska trupper invaderade ocks\u00e5 fr\u00e5n belarus och krim. den ukrainska gr\u00e4nsstyrkan rapporterade attacker mot dess enheter i luhansk, sumy, charkiv, tjernihiv och zjytomyr. \u00e4ven ukrainas huvudstad kiev attackerades av ryska stridsvagnar och marktrupper,\nsamt genom robotattacker.ukrainas president volodymyr zelenskyj inf\u00f6rde krigslagar och utf\u00e4rdade en order om allm\u00e4n mobilisering av alla m\u00e4n mellan 18 och 60 \u00e5r. zelensky blev ocks\u00e5 k\u00e4nd f\u00f6r att ha sagt att \u201djag beh\u00f6ver ammunition, inte skjuts\u201d n\u00e4r usa erbj\u00f6d sig att evakuera honom.den 5 mars, efter en veckas krig, hade mer \u00e4n en miljon m\u00e4nniskor flytt fr\u00e5n ukraina till grannl\u00e4nderna v\u00e4sterut.\n\n\n==== norra fronten ====\ni norr anf\u00f6ll ryssland i riktning mot kiev, dels fr\u00e5n belarus l\u00e4ngs v\u00e4stra sidan av dnepr, dels fr\u00e5n ryssland mot tjernihiv och sumy.\nden 25 februari n\u00e5dde ryska styrkor kiev och strider uppstod i den ukrainska huvudstadens norra f\u00f6rorter.rysslands luftanfallsstyrkor f\u00f6rs\u00f6kte ocks\u00e5 ta kontroll \u00f6ver hostomels flygplats (antonovflygplatsen) utanf\u00f6r kiev.\nryssarna m\u00f6tte ov\u00e4ntat h\u00e5rt motst\u00e5nd fr\u00e5n ukrainska trupper.\ni b\u00f6rjan av mars visade satellitbilder en \u00f6ver 60 kilometer l\u00e5ng konvoj p\u00e5 v\u00e4g mot kiev, men ukrainska specialstyrkor lyckades stoppa den genom olika bakh\u00e5ll.\nden 16 mars p\u00e5b\u00f6rjade ukraina en motoffensiv f\u00f6r att driva ut de ryska trupperna.\nden 2 april uppgav ukrainska myndigheter att ryska trupper hade l\u00e4mnat hela kievregionen.\nefter att ryska trupper l\u00e4mnat omr\u00e5det uppdagades flera krigsbrott, bland annat massakern i butja.\ni nordost lyckades ukraina sl\u00e5 tillbaka angreppen mot tjernihiv och sumy.\nden 4 april uppgav ukrainska myndigheter att ryssland hade l\u00e4mnat tjernihiv oblast\noch sumy oblast.\n\n\n==== s\u00f6dra fronten ====\ni s\u00f6der anf\u00f6ll ryssland fr\u00e5n den ockuperade krim-halv\u00f6n mot cherson- och zaporizjzjaregionerna. m\u00e5let var bland annat att s\u00e4kra en landbrygga fr\u00e5n ryssland till krim.\nredan p\u00e5 krigets f\u00f6rsta dag n\u00e5dde ryssarna fram till cherson. efter strider f\u00f6ll staden den 2 mars.\nden viktiga hamnstaden odessa och mykolajiv utsattes f\u00f6r flyganfall men er\u00f6vrades aldrig.\nl\u00e4ngre \u00f6sterut angreps knutpunkten melitopol och mariupol vid azovska sj\u00f6n.\nmelitopol f\u00f6ll den 1 mars och ett par dagar senare er\u00f6vrades ocks\u00e5 zaporizjzjas k\u00e4rnkraftverk.\n\nde h\u00e5rdaste striderna \u00e4gde rum i mariupol. staden utsattes f\u00f6r kraftig artilleribeskjutning och omringades och bel\u00e4grades i b\u00f6rjan av mars.\nm\u00e5nga civila evakuerades fr\u00e5n staden.\ndonetsks regionala dramatiska teater i mariupol flygbombades och f\u00f6rst\u00f6rdes av rysk milit\u00e4r den 16 mars. flera hundra civila kvinnor och barn hade s\u00f6kt skydd i teatern.\nbombningen f\u00f6rd\u00f6mdes av osce som ett krigsbrott.\nunder mars och b\u00f6rjan av april tr\u00e4ngde ryssarna gradvis in i staden men de ukrainska styrkorna fortsatte att h\u00e5lla det stora st\u00e5lverket i mariupols hamn. \ni svarta havet ockuperades under krigets f\u00f6rsta timmar den lilla orm\u00f6n. det har blivit k\u00e4nt f\u00f6r att de ukrainska soldaterna p\u00e5 \u00f6n svarade \u201dryska krigsskepp, dra \u00e5t helvete!\u201d p\u00e5 radioanropet fr\u00e5n flaggskeppet i den ryska svartahavsflottan, robotkryssaren moskva.\nmoskva s\u00e4nktes den 14 april av ukrainska sj\u00f6m\u00e5lsrobotar.\nukraina \u00e5tertog orm\u00f6n i slutet av juni.\n\n\n==== \u00f6stra fronten ====\ni \u00f6ster f\u00f6rs\u00f6kte ryska trupper er\u00f6vra staden charkiv n\u00e4ra den ryska gr\u00e4nsen men m\u00f6tte h\u00e5rt motst\u00e5nd. ryssland lyckades dock ockupera delar av charkivregionen, bland annat st\u00e4derna izium (som den ryska milit\u00e4ren uppgav att man tagit kontrollen \u00f6ver den 24 mars), kupjansk och balaklija.\n\n\n=== bel\u00e4gringen av mariupol (februari\u2013maj 2022) ===\nefter den inledande fasen s\u00e5 riktades intresset mot den p\u00e5g\u00e5ende bel\u00e4gringen av mariupol. staden var till stora delar f\u00f6rst\u00f6rd men en ukrainsk styrka under ledning av azovbataljonen fortsatte att g\u00f6ra motst\u00e5nd fr\u00e5n azovstal j\u00e4rn- och st\u00e5lverk, som var ett stort komplex med underjordiska tunnlar.den 21 april gav putin order om att man inte skulle g\u00e5 in i st\u00e5lverket utan i st\u00e4llet bel\u00e4gra det och sv\u00e4lta ut de ukrainska trupperna.\ni slutet av april och b\u00f6rjan av maj evakuerades civila fr\u00e5n st\u00e5lverket.\nden 16 maj evakuerades \u00e4ven s\u00e5rade soldater och de f\u00f6ljande dagarna gav de \u00e5terst\u00e5ende soldaterna upp och togs som krigsf\u00e5ngar.\n\n\n=== \u00e5terer\u00f6vringen av cherson (augusti\u2013november 2022) ===\nunder juli och augusti anf\u00f6ll ukraina den viktiga antonivkabron \u00f6ver dnepr och gjorde den obrukbar. det f\u00f6rsv\u00e5rade f\u00f6r ryssland att transportera materiel s\u00f6derifr\u00e5n till cherson norr om floden.\nden 29 augusti inledde ukraina en offensiv i s\u00f6der. under september och oktober befriades ett stort antal byar i chersonregionen. \nden 9 november l\u00e4mnade de ryska trupperna cherson och drog sig tillbaka till den v\u00e4nstra (s\u00f6dra) sidan av floden och den 11 november gick ukrainska trupper in i cherson.retr\u00e4tten var ett stort bakslag f\u00f6r ryssland eftersom cherson var den enda regionhuvudstad som er\u00f6vrats under invasionen.\n\n\n=== \u00e5terer\u00f6vringen av charkiv (september\u2013oktober 2022) ===\nparallellt med striderna i cherson startade ukraina en \u00f6verraskande offensiv i charkivregionen den 6 september. de ukrainska styrkorna avancerade mycket snabbt och den 10 september hade man befriat st\u00e4derna kupjansk och izium.\nefter befrielsen hittades massgravar i izium.den 13 september drog sig de ryska styrkorna tillbaka till \u00f6ster om floden oskil. senare i september fortsatte den ukrainska offensiven \u00f6ver oskil och ryssarna retirerade till staden lyman i norra donetsk oblast. den 1 oktober f\u00f6ll \u00e4ven lyman med m\u00e5nga stupade ryska soldater som f\u00f6ljd.\n\n\n=== rysk annektering och mobilisering (september\u2013oktober 2022) ===\nden 30 september utropade president putin de ukrainska regionerna donetsk, luhansk, zaporizjzja och cherson som ryska. flera l\u00e4nder, och bland annat sverige och det europeiska r\u00e5det meddelade dock att man inte erk\u00e4nde annekteringen. som en reaktion p\u00e5 den ryska annekteringen ans\u00f6kte ukraina officiellt om medlemskap i nato den 1 oktober. i samband med att annekteringen av de fyra ukrainska regionerna meddelades i kreml vann ukraina ocks\u00e5 avg\u00f6rande strider i bland annat lyman och p\u00e5 chersonfronten.\ni oktober beslutade ryssland att mobilisera 300 000 personer f\u00f6r tj\u00e4nstg\u00f6ring, vilket var den tredje g\u00e5ngen som ryssland mobliserat f\u00f6r att g\u00e5 ut i krig. tidigare intr\u00e4ffade det \u00e5ren 1914 och 1941 i samband med f\u00f6rsta och andra v\u00e4rldskriget. i tidsm\u00e4ssigt samband med detta, den 27 september 2022, uppt\u00e4cktes det h\u00e5l i den ryska gasledningen nord stream, vilket av sverige utreds som sabotage. utredningen p\u00e5g\u00e5r.\n\n\n=== slaget om bachmut (vintern och v\u00e5ren 2023) ===\nefter de ukrainska motoffensiverna h\u00f6sten 2022 gick kriget \u00f6ver i ett utn\u00f6tningskrig under vintern och v\u00e5ren 2023. inga stora f\u00f6r\u00e4ndringar av frontlinjerna skedde.\nde h\u00e5rdaste striderna stod kring staden bachmut i norra donetsk. striderna hade b\u00f6rjat redan i maj 2022 men intensifierades av ryssland under h\u00f6sten med stora f\u00f6rluster p\u00e5 b\u00e5da sidor som f\u00f6ljd.\np\u00e5 den ryska sidan spelade wagnergruppen en viktig roll i striderna.ryska trupper avancerade gradvis mot bachmut och den 20 maj 2023 h\u00e4vdade ryssland att man tagit kontroll \u00f6ver den d\u00e5 helt f\u00f6rst\u00f6rda staden. det var den f\u00f6rsta st\u00f6rre ryska krigsframg\u00e5ngen p\u00e5 \u00f6ver tio m\u00e5nader.\nden 25 maj b\u00f6rjade wagnergruppen dra sig tillbaka fr\u00e5n bachmut f\u00f6r att ers\u00e4ttas av regulj\u00e4ra ryska trupper.striderna kring bachmut har fortsatt \u00e4ven efter maj 2023.\n\n\n=== wagnergruppens uppror (juni 2023) ===\nden 23 juni 2023 gjorde wagnergruppen uppror och drog fr\u00e5n baser i ukraina till rostov-na-donu, d\u00e4r s\u00f6dra milit\u00e4rdistriktet har sitt h\u00f6gkvarter och \u00f6verkommandot f\u00f6r rysslands invasionsstyrkor finns. s\u00f6dra milit\u00e4rdistriktets h\u00f6gkvarter ockuperades under dagen.\nsamtidigt r\u00f6rde sig andra wagnertrupper norrut mot moskva. de sk\u00f6t ner flera ryska stridsflygplan som angrep konvojen. rysk milit\u00e4r tog upp f\u00f6rsvarsst\u00e4llningar i moskvas utkanter. wagnergruppen avbr\u00f6t dock operationen n\u00e4r de befann sig 20 mil fr\u00e5n moskva efter medling av belarus president aleksandr lukasjenko.\n\n\n=== ukrainsk motoffensiv (fr\u00e5n juni 2023) ===\nunder v\u00e5ren 2023 pratade ukraina om att man f\u00f6rberedde en stor motoffensiv som skulle \u00e4ga rum n\u00e4r marken blev torrare och man f\u00e5tt n\u00f6dv\u00e4ndig materiel fr\u00e5n v\u00e4st.\nden f\u00f6regicks av mindre motoffensiver runt bachmut och intr\u00e5ng av ryska partisaner i belgorod oblast under maj m\u00e5nad.\nden 6 juni spr\u00e4ngdes kraftverksdammen i nova kachovka, troligen av ryssland f\u00f6r att f\u00f6rsv\u00e5ra ukrainas kommande offensiv.\ndet ledde till att kachovkareservoaren t\u00f6mdes med omfattande \u00f6versv\u00e4mningar i chersonregionen som f\u00f6ljd.\nmotoffensiven inleddes natten till 8 juni. ukraina gjorde framst\u00f6tar p\u00e5 en bred front i \u00f6ster (donetsk oblast) och i s\u00f6der (zaporizjzja oblast och cherson oblast).\nde ryska styrkorna hade dock haft god tid p\u00e5 sig att f\u00f6rbereda sig med flera bef\u00e4stningslinjer och omfattande mineringar. det medf\u00f6rde stora ukrainska f\u00f6rluster inledningsvis.\nfram till och med juli har ukraina avancerat p\u00e5 flera frontavsnitt men inte gjort n\u00e5gra stora landvinningar.ukraina har ocks\u00e5 anfallit krim p\u00e5 avst\u00e5nd med robotar och dr\u00f6nare. kertjbron, som attackerades f\u00f6rsta g\u00e5ngen 8 oktober 2022, skadades p\u00e5 nytt den 17 juli 2023 av marina dr\u00f6nare. \n\u00e4ven broarna \u00f6ver tjongarsundet och henitjesksundet har anfallits, liksom \u00f6rlogsbasen i sevastopol.\n\n\n== konsekvenser ==\n\n\n=== reaktioner ===\nfn:s generalf\u00f6rsamling f\u00f6rd\u00f6mde invasionen med r\u00f6sterna 141 mot 5, d\u00e4r 35 l\u00e4nder avstod fr\u00e5n att r\u00f6sta. de fem l\u00e4nder som r\u00f6stade emot var ryssland, syrien, nordkorea, belarus och eritrea.sveriges statsminister kallade invasionen f\u00f6r oprovocerad, olaglig och of\u00f6rsvarlig. rysslands agerande kallades av europeiska r\u00e5dets ordf\u00f6rande charles michel f\u00f6r \"geopolitisk terrorism\".ryssland utesl\u00f6ts ur europar\u00e5det den 16 mars 2022.chefs\u00e5klagaren vid den internationella brottm\u00e5lsdomstolen (icc) har efter rysslands invasion \u00f6ppnat en unders\u00f6kning om eventuella krigsf\u00f6rbrytelser. insamling av bevis har p\u00e5b\u00f6rjats. enligt rapporter har ryssland anv\u00e4nt klusterbomber i kriget.\nefter invasionen har pro-ukrainska protester f\u00f6rekommit i hundratals st\u00e4der \u00f6ver hela v\u00e4rlden och i alla v\u00e4rldsdelar. i berlin demonstrerade \u00f6ver 100 000 personer mot kriget s\u00f6ndagen den 27 februari 2022, vilket gjorde demonstrationen till den st\u00f6rsta sedan coronapandemin br\u00f6t ut.\n\n\n=== milit\u00e4rt st\u00f6d till ukraina ===\nsedan rysslands invasion av ukraina 2022 har omv\u00e4rlden bist\u00e5tt ukraina med omfattande milit\u00e4rt st\u00f6d. de fyra st\u00f6rsta bidragsgivarna har varit usa, storbritannien, polen och tyskland. \u00e4ven eu:s organisationer har givit omfattande st\u00f6d. st\u00f6det har best\u00e5tt av bland annat stridsvagnar, stridsfordon, luftf\u00f6rsvarssystem, raketvapen och artillerisystem. i mars 2023 beslutade polen och slovakien att som f\u00f6rsta l\u00e4nder \u00e4ven bist\u00e5 ukraina med stridsflyplan.den 27 april 2022 grundades ukrainas internationella legion f\u00f6r att bereda utl\u00e4ndska frivilliga m\u00f6jlighet att delta i det milit\u00e4ra f\u00f6rsvaret av ukrainas.\n\n\n==== sverige ====\ni mars 2023 uppgick det totala samlade v\u00e4rdet av sveriges milit\u00e4ra st\u00f6d till ukraina sedan invasionen inleddes till ca 16,9 miljarder kronor. sverige har bist\u00e5tt med bland annat skyddsutrustning, stridsvagnar, artillerisystem och andra avancerade vapensystem.st\u00f6det av vapen och utrustning inkluderar artilleripj\u00e4ser (archer), stridsvagn 122 (leopard 2), granatgev\u00e4r (carl gustaf) med ammunition, pansarskott (at4), pansarv\u00e4rnsrobot 57 (nlaw), automatgev\u00e4r, minr\u00f6jningsutrustning och stridsfordon 90 (cv 90), hj\u00e4lmar, avancerad ammunition, sj\u00f6m\u00e5lsrobot 17, pansarv\u00e4rnssystem, personterr\u00e4ngbilar, vinterutrustning, riktmedel, kroppsskydd, t\u00e4lt, maskeringsn\u00e4t och luftv\u00e4rnssystem.\n\n\n=== sanktioner ===\n\n\n==== transport- och industrisektorn ====\neu, usa, storbritannien och kanada inf\u00f6rde efter invasionen sanktioner mot rysslands finans-, energi- och transportsektorer, d\u00e4ribland \u00f6verflygningsf\u00f6rbud f\u00f6r ryska flygbolag.\n\n\n==== finanssektorn ====\nministrar och 351 ledam\u00f6ter i duman belades ocks\u00e5 med sanktioner, d\u00e4r deras tillg\u00e5ngar i bland annat eu frystes och de belades med resef\u00f6rbud i europa.sju ryska banker avst\u00e4ngdes i b\u00f6rjan av mars fr\u00e5n det internationella swift-samarbetet f\u00f6r internationella betalningar. dessa var landets n\u00e4st st\u00f6rsta bank vtb, bank otkritie, novikombank, promsvjazbank, bank rossija, sovcombank och veb. sberbank (landets st\u00f6rsta bank) och gazprombank inkluderades inte i bortkopplingen; b\u00e5da bankerna hanterar betalningar f\u00f6r den ryska gasexporten till bland annat europeiska l\u00e4nder. sberbanks aktiev\u00e4rde p\u00e5 londonb\u00f6rsen f\u00f6ll i samma veva till 5 procent av v\u00e4rdet en vecka tidigare. liknande b\u00f6rsras drabbade \u00e4ven de ryska energibolagen gazprom, lukoil och novatek. aktieb\u00f6rsen i moskva h\u00f6ll st\u00e4ngt hela den inledande veckan i mars, i ett f\u00f6rs\u00f6k att stoppa spekulation och ytterligare b\u00f6rsras \u2013 det l\u00e4ngsta stoppet i moskvab\u00f6rsens historia.den 6 mars beslutade bland andra betal- och kreditkorts-organisationerna visa och mastercard att avsluta sina samarbeten med ryska kortutgivare, inklusive ryska s\u00e4ljf\u00f6retag som tidigare accepterat dessa kort. detta betyder att alla transaktioner i ryssland eller med i ryssland utgivna kort fr\u00e5n dessa organisationer planerades att avstanna under \"de n\u00e4rmaste dagarna\".\n\n\n==== energisektorn ====\nden 8 mars stoppade usa importen av rysk olja, flytande naturgas och andra energiprodukter. den brittiska regeringen besl\u00f6t uppgav att fasa ut all import av rysk olja till slutet av \u00e5r 2022.\n\n\n==== kultur ====\nryssland utest\u00e4ngdes fr\u00e5n 2022 \u00e5rs eurovision song contest och blev \u00e4ven av med sitt medlemskap i ebu. \u00e4ven andra blockader av liknande slag genomf\u00f6rdes.\n\n\n==== sport och idrott ====\nflera internationella evenemang, som ursprungligen var f\u00f6rlagda till ryssland, har flyttats eller st\u00e4llts in, bland andra champions league-finalen och avslutningen av v\u00e4rldscupen i l\u00e4ngd\u00e5kning., och b\u00e5de ryska och belarusiska idrottare har st\u00e4ngts av fr\u00e5n internationella t\u00e4vlingar, bland annat: \n\nrysslands och belarus paralympier har st\u00e4ngts av fr\u00e5n medverkan i paralympiska vinterspelen 2022,.\nryssland har utest\u00e4ngts fr\u00e5n deltagande i 2022 \u00e5rs fotbolls-vm.\nmedverkan har stoppats fr\u00e5n f\u00f6rest\u00e5ende internationella t\u00e4vlingar och andra samarbeten, i bland annat ishockey, simning, judo och f\u00e4ktning.\n\n\n==== media ====\nett antal sociala medieplattformar blockerade efter invasionen de statliga ryska medierna rt och sputnik f\u00f6r anv\u00e4ndare i europeiska l\u00e4nder. europeiska kommissionen meddelade den 27 februari att rt och sputnik skulle f\u00f6rbjudas att s\u00e4nda fr\u00e5n eu-l\u00e4nder.den europeiska journalistfederationen var kritiska och menade att det ledde till gr\u00e4nsdragningsproblematik, att europa ska ha fri tillg\u00e5ng till information och inte g\u00f6ra samma som i ryssland d\u00e4r befolkningen hindras fr\u00e5n att ta del av information.\n\n\n=== stoppat f\u00f6retagande ===\nett antal f\u00f6retag hemmah\u00f6rande i v\u00e4stv\u00e4rlden har sedan invasionen dragit tillbaka verksamhet i ryssland. dessa inkluderar ikea (med 15 000 anst\u00e4llda i ryssland och belarus), microsoft, oracle, sap, visa och accenture. i b\u00f6rjan av mars besl\u00f6t rysslands regering att inf\u00f6ra lagar som f\u00f6rsv\u00e5rar f\u00f6r utl\u00e4ndska investerare att flytta sina investeringar ut ur landet, mot ljuset av ett accelererat valutautfl\u00f6de ur landet efter rysslands invasion.\n\n\n==== bojkott ====\ni invasionens sp\u00e5r har \u00e4ven en hel del bojkott inletts till flera f\u00f6retag, d\u00e4r bland andra mondelez international, unilever och procter & gamble m.fl som har kritiserats f\u00f6r att de fortfarande driver verksamhet i ryssland.[k\u00e4lla beh\u00f6vs]\n\n\n=== flyktingstr\u00f6m ===\nfn:s flyktingorgan unhcr uppskattar att ungef\u00e4r 7,7 miljoner m\u00e4nniskor \u00e4r p\u00e5 flykt i ukraina som internflyktingar och 5,5 miljoner m\u00e4nniskor har flytt \u00f6ver gr\u00e4nsen till bland annat polen, ungern, moldavien, slovakien och rum\u00e4nien.\n\n\n=== ukraina ans\u00f6ker om nato-medlemskap ===\nden 1 oktober 2022, en dag efter den ryska annekteringen av donetsk, luhansk, zaporizjzja och cherson, meddelade president zelenskyj att ukraina ans\u00f6ker om medlemskap i f\u00f6rsvarsalliansen nato.\n\n\n== se \u00e4ven ==\nrysk-ukrainska kriget\nkriget i donbass\nkriget i georgien 2008\n\n\n== anm\u00e4rkningar ==\n\n\n== k\u00e4llor ==\n\n\n=== noter ===\n\n\n== externa l\u00e4nkar ==\n wikimedia commons har media som r\u00f6r rysslands invasion av ukraina 2022.\ufeff"