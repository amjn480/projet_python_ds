"cannabis (\u00e4ven k\u00e4nt som marijuana i v\u00e4xtform och hasch som \u00e4r hoppressade trikomer fr\u00e5n cannabisplantan) \u00e4r den psykoaktiva drog som utvinns fr\u00e5n plantor i v\u00e4xtsl\u00e4ktet cannabis i medicinskt eller i rekreationssyfte. av totalt 483 k\u00e4nda aktiva komponenter i cannabis utg\u00f6rs den st\u00f6rsta av tetrahydrocannabinol (thc). minst 84 stycken \u00e4r andra cannabinoider, som cannabidiol (cbd), cannabinol (cbn), tetrahydrocannabivarin (thcv) och cannabigerol (cbg).\ncannabis ger b\u00e5de psykiska och fysiska effekter p\u00e5 m\u00e4nniskan, d\u00e4ribland en k\u00e4nsla av att man \u00e4r \"h\u00f6g\" eller \"stenad\", f\u00f6r\u00e4ndringar av perceptionsf\u00f6rm\u00e5gan, h\u00f6jd sinnesst\u00e4mning, och en \u00f6kad aptit. vid r\u00f6kning b\u00f6rjar ruset m\u00e4rkas inom n\u00e5gra minuter, i tillagad form eller vid direkt intag vid omkring 30\u201360 minuter. ruset brukar verka i tv\u00e5 till sex timmar. kortvariga biverkningar innefattar ett nedsatt korttidsminne, muntorrhet, f\u00f6rs\u00e4mrad motorik, r\u00f6da \u00f6gon samt en upplevd paranoia eller \u00e5ngest. p\u00e5 l\u00e4ngre sikt kan cannabis leda till beroende, till en s\u00e4mre mental f\u00f6rm\u00e5ga f\u00f6r dem som b\u00f6rjade anv\u00e4nda drogen som ton\u00e5ringar samt till beteendest\u00f6rningar hos de barn vars m\u00f6drar anv\u00e4nt cannabis under graviditeten. \ncannabis anv\u00e4nds fr\u00e4mst i rekreationssyfte eller som medicinalv\u00e4xt men ibland anv\u00e4nds den \u00e4ven i religi\u00f6sa sammanhang. \u00e5r 2013 anv\u00e4nde mellan 128 och 232 miljoner m\u00e4nniskor cannabis (2,7\u20134,9 procent av jordens befolkning i \u00e5ldrarna 15\u201365). det \u00e4r v\u00e4rldens mest anv\u00e4nda illegala drog. \u00e5r 2018 var de l\u00e4nder som hade flest anv\u00e4ndare bland vuxna zambia, usa, kanada och nigeria. \u00e5r 2016 hade 51 procent av usa:s befolkning, vid n\u00e5got tillf\u00e4lle, anv\u00e4nt cannabis; 12 procent hade anv\u00e4nt drogen under det senaste \u00e5ret och 7,3 procent under den senaste m\u00e5naden. \ndet \u00e4ldsta dokumenterade anv\u00e4ndandet g\u00e5r tillbaka \u00e4nda till 2800-talet f.kr. i kejsaren av kina shennongs farmakop\u00e9. anv\u00e4ndandet har \u00f6kat sen 1900-talets b\u00f6rjan och drogen har som f\u00f6ljd blivit juridiskt reglerad. innehav, anv\u00e4ndning och f\u00f6rs\u00e4ljning av cannabis \u00e4r olagligt i de flesta av v\u00e4rldens l\u00e4nder. termen medicinsk cannabis refererar till den cannabis som skrivs ut av l\u00e4kare, n\u00e5got som \u00e4r till\u00e5tet i kanada, belgien, australien, nederl\u00e4nderna, tyskland, spanien och  31 amerikanska delstater.\n\u00e5r 2013 blev uruguay det f\u00f6rsta landet som legaliserade cannabis f\u00f6r rekreativ anv\u00e4ndning. \u00e5r 2018 legaliserades cannabis i sydafrika och kanada.\n\n\n== v\u00e4xten ==\n\nfamiljen hampv\u00e4xter, i vilken sl\u00e4ktet cannabis ing\u00e5r, \u00e4r mycket h\u00e4rdiga, snabbv\u00e4xande v\u00e4xter som klarar av de flesta klimat och h\u00f6jder upp till 3 000 meter \u00f6ver havet. m\u00e4nniskor har, f\u00f6rutom som berusningsmedel, anv\u00e4nt hampa f\u00f6r s\u00e5 vitt skilda \u00e4ndam\u00e5l som tillverkning av rep och textilier, f\u00e5gelfr\u00f6, energigr\u00f6da och som medicin.honplantans blommor och de sm\u00e5 blad som v\u00e4xer i klasar med honblommor \u00e4r s\u00e4rskilt rika p\u00e5 trikomer, som uts\u00f6ndrar en k\u00e5da rik p\u00e5 milt hallucinogena, psykoaktiva och fysiologiskt aktiva kemikalier, kallade cannabinoider. det finns ett 60-tal cannabinoider, varav thc och cannabidiol \u00e4r de fr\u00e4msta. de vanligaste produkterna som inneh\u00e5ller cannabinoider och som anv\u00e4nds i berusningssyfte \u00e4r marijuana (torkade honblomst\u00e4llningar) och hasch (sammanpressad k\u00e5da). mindre vanligt f\u00f6rekommande \u00e4r den eteriska hascholjan, som antingen inandas som \u00e5nga efter upphettning, \u00e4ts eller dricks.\nv\u00e4xtformen best\u00e5r oftast av torkade mogna honblommor. k\u00e5dformen, som i dagligt tal kallas hasch, best\u00e5r prim\u00e4rt av trikomer, som v\u00e4xten fyllt med k\u00e5da som f\u00f6rsvar mot predation, ihopsamlade fr\u00e5n samma plantmaterial. den mest k\u00e4nda biologiskt aktiva kemiska komponenten i cannabis \u00e4r \u03b49-tetrahydrocannabinol, ofta ben\u00e4mnt thc. thc har psykoaktiva och fysiologiska effekter n\u00e4r det konsumeras, oftast genom r\u00f6kning eller genom oralt upptag.\ncannabis r\u00e4knas som ett hormonst\u00f6rande \u00e4mne hos djur.\n\n\n=== anv\u00e4ndning och distributionsformer ===\ndet vanligaste s\u00e4ttet att konsumera cannabis \u00e4r genom r\u00f6kning, antingen rullat i papper till en joint eller stoppat i pipa, bong, chillum eller tjiubang. ett annat s\u00e4tt \u00e4r att vaporisera cannabisen, i en vaporizer f\u00f6r\u00e5ngas de verksamma substanserna som sen kan inhaleras.  cannabis kan \u00e4ven intas oralt genom att ing\u00e5 i bakverk, matr\u00e4tter eller som dryck.[k\u00e4lla beh\u00f6vs]\n\n\n=== marijuana ===\nmarijuana \u00e4r torkade honblommor och toppblad. f\u00e4rgerna kan vara allt fr\u00e5n gr\u00f6nt, gulgr\u00f6nt och gr\u00e5brunt till gult. en del odlas i sverige, men mycket importeras fr\u00e5n danmark och holland. slangord f\u00f6r marijuana \u00e4r maja, jazztobak, gr\u00e4s, gr\u00e4lle, gr\u00f6nt, \"\u00f6rt\", weed, ganja, brass (marijuana), braj, reefer, r\u00f6ka eller mary jane. slangord f\u00f6r en joint kan till exempel vara spliff, puff, holk, feting, palt, \"en fet\", jolle, g\u00e5s, \"hooging\" eller h\u00f6vding.\n\n\n=== hasch ===\nhasch \u00e4r pressad k\u00e5da med ett varierande inneh\u00e5ll av andra v\u00e4xtdelar. f\u00e4rgen varierar fr\u00e5n ljusbrun till svart. konsistensen varierar fr\u00e5n h\u00e5rd och spr\u00f6d till mjuk och formbar. b\u00e5de f\u00e4rg och konsistens varierar beroende p\u00e5 kvalitet och teknik av extrahering och pressade/kn\u00e5dande. hasch tillverkas fr\u00e4mst av anledningen att det \u00e4r kompakt, potent och kan lagras l\u00e5ng tid utan att f\u00f6rst\u00f6ras av luft och ljus. hasch \u00e4r det vanligaste hampapreparatet i sverige och g\u00e5r ofta under slanguttryck som b\u00f6j, t\u00f6j, brunt, braj och brass. det mesta hasch som kommer till den illegala marknaden i europa kommer fr\u00e5n illegala odlingar i marocko. typiskt marockanskt hasch \u00e4r ljust, h\u00e5rt och relativt svagt (popul\u00e4rt kallat marockan eller standard). afghanistan, nepal och libanon st\u00e5r ocks\u00e5 f\u00f6r en viss haschproduktion. hasch fr\u00e5n dessa platser \u00e4r ofta m\u00f6rkare och mjukare (svart afghan).\nidealt \u00e4r hasch ingenting annat \u00e4n sammanpressade trikomer. i praktiken \u00e4r dock hasch alltid f\u00f6rorenat av andra v\u00e4xtdelar, olika mycket beroende p\u00e5 tillverkningsmetod. i storskalig haschtillverkning siktas krossade, torkade och kylda trimningar (blad) och blommor fr\u00e5n cannabisplantan genom ett finmaskigt n\u00e4t. det som ramlar igenom n\u00e4tet tas tillvara och pressas ihop till en platt kaka. resultatet blir i de flesta fall hasch av l\u00e5g kvalitet med mycket f\u00f6roreningar. potentare hasch kan g\u00f6ras genom att l\u00e5ta k\u00e5dan fr\u00e5n f\u00e4rska v\u00e4xter klibba fast vid n\u00e5got, till exempel genom att rulla dem mellan h\u00e4nderna eller mot en blank duk. det som fastnar kan sedan skrapas av och torkas.\np\u00e5 senare \u00e5r har en ny metod blivit popul\u00e4r. trimningar och blommor torkas, krossas och l\u00e4ggs i isvatten. blandningen skakas eller vispas s\u00e5 att trikomerna lossnar. vattnets l\u00e5ga temperatur hindrar dem fr\u00e5n att klibba ihop och d\u00e4rf\u00f6r kan de sm\u00e5 trikomerna skiljas fr\u00e5n \u00f6vrigt v\u00e4xtmaterial genom filtrering. metoden kallas f\u00f6r att isolera hasch och ger en potent och ren produkt som beh\u00f6ver en j\u00e4mf\u00f6relsevis liten m\u00e4ngd utg\u00e5ngsmaterial.\n\n\n=== hampaextrakt ===\nhampaextrakt hascholja \u00e4r extrakt av cannabis. hascholja kan vara missvisande d\u00e5 hampaextrakt inte \u00e4r hasch och s\u00e4llan g\u00f6rs av hasch, \u00e4ven om likheterna \u00e4r stora. konsistensen varierar fr\u00e5n tjockflytande v\u00e4tska till seg massa och f\u00e4rgen \u00e4r brun till svart. med upp till 70 % thc-halt \u00e4r hampaextrakt den starkaste sortens cannabispreparat. styrkan \u00e4r dock helt beroende av r\u00e5materialet; starkast blir det som g\u00f6rs av cannabis med h\u00f6g thc-halt medan extrakt gjort p\u00e5 hanblad inte \u00e4r starkare \u00e4n svagt hasch.\nhampaextrakt g\u00f6rs av n\u00e5gon form av cannabisr\u00e5vara, allt fr\u00e5n stj\u00e4lkar och blad till blommor och hasch, som sedan f\u00e5r dra i l\u00f6sningsmedel f\u00f6r att sedan filtreras bort. l\u00f6sningsmedlet f\u00e5r d\u00e4refter avdunsta och l\u00e4mna kvar slutprodukten. man kan \"vispa\" oljan f\u00f6r att f\u00e5 en sm\u00f6rliknande produkt eller l\u00e5ta v\u00e4xtsmulor stanna kvar f\u00f6r att ge en fastare och mer hanterbar konsistens.\n\n\n=== f\u00f6r\u00e4ndrad thc-halt ===\nmedveten f\u00f6r\u00e4dling har \u00f6kat halten thc i cannabisplantor med ca 2 % sedan 1950. sedan b\u00f6rjan av 1960-talet har thc-halten i den cannabis som s\u00e4ljs \u00f6kat genom v\u00e4xtf\u00f6r\u00e4dling och nya odlingstekniker; \u00f6kningen har varit speciellt stor de senaste 10 \u00e5ren. i en fn-rapport talas om the new cannabis. kring 1961 ans\u00e5gs 5 % thc vara ett normalt v\u00e4rde. marijuana i usa kunde p\u00e5 1980-talet ha s\u00e5 l\u00e5g thc-halt som under 2 %; denna marijuana finns fortfarande idag. mellan 15 och 20 % r\u00e4knas som en h\u00f6g thc-halt. i nederl\u00e4nderna \u00f6kade thc-halten i cannabis fr\u00e5n 9 % till 18 % mellan \u00e5ren 1998 och 2005. \nfr\u00f6na drivs f\u00f6r det mesta under kontrollerade och optimerade f\u00f6rh\u00e5llanden, med speciallampor och g\u00f6dsling av entusiaster eller professionella odlare i k\u00e4llare eller p\u00e5 vindar. resultatet \u00e4r ett mycket potent marijuana som till och med kan vara starkare \u00e4n sekunda hasch. \nen h\u00f6gre thc-halt leder enligt ett holl\u00e4ndskt dubbelblindtest till en starkare p\u00e5verkan. de som lider st\u00f6rsta risk f\u00f6r menliga effekter av detta \u00e4r unga brukare som str\u00e4var efter att bli s\u00e5 h\u00f6ga som m\u00f6jligt, medan det f\u00f6r mer erfarna anv\u00e4ndare som str\u00e4var efter ett \"stabilt rus\" \u00e4r mindre relevant (de r\u00f6ker helt enkelt mindre n\u00e4r cannabisen blir starkare).\nenligt en unders\u00f6kningar av marijuana s\u00e5ld i usa \u00f6kade den genomsnittliga thc-halten fr\u00e5n 3,5 % \u00e5r 1988 till 8,5 % \u00e5r 2006.i syntetisk cannabismedicin ing\u00e5r f\u00f6r det mesta enbart thc. endast delta-8-thc kan framst\u00e4llas syntetiskt, d\u00e5 syntetiskt framst\u00e4lld delta-9-thc \u00e4r alltf\u00f6r instabil. verkningsgraden \u00e4r ungef\u00e4r 70 % av naturligt thc.\n\n\n== historia ==\ncannabisplantan har sitt ursprung i centralasien. det f\u00f6rsta v\u00e4vda plagget var gjort av hampa och daterar sig bak omkring 10 000 \u00e5r. det var i kina plantan f\u00f6rst b\u00f6rjade odlas, f\u00f6r \u00f6ver 6 000 \u00e5r sedan. anv\u00e4ndningsomr\u00e5dena str\u00e4ckte sig \u00f6ver matolja, djurfoder, fiberutvinning och medicin.det \u00e4r os\u00e4kert n\u00e4r man b\u00f6rjade r\u00f6ka cannabis i indien. f\u00f6rsta g\u00e5ngen dess anv\u00e4ndning som drog n\u00e4mns i skrift \u00e4r i indien d\u00e4r den milt narkotiska drycken bhang f\u00f6rekommer i atharva veda som dateras till 2 000\u20131 400 f.kr. drycken bereds av torkade cannabisblad, fr\u00f6n och stj\u00e4lkar fr\u00e5n cannabisplantor av b\u00e5de han- och honk\u00f6n, s\u00e5v\u00e4l vilda som odlade. den \u00e4r ofta smaksatt med socker och svartpeppar blandat med mj\u00f6lk eller vatten. ganja best\u00e5r av de thc-rika blomknopparna fr\u00e5n odlade honplantor som torkas. charas \u00e4r den rena k\u00e5dan utvunnen ur cannabis, motsvarande hasch.i sin svagaste form, bhang, accepterades drogen i samh\u00e4llet medan bruk av n\u00e4mnda charas s\u00e5gs p\u00e5 med f\u00f6rakt och misst\u00e4nksamhet och n\u00e5got som underklass och kriminella h\u00f6ll p\u00e5 med. medicinsk litteratur fr\u00e5n denna tid n\u00e4mner att cannabis bland annat anv\u00e4ndes vid behandling av epilepsi och f\u00f6r sm\u00e4rtlindring.\nman vet inte n\u00e4r cannabis f\u00f6rst kom till europa, men f\u00f6rmodligen var det nomader som f\u00f6rde det med sig fr\u00e5n centralasien. mest intressant var gr\u00f6dan f\u00f6r dess fibers skull, men herodotos skriver i sin historia fr\u00e5n 500-talet f.kr. om skyter som hellre \u00e4n att bada i vatten badade i heta \u00e5ngbad av rykande hampafr\u00f6n, s\u00e5 de \"tjuter av fr\u00f6jd\".\n\naraberna skall ha l\u00e4rt sig om cannabis narkotiska egenskaper av grekiska l\u00e4rda i botanik och medicin, samt mer direkt genom handel med indien via iran. det finns en folklig tradition enligt vilken en indisk pilgrim visat perserna v\u00e4xtens drogegenskaper p\u00e5 500-talet. n\u00e5gra forskare tror dock att anv\u00e4ndningen i mellersta \u00f6stern \u00e4r mycket \u00e4ldre \u00e4n s\u00e5 och pekar p\u00e5 passager i gamla testamentets hebreiska text och den arameiska \u00f6vers\u00e4ttningen som kan tolkas som referenser till cannabiskonsumtion.cannabis som drog s\u00e5gs ofta med misstro av de ortodoxa muslimska myndigheterna, delvis p\u00e5 grund av att den f\u00f6rknippades med sufismen - en mystisk r\u00f6relse inom islam. f\u00f6rs\u00f6k att st\u00e4vja odlingen misslyckades och p\u00e5 1300-talet var haschish v\u00e4l etablerat i den muslimska v\u00e4rlden. innan dess hade arabiska handelsm\u00e4n f\u00f6rt bruket av cannabis till \u00f6stafrika, d\u00e4r det spred sig till de centrala och s\u00f6dra regionerna.\n\n\n=== 1500\u20131800 ===\ncannabis var k\u00e4nt i st\u00f6rre delen av den gamla v\u00e4rlden n\u00e4r christofer columbus l\u00e4mnade spanien med regling av hamparep. fr\u00e5n 1500-talet odlade spanjorerna cannabis i sina kolonier, liksom fransm\u00e4nnen och engelsm\u00e4nnen. f\u00f6r europ\u00e9erna var hampan intressant fr\u00e4mst f\u00f6r sina fibrer, och de avf\u00e4rdade alla tankar p\u00e5 n\u00e5gra andra anv\u00e4ndningsomr\u00e5den. n\u00e5got som bland annat visade sig i att den europeiska hampan, botaniskt oskiljbar fr\u00e5n den indiska hampan, inte heller f\u00f6r\u00e4dlats till att ha samma uttalade narkotiska egenskaper som den indiska varianten. fr\u00e5n omkring 1 000 \u00e5r f.kr. fram mot slutet av 1800-talet var hampa en av de viktigaste och mest odlade kulturgr\u00f6dorna. hampa stod f\u00f6r en majoritet av jordens alla fibrer, tyg, lampolja, papper, r\u00f6kelse och medicin.de portugisiska kolonisat\u00f6rerna f\u00f6rde angolanska slavar till brasilien. med slavarna kom fr\u00f6n och brasilien har dokumenterade odlingar fr\u00e5n 1549. plantage\u00e4garna l\u00e4t slavarna r\u00f6ka sin maconha men h\u00f6ll sig sj\u00e4lva till tobak. snart b\u00f6rjade indianer och andra i de rurala omr\u00e5dena bruka cannabis och s\u00e5 sm\u00e5ningom \u00e4ven fabriksarbetare. det var f\u00f6rutom f\u00f6r en del l\u00e4rda inom pr\u00e4sterskapet fr\u00e4mst en drog f\u00f6r de fattiga klasserna, precis som i den gamla v\u00e4rlden.\neftersom storbritannien och frankrike tog sina slavar fr\u00e5n v\u00e4stafrika, dit cannabis d\u00e5 inte hade spridit sig, fick bruket aldrig n\u00e5gon vidare spridning i nordamerika, trots att odlingarna d\u00e4r i allm\u00e4nhet var b\u00e4ttre och st\u00f6rre. den tidigaste k\u00e4nda cannabislagen \u00e4r fr\u00e5n 1619, d\u00e5 man i virginia lagstadgade att varje lantbrukare m\u00e5ste odla hampa p\u00e5 sin mark, f\u00f6r att f\u00e5 fibrer till rep, papper och s\u00e5 vidare.\ncannabis psykoaktiva egenskaper hos indisk hampa, \u00e4ven kallad hasch, uppm\u00e4rksammades i europa p\u00e5 1600-talet. i konstn\u00e4rliga kretsar, och kanske framf\u00f6r allt i frankrike, betonades de medvetandef\u00f6r\u00e4ndrande egenskaperna.\n\n\n=== 1800\u20131900 ===\np\u00e5 1800-talet inr\u00e4ttades speciella haschklubbar i paris, d\u00e4r bland andra charles baudelaire och alexandre dumas var medlemmar. de intog cannabis i formen av en sylt de bredde p\u00e5 br\u00f6d.\nsamtidigt uppm\u00e4rksammade william brooke o'shaughnessy cannabis medicinska anv\u00e4ndningsomr\u00e5den och beskrev vetenskapligt vad han uppm\u00e4rksammat under sin tid i indien. p\u00e5 1800-talet ingick indisk hampa i de flesta s\u00e5 kallade patentmediciner f\u00f6r anv\u00e4ndning mot alla m\u00f6jliga \u00e5kommor. n\u00e5gra patent fanns inte, men medlen hade i de flesta fall ett hemligt inneh\u00e5ll och marknadsf\u00f6rdes under fantasifulla namn, till ex via annonser i tidningar. detta ledde i usa fr\u00e5n \u00e5r 1860 och fram\u00e5t till en rad lokala lagar om att f\u00f6rpackningarna m\u00e5ste f\u00f6rses med en varningstext om att inneh\u00e5ller kunde vara skadligt eller ett gift.till v\u00e4stindien kom bruket f\u00f6rst efter slaveriets avskaffande, under senare delen av 1800-talet och i b\u00f6rjan av 1900-talet, d\u00e5 plantage\u00e4gare f\u00f6rde kontraktsbundna indiska arbetare till karibien som tog med sig bruket av cannabis. rastafarir\u00f6relsen \u00e4r intimt f\u00f6rknippad med cannabisbruk. marijuana r\u00f6ktes och var integrerad i matlagningen p\u00e5 jamaica l\u00e5ngt innan rastafari b\u00f6rjade predikas p\u00e5 1930-talet. det \u00e4r inte k\u00e4nt exakt n\u00e4r rastafarianer b\u00f6rjade h\u00e4vda att cannabis \u00e4r en helig v\u00e4xt och att intaget av den \u00e4r ett sakrament, men det sena 1940-talets rastafarikultur var associerad med marijuanar\u00f6kning p\u00e5 pinnacle, en samf\u00e4llighet och boendekollektiv som grundats av den tidiga rastapredikanten leonard howell. d\u00e5 hade den brittiska kolonialmakten redan f\u00f6rbjudit cannabis, det 1963 sj\u00e4lvst\u00e4ndiga jamaica beh\u00f6ll f\u00f6rbudet, och polisen gjorde regelbundet razzior i rastafaribos\u00e4ttningar l\u00e5ngt in p\u00e5 1980-talet. rastafarianer ser cannabis som en sakramental och djupt v\u00e4lg\u00f6rande v\u00e4xt som omn\u00e4mns som livets tr\u00e4d i bibeln. man brukar citera uppenbarelseboken 22: 2, som s\u00e4ger att tr\u00e4dets l\u00f6v \u00e4r till f\u00f6r l\u00e4kning av nationerna. r\u00f6kning av cannabis, s\u00e4rskilt med l\u00e5ngskaftade vattenpipor kallade chalices, \u00e4r sedan 1940-talets slut ett m\u00e5ste i de religi\u00f6sa sammankomster som rastafarianer kallar \"reasoning sessions\" d\u00e4r medlemmarna samlas f\u00f6r att diskutera livet ur rastafarianskt perspektiv. de ser anv\u00e4ndandet av marijuana som ett s\u00e4tt att f\u00f6ra dem n\u00e4rmare gud (jah) och h\u00e4vdar att den som r\u00f6ker \u00f6rten kan se sanningen tydligare och avsl\u00f6ja babylons (den vita v\u00e4stv\u00e4rldens) l\u00f6gner och konspirationer. effekten av r\u00f6kningen \u00e4r som om ullen dras bort fr\u00e5n \u00f6gonen och korruptionen br\u00e4nns bort ur hj\u00e4rtat. jamaica ses som en del av babylon, och livets tr\u00e4d \u00e4r enligt uppenbarelseboken 22:2 och hesekiel 47:12 n\u00e5got som v\u00e4xer i edens lustg\u00e5rd eller i det heliga landet (zion). marijuana borde inte enligt rastafarianernas bibelsyn kunna v\u00e4xa i babylon, i det onda jamaica. att det \u00e4nd\u00e5 g\u00f6r det brukar f\u00f6rklaras med att det \u00e4r en g\u00e5va fr\u00e5n gud (jah) till de pl\u00e5gade slav\u00e4ttlingarna i amerika. denna g\u00e5va ska \u00f6ka de svartas medvetenhet och \u00f6ppna deras \u00f6gon f\u00f6r en repatriering till zion: etiopien eller afrika i allm\u00e4nhet. rastafarianer tolkar bibeln symboliskt och personligt \u2013 det man \u00e4r ense om \u00e4r att bibeln \u00e4r f\u00f6rvanskad av den vita, v\u00e4sterl\u00e4ndska civilisationen och att \u00f6vers\u00e4ttningen till engelska \u00e4r full av spr\u00e5kliga fel. genom meditation med eller utan cannabis \u00e4r det m\u00f6jligt att urskilja originalbibelns dolda budskap.\n\n\n=== 1900-talet \u2013 idag ===\ntill sydv\u00e4stra usa kom bruket av marijuana genom mexikanska invandrare i b\u00f6rjan p\u00e5 1900-talet. men innan dess hade cannabis (indisk hampa) ing\u00e5tt i flera s\u00e5 kallade patentmediciner. m\u00e5nga av invandrarna tog arbete l\u00e4ngs j\u00e4rnv\u00e4gen och bruket spreds \u00f6ver delar av mellanv\u00e4stern \u00e4nda upp till chicago. p\u00e5 1910-talet hade sj\u00f6m\u00e4n tagit bruket till new orleans; d\u00e4rifr\u00e5n spred den sig norr, l\u00e4ngs floderna och l\u00e4ngs kusten. n\u00e4r jazzmusiken uppstod kom den i m\u00e5ngt att f\u00f6rknippas med marijuana och synd. vanan att inta droger genom lungorna, som kommit med bruket av tobak, gjorde cannabis l\u00e4tt att ta till sig f\u00f6r den r\u00f6kningsvana v\u00e4stv\u00e4rlden.\ngenom nationernas f\u00f6rbund och andra opiumkonferensens f\u00f6rtj\u00e4nst blev indisk hampa en reglerad v\u00e4xt f\u00f6r att minska konsumtionen av cannabis som drog. i usa kom den f\u00f6rsta restriktionerna f\u00f6r f\u00f6rs\u00e4ljning av cannabis redan \u00e5r 1906 i district of columbia; allt fler delstater f\u00f6ljde efter och en federal lagstiftning, en lag som g\u00e4llde i alla delstater, antogs \u00e5r 1937. trots detta \u00f6kade sakta m\u00e4ngden brukare av marijuana och hasch i v\u00e4stv\u00e4rlden, f\u00f6r att explodera p\u00e5 1960-talet under nya l\u00e5ngv\u00e4ga turismen med jetflygets ankomst; som backpacker kunde man ocks\u00e5 m\u00f6ta ganjar\u00f6kande gurus i indien och p\u00e5 annat h\u00e5ll. invandring fr\u00e5n omr\u00e5den med utvecklad cannabiskultur och uppkomsten av en m\u00e4ngd nya ungdomskulturer som inkluderade drogbruk \u00e4r viktiga best\u00e5ndsdelar. en annan orsak var ocks\u00e5 anv\u00e4ndningens ofta romantisering i popul\u00e4rkulturen.\ncannabis har m\u00e5nga smeknamn, bland annat \"weed\", \"gr\u00f6nt\", \"mary jane\", \"gr\u00e4s\" eller \"ganja\". fn r\u00e4knar med att ungef\u00e4r 4 procent av jordens vuxna befolkning anv\u00e4nder cannabis minst en g\u00e5ng per \u00e5r och 0,6 procent anv\u00e4nder cannabis dagligen.\n\n\n== omfattning och juridisk status ==\n\n\n=== andra opiumkonferensen 1925 ===\negypten blev \u00e5r 1892 det f\u00f6rsta land som f\u00f6rbj\u00f6d kultivering och bruk av cannabis. det till det brittiska imperiet tillh\u00f6rande kejsard\u00f6met indien hade 1912 \u00f6kat exporten av cannabis till fr\u00e4mre orienten och sydafrika sedan opium till f\u00f6ljd av den f\u00f6rsta opiumkonferensen r\u00e5kat i d\u00e5lig dager och exporten d\u00e4rav d\u00e4rmed sj\u00f6nk.\n1923 s\u00e4nde sydafrikas  regering en beg\u00e4ran till nationernas f\u00f6rbund att indisk hampa skulle betraktas som en beroendeframkallande narkotisk drog och tas med i haagkonventionen. the advisory committee behandlade fr\u00e5gan och anmodade regeringarna att tillhandah\u00e5lla information om produktion, anv\u00e4ndning, trafik och sina observationer om fr\u00e5gan samt rekommenderade att indisk hampa skulle tas upp p\u00e5 dagordningen f\u00f6r den andra opiumkonferensen i gen\u00e8ve 1925.  turkiet och egypten, drev ocks\u00e5 p\u00e5 om att cannabis skulle tas med i haagkonventionen. innan dess hade cannabis varit helt oreglerad och d\u00e4rmed laglig p\u00e5 de flesta h\u00e5ll. v\u00e4rt att n\u00e4mnas \u00e4r att b\u00e5de egyptens och turkiets \u00f6verl\u00e4gset viktigaste exportvara var just bomull, en v\u00e4xt som till skillnad fr\u00e5n hampa kr\u00e4ver speciella v\u00e4xtf\u00f6rh\u00e5llanden och inte \u00e4r lika l\u00e4ttodlad som hampa.\nenligt ett samtida referat, av professor w.w. willoughby, en amerikan som arbetade som expert \u00e5t den kinesiska delegationen, behandlades fr\u00e5gan om cannabis under flera sessioner och i olika dokument. stor betydelse fick en f\u00f6redragning av den egyptiske delegaten mohamed el guindy som bland annat beskrev tillst\u00e5nd av akut och kronisk \"hashishism\", det senare ett tillst\u00e5nd som el guindy menade uppkommer vid vanem\u00e4ssigt bruk. vidare ans\u00e5g el guindy att det var en drog som i sm\u00e5 doser skapar angen\u00e4ma upplevelser, men som i stora doser upplevs som obehagligt och h\u00e4mmande.\ni sitt inledande tal deklarerade el guindy att s\u00e5 mycket som 30 till 60 procent av alla fall av \"vansinne\" var orsakade av konsumtion av hashish. i ett officiellt meddelande som l\u00e4mnades till delegationen till st\u00f6d f\u00f6r el guindys p\u00e5st\u00e5enden kunde man l\u00e4sa att andelen vansinnesfall som orsakats av hashish var s\u00e5 h\u00f6g som 70 procent.den egyptiske delegatens f\u00f6rdragning och f\u00f6rslag m\u00f6ttes med starkt gillande av den kinesiska och den amerikanska delegationen. f\u00f6rslaget m\u00f6tte kritik fr\u00e5n indien som dock lovade att hj\u00e4lpa till med att begr\u00e4nsa sin export av cannabis med hj\u00e4lp av ett certifikatsystem. en s\u00e4rskild subkommitt\u00e9 tillsattes som sedan utarbetade det f\u00f6rslag till kompromiss som sedan antogs. bara tre l\u00e4nder r\u00f6stade mot f\u00f6rslaget. indisk hampa klassades som narkotika och de stater som var medlemmar i nationernas f\u00f6rbund f\u00f6rband sig bland annat att f\u00f6rbjuda export av cannabis till stater som f\u00f6rbjudit import. respektive lands regering skulle dock ha m\u00f6jlighet att utf\u00e4rda importlicenser som visade att importen var godk\u00e4nd och beg\u00e4rd exklusivt f\u00f6r medicinska eller vetenskapliga \u00e4ndam\u00e5l.\n\n\n=== europa ===\ncannabishandeln utg\u00f6r med marginal den mest omfattande drogmarknaden i eu. under 2010-talet \u00f6kade styrkan i b\u00e5de cannabisextrakt och v\u00e4xtform. cannabissmuggling utg\u00f6r en betydande inkomstk\u00e4lla f\u00f6r en stor m\u00e4ngd kriminella n\u00e4tverk. huvudsakligen utg\u00f6r inomhusodling i eu-l\u00e4nder den st\u00f6rsta k\u00e4llan till konsumtion av cannabis i v\u00e4xtform inom eu. marocko \u00e4r den huvudsakliga k\u00e4llan till cannabisextrakt som smugglas till eu och albanien \u00e4r en betydande k\u00e4lla. en stor andel av allvarlig v\u00e5ldsbrottslighet som rapporteras till europol har sin upprinnelse i droghandel och cannabishandel i synnerhet.\n\n\n==== nederl\u00e4nderna ====\ni nederl\u00e4nderna \u00e4r bruk inte kriminaliserat och \u00e4ven om cannabis \u00e4r olagligt s\u00e5 \u00e4r innehav av upp till 5 gram av marijuana eller hasch samt viss reglerad f\u00f6rs\u00e4ljning till personer som fyllt 18 \u00e5r i s\u00e5 kallade coffeeshops till\u00e5tet. \u00f6vrig f\u00f6rs\u00e4ljning, odling av cannabis och hascholja \u00e4r olagligt. i nederl\u00e4nderna ses cannabis fr\u00e4mst som ett folkh\u00e4lsoproblem, men inte olikt alkohol eller tobak. ett av huvudargumenten till den f\u00f6rda liberala politiken var ett p\u00e5 1960-talet kraftigt \u00f6kande heroinmissbruk, ett bruk man ville stoppa accelerationen p\u00e5, medan cannabis s\u00e5gs som i det n\u00e4rmaste harml\u00f6st i sammanhanget. man s\u00e4rskilde cannabis, en l\u00e4tt drog, fr\u00e5n tyngre droger som dras med \"oacceptabla risker\". f\u00f6rhoppningen var att en cannabiskultur med sociala normer kring bruk skulle uppst\u00e5 och ett sunt f\u00f6rh\u00e5llningss\u00e4tt till cannabis spridas bland brukarna, samtidigt som de inte skulle bli frestade av \"tyngre\" droger.[k\u00e4lla beh\u00f6vs]nederl\u00e4ndernas f\u00f6rh\u00e5llandevis till\u00e5tande inst\u00e4llning mot cannabis, och en del andra droger, har bidragit \u00e4ven gjort landet till ett m\u00e5l f\u00f6r drogturism och massiv sm\u00e5skalig smuggling vid gr\u00e4nserna. de senaste \u00e5ren har flera \u00e5tg\u00e4rder vidtagits vars syfte \u00e4r att minska f\u00f6rs\u00e4ljningen av cannabis. d\u00e5 s\u00e5 kallade coffee shops bara f\u00e5r s\u00e4lja 5 gram marijuana eller hasch sammanlagt har gr\u00e4nskommuner f\u00f6rs\u00f6kt minska antalet coffee shops, d\u00e5 sj\u00e4lvbehovssmugglare beh\u00f6ver bes\u00f6ka flera coffeeshops f\u00f6r att komma upp i de st\u00f6rre m\u00e4ngder som ekonomiskt kan ber\u00e4ttiga en resa. \u00e4ven andra \u00e5tg\u00e4rder har vidtagits: i rotterdam och amsterdam har borgm\u00e4staren beslutat att alla coffee shops inom 200 meter fr\u00e5n en skola skall st\u00e4ngas under \u00e5r 2009.[k\u00e4lla beh\u00f6vs]den i vissa delar till\u00e5tande inst\u00e4llningen omfattar inte handel med heroin och opiater, som ses som mycket allvarliga brott. straffskalan g\u00e5r \u00e4nda upp till 12 \u00e5rs f\u00e4ngelse f\u00f6r ett import eller export av s\u00e5dana droger. nederl\u00e4nderna anv\u00e4nder j\u00e4mf\u00f6relsevis mycket resurser p\u00e5 att bek\u00e4mpa det som enligt deras lagstiftning \u00e4r f\u00f6rbjuden handel med narkotika, mest av alla l\u00e4nder inom eu.[k\u00e4lla beh\u00f6vs]nederl\u00e4nderna rapporterar trots sin legala h\u00e5llning inte h\u00f6gst andel regelbundna cannabiskonsumenter i ett europeiskt perspektiv. emcdda, ett eu-organ f\u00f6r drogrelaterad statistik, har statistik om hur stor befolkningsandel som har ett problematiskt drogmissbruk; l\u00f6st definierat som n\u00e5gon som injicerar droger eller lever i ett l\u00e5ngvarigt missbruk av opiater och/eller n\u00e5gon form av centralstimulatia. statistiken tyder p\u00e5 att sverige har omkring 50 % fler problematiska drogbrukare \u00e4n nederl\u00e4nderna ber\u00e4knat som andel av befolkningen och trots att en h\u00f6gre andel av \u00e5ldersgruppen 15-24 n\u00e5gon g\u00e5ng under en m\u00e5nad anv\u00e4nder cannabis i nederl\u00e4nderna (cirka 12 % respektive 3 %) eller n\u00e5gon annan drog (4 % respektive 1 %).\n\n\n==== sverige ====\n\nsverige fick aldrig n\u00e5gon egen konsumtionskultur bland intellektuella som delar av europa, men indisk hampa f\u00f6rekom som r\u00e5vara i olika medicinska tinkturer. mellan 1869 och 1950 fanns cannabis p\u00e5 apotek i sverige. till sverige kom bruket att r\u00f6ka cannabis f\u00f6rst med jazzmusiken men spridningen var mycket begr\u00e4nsad. cannabiskonsumtionen tog fart f\u00f6rst p\u00e5 1960-talet och kunde ibland f\u00f6rekomma \u00f6ppet. bland backpackers p\u00e5 genomresa och hippies och mods f\u00f6rekom mycket hasch.senare h\u00e4lften av 1960-talet omtalas som drogens etableringsperiod d\u00e5 bruket \u00f6kade snabbt. myndigheterna reagerade fr\u00e5n \u00e5r 1969 och fram\u00e5t med mer polisinsatser och successivt allt mer sk\u00e4rpta straff f\u00f6r f\u00f6rs\u00e4ljning av narkotika. p\u00e5 n\u00e5gra \u00e5r \u00f6kade maximistraffet f\u00f6r innehav och f\u00f6rs\u00e4ljning av stora m\u00e4ngder narkotika fr\u00e5n tv\u00e5 till tio \u00e5rs f\u00e4ngelse. andelen unga som experimenterade med droger kulminerade kring ungdomsarbetsl\u00f6shetstoppen 1971\u20131972. enligt de \u00e5rliga enk\u00e4terna i skolans \u00e5rskurs nio kom kulmen i anv\u00e4ndning f\u00f6r flickor \u00e5r 1971 med 16 %, f\u00f6r pojkar \u00e5ret efter vid 15 %. d\u00e4refter sj\u00f6nk intresset att testa droger bland niondeklassare, oj\u00e4mnt men i stark \u00f6verensst\u00e4mmelse med ungdomsarbetsl\u00f6sheten. hasch s\u00e5gs inte som s\u00e5 allvarligt under 1960- och i b\u00f6rjan av 1970-talet, men mot slutet av det senare \u00e5rtiondet b\u00f6rjade \u00e4ven narkotikainnehav i sm\u00e5 m\u00e4ngder bek\u00e4mpas mer konsekvent; bland annat justerade riks\u00e5klagaren kontinuerligt ned gr\u00e4nsen f\u00f6r straffunderl\u00e5telse av innehav f\u00f6r eget bruk f\u00f6r att till slut upph\u00f6ra med s\u00e5dana rekommendationer \u00f6ver huvud taget. i slutet av 80-talet blev \u00e4ven bruk av cannabis, liksom all annan narkotika, i sig olagligt. lag\u00e4ndringen fick dock till en b\u00f6rjan i huvudsak bara en symbolisk betydelse; det dr\u00f6jde ett antal \u00e5r innan vanliga poliser b\u00f6rjade f\u00e5 n\u00e5gon utbildning om yttre k\u00e4nnetecken p\u00e5 narkotikap\u00e5verkan.p\u00e5 grund av gateway-teorin, sociala och psykiska skadeverkningar (speciellt f\u00f6r unga) och farh\u00e5gor om en \"epidemisk\" spridning av drogbruk -  det vill s\u00e4ga genom personliga kontakter mellan nyetablerade konsumenter och rena nyb\u00f6rjare (enligt samma teori minskar v\u00e4letablerade konsumenters smittsamhet i takt med att brukaren efter en tid mer synligt drabbas av drogmissbrukets baksidor) - har cannabis gjorts till ett av m\u00e5len f\u00f6r svensk narkotikapolitik. nils bejerot, f\u00f6r sig sj\u00e4lv och i anknytning till riksf\u00f6rbundet narkotikafritt samh\u00e4lle och carnegie institutet, behandlingskollektiven i hassela solidaritet genom personalkontakter till sap och klientf\u00f6reningen f\u00f6r\u00e4ldraf\u00f6reningen mot narkotika har ut\u00f6vat stort inflytande i att p\u00e5verka politiken i denna riktning med b\u00f6rjan p\u00e5 slutet av 1960-talet.\ndetta ledde till en kriminalisering av bruk 1988 och \u00e5r 1993 \u00e4ven av inf\u00f6randet med sex m\u00e5naders f\u00e4ngelse i straffskalan f\u00f6r ringa narkotikabrott. huruvida f\u00e4ngelse finns i straffskalan har betydelse f\u00f6r vilka tv\u00e5ngsmedel polisen kan anv\u00e4nda; med f\u00e4ngelse i straffskalan f\u00e5r polisen bland annat utf\u00f6ra kroppsbesiktning (i praktiken blod- eller urinprov) vid misstanke om brott. f\u00f6r enbart enskilt bruk av narkotika utd\u00f6ms dock inte f\u00e4ngelsestraff. oavsett om det beror p\u00e5 den restriktiva politiken eller mer komplexa sociokulturella sk\u00e4l \u00e4r sverige ett av de l\u00e4nder med l\u00e4gst andel rapporterade cannabisanv\u00e4ndare inom europa.enligt rikspolisstyrelsens (rps) utredningsrapport 2007 om cannabisens spridningsv\u00e4gar har polisen de senaste \u00e5ren prioriterat upp cannabisbek\u00e4mpning. prioriteringen kommer av att cannabis b\u00f6rjat anses som farlig i sig av rps, till skillnad fr\u00e5n f\u00f6rut d\u00e5 man prioriterade \"pulverdroger\". dessutom anses smuggling av cannabis vara en viktig inkomstk\u00e4lla f\u00f6r 140 kriminella n\u00e4tverk som rps har kartlagt. gamla och medel\u00e5lders missbrukare som tidigare varit nedprioriterade m\u00e5l, kommer att prioriteras upp av tull och polis eftersom dessa kan \"fungera p\u00e5 samma s\u00e4tt som en \u00f6ppen drogscen.\" s\u00e5 ungdomar \"vet vart man ska g\u00e5 f\u00f6r att k\u00f6pa knark.\" som ett ytterligare motdrag f\u00f6resl\u00e5r chefen f\u00f6r rikskriminalen terese mattsson ett flertal olika \u00e5tg\u00e4rder, d\u00e4ribland fler systematiska trafikkontroller l\u00e4ngs e4 och e6. en genoms\u00f6kning av fordon r\u00e4knas som husrannsakan och kr\u00e4ver f\u00f6r varje enskild bil beslut fr\u00e5n \u00e5klagare. ett drogtest av bilf\u00f6raren f\u00e5r dock genomf\u00f6ras av polisen utan beslut om husrannsakan om f\u00f6raren visar yttre tecken p\u00e5 drogp\u00e5verkan. p\u00e5 senare \u00e5r har polisen prioriterat drogtester av bilf\u00f6rare.\n\n\n=== usa ===\nredan 1906 inf\u00f6rdes restriktioner mot f\u00f6rs\u00e4ljning av cannabis i district of columbia  d\u00e4r huvudstaden washington, d.c. ligger. new york city f\u00f6ljde efter 1914. efterhand kom lagar mot cannabis i flera delstater. ett viktigt steg var utarbetandet av the uniform narcotic drug act , vars f\u00f6rsta version kom 1925 och femte version 1932. cannabis omn\u00e4mns redan i det f\u00f6rsta utkastet. detta dokument var ingen lag utan den var resultatet av ett samarbete i en kommission med tv\u00e5 kommission\u00e4rer fr\u00e5n varje delstat med uppdraget att f\u00e5 fram ett f\u00f6rslag till enhetlig lagstiftning p\u00e5 delstatsniv\u00e5 mot beroendeframkallande droger som gav st\u00f6rre befogenhet f\u00f6r den lokala polisen. inspirerade av arbetet med the uniform narcotic drug act och den andra opiumkonferensens beslut antog alla delstaterna lagar som riktade sig mot anv\u00e4ndningen av cannabis som rekreationell drog.i usa, som inte var med i nationernas f\u00f6rbund och d\u00e4rmed inte bundna av andra opiumkonferensens beslut, var \u00e4ven de federala myndigheterna oroade \u00f6ver det \u00f6kande bruket av cannabis.  1930 finansierade den amerikanska regeringen silerkommissionens studie av f\u00f6ljderna av marijuanar\u00f6kning bland amerikanska milit\u00e4rer i panama. kommissionen kom fram till var att marijuana \u00e4r oproblematiskt och att konsumtion d\u00e4rav inte borde kriminaliseras. den rekommendationen motarbetades av harry j. anslinger som \u00e5r 1930 blev utn\u00e4mnd av herbert hoovers finansminister andrew mellon till \u00f6verhuvud f\u00f6r den nya statliga drogmyndigheten fbn (federal bureau of narcotics), tidig f\u00f6reg\u00e5ngare till dagens dea. president franklin d. roosevelt  st\u00f6dde \u00e5r 1935 offentligt the uniform state narcotic act och den andra opiumkonferensens beslut att begr\u00e4nsa handeln med cannabis. anslinger var sedan chef f\u00f6r fbn fram till \u00e5r 1962.\nusa:s jordbruksdepartement hade \u00e5r 1916 publicerat en rapport som f\u00f6rutsp\u00e5dde \u00f6kad odling av hampa f\u00f6r att den vedartade k\u00e4rnan i hampa skulle vara en l\u00e4mplig r\u00e5vara f\u00f6r papper. men det visade sig vara en \u00f6verdrift, senare forskning och f\u00f6rs\u00f6k har visat att halten av cellulosa \u00e4r inte tillr\u00e4ckligt i h\u00f6g de inre delarna av v\u00e4xten. samma botaniker som var huvudf\u00f6rfattare till jordbruksdepartements rapport \u00e5r 1916 skrev senare en  bok om fiberv\u00e4xter d\u00e4r han inte alls utpekar hampa som l\u00e4mplig r\u00e5vara f\u00f6r stora m\u00e4ngder papper. fram till \u00e5r 1933 minskade produktionen av hampafiber i usa till 500 ton per \u00e5r. sedan b\u00f6rjade odlingen \u00f6ka men l\u00e5g fortfarande p\u00e5 en v\u00e4ldigt l\u00e5g niv\u00e5 j\u00e4mf\u00f6rt med tidigare. en del av 1934 och 1935 \u00e5rs sk\u00f6rd blev kvar p\u00e5 f\u00e4lten i \u00e5ratal i stackar. dessa stackar blev enligt anslinger och hans medarbetare en k\u00e4lla f\u00f6r langare av marijuana. fbn tog stickprov p\u00e5 olika typer cannabis och hampa f\u00f6r att studera drogeffekten, men resultaten var f\u00f6rbryllande. p\u00e5 1930-talet k\u00e4nde kemisterna hos fbn inte till n\u00e5gon metod f\u00f6r att m\u00e4ta procenthalten av thc i ett stickprov. (idag kan en jordbrukare i sverige helt lagligt odla hampa med h\u00f6gst 0,3 % thc om han f\u00f6ljer vissa regler; en s\u00e5dan lagstiftning hade inte varit m\u00f6jlig att till\u00e4mpa p\u00e5 1930-talet eftersom det inte gick att m\u00e4ta procenthalten.) f\u00f6rst 1964 lyckades en kemist identifiera och isolera thc-molekyler.  vissa av anslingers kritiker har senare h\u00e4vdat att fanns helt andra motiv \u00e4n ovanst\u00e5ende bakom restriktionerna f\u00f6r hampaodling som att producenter av andra fibrer och tobaksproducenterna i sydstaterna blev r\u00e4dda f\u00f6r f\u00f6rlust av marknadsandelar om odlingen av hampa b\u00f6rjade v\u00e4xa kraftigt. andra h\u00e4vdar att grundl\u00e4ggande orsaken till hampans tillbakag\u00e5ng var att den blev utkonkurrerad av andra mer l\u00f6nsamma gr\u00f6dor, s\u00e5 upph\u00f6rde n\u00e4stan odlingen av hampa i m\u00e5nga delar sverige redan f\u00f6re 1920-talet. i usa och andra l\u00e4nder uppfanns nya maskiner f\u00f6r att effektivisera sk\u00f6rden men ingen av dessa fungerade helt tillfredsst\u00e4llande i kommersiell drift.\nn\u00e5gra propagandafilmer som visades runt om i usa under 1930-talet f\u00f6r f\u00f6r\u00e4ldraf\u00f6reningar, politiker och kyrkoledare \u00e4r reefer madness, assassin of youth och marihuana. f\u00f6rbudsivrare framst\u00e4llde ofta marijuana som direkt ledande till kriminalitet och promiskuitet. i filmerna framf\u00f6rdes \u00f6verdrifter och felaktiga p\u00e5st\u00e5enden som vid tiden var typiska i debatten, vilket l\u00e5ngt senare bidrog till att underminera den amerikanska allm\u00e4nhetens f\u00f6rtroende f\u00f6r lagstiftningen mot cannabisanv\u00e4ndning. n\u00e4r filmerna kom s\u00e5gs de dock av relativt f\u00e5 personer, en stor publik fick de f\u00f6rst n\u00e4r de blev uppm\u00e4rksammade som kultfilmer p\u00e5 70-talet.\np\u00e5 anmodan av anslinger antog kongressen the marihuana tax act 1937. i kongressf\u00f6rh\u00f6ren h\u00f6rdes ett flertal olika experter och olika rapporter som st\u00f6dde f\u00f6rslaget presenterades. anslinger, som var den som uttalade sig flitigast, pekade bland annat p\u00e5 inkonsekvensen att usa inte f\u00f6ljde de internationella avtal om cannabis som de sj\u00e4lva underst\u00f6tt, att alla delstaterna redan antagit olika lagar som riktade sig mot handel med cannabis f\u00f6r ol\u00e4mpliga \u00e4ndam\u00e5l och att medicinsk anv\u00e4ndning av cannabis i stor utstr\u00e4ckning blivit anakronistisk d\u00e5 det tillkommit nya mer p\u00e5litliga l\u00e4kemedel (som aspirin). han anf\u00f6rde ocks\u00e5 ett flertal anekdoter om mord, moraliskt f\u00f6rfall och galenskap.lagen innebar en federal punktskatt p\u00e5 handel med cannabis, d\u00e5 det var det enda konstitutionsenliga vis p\u00e5 vilket den federala niv\u00e5n kunde l\u00e4gga sig i delstaternas politik p\u00e5 omr\u00e5det. lagen innebar i praktiken en allm\u00e4n sk\u00e4rpning av straffen f\u00f6r handeln med cannabis; handeln var ju redan till stor del illegal p\u00e5 grund av delstaternas lagstiftning, se ovan om the uniform state narcotic act. samma \u00e5r, 1937, ans\u00e5g h\u00e4lsomyndigheten food and drug administration \"att cannabis kan konsumeras under en relativt l\u00e5ng period, utan att medf\u00f6ra sociala eller k\u00e4nslom\u00e4ssiga rubbningar. marijuana \u00e4r vanebildande precis som kaffe, te och socker ...\".\n\u00e5r 1968 slog h\u00f6gsta domstolen fast att the marihuana tax act stred mot femte till\u00e4gget; inbetalade av skatten inneb\u00e4r att man erk\u00e4nner ett brott; att f\u00f6lja en lag och med det bevisa ett annat brott g\u00f6r lagen konstitutionsvidrig. som f\u00f6ljd instiftade kongressen ers\u00e4ttande lagar som comprehensive drug abuse prevention and control act och controlled substance act av 1970.\n\n\n==== legalisering ====\nefter en folkomr\u00f6stning i december 2012 legaliserade delstaterna colorado och washington cannabis fr\u00e5n den 1 januari 2014. i delstaten oregon sade folket nej till marijuana i en folkomr\u00f6stning 2012. i april 2013 blev f\u00f6rs\u00e4ljning till\u00e5ten enligt delstatslagen i kalifornien (det finns dock st\u00e4der och kommuner i kalifornien som antagit lokala f\u00f6rbud mot f\u00f6rs\u00e4ljning). enligt federal lag \u00e4r innehav och f\u00f6rs\u00e4ljning av cannabis fortfarande ett brott i alla delstater. i kanada legaliserades cannabis den 17 oktober 2018 efter att man tidigare under \u00e5ret r\u00f6stat ja till \u201dthe cannabis act\u201d i det kanadensiska parlamentet. den kanadensiska regeringen klargjorde att de fr\u00e4msta syftena f\u00f6r legaliseringen var att minska tillg\u00e5ngen f\u00f6r cannabis hos ungdomar, radera den illegala handeln av drogen och v\u00e4rna om folkh\u00e4lsan.\n\n\n===== colorado =====\ni colorado legaliserades cannabis f\u00f6r fritidsbruk och det blev till\u00e5tet att ha upp till 12 plantor hemma f\u00f6r privat bruk.fem \u00e5r efter colorados legalisering av cannabis konstaterades att den svarta marknaden f\u00f6r drogen hade \u00f6kat, ist\u00e4llet f\u00f6r att minska som legaliseringsf\u00f6respr\u00e5karna h\u00e4vdat. den svarta marknaden domineras huvudsakligen av kubanska brottssyndikat, men \u00e4ven karteller fr\u00e5n vietnam och kina \u00e4r aktiva. den transnationella brottsligheten medf\u00f6rde \u00e4ven en \u00f6kad tillg\u00e5ng p\u00e5 andra droger i delstaten som kokain, heroin och meta-amfetamin.\n\n\n==== the war on drugs ====\n\nden federala niv\u00e5n i usa \u00e4r anh\u00e4ngare av nolltolerans mot all narkotika och har bedrivit n\u00e5got som kallas the war on drugs.  obama-administrationen har slutat att anv\u00e4nda begreppet \"war on drugs\" eftersom de anser att sj\u00e4lva begreppet \u00e4r kontraproduktivt. antinarkotikalagarna \u00e4r samma som tidigare.  i praktiken har toleransen f\u00f6r innehav f\u00f6r eget bruk och anv\u00e4ndning av cannabis varierat \u00f6ver tiden. cannabisanv\u00e4ndningen i usa ligger i genomsnitt p\u00e5 en betydligt h\u00f6gre niv\u00e5 \u00e4n i europa och i enskilda delstater kan man vara mer eller mindre tolerant n\u00e4r det g\u00e4ller cannabis f\u00f6r eget bruk. enligt domar i usa:s h\u00f6gsta domstol, till ex united states v. oakland cannabis buyers' cooperative, s\u00e5 till\u00e5ter inte federal lag undantag mot controlled substances act ens av \"medicinsk n\u00f6dv\u00e4ndighet\". fr\u00e5n \u00e5r 2001 och fram\u00e5t har man i usa kunnat konstatera en minskning av antalet cannabisanv\u00e4ndare bland ton\u00e5ringar med 25 %. fler \u00e4n 2000 s\u00e4rskilda drogdomstolar har det senaste \u00e5rtiondet inr\u00e4ttats, som efter ett \u00e5r kan ge \u00e5talseftergift \u00e5t ungdomar f\u00f6r mindre narkotikabrott om den d\u00f6mde f\u00f6ljt domstolens instruktioner under \u00e5ret, till ex deltagit i ett behandlingsprogram.  av dem som sitter i f\u00e4ngelse sitter mindre \u00e4n 1 % inne enbart p\u00e5 grund av innehav av cannabis. en mycket stor skillnad mellan usa och sverige \u00e4r att usa har cirka tio g\u00e5nger fler f\u00e5ngar per inv\u00e5nare.\n\n\n=== cannabisr\u00f6relsen ===\ni m\u00e5nga l\u00e4nder finns det cannabispositiva r\u00f6relser, vilka framh\u00e5ller de positiva aspekterna och k\u00e4mpar f\u00f6r dess legalisering. sedan 1999 h\u00e5lls \u00e5rligen global marijuana march i m\u00e5nga l\u00e4nder, som \u00e4r en marsch till st\u00f6d f\u00f6r cannabiskulturen och f\u00f6r r\u00e4tten till alternativa livsstilar. det finns \u00e4ven i m\u00e5nga l\u00e4nder r\u00f6relser som k\u00e4mpar mot legalisering av cannabis, en del av dem (139 organisationer i 46 l\u00e4nder, april 2014) har samlats inom world federation against drugs\n\n\n== effekter av cannabisbruk ==\n\n\n=== ruseffekter ===\nruseffekterna best\u00e5r i bland annat selektiva st\u00f6rningar av kognitiva funktioner s\u00e5som minne, inl\u00e4rning, motorisk f\u00f6rm\u00e5ga, reaktionstid och uppm\u00e4rksamhet (dessa st\u00f6rningar h\u00f6r dock ihop med ruset i sig):\n\nl\u00e4tt eufori (eller stor, beroende p\u00e5 sorten av cannabis)\navslappning\ntachykardi (rusets f\u00f6rsta 20 min)\nbradykardi\ntorra slemhinnor\nt\u00f6rst\nl\u00e4tt utvidgade pupiller och r\u00f6da \u00f6gon\n\u00f6kad aptit/falsk hunger\nl\u00e4tt erotiserande och afrodisierande\n\u00f6kad uppskattning av ljud och ber\u00f6ring\nf\u00f6r\u00e4ndrad tidsuppfattningeffekterna b\u00f6rjar vanligen m\u00e4rkas efter n\u00e5gon minut upp till 10 minuter efter r\u00f6kning eller vaporisering. vid oral konsumtion (kan \u00e4ven ske via dryck eller mat) kan de dr\u00f6ja 30\u2013300 minuter. ruseffekterna kan kvarst\u00e5 upp till 12 timmar, liksom med alkohol, och k\u00e4nnetecknas bland annat av eufori, f\u00f6r\u00e4ndrad tidsuppfattning, f\u00f6rs\u00e4mring av korttidsminnet och milda perceptionsf\u00f6r\u00e4ndringar r\u00f6rande f\u00e4rger, former och ljud. \nunder den f\u00f6rsta fasen, 1\u201330 minuter efter intag, tenderar tankarna att fl\u00f6da. denna fas \u00e4r pr\u00e4glad av thc, som har en kortare verkningstid \u00e4n cbd. n\u00e4r den sl\u00e4pper, tr\u00e4der de mer sedativa verkningarna hos cbd in. trots m\u00e5nga gemensamma k\u00e4nnetecken \u00e4r cannabisrusets karakt\u00e4r i h\u00f6g omfattning beroende av individuella inre och yttre omst\u00e4ndigheter i samband med intaget.\ncannabinoider, som thc, stimulerar specifika receptorer i det centrala nervsystemet, som kallas f\u00f6r cannabinoidreceptorer. receptorernas endogena (kroppsegna) agonister kallas endocannabinoider, varav den viktigaste \u00e4r anandamid. dessa spelar en viktig roll vid modulationen av synaptiska processer.\nenligt can inkluderar vanliga biverkningar \u00e5ngest, panikk\u00e4nslor och f\u00f6rf\u00f6ljelsemani och \u00e4r n\u00e5got som s\u00e4gs vara speciellt vanligt hos nya brukare. huruvida cannabis i sig skapar dessa k\u00e4nslor \u00e4r dock omstritt, vissa anser att dessa k\u00e4nslor ist\u00e4llet kan vara sammankopplade med drogens illegala status, och att en r\u00e4dsla f\u00f6r att bli fasttagen kan driva p\u00e5 \u00e5ngest och liknande k\u00e4nslor.[k\u00e4lla beh\u00f6vs]cannabisbruk kan sp\u00e5ras med billiga analysmetoder sedan det akuta ruset upph\u00f6rt; med urinprov upp till cirka 3\u20134 veckor vid enskilda anv\u00e4ndningar, upp till cirka 6 veckor med urinprov vid l\u00e5ngvarig anv\u00e4ndning och upp till 3 m\u00e5nader med till exempel ett h\u00e5rprov och andra mer avancerade metoder.\n\n\n=== p\u00e5verkan p\u00e5 hormoner ===\ndelta-9-tetrahydrocannabinol \u00f6kar i likhet med alkohol uts\u00f6ndring och upptag av dopamin i pannlobens yta. p\u00e5 samma st\u00e4lle har man uppm\u00e4tt h\u00f6ga statiska halter av dopamin hos schizofrena, man har \u00e4ven sett f\u00f6rh\u00f6jda halter av anandamid, en kroppsegen cannabinoid.marijuana h\u00e4mmar bland annat uts\u00f6ndringen av vasopressin och oxytocin fr\u00e5n neurohypofysen. cannabis h\u00e4mmar uts\u00f6ndringen av hormoner som bildas i adenohypofysen, n\u00e4mligen prolaktin, tsh, gonadotropin, och tillv\u00e4xthormon. det \u00e4r m\u00f6jligt att cannabis verkar direkt p\u00e5 hypofysen, vilket det saknas bel\u00e4gg f\u00f6r. d\u00e4remot har det visat sig att cannabis verkar p\u00e5 hypotalamus. hypotalamus bildar hormoner som fris\u00e4tter andra hormoner i adenohypofysen, vilket \u00e4r den troligaste f\u00f6rklaringen till de endokrina reaktionerna p\u00e5 cannabis. p\u00e5verkan p\u00e5 hypotalamus inneb\u00e4r samtidigt att cannabisrus aktiverar stressaxeln. dock f\u00f6rekommer motstridiga forskningsresultat om huruvida stressaxeln blir \u00f6veraktiv eller underaktiv av cannabis.\n\n\n=== psykoser ===\ncannabis (thc) kan ibland orsaka ett negativt rus som kan \u00f6verg\u00e5 i f\u00f6rvirringstillst\u00e5nd. det \u00e4r mycket individuellt hur mycket cannabis en person klarar, enligt stress - s\u00e5rbarhetsmodellen. i regel g\u00e5r det \u00f6ver n\u00e4r cannabisruset upph\u00f6r. det \u00e4r en vedertagen uppfattning bland svenska r\u00e4ttsmedicinare och psykiater inom missbruksv\u00e5rd att cannabis kan utl\u00f6sa panikattacker och \u00e4ven psykoser hos somliga. en uppfattning \u00e4r att cannabis inte \"skapar\" psykosen fr\u00e5n ingenstans, utan snarare att en latent eller vilande psykos utl\u00f6ses.inom r\u00e4ttsmedicin och psykiatri \u00e4r drogutl\u00f6st psykos en standarddiagnos. en psykotisk person har ett p\u00e5tagligt defekt upplevande av verkligheten, oftast utan sjukdomsinsikt. i sverige och m\u00e5nga andra l\u00e4nder kan en akut psykos d\u00e4rf\u00f6r leda till tv\u00e5ngsinl\u00e4ggning p\u00e5 en psykiatrisk klinik.\ndet finns vetenskapliga unders\u00f6kningar som tyder p\u00e5 att cannabiskonsumtion ger en m\u00e5ttligt f\u00f6rh\u00f6jd risk f\u00f6r psykotiska symptom bland unga m\u00e4nniskor, medan risken \u00f6kar bet\u00e4nkligt hos personer som har en s\u00e5rbarhet f\u00f6r psykoser. det \u00e4r dock inte bevisat om detta beror p\u00e5 att cannabis orsakar de psykotiska symptomen. ny forskning har \u00e4ven visat att cannabis rik p\u00e5 cannabidiol (cbd) tycks motverka bieffekterna fr\u00e5n intag av thc.i en studie som publicerades i the lancet oktober 2007 med titeln \"cannabis use and risk of psychosis in later life\" drar f\u00f6rfattarna slutsatsen att cannabiskonsumtion eventuellt kan \u00f6ka risken f\u00f6r psykos med ca 40 %, och att ett \u00e5terkommande anv\u00e4ndande av drogen \u00f6kar risken med 50\u2013200 %.\n\n\n=== amotivation och cannabis ===\ncannabismissbruk kan leda till likgiltighet och of\u00f6rm\u00e5ga. forskare har kommit att kalla letargi bland cannabisbrukare f\u00f6r amotivation. amotivationssyndrom har kommit att ses som ett av huvudproblemen med cannabis.en studie publicerad i april 2014 baserad p\u00e5 m\u00e4tningar med magnetkamera visade att m\u00e5ttligt r\u00f6kande av cannabis minskar storleken p\u00e5 delar av hj\u00e4rnan som \u00e4r viktiga f\u00f6r motivation och empati. avvikelsen var relaterad till hur mycket personen r\u00f6kte cannabis.\n\n\n=== posthallucinatorisk perceptionsst\u00f6rning ===\ncannabis, likt andra hallucinogena droger, kan orsaka den i m\u00e5nga fall f\u00f6r\u00f6dande neurologiska st\u00f6rningen hppd (posthallucinatorisk perceptiosst\u00f6rning) som kan upptr\u00e4da direkt efter bruket eller m\u00e5nader efter\u00e5t. hppd leder till att individen f\u00e5r ih\u00e5llande visuella st\u00f6rningar som kan sitta i \u00e5ratal, i vissa fall resten av livet. de vanligare \u00e4r visuella hallucinationer, visual snow (synbrus), efterh\u00e4ngande sp\u00e5r och bilder (palinopsia), auror runt objekt, kraftigt l\u00e5ngsammare justering till m\u00f6rkerseende, mikropsi-makropsi (allt ser litet eller stort ut), ghosting (en form av dubbelsyn) och photophobia (ljusk\u00e4nslighet). m\u00e5nga drabbade f\u00e5r ocks\u00e5 icke-visuella symtom som en hj\u00e4rndimma, tinnitus, ett tryck i huvudet, derealisation och depersonalisation samt \u00e5ngestsyndrom, \u00e4ven mycket livliga dr\u00f6mmer har rapporterats .\n\n\n=== \u00e5ngest ===\nen australiensisk l\u00e5ngtidsunders\u00f6kning kom fram till att det finns ett klart samband mellan tidig debut och h\u00f6g konsumtion av cannabis och problem med \u00e5ngest och depression. detta oberoende av bakgrund och familjesituation. f\u00f6r dem som testat cannabis f\u00f6re 15 \u00e5rs \u00e5lder, och vid 21 brukade det ofta, rapporterade n\u00e4stan tre och en halv g\u00e5nger fler \u00e4n i kontrollgruppen symtom p\u00e5 \u00e5ngest och depression.\nkanadensiska forskare har i djurf\u00f6rs\u00f6k kommit fram till att r\u00e5ttor drabbas av en ej reversibel \u00f6kning av \u00e5ngest och stressk\u00e4nslighet om de hade utsatts f\u00f6r en daglig tillf\u00f6rsel av cannabis vid den \u00e5lder som \u00e4r r\u00e5ttornas motsvarighet till m\u00e4nniskans ton\u00e5r. mekanismen f\u00f6r att ta emot signaler mellan nervcellerna via serotonin f\u00f6rs\u00e4mras och k\u00e4nsligheten f\u00f6r stress \u00f6kar. f\u00f6r fullvuxna r\u00e5ttor som utsattes f\u00f6r cannabis m\u00e4rktes ingen f\u00f6r\u00e4ndring.en fransk unders\u00f6kning av b\u00e5de h\u00f6g- och l\u00e5gintensiva cannabiskonsumenter funna i ett slumpm\u00e4ssigt urval av universitetsstudenter fann dock ingen signifikant koppling mellan konsumtion av cannabis och \u00e5ngest i det dagliga livet. man kunde inte finna n\u00e5gra bevis f\u00f6r att cannabis skulle kunna skapa eller bota \u00e5ngest. d\u00e4remot uppt\u00e4cktes det att ett betydande antal av de unders\u00f6kta studiedeltagarna verkade uppleva agorafobi (torgskr\u00e4ck) i samband med cannabis, men det troddes inte bero direkt p\u00e5 cannabis utan p\u00e5 f\u00f6rv\u00e4ntad \u00e5ngest efter tidigare panikupplevelser i s\u00e5dan milj\u00f6.\n\n\n=== bilk\u00f6rning ===\nen unders\u00f6kning i samarbete mellan flera franska sjukhus, publicerad 2003, j\u00e4mf\u00f6rde f\u00f6rekomsten av droger hos olycksf\u00f6rare med f\u00f6rekomsten hos en kontrollgrupp som inte r\u00e5kat ut f\u00f6r olyckor. risken f\u00f6r en d\u00f6dsolycka \u00e4r under ruset n\u00e4stan dubbelt s\u00e5 stor f\u00f6r en f\u00f6rare som r\u00f6kt cannabis \u00e4n f\u00f6r den som \u00e4r helt nykter; j\u00e4mf\u00f6relsevis \u00e4r den \u00e5tta och en halv g\u00e5nger st\u00f6rre om f\u00f6raren \u00e4r alkoholp\u00e5verkad. om f\u00f6raren var p\u00e5verkad av b\u00e5de alkohol och cannabis \u00f6kade risken 15 g\u00e5nger enligt unders\u00f6kningen.\n\n\n=== cannabis och fosterskador ===\nman har i olika studier observerat att olika koncentrationssv\u00e5righeter, hyperaktivitet och andra inl\u00e4rningssv\u00e5righeter \u00e4r vanligare hos barn vars m\u00f6drar r\u00f6kte cannabis under graviditeten. \nsenare forskning fr\u00e5n karolinska institutet under tibor harkany har gjort observationer viktiga f\u00f6r f\u00f6rst\u00e5elsen av fosterskador hos barn till cannabisr\u00f6kande m\u00f6drar: f\u00f6r att hj\u00e4rnans nervceller ska kunna utvecklas och v\u00e4xa ihop med varandra p\u00e5 ett korrekt s\u00e4tt m\u00e5ste de guidas av kemiska signaler som skickas ut fr\u00e5n omgivande nervceller. forskarna har nu uppt\u00e4ckt att endogena, dvs. kroppsegna, cannabinoider spelar en ov\u00e4ntat viktig roll d\u00e5 nervcellerna i hj\u00e4rnbarken slutligen kopplas ihop med varandra. endogena cannabinoider ut\u00f6var sin aktivitet genom att binda till samma receptor p\u00e5 hj\u00e4rnans nervceller som cannabissubstansen thc binder till. en del av f\u00f6rklaringen kan enligt forskarna ligga i att thc leder nervcellerna vilse hos det v\u00e4xande fostret s\u00e5 att de inte kopplas ihop som de ska. cannabis g\u00f6r samma sak som de kroppsegna \u00e4mnena men vid fel tid och p\u00e5 fel plats.\n\n\n=== effekter p\u00e5 skolresultat ===\ntre studier i australien och nya zeeland visade en tydlig dosrelaterad samvariation mellan r\u00f6kning av cannabis f\u00f6re 17 \u00e5rs \u00e5lder och \u00f6kad risk f\u00f6r att inte fullf\u00f6lja gymnasiet, \u00f6kad risk f\u00f6r depressioner senare i livet, \u00f6kad risk f\u00f6r cannabisberoende, \u00f6kad risk f\u00f6r anv\u00e4ndning av andra illegala droger och \u00f6kad risk f\u00f6r sj\u00e4lvmord.\n\n\n== cannabisberoende, missbruk och behandling ==\ntraditionellt har cannabis inte klassats som en beroendeframkallande drog eftersom kraftiga fysiska abstinenssymtom normalt inte uppst\u00e5r om anv\u00e4ndaren slutar. emellertid har det alltid funnits cannabisberoende och fr\u00e5n och med fj\u00e4rde upplagan (1994) av american psychological associations standardmanual f\u00f6r diagnoser inom psykiatrin, diagnostic and statistical manual of mental disorders (dsm-iv) anv\u00e4nds i manualen begreppet substansberoende (substanse dependence) f\u00f6r att f\u00e5nga in bland annat cannabisberoende.\nsubstansberoende, eller cannabisberoendesyndrom (cannabis dependence syndrome), kan enligt dsm-iv finnas \u00e4ven om fysiologiska abstinenssymtom helt saknas.. alla kriterier som r\u00e4knas upp i dsm-iv beh\u00f6ver inte vara uppfyllda, det r\u00e4cker med att minst tre av dem uppfyllts vid n\u00e5got tillf\u00e4lle under de senaste 12 m\u00e5naderna. n\u00e5gra exempel p\u00e5 kriterier \u00e4r en tolerans\u00f6kning, att man brukar mer \u00e4n man t\u00e4nkt samt att man inte kan dra ner eller kontrollera intaget, att man f\u00f6rlorar kontrollen och har problem att delta i vardagliga aktiviteter och/eller forts\u00e4tter bruka trots insikt om missbrukets (negativa) sidor.tolkningar av en stor riksomfattande amerikansk unders\u00f6kning visade att 9,1 % av alla som n\u00e5gon g\u00e5ng under sin livstid provat cannabis utvecklar beroende enligt kriterierna ovan. n\u00e4r det g\u00e4ller dagligbrukare finns det unders\u00f6kningar som n\u00e5got mindre \u00e4n h\u00e4lften uppfyller kriterierna f\u00f6r cannabisberoendesyndrom. de som m\u00f6ter kraven konsumerar generellt b\u00e5de mer cannabis, mer alkohol och annan narkotika \u00e4n den h\u00e4lft som inte upplever de negativa symptom som kr\u00e4vs f\u00f6r att kallas cannabisberoende. cannabisberoendesyndrom \u00e4r ovanligt bland dem med ett sporadiskt intagsm\u00f6nster.\nman har i djurf\u00f6rs\u00f6k vid universitetet i nottingham lyckats skapa kraftiga abstinenssymtom vid inf\u00f6randet av inhibitatorer, som tr\u00e4nger undan cannabinoiderna fr\u00e5n hj\u00e4rnans receptorer. resultaten \u00e4r dock av tvivelaktigt v\u00e4rde d\u00e5 cannabinoida antagonister inte administreras till cannabisbrukare, utan att de ist\u00e4llet utifr\u00e5n uppbyggda reserver i fettv\u00e4vnaden g\u00e5r en mjuklandning till m\u00f6tes.\nvissa milda och kortlivade uttr\u00e4dessymtom verkar dock f\u00f6rekomma ymnigt bland l\u00e5ngvariga konsumenter som l\u00e4gger av, bland annat tremor, rastl\u00f6shet, svettningar och insomnia. sj\u00e4lvmedicinering f\u00f6r att undvika dessa kan mycket v\u00e4l ligga till grund f\u00f6r fortsatt bruk.\nden svenska psykologen och forskaren tomas lundqvist pekar p\u00e5 \u00f6verg\u00e5ende dysfori som kan uppkomma vid avh\u00e5llsamhet hos cannabismissbrukare och menar att motivationen till fortsatt bruk best\u00e5r i ett f\u00f6rs\u00f6k att \u00e5terst\u00e4lla en k\u00e4nsla av normalitet genom det aktiva ruset.\n\n\n=== \"ink\u00f6rsport\" till tyngre droger ===\nden s\u00e5 kallade gateway-teorin h\u00e4vdar att cannabis leder till \u00f6kad risk f\u00f6r att b\u00f6rja med starkare och farligare droger (till ex. kokain, heroin). \nstudier har funnit vissa korelleringar g\u00e4llande olaglig cannabis och missbruk av andra olagliga droger. trots det g\u00e5r det \u00e4nnu inte att konstatera att cannabis i sig \u00e4r en betydande faktor g\u00e4llande introduktionen av tyngre droger. det finns ocks\u00e5 studier som p\u00e5pekar att alkohol och nikotin fungerar som en ink\u00f6rsport till tyngre droger.\n\n\n=== missbruk av cannabis ===\nm\u00e5nga som r\u00f6ker cannabis kan sluta r\u00f6ka utan professionell hj\u00e4lp. ibland kan det dock finnas behov av avv\u00e4njning och behandling i samband med cannabisr\u00f6kning. individer som s\u00f6ker hj\u00e4lp f\u00f6r att sluta med sin anv\u00e4ndning g\u00f6r det oftast f\u00f6rst n\u00e4r ett missbruk eller beroende \u00e4r ett faktum och n\u00e4r individen upplever allvarliga problem med sitt missbruk i form av f\u00f6rlorad kontroll \u00f6ver missbruket, psykosociala problem och psykiatrisk oh\u00e4lsa.\n\n\n==== riktlinjer vid behandling ====\nsocialstyrelsens nationella riktlinjer f\u00f6r missbruks- och beroendev\u00e5rden som utf\u00e4rdades 2015 lyfter fram att det \u00e4r viktigt att behandling av cannabismissbruk eller beroende alltid ska vara inriktad p\u00e5 omedelbar avh\u00e5llsamhet fr\u00e5n cannabis samtidigt som psykosocial behandling ska s\u00e4ttas in. de psykosociala behandlingar som har visat sig mest effektiva bygger p\u00e5 kognitiva, beteendeterapeutiska metoder och tekniker. eftersom skadlig cannabisanv\u00e4ndning \u00e4r vanligast bland yngre personer, g\u00f6r socialstyrelsen g\u00e4llande att st\u00f6dinsatser ocks\u00e5 b\u00f6r erbjudas till deras anh\u00f6riga. trots att effektiv professionell hj\u00e4lp finns visar forskningen att det endast en liten del av individer som uppfyller kriterierna f\u00f6r cannabismissbruk eller beroende som s\u00f6ker hj\u00e4lp f\u00f6r att upph\u00f6ra med missbruket.ur socialstyrelsens rekommendation st\u00e5r att l\u00e4sa: \u201ccannabis \u00e4r den vanligaste illegala drogen som anv\u00e4nds i dag. av samtliga personer som bed\u00f6mts ha ett missbruk eller beroende av narkotika ber\u00e4knas cirka 60 procent ha anv\u00e4nt cannabis under det senaste \u00e5ret. risken att utveckla ett beroende av cannabis anses dock vara l\u00e5g, under 10 procent. risker f\u00f6rknippade med cannabisanv\u00e4ndning \u00e4r fr\u00e4mst relaterade till social och psykologisk funktion. l\u00e5ngvarig eller regelbunden anv\u00e4ndning av cannabis kan ocks\u00e5 medf\u00f6ra risker b\u00e5de f\u00f6r den fysiska och psykiska h\u00e4lsan. risker med cannabisanv\u00e4ndning inkluderar bland annat psykossymtom, neds\u00e4ttning av kognitiva funktioner och st\u00f6rning av psykomotoriska funktioner.\u201d och senare i texten: \u201cenligt socialstyrelsens rekommendation b\u00f6r h\u00e4lso- och sjukv\u00e5rden och socialtj\u00e4nsten erbjuda kbt eller \u00e5terfallsprevention med till\u00e4gg av motiverande samtal eller met. avg\u00f6rande f\u00f6r rekommendationen \u00e4r att \u00e5tg\u00e4rden har en m\u00e5ttlig effekt.\u201d\n\n\n==== n\u00e4tverk f\u00f6r behandlare ====\ndet nationella cannabisn\u00e4tverket \u00e4r ett rikst\u00e4ckande n\u00e4tverk av \u00f6ver 400 behandlare som i sitt arbete med cannabisr\u00f6kare anv\u00e4nder sig av hap och cpu som behandlingsmetod. n\u00e4tverket bildades 2000 och tr\u00e4ffas vid \u00e5rliga konferenser f\u00f6r att utbyta erfarenheter och ta del av ny forskning inom verksamhetsomr\u00e5det, samt tillhandah\u00e5ller utbildning i behandlingsmetoderna. man har vid flera tillf\u00e4llen \u00e4ven anordnat nationella konferenser om cannabis med st\u00f6d av medel fr\u00e5n folkh\u00e4lsomyndigheten.\n\n\n==== haschavv\u00e4njningsprogrammet (hap) ====\nunder 1980-talet utvecklade thomas lundqvist och dan ericsson vid r\u00e5dgivningsbyr\u00e5n i lund en metod f\u00f6r haschavv\u00e4njning i \u00f6ppenv\u00e5rd, vilken beskrevs i boken \u201cv\u00e4gen ut ur haschmissbruket\u201d. den metod som utvecklades, haschavv\u00e4njningsprogrammet (hap), \u00e4r ett v\u00e4l strukturerat behandlingsprogram som \u00e4r utformat utifr\u00e5n de faser som man genom forskning och evidens sett att vaner\u00f6kare av cannabis g\u00e5r igenom efter att de slutat r\u00f6ka. i haschavv\u00e4njningsprogrammet tr\u00e4ffar man en behandlare enskilt i 18 sessioner under ca 6 veckor, oftast inom ramen f\u00f6r en \u00f6ppenv\u00e5rdskontakt. programmet inneh\u00e5ller s\u00e5v\u00e4l psykoedukation om cannabis som drog och kopplingen till f\u00f6rs\u00e4mring av vissa kognitiva funktioner, hj\u00e4lp att se samband mellan tidigare cannabisintag och det egna psykiska m\u00e5endet samt \u00e5terfallsprevention och framtidsorientering. i programmet involverar man \u00e4ven anh\u00f6riga. bed\u00f6mningsformul\u00e4ren kasam (bed\u00f6mningsinstrument utformat utifr\u00e5n antonovskys teori om k\u00e4nsla av sammanhang) och scl-90 ing\u00e5r i programmet f\u00f6r att utv\u00e4rdera f\u00f6rb\u00e4ttringar i samband med r\u00f6kstopp samt f\u00f6r att identifiera eventuella resttillst\u00e5nd som kan beh\u00f6va h\u00e4nvisas vidare inom specialistv\u00e5rd.\nhaschavv\u00e4njningsprogrammet som en behandlingsinsats som kan erbjudas inom sjukv\u00e5rden och socialtj\u00e4nsten vid cannabismissbruk/-beroende. socialstyrelsens kommentar till gradering 6 (att metoden kan erbjudas) \u00e4r att: \"det vetenskapliga underlaget \u00e4r otillr\u00e4ckligt, men \u00e5tg\u00e4rden har st\u00f6d i bepr\u00f6vad erfarenhet enligt ett systematiskt konsensusf\u00f6rfarande. \u00e5tg\u00e4rden inneh\u00e5ller ocks\u00e5 inslag av metoder som \u00e4r inkluderade och rekommenderas i riktlinjerna, det vill s\u00e4ga motiverande samtal (mi) och kbt.\"under senare \u00e5r har en variant av haschavv\u00e4njningsprogrammet utvecklats f\u00f6r att b\u00e4ttre m\u00f6ta behoven hos ungdomar i tidigare skede av cannabisanv\u00e4ndning och deras anh\u00f6riga. cannabisprogram f\u00f6r unga (cpu) best\u00e5r liksom hap av psykoedukation kring cannabis men \u00e4ven av familjearbete, man varvar under de 6 veckor som programmet p\u00e5g\u00e5r enskilda samtal med ungdomen med familjesamtal.  en pilotstudie har genomf\u00f6rts under 2015 f\u00f6r att f\u00e5 en bild av programmet fungerar i praktiken. \u00e4ven cpu finns med i socialstyrelsens nationella riktlinjer under gradering 6, att metoden kan anv\u00e4ndas som insats vid anv\u00e4ndning, missbruk eller beroende av cannabis hos ungdomar under 18 \u00e5r.\n\n\n==== internetbaserad intervention vid cannabisr\u00f6kning ====\nunder 2015 p\u00e5b\u00f6rjade forskare vid centrum f\u00f6r psykiatriforskning, karolinska institutet ett projekt med internetbaserad intervention vid cannabisr\u00f6kning. syftet med studien \u00e4r att unders\u00f6ka huruvida ett internetbaserat program kan fungera som komplement och/eller alternativ f\u00f6r personer som vill f\u00f6r\u00e4ndra sin anv\u00e4ndning av cannabis men som av n\u00e5gon anledning inte s\u00f6ker sig till den konventionella v\u00e5rden. i det internetbaserade programmet arbetar anv\u00e4ndaren sj\u00e4lvst\u00e4ndigt med behandlingsuppdrag och f\u00e5r vid behov st\u00f6d av en r\u00e5dgivare via e-meddelanden. programmet p\u00e5g\u00e5r under 2016 och \u00e4r fortfarande \u00f6ppet f\u00f6r deltagande via l\u00e4nken ovan.\n\n\n== medicinsk cannabis ==\n\ncannabis har anv\u00e4nts som medicin i m\u00e5nga tusen \u00e5r. bland hinduiska ayurvedal\u00e4kem\u00e4stare och i islamisk tibbi l\u00e4r man patienter att inta cannabis oralt mot sm\u00e4rtsamma sjukdomar som malaria och andra \u00e5kommor som reumatism. cannabis har anv\u00e4nts som ett afrodisiakum i s\u00e5 skilda till\u00e4mpningar som f\u00f6r nygifta och till m\u00e4rrar innan de skulle bet\u00e4ckas.\nden v\u00e4sterl\u00e4ndska l\u00e4kekonsten fick upp \u00f6gonen f\u00f6r cannabis i mitten av 1800-talet och anv\u00e4ndes som allm\u00e4n mirakelmedicin mot en rad \u00e5kommor och fanns som ingrediens i m\u00e5nga tinkturer som p\u00e5stods vara v\u00e4lg\u00f6rande. n\u00e4r moderna l\u00e4kemedel kom, som bland annat aspirin b\u00f6rjade de legitima anv\u00e4ndningsomr\u00e5dena krympa. i 1912 \u00e5rs upplaga av nordisk familjebok beskrivs cannabis som \u00f6vergiven av den \"moderna l\u00e4kekonsten\".\np\u00e5 senare tid har de medicinska anv\u00e4ndningsomr\u00e5dena av cannabis p\u00e5 nytt blivit uppm\u00e4rksammade. ofta r\u00f6r det sig d\u00e5 om renad cannabis eller syntetiskt framst\u00e4llt thc (dronabinol) som f\u00e5r kontrollerat inneh\u00e5ll. men det f\u00f6rekommer \u00e4ven i form av marijuana med kontrollerad halt thc. i en del l\u00e4nder till\u00e5ts medicinsk anv\u00e4ndning. enligt den amerikanska organisationen the marijuana policy project \u00e4r cannabis ett utm\u00e4rkt l\u00e4kemedel f\u00f6r bland annat cancer- och aids-patienter, som ofta lider av depression, och mot illam\u00e5ende och efterf\u00f6ljande viktnedg\u00e5ng som ett resultat av kemoterapi och andra aggressiva behandlingsformer. det h\u00e4vdas att cannabis g\u00f6r dessa behandlingar mer uth\u00e4rdliga. den d\u00e4mpande effekten mot illam\u00e5ende hj\u00e4lper ocks\u00e5 mot \u00e5ksjuka, f\u00f6r personer med hyperhidros och \u00e4ven mot bakfylla. usa:s l\u00e4kemedelsverk us food and drug administration anser d\u00e4remot att r\u00f6kning av cannabis helt saknar medicinskt v\u00e4rde.\nf\u00f6r att f\u00e5 registreras och s\u00e4ljas som l\u00e4kemedel m\u00e5ste ett preparat vara bevisat verksam mot den sjukdom som skall behandlas, inte skada mer \u00e4n hj\u00e4lpa, distribution och tillverkning m\u00e5ste ske under noggrann kontroll och kraftigt verkande substanser f\u00e5r i sverige bara skrivas ut av l\u00e4kare med s\u00e5 kallad s\u00e4rskild f\u00f6rskrivningsr\u00e4tt.. dessutom j\u00e4mf\u00f6rs medlet med andra preparat. i sverige anses cannabis f\u00f6r n\u00e4rvarande inte uppfylla kraven f\u00f6r n\u00e5gon sjukdom. hur oraffinerade v\u00e4xtdelar med naturligt varierade sammans\u00e4ttning skall tas upp p\u00e5 s\u00e5dan lista \u00e4r dock oklart. flera l\u00e4nder har cannabinoider upptagna i listan \u00f6ver l\u00e4kemedel med s\u00e4rskild f\u00f6rskrivningspr\u00f6vning. tyskland har godk\u00e4nt cannabisextrakt som en del i behandlingen av en sv\u00e5rt ms-sjuk kvinna i m\u00fcnchen.det finns inga klara bevis f\u00f6r att cannabis hj\u00e4lper till att minska risken f\u00f6r att f\u00e5 cancer. om det skulle vara s\u00e5 att r\u00f6kning av cannabis \u00f6kar risken \u00e4r sv\u00e5rt att fastst\u00e4lla eftersom de flesta anv\u00e4ndare kombinera med r\u00f6kning av tobak och detta f\u00f6rsv\u00e5rar forskning.\n\n\n=== laglig anv\u00e4ndning i sverige ===\ntetrahydrocannabinol (thc) \u00e4r den psykoaktiva ingrediensen i cannabis sativa och \u00e4r enligt narkotikastrafflagen (1968:64) olaglig att b\u00e5de bruka och inneha. hampa-produkter som utvinns ur eu-godk\u00e4nd industrihampa \u00e4r trots sm\u00e5 m\u00e4ngder thc lagliga att s\u00e4lja och konsumera. f\u00f6r att f\u00f6renkla kan vi s\u00e4ga att den l\u00e5ga thc niv\u00e5n som finns i industrihampan \u00e4r ett undantag i narkotikadefinitionen.\nden eu-godk\u00e4nda industrihampan inneh\u00e5ller helt naturligt n\u00e4rmare 80 olika cannabinoider. n\u00e5gra av dem mer k\u00e4nda \u00e4r thc, thca, cbg, cbd och cbda.\nodling av industrihampa \u00e4r reglerad av eu, den myndighet som hanterar det i sverige \u00e4r jordbruksverket. det finns vissa regler kring industrihampa varav de prim\u00e4ra \u00e4r att det ska vara av en godk\u00e4nd sort samt att halten av thc inte f\u00e5r \u00f6verstiga 0,2 %. f\u00f6ljande citat h\u00e4rstammar fr\u00e5n statens officiella utredning 2016:93\nindustrihampa \u00e4r i dag undantagen narkotikadefinitionen. n\u00e5got f\u00f6renklat kan industrihampa beskrivas som vissa specifika sorter av cannabis (sida 30)\n\u201dde hampsorter som \u00e4r till\u00e5tna att odla har en thc-halt p\u00e5 h\u00f6gst 0,2 procent, vilket har ansetts erbjuda ett tillr\u00e4ckligt skydd vad g\u00e4ller m\u00e4nniskors h\u00e4lsa.\" (sida 303)\n\u201dindustrihampa \u00e4r att betrakta som en jordbruksprodukt. att s\u00e5dan hampa sprids i olika f\u00f6rs\u00e4ljningsled, antingen som r\u00e5vara, mellanprodukt eller slutprodukt, m\u00e5ste ses som en naturlig del i verksamheten och marknaden f\u00f6r industrihampa. s\u00e5dan beh\u00f6rig hantering som h\u00e4rr\u00f6r till odlingen eller dess f\u00f6ljande f\u00f6rs\u00e4ljningsled, som t.ex. transport eller f\u00f6rpackning av industrihampa, m\u00e5ste d\u00e4rf\u00f6r till\u00e5tas.\u201d (sida 310\u2013311)\n\n\n=== sm\u00e4rtbehandling i sjukv\u00e5rden ===\nevidensen f\u00f6r sm\u00e4rtstillande effekter av cannabispreparat \u00e4r klena eller saknas helt.:\n\n\n== se \u00e4ven ==\nblandmissbruk\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, cannabis (drug), 24 december 2018.\n\n\n=== noter ===\n\n\n== vidare l\u00e4sning ==\n\n\n=== informationsmaterial ===\nh\u00e4lsom\u00e4ssiga och sociala effekter av cannabisbruk \u2013 en sammanfattning p\u00e5 svenska av v\u00e4rldsh\u00e4lsoorganisationens rapport fr\u00e5n 2016, p\u00e5 folkh\u00e4lsomyndigheten (2017).\n8 myter om cannabis pelle olsson, riksf\u00f6rbundet narkotikafritt samh\u00e4lle (2013).\n\n\n=== forskningsrapporter ===\nthe health and social effects of nonmedical cannabis use p\u00e5 v\u00e4rldsh\u00e4lsoorganisationen (2016). (engelska)\nthe health effects of cannabis and cannabinoids p\u00e5 ncbi av amerikanska national academies via national academies press (2017). (engelska)\nthe influence of cannabis on driving brittiska transportministeriets rapport (2000). (engelska)\nthe swedish drug control system tim boekhout van solinge (1997). (engelska)\nscience and technology - ninth report brittiska \u00f6verhuset (1998). (engelska)\nkanadensiska senatens rapport \u2013 sammanfattning kanadensiska senatens rapport om cannabis (2002). hela rapporten finns som del 1, 2, 3 och 4. (engelska)\n\n\n=== b\u00f6cker ===\nmarijuana och frihet - fakta och reportage, pelle olsson, fri f\u00f6rlag 2010. isbn 9189572130 isbn 9789189572133\nhaschboken 1995 , barbro holmberg, isbn 91-88564-19-3.\ncannabis: a history, martin booth, isbn 0-312-42494-9.\nhemp & the marijuana conspiracy: the emperor wears no clothes, the authoritative historical record of the cannabis plant, marijuana prohibition & how hemp can still save the world, jack herer, isbn 1-878125-00-1.\nmarijuana myths marijuana facts: a review of the scientific evidence, lynn etta zimmer, lynn zimmer, john p. morgan, isbn 0-9641568-4-9.\nthe science of marijuana, leslie l. iversen, isbn 0-19-515110-0.\nthe traffic in narcotics, harry j. anslinger, w.f. tompkins, 1953\nunderstanding marijuana: a new look at the scientific evidence, mitch earleywine, isbn 0-19-518295-2.\nwhy marijuana should be legal, ed rosenthal, steve kubby, s. newhart, isbn 1-56025-481-5.\nthe cannabis grow bible: the definitive guide to growing marijuana for recreational and medical use, greg green, isbn 1-931160-17-1.\ncannabis and cannabinoids: pharmacology, toxicology, and therapeutic potential, franjo grotenhermen, ethan russo, isbn 0-7890-1508-0.\nthe emperor wears no clothes, jack herer, isbn 0-932551-11-4\ncannabis (seeing through the smoke): the new science of cannabis and your health, 2022, david nutt, isbn 978-1529360493"