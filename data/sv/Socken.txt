"socken (uttal p\u00e5 standardsvenska [\u02c8s\u028a\u030ck\u02d0\u025bn] eller [\u02c8s\u0254\u030ck\u02d0\u025bn], kognater p\u00e5 danska sogn, bokm\u00e5l sogn eller sokn, nynorska sokn), \u00e4r ett \u00e5lderdomligt namn p\u00e5 en landsortsf\u00f6rsamling i folkkyrkor. i norden betecknade ordet sedan senmedeltiden ett omr\u00e5de utanf\u00f6r st\u00e4der, med flera intilliggande byar och t\u00e4torter, som tillsammans delar p\u00e5 kyrka med tillh\u00f6rande pr\u00e4stg\u00e5rd och kyrkog\u00e5rd, och som i senare tider styrdes av sockenst\u00e4mman. socknen var en f\u00f6reg\u00e5ngare till dagens f\u00f6rsamlingar och kommuner. tillsammans med stadsf\u00f6rsamlingarna bildade landsortens socknar ett helt\u00e4ckande n\u00e4t av territorialf\u00f6rsamlingar. uppr\u00e4ttandet av territorialf\u00f6rsamlingar markerade slutsteget i ett omr\u00e5des kristnande. systemet med territorialf\u00f6rsamlingar k\u00e4nnetecknar europa, och bildar p\u00e5 lokal niv\u00e5 grunden f\u00f6r all senare lokal kyrklig och politisk indelning.socknen eller f\u00f6rsamlingen motsvarar den kanoniska r\u00e4ttens parochia, den kristna kyrkans grundl\u00e4ggande organisatoriska enhet: en gudstj\u00e4nstgemenskap som samlas i en med pr\u00e4st f\u00f6rsedd kyrka. p\u00e5 1500-talet inf\u00f6rdes \u00e4ven ett sockenbegrepp i sverige och finland som enhet f\u00f6r fastighetsredovisningen (jordebokssocken, senare jordregistersocken). kyrksocknen och jordebokssocknen var i princip detsamma, men eftersom de hade olika funktion kom de ibland att uppvisa olikheter, men de harmoniserades i sverige fr\u00e5n 1882 fram till 1950-talet. jordregistersocknen fortsatte att anv\u00e4ndas fram till dess att fastighetsdatareformen genomf\u00f6rts \u00e5ren 1976\u20131995.\n\n\n== etymologi ==\nordet sokn fanns i de germanska spr\u00e5ken f\u00f6re kristendomens inf\u00f6rande. det \u00e4r ett substantiv som avletts fr\u00e5n verbet \u201ds\u00f6ka\u201d och som ursprungligen betydde \u201ds\u00f6kande\u201d. traditionellt har man \u00f6versatt ordet med \"folk som s\u00f6ker sig till samma kyrka\", men den direkta kopplingen \u00e4r os\u00e4ker. ordet fanns \u00e4ven i fornengelskan och betecknade d\u00e4r ett territoriellt, privat r\u00e4ttsdistrikt, och det \u00e4r m\u00f6jligt att sokn i betydelsen kyrklig f\u00f6rsamling kommit till de nordiska l\u00e4nderna fr\u00e5n danelagen genom engelska kyrkom\u00e4n.\"socken\" anv\u00e4nds huvudsakligen om f\u00f6rh\u00e5llandena i nordiska l\u00e4nderna. enstaka forskare har dock anv\u00e4nt ordet \"socken\" \u00e4ven om tidiga kristna f\u00f6rsamlingar i andra europeiska l\u00e4nder.\n\n\n== kyrksocknarnas uppkomst ==\nett t\u00e4nkbart f\u00f6rlopp f\u00f6r uppkomsten av kyrksocknar i norden har skisserats av spr\u00e5kvetaren stefan brink. i det \u00e4ldsta missionsskedet, som p\u00e5gick under 900- och 1000-talen, byggde storm\u00e4n i s\u00f6dra s\u00e5v\u00e4l som norra skandinavien, och p\u00e5 island g\u00e5rdskyrkor p\u00e5 privat initiativ p\u00e5 sina g\u00e5rdar. troligen \u00e5tf\u00f6ljdes detta inte av n\u00e5gon egentlig kyrklig indelning. mot slutet av 1000-talet och under 1100-talet ut\u00f6vades d\u00e4refter en mer aktiv kyrklig ledning, vilket bland annat yttrade sig i uppr\u00e4ttandet av stift. under denna period byggde kungar \"maktkyrkor\" p\u00e5 strategiskt viktiga kronogods i tr\u00f6ndelag i norge liksom antagligen i delar av sverige (exempelvis \u00f6sterg\u00f6tlands, h\u00e4lsinglands och gotlands kungsg\u00e5rdar). f\u00f6rst d\u00e4refter skedde en verklig sockenbildning, som till stor del var kopplad till att kyrkan genom stiften inf\u00f6rde tiondeinstitutionen i f\u00f6rsamlingarna. sockenbildningen skedde allts\u00e5 f\u00f6rst n\u00e4r bygden redan var kristen. den kan d\u00e4rf\u00f6r s\u00e4gas markera missionstidens definitiva slut och bygdens inlemmande i en europeisk kristen kultur i b\u00e5de andligt och v\u00e4rldsligt avseende.kring de centralt bel\u00e4gna sockenkyrkorna f\u00f6rlades kyrkog\u00e5rdar som var gemensamma f\u00f6r bygden, och g\u00e5rdarnas egna begravningsplatser \u00f6vergavs. exempelvis \u00f6vergavs skelett\u00e5kern i \u00e5ngermanland p\u00e5 1200-talet, som sannolikt l\u00e5g kring en g\u00e5rdskyrka d\u00e4r kristet gravskick hade till\u00e4mpats sedan kring \u00e5r 1000.\n\n\n=== danmark ===\nsockenbildningen i danmark tycks ha skett under en relativt kort tidsperiod. redan adam av bremen, som var verksam p\u00e5 1000-talet, uppger att danmark var indelat i ett mycket stort antal socknar. av kyrkolagarna f\u00f6r sj\u00e4lland och sk\u00e5ne fr\u00e5n omkring 1170 framg\u00e5r att det d\u00e5 fanns en fullt utvecklad sockeninstitution. med n\u00e5gra f\u00e5 undantag utgjorde kyrksocknar samtidigt ocks\u00e5 sj\u00e4lvst\u00e4ndiga sockenkommuner, fram till kommunreformen 1970, \u00e4ven om n\u00e5gra kommuner bestod av tv\u00e5 eller tre f\u00f6rsamlingar. \u00e4n i dag f\u00f6ljer landsbygdens kommungr\u00e4nser och skoldistrikt de gamla sockengr\u00e4nserna.\n\n\n=== finland ===\ni finland tycks socknarna ha bildats utifr\u00e5n f\u00f6rkristna pit\u00e4j\u00e4 eller stamsocknar, ett slags skattedistrikt som \u00e4ven l\u00e5g till grund f\u00f6r tingslagen. en central roll i pit\u00e4j\u00e4 spelade antagligen den gemensamma offerplatsen, hiisi. i det medeltida finland fanns tv\u00e5 slag av f\u00f6rsamlingar, kyrksocknar och kapell. kyrksocknen var en sj\u00e4lvst\u00e4ndig f\u00f6rsamling med egen kyrkoherde och i st\u00f6rre f\u00f6rsamlingar ocks\u00e5 en kapellan. kapellet var en osj\u00e4lvst\u00e4ndig enhet under kyrksocknen med ett eget omr\u00e5de och kyrkobyggnad, men saknade pr\u00e4st. d\u00e4rtill fanns sj\u00f6fararkapell, g\u00e5rdskapell och slottskapell, som saknade egentlig f\u00f6rsamling. de f\u00f6rsta f\u00f6rsamlingarna i finland tillkom genom lokala initiativ. f\u00f6rst d\u00e5 \u00e5bo stift och dess f\u00f6rvaltning hade stabiliserats skapades ett i hela landet t\u00e4ckande system av kyrksocknar. f\u00f6r den f\u00f6rsta tidens f\u00f6rsamlingar finns tv\u00e5 olika teorier. johan reinhold aspelin ans\u00e5g, att de \u00e4ldsta f\u00f6rsamlingarna var stora och grundade sig p\u00e5 de hedniska stamsocknarna. senare delades dessa i de egentliga kyrksocknarna. juhani rinne d\u00e4remot menade, att de f\u00f6rsta f\u00f6rsamlingarna var mycket sm\u00e5 och f\u00f6renades senare till de kyrksocknar vi k\u00e4nner fr\u00e5n h\u00f6g- och senmedeltid. aspelins tankeg\u00e5ng har omfattats av de flesta forskare, men nyare tiders arkeologiska fynd har v\u00e4ckt intresse f\u00f6r rinnes teori (t.ex. ravattula kyrka, korois biskopskyrka). stora kyrksocknar delades, s\u00e5 att man grundade kapell i avl\u00e4gsna delar, och om befolknings\u00f6kningen var stor kunde de bli sj\u00e4lvst\u00e4ndiga kyrksocknar. alla kapell blev inte best\u00e5ende och en del kyrksocknar grundades utan att ha b\u00f6rjat som kapell. tidsm\u00e4ssigt skedde organisationen av f\u00f6rsamlingar, s\u00e5 att egentliga finland ordnades under biskop tomas tid p\u00e5 1220- och 1230-talet. i tavastland skedde uppdelningen kring 1200-talets mitt. i \u00f6vriga finland genomf\u00f6rdes sockenindelningen f\u00f6re 1200-talets slut eller m\u00f6jligen redan vid 1200-talets mitt. i tavastland, \u00f6vre satakunta och \u00f6sterbotten grundades de \u00e4ldsta f\u00f6ramlingarna samtidigt som kyrksocknarna inr\u00e4ttades. \u00e5tminstone i egentliga finland, p\u00e5 \u00e5land och eventuellt i andra kusttrakter har de \u00e4ldsta f\u00f6rsamlingarna tillkommit f\u00f6re kyrksocknen.\n\n\n=== norge ===\nnorges kristnade organiserades i h\u00f6g grad upp av en stark kungamakt. kungarna fick stort inflytande p\u00e5 den kyrkliga organisationens uppbyggnad. olav tryggvason (ca 968\u20131000) byggde kyrkor i kustlandet, medan olav haraldsson (995\u20131030) s\u00e5g till att en huvudkyrka byggdes i varje fylke och s\u00f6rjde f\u00f6r pr\u00e4sternas underh\u00e5ll. efterhand tillkom f\u00f6rsamlingskyrkor inom fylkenas underavdelningar. det f\u00f6rekom ocks\u00e5 att storm\u00e4n p\u00e5 sina g\u00e5rdar uppf\u00f6rde egna \u201dbekv\u00e4mlighetskyrkor\u201d. p\u00e5 detta s\u00e4tt fick norge ett system av offentliga och privata kyrkor med olika rang, fastst\u00e4lld i lagarna. f\u00f6rebilden till detta system kan ha funnits i england, som missionsarbetet till stor del utgick ifr\u00e5n. d\u00e4r fanns redan en organisation med kyrkor av olika rang, fr\u00e5n katedralkyrkor till vanliga sockenkyrkor och privatkapell.fram till 1837 var socknen eller f\u00f6rsamlingen den norska kyrkans prim\u00e4ra enhet. d\u00e4refter utgjordes den prim\u00e4ra lokala enheten av ett pastorat (prestagjelde) som kan best\u00e5 av en eller flera f\u00f6rsamlingar, och som \u00e4r sockenpr\u00e4stens \u00e4mbetsdistrikt. arbetet i f\u00f6rsamlingar och pastorat leds fr\u00e5n 2004 av prosten i kontraktet (prosti).\nsocknen beh\u00f6ll emellertid sin autonomi i vissa \u00e4renden. socknarna, som styrdes av sockenrepresentanter i h\u00e4radsr\u00e5det, var av stor betydelse f\u00f6r utvecklingen av det kommunala sj\u00e4lvstyret. p\u00e5 grund av f\u00f6rb\u00e4ttrade kommunikationer fick den lokala sockenkommunen successivt mindre betydelse, och upph\u00f6rde som administrativ enhet 1950.\n\n\n=== sverige ===\nhuruvida \u00e4ven de svenska kyrksocknarna har sitt ursprung i en f\u00f6rkristen indelning har diskuterats av ett stort antal forskare. dessa diskussioner har sammanfattats av bland andra stefan brink och john kraft. b\u00e5da drar slutsatsen att sockenbildningen g\u00e5tt till p\u00e5 olika s\u00e4tt i olika landskap, men att det generellt sett inte g\u00e5r att h\u00e4vda att socknarna skulle ha f\u00f6rkristet ursprung.stefan brink menar att sockenbildningen i g\u00f6taland skedde genom att b\u00f6nder kn\u00f6ts till ett redan befintligt best\u00e5nd av kyrkor f\u00f6r att bilda b\u00e4rkraftiga enheter. socknarna bestod av en grupp av m\u00e4nniskor, utan h\u00e4nsyn till n\u00e5gon \u00e4ldre territoriell indelning. \u00f6lands och gotlands socknar tillkom troligen under 1100-talet, medan sockenbildningen i \u00f6sterg\u00f6tland och v\u00e4sterg\u00f6tland tycks ha \u00e4gt rum under perioden 1150\u20131250. i svealand kan f\u00f6rh\u00e5llandena ha varit likartade, men kyrkan torde ocks\u00e5 i viss utstr\u00e4ckning ha anpassat sig till den ledungsindelning som redan fanns genom att indela socknarna i kontrakt som f\u00f6ljde den gamla ledungsindelningen. i svealands centrala delar verkar sockenbildningen ha b\u00f6rjat under 1100-talet och slutf\u00f6rts under 1200-talet. de \u00e4ldsta norrl\u00e4ndska socknarna, upp till ume\u00e5 och bygde\u00e5, finns f\u00f6rtecknade i 1314 \u00e5rs sex\u00e5rsg\u00e4rd. de tillkom antagligen under perioden 1150-1300, utifr\u00e5n geografiskt sammanh\u00e5llna bygder som \u00e4lvdalarna, och sockenkyrkorna f\u00f6rlades n\u00e4ra kungsg\u00e5rdar, gravplatser och offerplatser.\njohn kraft har lagt st\u00f6rre betoning vid sockenindelningens samband med det f\u00f6rkristna ledungssystemets indelning i hundare och skeppslag, senare h\u00e4rad. han har landskap f\u00f6r landskap redovisat hur detta samband skulle kunnat se ut. det \u00e4r emellertid inte sj\u00e4lvklart p\u00e5 vilket s\u00e4tt ett s\u00e5dant samband skulle ha sett ut, eftersom b\u00e5de hundare och skeppslag var en mer vittomfattande indelning \u00e4n vad socknarna blev.i sverige fick socknen och dess inv\u00e5nare en sj\u00e4lvst\u00e4ndighet av ett slag som var ok\u00e4nd i den kanoniska r\u00e4tten. i landskapslagarnas kyrkobalkar \u00e4r pr\u00e4sten och sockenborna tv\u00e5 parter med \u00f6msesidiga r\u00e4ttigheter och skyldigheter. se exempelvis v\u00e4stg\u00f6talagen.det innebar att socknen tidigt fick funktioner som grundades i ett gemensamt ansvarstagande f\u00f6r f\u00f6rsamlingens v\u00e4l och ve p\u00e5 flera olika s\u00e4tt. p\u00e5 gotland d\u00f6mde till exempel sockenm\u00e4nnen sj\u00e4lva i vissa m\u00e5l. det utvecklades tidigt sockenst\u00e4mmor. kyrksocknarnas organisering av ett gemensamt ansvarstagande i bygden kan d\u00e4rmed s\u00e4gas vara ursprunget till den civila lokalf\u00f6rvaltningen i sverige, den som numera ut\u00f6vas inom ramen f\u00f6r kommunerna.samtliga svenska socknar var sedan 1682 i sin tur administrativt uppdelade i rotar. b\u00f6nderna i en rote hade gemensamt ansvar f\u00f6r olika uppgifter, exempelvis rotering (vid soldatrote, b\u00e5tsmansrote eller ryttarrote), fattigv\u00e5rd (vid fattigrote), \u00e5rliga husf\u00f6rh\u00f6r (vid husf\u00f6rsrote), med mera.\n\n\n== kyrksockenindelningens fortsatta utveckling i sverige ==\ni s\u00f6dra och mellersta sverige fastlades sockenindelningen tidigt och genomgick inte n\u00e5gra genomgripande f\u00f6r\u00e4ndringar f\u00f6rr\u00e4n mot slutet av 1900-talet. i skogsbygderna tillkom dock h\u00e4r och var kapell, vilka s\u00e5 sm\u00e5ningom kunde avskiljas till egna f\u00f6rsamlingar och betraktas som socknar. i s\u00e4rskilt stor omfattning skedde detta i norrland och finland.en studie av sockenindelningen i n\u00e5gra olika delar av sverige har \u00e5sk\u00e5dliggjort dessa skillnader. p\u00e5 \u00f6land och gotland skedde knappast n\u00e5gra f\u00f6r\u00e4ndringar alls under perioden 1686\u20131862. inom det omr\u00e5de som nu utg\u00f6r v\u00e4sterbottens och norrbottens l\u00e4n f\u00f6rdubblades d\u00e4remot antalet socknar under samma period. en hel del socknar i \u00f6vre norrland omfattade trots detta \u00e4ven forts\u00e4ttningsvis mycket stora omr\u00e5den, varf\u00f6r en m\u00e4ngd delningar \u00e4gde rum \u00e4ven efter 1862. delar av s\u00f6dra sverige, exempelvis norra blekinge, har haft en utveckling som liknat den norrl\u00e4ndska. utvecklingen i \u00f6vre norrland \u00e5sk\u00e5dligg\u00f6rs i kartserien nedan.\nsockenutvecklingen i nuvarande v\u00e4sterbottens och norrbottens l\u00e4n fram till 1910\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== kyrksocknar och kommuner ===\ngenom 1862 \u00e5rs kommunalf\u00f6rordningar, som tr\u00e4dde i kraft den 1 januari 1863, ersattes kyrksocknarna, som styrdes av sockenst\u00e4mman, av tv\u00e5 nyskapade f\u00f6rvaltningsorgan f\u00f6r samma geografiska enhet: den kyrkliga kommunen (f\u00f6rsamlingen) och den borgerliga landskommunen (kommunen). deras h\u00f6gsta beslutade organ var alltj\u00e4mt sockenst\u00e4mman, men nu dubblerad som kyrkost\u00e4mma respektive kommunalst\u00e4mma.\ni den sammanh\u00e5llna kyrksocknen var alla gemensamma fr\u00e5gor f\u00f6rsamlingens sak. 1862 \u00e5rs beslut innebar att f\u00f6rsamlingens arbetsuppgifter f\u00f6rdelades p\u00e5 de b\u00e5da nyskapade enheterna. med tiden kom allt fler kyrkliga uppgifter att f\u00f6ras \u00f6ver till borgerligt kommunala eller statliga myndigheter. fattigv\u00e5rden f\u00f6rdes \u00f6ver 1863. folkskolorna togs, mellan 1903 och 1958, \u00f6ver av borgerliga myndigheter. 1924 blev den allm\u00e4nna barnav\u00e5rden ett ansvar f\u00f6r den borgerliga kommunen. 1972 upph\u00f6rde f\u00f6rsamlingens medlande roll vid skilsm\u00e4ssor. folkbokf\u00f6ringen f\u00f6rdes \u00f6ver till skatteverket 1991. till sist upph\u00f6rde lagstiftningen f\u00f6r de kyrkliga kommunerna att g\u00e4lla 31 december 1999.\nden borgerliga och kyrkliga kommunen omfattade till st\u00f6rsta del samma territorium fram till storkommun-reformen 1952. d\u00e4refter har kommunindelningen f\u00f6r\u00e4ndrats genom omfattande sammanslagningar mellan 1952 och 1971 (se kommunreformer i sverige). \u00e4ven den kyrkliga indelningen har, fr\u00e5n slutet av 1900-talet och fram\u00e5t, genomg\u00e5tt stora f\u00f6r\u00e4ndringar.  vid sekelskiftet 1999/2000 fanns det 2523 f\u00f6rsamlingar, vilket ocks\u00e5 inkluderar stadsf\u00f6rsamlingar som aldrig motsvarat n\u00e5gon socken. 1 januari 2020 hade antalet f\u00f6rsamlingar sjunkit till 1329 i sverige.\n\n\n==== i finland ====\nuppdelningen av socknens uppgifter mellan f\u00f6rsamlingarna och kommunerna inleddes med kommunallagen fr\u00e5n 1865. de flesta kapellf\u00f6rsamlingarna inom en socken bildade en egen kommun och d\u00e4rmed ocks\u00e5 en egen sj\u00e4lvst\u00e4ndig f\u00f6rsamling. kommunen leddes av kommunalst\u00e4mman och f\u00f6rsamlingen av kyrkost\u00e4mman. \nocks\u00e5 i finland kom \u00f6verg\u00e5ngen att ske stegvis. redan \u00e5r 1866 gavs folkskolf\u00f6rordningen som p\u00e5bj\u00f6d grundandet av folkskolor inom kommunerna. \u00e5r 1898 fastst\u00e4llde lantdagen att kommunerna skulle indelas i skoldistrikt och folkskolorna bli obligatoriska. de ambulerande kyrkliga skolorna blev d\u00e4rmed on\u00f6diga.  ansvaret f\u00f6r fattigv\u00e5rden \u00f6vertogs mycket snabbt av kommunerna. n\u00e5gra av de sista uppdelningarna skedde inom hemsjukv\u00e5rden och folkbokf\u00f6ringen. genom folkh\u00e4lsolagen 1972 upph\u00f6rde diakonissornas ansvar f\u00f6r hemsjukv\u00e5rden och \u00f6verf\u00f6rdes p\u00e5 kommunerna. folkbokf\u00f6ringen i finland var uppdelad p\u00e5 den lutherska kyrkan, den ortodoxa kyrkan och fr\u00e5n finlands sj\u00e4lvst\u00e4ndighet skulle ocks\u00e5 \u00f6vriga samfund f\u00f6ra register \u00f6ver sina medlemmar. \u00e5r 1970 b\u00f6rjade staten \u00f6verta den prim\u00e4ra folkbokf\u00f6ringen fr\u00e5n kyrkorna..\n\n\n== jordebokssocknen ==\n\n\n=== finland ===\ni finland fanns under medeltiden vid sidan av kyrksocknarna ocks\u00e5 f\u00f6rvaltningssocknar som var grundenheter f\u00f6r den v\u00e4rldsliga f\u00f6rvaltningen. de kom till f\u00f6rst under senmedeltiden: i tavastland p\u00e5 1370- och 1380-talet, i egentliga finland omkring \u00e5r 1405 och i andra landskap senast p\u00e5 1410-talet. i egentliga finland, satakunta och p\u00e5 den nyl\u00e4ndska kusten hade kyrksocknarnas gr\u00e4nser h\u00e4vd och f\u00f6rvaltningssocknarnas gr\u00e4nser blev de samma som kyrksocknarnas. i inlandet och s\u00e4rskilt i tavastland var gr\u00e4nserna f\u00f6r de tv\u00e5 typerna av socknar olika, ibland till och med mycket olika. f\u00f6rvaltningssocknarna var indelade i fj\u00e4rdingar eller bol i raseborgs och \u00e5bo l\u00e4n. socknarna bildade tingslag som h\u00f6rde till f\u00f6gderier och h\u00e4raden.\n\n\n=== sverige ===\ngenom gustav vasas administrativa reformer skapades i sverige jordebokssocknar, som var underlag f\u00f6r beskattning. dessas gr\u00e4nser avvek ibland fr\u00e5n kyrksocknarnas. f\u00f6r att \u00e5tg\u00e4rda detta inr\u00e4ttades den s.k. oregelbundenhetskommitt\u00e9n 1882. resultatet blev oftast att svenska kyrkans f\u00f6rsamlingars gr\u00e4nser blev styrande.jordebokssocknen ber\u00f6rdes inte av att kyrksocknen 1862 omvandlades till en kyrklig och en borgerlig kommun. \u00e4ven forts\u00e4ttningsvis utgjorde jordebokssocknen registeromr\u00e5de f\u00f6r fastighetsindelningen p\u00e5 landsbygden. n\u00e4r grundskatterna avskaffades miste f\u00f6rteckningen det mesta av sin betydelse och beslut fattades 13 juni 1908 att ers\u00e4tta dessa med jord- och fastighetsregister. 1931 var uppl\u00e4ggningen av jordregistren klara. formellt ersattes jordeb\u00f6ckerna 1 juli 1936 av ett jordregister, och jordebokssocknen ersattes d\u00e5 av en jordregistersocken. f\u00f6r st\u00e4der och de flesta k\u00f6pingar samt n\u00e5gra municipalsamh\u00e4llen f\u00f6rdes inte ett jordregister utan ett fastighetsregister. genom fastighetsdatareformen, som genomf\u00f6rdes under \u00e5ren 1976-1995, blev i st\u00e4llet kommunerna registeromr\u00e5den. d\u00e4rmed upph\u00f6rde jordregistersocknen att existera.\nf\u00f6r lantm\u00e4teriets vidkommande \u201dfrystes\u201d den sockenindelning som fanns vid reformens genomf\u00f6rande. denna indelning redovisas fortfarande p\u00e5 registerkartan i ett s\u00e4rskilt skikt men \u00e4ndras allts\u00e5 inte h\u00e4danefter. i lantm\u00e4teriets ortnamnsdatabas och tj\u00e4nst karts\u00f6k har ortnamn som tidigare utgjort socknar ortnamnstypen bebyggelse.\n\n\n== sockenindelningens anv\u00e4ndning i sverige idag ==\n\u00e4nnu vid statistiska centralbyr\u00e5ns senaste folkr\u00e4kning 1990 var f\u00f6rsamlingen den minsta geografiska indelningen av sverige. efter relationsf\u00f6r\u00e4ndringen kyrka-stat \u00e5r 2000 finns det ingen officiell sockenindelning. kommuner och f\u00f6rsamlingar delas och sl\u00e5s samman utifr\u00e5n aktuella behov i en takt som inte har setts sedan medeltidens indelning i territorialf\u00f6rsamlingar genomf\u00f6rdes. d\u00e4rmed har ett behov uppst\u00e5tt i arkiv, register och statistik av en indelning p\u00e5 lokal niv\u00e5 som \u00e4r of\u00f6r\u00e4nderlig. det ligger d\u00e5 n\u00e4ra till hands att anknyta till minnet av den traditionella kyrksocknen.\ndetta \u00e4r bakgrunden till att det nya begreppet distrikt inf\u00f6rdes 1 januari 2016 som en statisk indelning av sverige i 2523 territoriella omr\u00e5den som g\u00e4ller tills vidare. den anv\u00e4nds bland annat i fastighetsregistret och ersatte registrering av fastighetens f\u00f6rsamling. distrikten utg\u00f6rs av territoriella delomr\u00e5den av kommuner, som motsvarar de omr\u00e5den som svenska kyrkans f\u00f6rsamlingar hade n\u00e4r svenska kyrkan frigjordes fr\u00e5n staten vid \u00e5rsskiftet 1999/2000. d\u00e4rigenom motsvarar distrikten till st\u00f6rsta delen de omr\u00e5den som kyrksocknarna och i viss m\u00e5n stadsf\u00f6rsamlingarna hade n\u00e4r de omvandlades till kyrkliga respektive borgerliga kommuner 1863. den traditionella kyrksocknen kan allts\u00e5 s\u00e4gas fortleva i en begr\u00e4nsad mening i form av dessa distrikt.jordregistren som ersatte de gamla jordeb\u00f6ckerna inf\u00f6rdes i perioden mellan 1908 och 1931. f\u00f6re den tiden f\u00f6ljdes \u00e4ndringar i sockengr\u00e4nser upp noggrant, efter den tiden l\u00e4t man i m\u00e5nga fall fastighetsbeteckningarna vara oberoende av sammanl\u00e4ggningar/uppdelningar. mellan 1952 och 1973 skapades sedan storkommuner genom sammanl\u00e4ggning av landskommuner och i m\u00e5nga fall upph\u00f6rde d\u00e5 den geografiska identiteten mellan f\u00f6rsamling och borgerlig kommun.\ntydliga sp\u00e5r av sockenindelningen (landsortsf\u00f6rsamlingarna) s\u00e5v\u00e4l som stadsf\u00f6rsamlingarna kan ses i dagens indelning i valkretsar, postorter och kommundelar. de gamla sockennamnen anv\u00e4nds av dialektforskare, ortnamnsforskare, historiker och arkeologer. de anv\u00e4nds som registreringsenhet av bland annat nordiska museet och inom botaniken anv\u00e4nds socknar f\u00f6r lokalangivelser. de svenska hembygdsf\u00f6reningarna har mestadels socknen som grund f\u00f6r sitt verksamhetsomr\u00e5de. liksom landskapen \u00e4r socknarna en del av sveriges immateriella kulturarv, som erbjuder m\u00f6jlighet till en geografisk indelning som inte f\u00f6r\u00e4ndras \u00f6ver tid p\u00e5 det s\u00e4tt som kommuner och f\u00f6rsamlingar g\u00f6r.inom sl\u00e4ktforskning anv\u00e4nds svenska kyrkans f\u00f6rsamlingar (s\u00e5dana de s\u00e5g ut vid den utforskade tiden) som registreringsenhet, det vill s\u00e4ga socknarna och stadsf\u00f6rsamlingarna. detta var en f\u00f6ljd av att svenska kyrkan hade ansvaret f\u00f6r sveriges folkbokf\u00f6ring fram till 1 juli 1991, d\u00e5 skatteverket tog \u00f6ver. kyrkobokf\u00f6ringen har sitt ursprung i ministerialb\u00f6ckerna \u00f6ver f\u00f6rsamlingens dop, vigslar och begravningsgudstj\u00e4nster. i 1686 \u00e5r kyrkolag utvidgades kyrkobokf\u00f6ringen, och f\u00f6delse, d\u00f6d, vigsel och in- och utflyttning registrerades i f\u00f6rsamlingens husf\u00f6rh\u00f6rsl\u00e4ngd, efter 1893 i en f\u00f6rsamlingsbok, vilken var uppdelade efter byar och orter.\n\n\n=== socknar inom svensk kulturmilj\u00f6v\u00e5rd ===\nden svenska myndighet som kanske mer \u00e4n n\u00e5gon annan har anv\u00e4nt sig av socknen i sina register \u00e4r riksantikvarie\u00e4mbetet. n\u00e4r antikvarisk-topografiska arkivet (ata) lades upp 1880 f\u00f6ljdes carl martin rosenbergs geografiskt-statistiskt handlexikon \u00f6fver sverige. den grundl\u00e4ggande indelningsgrunden blev jordebokssocknen (senare jordregistersocknen), med landskap som \u00f6verordnad indelning. vid sekelskiftet 1900 hade rikets indelningar reglerats, s\u00e5 att jordregistersocknen sammanf\u00f6ll med kyrksocknen och d\u00e4rmed ocks\u00e5 i de allra flesta fall med landskommunen.\nata:s system f\u00f6ljde med vid uppl\u00e4ggningen av bland annat fornminnesregistret och registreringen inom statens historiska museer. trots att jordregistersocknen sedan dess har f\u00f6rsvunnit fr\u00e5n fastighetsregistret anv\u00e4ndes den fortfarande i ata.numera har dock riksantikvarie\u00e4mbetet delvis b\u00f6rjat \u00f6verge socknarna. i det nya kulturmilj\u00f6registret, som b\u00f6rjade sj\u00f6s\u00e4ttas 2018, tilldelas de registrerade l\u00e4mningarna inte l\u00e4ngre n\u00e5gon identitet knuten till de gamla sockennamnen.\n\n\n=== symboler ===\nf\u00f6rsamlingarna hade f\u00f6rr sigill och i vissa fall anv\u00e4nds de fortfarande i bildform f\u00f6r respektive socken eller har ritats om till heraldiska vapen, som ibland anv\u00e4nds av hembygdsf\u00f6reningar och i turistreklam.\n\n\n== listor \u00f6ver socknar ==\nse kategori:socknar i sverige.\nse kategori:socknar i finland.\n\n\n== se \u00e4ven ==\ncivil parish\nhundare\nh\u00e4rad\nskate\nlandskap\nsveriges administrativa indelning\nsveriges indelning\nkinas socknar\nregisterf\u00f6ring av befolkning och fastigheter i sverige\n\n\n== noter ==\n\n\n== vidare l\u00e4sning ==\nalmquist, johan axel (1917-1923). den civila lokalf\u00f6rvaltningen i sverige 1523-1630 : med s\u00e4rskild h\u00e4nsyn till den kamerala indelningen. meddelanden fr\u00e5n svenska riksarkivet, 99-0506720-5 ; 6. stockholm: norstedt. libris 8075391 \nlagerstedt, torsten (1973). den civila lokalf\u00f6rvaltningens gr\u00e4nser 1630-1952 : kameral redovisning, areell beteckning och gr\u00e4nsf\u00f6r\u00e4ndring. meddelanden fr\u00e5n kulturgeografiska institutionen vid stockholms universitet, 0585-3508 ; b 24. stockholm. libris 191754 \nlitzen, veikko (1977). \u201dom socknen\u201d. historisk tidskrift f\u00f6r finland (helsingfors):  sid. 331-335. \n den svenska socknen. riksarkivets \u00e5rsbok, 2002-3006 ; 2016. stockholm: riksarkivet. 2016. libris 19481332. isbn 978-91-87491-15-3 \nsvensson, patric (1999). \u201datt skapa ordning och reda : administrativa f\u00f6r\u00e4ndringar p\u00e5 landsbygden omkring 1870-1940\u201d. stationssamh\u00e4llen / redakt\u00f6rer: peter aronsson & lennart johansson (v\u00e4xj\u00f6 : univ., 1999):  sid. 146-154.  libris 3020706\nsogn i den store danske encyklop\u00e6di. (upphovsr\u00e4ttsskyddad.)\nsogn i store norske leksikon. (fri licens.)\nsocken i uppslagsverket finland. (upphovsr\u00e4ttsskyddad.)\n\n\n== externa l\u00e4nkar ==\nskatteverket, sveriges f\u00f6rsamlingar genom tiderna\nata:s f\u00f6rteckning \u00f6ver st\u00e4der och socknar"