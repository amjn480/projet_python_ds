"roma (ipa: /\u02c8roma/, ) \u00e8 la capitale d'italia. inoltre \u00e8 capoluogo dell'omonima citt\u00e0 metropolitana e della regione lazio. il comune di roma \u00e8 dotato di un ordinamento amministrativo speciale, denominato roma capitale e disciplinato dalla legge dello stato.contando 2 745 777 abitanti, \u00e8 il comune pi\u00f9 popoloso d'italia e il terzo dell'unione europea dopo berlino e madrid, mentre, con una superficie di 1287,36 km\u00b2, \u00e8 il comune pi\u00f9 esteso d'italia e dell'unione europea, nonch\u00e9 la quinta citt\u00e0 pi\u00f9 estesa d'europa dopo istanbul, mosca, londra e san pietroburgo. \u00e8 inoltre il comune europeo con la maggiore superficie di aree verdi.secondo la tradizione, roma sarebbe stata fondata il 21 aprile 753 a.c. da romolo (sebbene scavi recenti presso il lapis niger mostrano insediamenti a due secoli prima); nel corso dei suoi tre millenni di storia, \u00e8 stata la prima metropoli dell'occidente, cuore pulsante di una delle pi\u00f9 importanti civilt\u00e0 antiche, che influenz\u00f2 la societ\u00e0, la cultura, la lingua, la letteratura, l'arte, l'architettura, l'urbanistica, l'ingegneria civile, la filosofia, la religione, il diritto e i costumi dei secoli successivi. luogo di origine della lingua latina, fu capitale dell'antico stato romano, che estendeva il suo dominio su tutto il bacino del mediterraneo e gran parte dell'europa; poi dello stato pontificio, sottoposto al potere temporale dei papi; quindi del regno d'italia dal 1871 al 1946, poi della repubblica italiana. per antonomasia \u00e8 definita l'urbe, caput mundi e citt\u00e0 eterna.\ncuore della cristianit\u00e0 cattolica, \u00e8 l'unica citt\u00e0 al mondo ad ospitare al proprio interno un intero stato, l'enclave della citt\u00e0 del vaticano, cui si aggiunge la sede del sovrano militare ordine di malta, persona giuridica di diritto internazionale. il suo centro storico, delimitato dal perimetro delle mura aureliane, sovrapposizione di testimonianze di quasi tre millenni, \u00e8 espressione del patrimonio storico, artistico e culturale del mondo occidentale europeo, tanto che, nel 1980, insieme alle propriet\u00e0 extraterritoriali della santa sede nella citt\u00e0, \u00e8 stato inserito nella lista dei patrimoni dell'umanit\u00e0 dell'unesco, provvedimento esteso nel 1990 ai territori compresi all'interno delle mura gianicolensi. nel 2007 il colosseo, simbolo della citt\u00e0, \u00e8 stato inserito tra le nuove sette meraviglie del mondo.luogo di fondazione della comunit\u00e0 economica europea e dell'euratom, ospita anche le sedi di tre organizzazioni delle nazioni unite: la fao, il fondo internazionale per lo sviluppo agricolo (ifad) e il programma alimentare mondiale (pam). nel 1960 ha ospitato i giochi olimpici.\nper tutte queste caratteristiche, roma rientra nel novero delle citt\u00e0 globali, precisamente nella categoria beta+.\n\n\n== geografia fisica ==\ngeograficamente nella valle del tevere, roma sorge sulle rive del fiume tevere; l'abitato originario si svilupp\u00f2 sulle colline che fronteggiano l'ansa nella quale sorge l'isola tiberina, il solo guado naturale del fiume.\n\n\n=== territorio ===\n\nil territorio comunale \u00e8 ampio, avendo inglobato aree abbandonate da secoli, per la maggior parte paludose e inadatte all'agricoltura e non appartenenti ad alcun municipio: con una superficie di 1287,36 km\u00b2, roma \u00e8 il comune pi\u00f9 vasto d'italia ed era il pi\u00f9 esteso d'europa fino alla formazione del comune di fiumicino, rimanendo anche dopo uno dei pi\u00f9 estesi tra le capitali europee. la densit\u00e0 abitativa non \u00e8 elevatissima, per la presenza di aree verdi sparse nel territorio comunale: roma rappresenta un unicum nel mondo occidentale per la vastit\u00e0 della campagna che fa da corona alla citt\u00e0 e la compenetrazione fra citt\u00e0 e campagna. roma, inoltre, \u00e8 il comune italiano con il pi\u00f9 alto numero di territori comunali confinanti, 29 (escludendo l'enclave della citt\u00e0 del vaticano). il territorio su cui la citt\u00e0 \u00e8 sorta e si \u00e8 sviluppata ha una storia geologicamente complessa: il substrato recente \u00e8 costituito dal materiale piroclastico prodotto dai vulcani, ormai spenti, che cingono l'area della citt\u00e0 a sudest, il vulcano laziale negli attuali colli albani, e a nord-ovest, i monti sabatini, tra 600000 e 300000 anni fa. da questi depositi si formano gran parte dei rilievi collinari dell'area. successivamente, l'attivit\u00e0 fluviale del tevere e dell'aniene contribu\u00ec all'erosione dei rilievi e alla sedimentazione, caratterizzando il territorio.\n\nil territorio di roma, pertanto, presenta diversi paesaggi naturali e caratteristiche ambientali: alcuni rilievi montuosi e colline (compresi gli storici sette colli), le zone pianeggianti, il fiume tevere e i suoi affluenti, le marrane, i laghi di bracciano e di martignano e quelli artificiali, un'isola fluviale (l'isola tiberina), la costa sabbiosa del lido di ostia, il mar tirreno.\n\nclassificazione sismica:zona 2b (sismicit\u00e0 media, comprende le aree territoriali dei municipi iv, v, vi, vii, viii e ix);\nzona 3a (sismicit\u00e0 bassa, comprende le aree territoriali dei municipi i, ii, iii, x, xi, xii, xiii, xiv e xv);\nzona 3b (sismicit\u00e0 bassa, comprende l'isola amministrativa del municipio xv).\n\n\n==== orografia ====\nil nucleo antico della citt\u00e0 \u00e8 costituito dagli storici sette colli: palatino, aventino, campidoglio, quirinale, viminale, esquilino e celio. il centro storico comprende anche i colli gianicolo, pincio e vaticano, oltre ai rilievi artificiali di monte testaccio e monte giordano. fuori dalle mura si estendono colline pi\u00f9 alte, fra cui monte mario (che con i suoi 139 metri di altezza \u00e8 il rilievo pi\u00f9 imponente di roma, da cui si possono godere i pi\u00f9 bei panorami della citt\u00e0), monte antenne, i monti parioli, montesacro e monteverde.\n\n\n==== idrografia ====\nla citt\u00e0, oltre che dal tevere, \u00e8 attraversata anche dall'aniene, suo affluente a nord dell'odierno territorio urbano, e da piccoli corsi d'acqua come l'almone e i numerosi fossi o marrane dell'agro romano. il municipio roma x si affaccia sul mar tirreno (roma \u00e8 il comune costiero pi\u00f9 grande in europa, con circa 20 km di costa), il municipio roma xv sui laghi di bracciano e di martignano (con la sua exclave di polline martignano, nel parco di bracciano-martignano).\n\n\n=== clima ===\n\nsecondo la classificazione dei climi di k\u00f6ppen, roma appartiene alla fascia csa, ossia al clima temperato con estate calda.il clima della citt\u00e0 mantiene un regime piuttosto clemente per tutto l'anno, a parte gli eccessi estivi, caratteristica che la rende visitabile in ogni stagione. le stagioni intermedie, bench\u00e9 siano moderatamente piovose, sono le pi\u00f9 gradevoli. l'autunno \u00e8 nettamente pi\u00f9 caldo della primavera che ancora soffre di scampoli di inverno.\ncon una temperatura media massima superiore ai 30 \u00b0c, l'estate romana \u00e8 per natura gi\u00e0 molto calda. il centro di roma dista grossomodo 25 km dal litorale tirrenico. in estate l'influenza mitigatrice del mar tirreno \u00e8 pi\u00f9 avvertibile sui versanti occidentali della citt\u00e0 grazie al caratteristico \"ponentino\", un delicato zefiro che spira da ovest verso est inibendo l'eccessivo riscaldamento dei pomeriggi estivi e alleviando la sensazione di disagio. diversa la situazione al centro raggiunto solo parzialmente dal ponentino a causa della forte urbanizzazione, la cui temperatura pu\u00f2 registrare fino a 3-4 \u00b0c in pi\u00f9 rispetto al versante ovest.\nd'estate il connubio tra tasso di umidit\u00e0 e temperature elevate, unito a infiltrazioni di aria fresca da nord-ovest pu\u00f2 dare vita a rari ma intensi fenomeni temporaleschi; questa situazione si protrae fino al mese di ottobre, le cui infiltrazioni di aria via via pi\u00f9 fresca incontrano un mare ancora molto caldo. durante il resto dell'anno si alternano periodi pi\u00f9 asciutti a periodi moderatamente piovosi, con picchi massimi nei mesi di novembre, dicembre e aprile. la media annua delle precipitazioni si aggira intorno agli 800 mm nel trentennio 1971-2000.\nle precipitazioni nevose sono un fenomeno poco frequente in citt\u00e0. negli anni 2010, le nevicate con accumuli si sono verificate nel 2018, 2012 e nel 2010; in passato altri episodi importanti furono quelli del 1986, 1985 e 1956. generalmente le nevicate si verificano in caso di irruzione di aria fredda dalla valle del rodano o dalla russia. pi\u00f9 frequentemente per\u00f2 si verificano nevischi di bassa rilevanza senza accumuli, dovuti alle basse temperature che in citt\u00e0 si possono raggiungere soprattutto nelle ore notturne.\na titolo di esempio vengono riportati i dati relativi alla stazione meteorologica di roma urbe (periodo 1971-2000).\n\noltre a urbe, le pi\u00f9 importanti stazioni meteorologiche ufficiali di roma sono:\n\nstazione meteorologica di roma monte mario\nstazione meteorologica di roma ciampino\nstazione meteorologica di roma fiumicino\nclassificazione climatica: zona d, 1415 gg\n\n\n== origini del nome ==\nsull'origine del nome roma sono state formulate diverse ipotesi; il nome potrebbe derivare da:\n\nroma, figlia di italo (o di telefo figlio di ercole), sposa di enea o di suo figlio ascanio;\nromano, figlio di odisseo e circe;\nromo, figlio di ematione, che diomede fece giungere da troia;\nromide, tiranno dei latini, che espulse gli etruschi dalla regione;\nrommylos e romos (romolo e remo), figli gemelli di ascanio che fondarono la citt\u00e0;\nrumon o rumen, nome arcaico del tevere, avente radice analoga a quella del verbo greco \u1fe5\u03ad\u03c9 (rh\u00e8o) e del verbo latino ruo, che significano \"scorrere\";\nruma che in etrusco significa \"mammella\", e potrebbe quindi riferirsi al mito di romolo e remo, oppure anche alla conformazione della zona collinare del palatino e dell'aventino, o ancora all'ansa del tevere di fronte ad essi;\n\u1fe5\u03ce\u03bc\u03b7 (rh\u1e53m\u0113) che in greco significa \"forza\";\nroma, una ragazza troiana che conosceva l'arte della magia, di cui troviamo accenni negli scritti del poeta stesicoro;\namor, cio\u00e8 la parola roma se letta da destra verso sinistra: l'interpretazione \u00e8 dello scrittore bizantino giovanni lido, vissuto tra il v e il vi secolo.\n\n\n=== appellativi riferiti a roma e loro origine ===\nroma possiede anche diversi appellativi. \u00e8 definita per antonomasia difatti:\n\nurbs/urbe (dal latino: \"citt\u00e0\"), perch\u00e9 gi\u00e0 anticamente la parola urbs indicava roma, che era considerata la citt\u00e0 per antonomasia;\ncaput fidei (dal latino: \"capitale della fede\") e citt\u00e0 santa, perch\u00e9 roma da secoli \u00e8 la sede principale del potere della chiesa cattolica (che perci\u00f2 \u00e8 denominata molto spesso anche come chiesa cattolica romana);\ncitt\u00e0 dell'acqua o anche regina aquarum, per i suoi acquedotti e le sue fontane, per il simbiotico rapporto con il tevere e per la grande disponibilit\u00e0 di acqua in generale;\ncaput mundi (dal latino: \"capitale del mondo\"), spiegato dalla crescente vastit\u00e0 dell'impero romano che fece di roma una delle citt\u00e0 pi\u00f9 influenti nella storia, trae origine da una frase del pharsalia di marco anneo lucano che recita: \"ipsa, caput mundi, bellorum maxima merces, roma capi facilis\" (la stessa roma, capitale del mondo, la pi\u00f9 importante preda di guerra, agevole a soggiogarsi);\nurbs aeterna (dal latino: \"citt\u00e0 eterna\"), che deriva invece da una frase nel libro delle elegie di albio tibullo: \u00abromulus aeternae nondum formaverat urbis / moenia.\u00bb (\u00abn\u00e9 ancora aveva romolo innalzato le mura dell'eterna urbe\u00bb).\n\n\n== storia ==\n\n\n=== et\u00e0 antica ===\n\n\n==== la fondazione tra leggenda e storia ====\nfondata secondo la tradizione da romolo il 21 aprile 753 a.c., roma fu retta per un periodo di 244 anni da un sistema monarchico, con sovrani inizialmente di origine latina e sabina, e successivamente etrusca. roma, dunque, storicamente nacque dal sincretismo culturale dei popoli del lazio.\nla leggenda di romolo e remo, inoltre, lega la nascita della citt\u00e0 a quella dei popoli mediterranei: rea silvia li avrebbe generati con il dio della guerra, marte. questi, per\u00f2, in pericolo di vita perch\u00e9 pericolosi eredi al trono, furono lasciati alle acque del tiber (tevere) in una cesta. li raccolse una lupa e li allatt\u00f2. per altri, questa lupa era la moglie di un pastore, chiamata acca laurentia. quando i fratelli crebbero, decisero di adempire al rito della fondazione della citt\u00e0. romolo sul palatino, remo sull'aventino avrebbero contato i volatili di passaggio. chi ne avesse visti di pi\u00f9 sarebbe stato il prescelto per fondare una nuova grande citt\u00e0 e diventarne re. romolo vinse, remo - non accettando il verdetto divino - os\u00f2 scalvalcare il pomerio - il solco sacro traccia come confine - ed il fratello lo uccise.\n\n\n==== roma monarchica ====\nla tradizione tramanda sette re: lo stesso romolo, numa pompilio, tullo ostilio, anco marzio, tarquinio prisco, servio tullio e tarquinio il superbo.romolo alla sua morte fu divinizzato come dio e assunse il nome di quirino. da allora i romani furono detti anche quiriti.\n\n\n==== roma repubblicana ====\nespulso dalla citt\u00e0 l'ultimo re etrusco e instaurata una repubblica oligarchica nel 509 a.c., per roma ebbe inizio un periodo contraddistinto dalle lotte interne tra patrizi e plebei e da continue guerre contro le altre popolazioni italiche: etruschi, capenati, falisci, latini, volsci, equi. divenuta padrona del lazio, roma condusse diverse guerre contro i sanniti, i galli le colonie della magna grecia che la portarono alla conquista di tutta la penisola italica.\nil iii e il ii secolo a.c. furono caratterizzati dalla conquista romana del mediterraneo e dell'oriente, dovuta alle tre guerre puniche (264-146 a.c.) combattute contro la citt\u00e0 di cartagine e alle tre guerre macedoniche (212-168 a.c.) contro la macedonia. vennero istituite le prime province romane: la sicilia, la sardegna e corsica, la spagna, la macedonia, la grecia (acaia), l'africa.\nnella seconda met\u00e0 del ii secolo e nel i secolo a.c. si registrarono numerose rivolte, congiure, guerre civili e dittature: sono i secoli di tiberio e gaio gracco, di giugurta, di quinto lutazio catulo, di gaio mario, di lucio cornelio silla, di marco emilio lepido, di spartaco, di gneo pompeo, di marco licinio crasso, di lucio sergio catilina, di marco tullio cicerone, di gaio giulio cesare e di ottaviano, che, dopo essere stato membro del secondo triumvirato insieme con marco antonio e lepido, nel 27 a.c. divenne princeps civitatis e gli fu conferito il titolo di augusto.\n\n\n==== l'impero di roma ====\nistituito de facto l'impero, che conobbe la sua massima espansione nel ii secolo, sotto l'imperatore traiano, roma si conferm\u00f2 caput mundi, cio\u00e8 capitale del mondo, espressione che le era stata attribuita gi\u00e0 nel periodo repubblicano. il territorio dell'impero, infatti, spaziava dall'oceano atlantico al golfo persico, dalla parte centro-meridionale della britannia all'egitto.\ni primi secoli dell'impero, in cui governarono, oltre ad ottaviano augusto, gli imperatori delle dinastie giulio-claudia, flavia (a cui si deve la costruzione dell'omonimo anfiteatro, noto come colosseo) e gli antonini, furono caratterizzati anche dalla diffusione della religione cristiana, predicata in giudea da ges\u00f9 cristo nella prima met\u00e0 del i secolo (sotto tiberio) e divulgata dai suoi apostoli in gran parte dell'impero.\n\n\n==== la crisi del iii secolo ====\nnel iii secolo, al termine della dinastia dei severi, inizi\u00f2 la crisi del principato, cui segu\u00ec un periodo di anarchia militare.\nquando sal\u00ec al potere diocleziano (284), la situazione di roma era grave: i barbari premevano dai confini gi\u00e0 da decenni, le province erano governate da uomini corrotti. per gestire meglio l'impero, diocleziano lo divise in due parti: egli divenne augusto della parte orientale (con residenza a nicomedia) e nomin\u00f2 valerio massimiano augusto della parte occidentale, spostando la residenza imperiale a mediolanum. l'impero venne suddiviso ulteriormente con la creazione della tetrarchia: i due augusti, infatti, dovevano nominare due cesari, a cui affidavano parte del territorio e che sarebbero diventati, successivamente, i nuovi imperatori.\n\n\n==== la roma cristiana ====\nuna svolta decisiva si ebbe con costantino i, che, in seguito a numerose lotte interne, centralizz\u00f2 nuovamente il potere e, con l'editto di milano del 313, dette libert\u00e0 di culto ai cristiani, impegnandosi egli stesso per dare stabilit\u00e0 alla nuova religione. fece costruire diverse basiliche, consegn\u00f2 il potere civile su roma al papa silvestro i e fond\u00f2 nella parte orientale dell'impero la nuova capitale, costantinopoli.il cristianesimo divenne religione ufficiale dell'impero grazie ad un editto emanato nel 380 da teodosio, che fu l'ultimo imperatore di un impero unificato: alla sua morte, infatti, i suoi figli, arcadio e onorio, si divisero l'impero. la capitale dell'impero romano d'occidente divenne ravenna.roma, che non ricopriva pi\u00f9 un ruolo centrale nell'amministrazione dell'impero, venne saccheggiata dai visigoti comandati da alarico (410); impreziosita nuovamente dalla costruzione di edifici sacri da parte dei papi (con la collaborazione degli imperatori), la citt\u00e0 sub\u00ec un nuovo saccheggio nel 455, da parte di genserico, re dei vandali. la ricostruzione di roma venne curata dai papi leone i (defensor urbis per avere convinto attila, nel 452, a non attaccare roma) e dal suo successore ilario, ma nel 472 la citt\u00e0 fu saccheggiata per la terza volta in pochi decenni (ad opera di ricimero e anicio olibrio).\nla deposizione di romolo augusto del 22 agosto 476 decret\u00f2 la fine dell'impero romano d'occidente e, per gli storici, l'inizio del medioevo.\n\n\n=== et\u00e0 medievale ===\n\n\n==== roma tra goti e bizantini ====\ncon la fine dell'impero romano d'occidente per roma ebbe inizio un periodo segnato dalla presenza barbarica in italia e, soprattutto, dall'affermazione della chiesa (con a capo il papa), che si sostitu\u00ec all'impero e gett\u00f2 il ponte che avrebbe unito l'antichit\u00e0 al mondo nuovo.numerose lotte in ambito cittadino ed europeo non permisero l'instaurarsi di una struttura politica costante a roma, che pass\u00f2, cos\u00ec, attraverso varie forme di governo: venne dominata prima dai goti, successivamente dai bizantini. in questo periodo \u00e8 attestata l'esistenza di un ducato romano, che corrispondeva, grosso modo, alla citt\u00e0 e al territorio ad essa circostante.\n\n\n==== capitale dello stato pontificio ====\nnel 756, sconfitto definitivamente il re longobardo astolfo, pipino il breve, re dei franchi, don\u00f2 le terre conquistate al papa stefano ii, sancendo la nascita del patrimonium sancti petri, lo stato pontificio, di cui roma divenne capitale.la notte di natale dell'800 il papa leone iii incoron\u00f2 imperatore carlo magno nell'antica basilica di san pietro in vaticano, istituendo cos\u00ec l'impero carolingio/sacro romano impero: roma non ne fu la capitale (posta ad aquisgrana), ma funse da centro religioso del nuovo stato teocratico.\nintorno alla met\u00e0 del ix secolo il papa leone iv, dopo l'incursione saracena dell'846, fece fortificare la civitas leonina (corrispondente all'incirca alla citt\u00e0 del vaticano), confermando il potere politico assunto dai pontefici, che venivano protetti dalle famiglie nobili. anche queste ultime fortificarono le proprie residenze, fino a renderle veri e propri castelli: \u00e8 il periodo compreso tra il 1100 ed il 1200, periodo in cui roma allacci\u00f2 rapporti con i comuni posti nelle sue vicinanze.in questo lasso di tempo le grandi famiglie aristocratiche esibirono la propria potenza con la costruzione di case-torri alte e palazzi fastosi: i crescenzi, gli annibaldi, i frangipane sono tra i pi\u00f9 influenti in citt\u00e0.\nintorno alla met\u00e0 del xii secolo i cittadini romani instaurarono il comune consolare (che si insedi\u00f2 sul campidoglio), rivale dell'autorit\u00e0 papale e dell'autonomia dei nobili; in questo periodo roma si mun\u00ec di nuovi ed efficienti sistemi di difesa.l'era medievale, inoltre, fu caratterizzata dalle lotte tra le famiglie nobili filopapali e quelle filoimperiali, che frenarono lo sviluppo dell'area centrale della citt\u00e0 fino al xvi secolo.\nroma, centro politico del mondo e simbolo della religione cristiana, si conferm\u00f2 citt\u00e0 pontificia e di potere quando bonifacio viii, nel 1300, proclam\u00f2 il primo giubileo (evento che fece accorrere in citt\u00e0 circa due milioni di pellegrini); lo stesso pontefice, tre anni dopo, fond\u00f2 lo studium urbis.quando nel 1309 il papa clemente v si ritir\u00f2 ad avignone roma fu governata dalle famiglie nobili in continua lotta reciproca: la citt\u00e0 sub\u00ec un'involuzione, e nel quattrocento registr\u00f2 appena 20 000 abitanti.il radicale mutamento della roma medievale fu iniziato dal papa niccol\u00f2 v, che decise di realizzare ex novo il nuovo centro di roma, il centro della fede cristiana, diverso da quello pagano dell'antica roma. si spost\u00f2 dal laterano e concep\u00ec l'idea della costruzione della nuova basilica di san pietro: da quel momento, per circa quattro secoli, roma fu sotto il completo dominio dei pontefici.\n\n\n=== et\u00e0 moderna ===\n\n\n==== dal sacco di roma del 1527 allo splendore dell'et\u00e0 barocca ====\nin seguito alla riforma luterana (1517) e al sacco di roma da parte dei lanzichenecchi dell'imperatore carlo v nel 1527, la citt\u00e0 divenne il fulcro della controriforma avviata dal concilio di trento centrata sull'assolutismo papale, anche se da quel periodo la figura del papa smise di influire in maniera sostanziale sulla politica europea.l'et\u00e0 barocca fu caratterizzata da un grande rinnovamento urbanistico della citt\u00e0, sia da parte dei nobili e delle potenti famiglie cardinalizie, che costruirono nuove dimore in centro e sulle colline, sia da parte dei pontefici. il vero artefice della grande opera di modernizzazione architettonica, culturale ed economica della citt\u00e0 fu il papa sisto v, pontefice per soli cinque anni (1585-1590). nel 1626 fu inaugurata la nuova basilica di san pietro in vaticano, emblema del dominio papale.\ntra gli artisti che incarnarono al meglio questo periodo, vi furono in pittura caravaggio e in scultura bernini e borromini, dalla cui rivalit\u00e0 la citt\u00e0 trasse diverse storie popolari.\n\n\n==== la repubblica romana francese ====\nl'assolutismo papale fu interrotto solo quando gli sconvolgimenti creati dalla rivoluzione francese portarono il 15 febbraio 1798 alla proclamazione della prima repubblica romana e alla deposizione del papa pio vi.la nuova forma di governo dur\u00f2 appena un anno, ma con l'avvento di napoleone bonaparte, roma entr\u00f2 a far parte del primo impero francese (1808), con un ruolo simbolico importante, tanto da istituire il titolo di re di roma per il proprio erede. lo stesso napoleone incaric\u00f2 l'artista antonio canova di rinnovare la citt\u00e0; su suo ordine, inoltre, iniziarono gli scavi archeologici (in modo particolare al foro romano) guidati dal francese quatrem\u00e8re de quincy.durante il periodo francese furono numerose le spoliazioni napoleoniche di opere d'arte a roma.\nalla conclusione dell'era napoleonica, nonostante una fugace occupazione da parte di gioacchino murat nel novembre del 1813, il papa pio vii torn\u00f2 a roma nel 1814, ripristinando il potere temporale papale come sancito dal congresso di vienna.a roma il 2 febbraio 1836 mor\u00ec la madre di napoleone bonaparte, maria letizia ramolino, nel palazzo di piazza venezia che ancora oggi prende il suo nome, palazzo bonaparte.\n\n\n=== et\u00e0 contemporanea ===\n\n\n==== la repubblica romana mazziniana ====\nla restaurazione del potere temporale dei papi dur\u00f2 pochi decenni, subendo gli effetti del risorgimento italiano.\na seguito dei moti del 1848, dopo la fuga del papa pio ix nel regno delle due sicilie, nel 1849 fu istituita la seconda repubblica romana, governata dal triumvirato di carlo armellini, giuseppe mazzini e aurelio saffi. alla repubblica romana di mazzini parteciparono vecchi e giovani patrioti da tutta italia, tra cui goffredo mameli, felice orsini, luigi zuppetta, enrico dandolo, luciano manara, emilio morosini.\nfigura fortemente simbolica \u00e8 quella di ciceruacchio, al secolo angelo brunetti, capopopolo fedele al papa e al cattolicesimo che, a seguito delle promesse tradite di riforme e libert\u00e0, seppe unire il popolo romano e i patrioti nella resistenza ai reazionari.\ndur\u00f2 solo pochi mesi, nonostante la difesa guidata da giuseppe garibaldi sul gianicolo, a causa dell'intervento dell'esercito francese di luigi napoleone bonaparte comandato dal generale oudinot. il bonaparte aveva bisogno dell'appoggio politico dei cattolici francesi e cos\u00ec decise di porre fine ad un'esperienza che, di fatto, seppure con molte differenze, si richiamava alla rivoluzione francese stessa.\nin questo periodo furono molto attive le statue parlanti di roma (madama letizia, marforio, l'abate luigi, il babbuino), che da secoli criticavano, commentavano, dileggiavano papi, nobili, imperatori e fatti e misfatti della citt\u00e0 e del mondo.\nla pi\u00f9 celebre, la statua di pasquino, un busto - forse dell'eroe greco menelao - rinvenuto durante la costruzione di palazzo braschi, motteggi\u00f2 con famosi versi detti \"pasquinate\".\n\n\n==== roma capitale d'italia ====\nnel 1861, in seguito all'unit\u00e0 d'italia suggellata da cavour, ebbero inizio le pressioni del primo re d'italia, vittorio emanuele ii nei confronti di pio ix, invitato ripetutamente a lasciare il proprio dominio temporale. furono vani anche i diversi tentativi (tra cui lo stesso garibaldi, fermato a mentana) di annettere con la forza la citt\u00e0 di roma al regno d'italia, e la situazione rimase invariata fino alla caduta di napoleone iii nel 1870.\nil 20 settembre i bersaglieri comandati dal generale raffaele cadorna aprirono una breccia nella cerchia delle mura, nei pressi di porta pia, ed entrarono a roma. pio ix si chiuse nei palazzi vaticani dichiarandosi prigioniero politico, sebbene con la legge delle guarentigie gli fossero state garantite prerogative sovrane. roma, tramite il plebiscito del 2 ottobre, fu annessa al regno d'italia, di cui divenne capitale il 3 febbraio 1871.\ni primi decenni della nuova capitale videro un grande fermento edilizio, con l'edificazione di gran parte dell'area racchiusa entro le mura a danno delle grandi ville preesistenti, come villa ludovisi, sia per edifici pubblici e ministeri, sia per nuovi quartieri residenziali. l'espansione urbana avvenne in parallelo con l'afflusso di molti nuovi abitanti, che superarono il mezzo milione all'inizio del xx secolo, ma fu anche la causa dello scandalo finanziario della banca romana.\n\n\n==== roma durante il fascismo ====\ndopo la prima guerra mondiale la citt\u00e0 si venne a trovare in un clima di disordini e incertezza politica che, nel 1922, favor\u00ec l'ascesa al potere di benito mussolini (28 ottobre, la marcia su roma). durante il ventennio fascista, roma fu al centro di una drastica rivoluzione urbanistica voluta e attuata dallo stesso mussolini: il duce fece abbattere diversi edifici medievali e rinascimentali per permettere l'apertura di alcune grandi strade (via dei fori imperiali, via del teatro di marcello e via della conciliazione) e l'isolamento di monumenti antichi (mausoleo di augusto, campidoglio, colosseo). nacquero, inoltre, nuovi quartieri (tra cui le borgate) e nuove strutture, come l'eur (costruito in occasione dell'esposizione universale di roma del 1942, ma mai inaugurato a causa dello scoppio della guerra), la citt\u00e0-giardino aniene, ossia l'attuale quartiere di monte sacro, la citt\u00e0 universitaria, il foro mussolini e gli studi di cinecitt\u00e0. con la firma dei patti lateranensi, l'11 febbraio 1929, fu istituito il nuovo stato indipendente della citt\u00e0 del vaticano, con giurisdizione sull'omonimo colle e su altre propriet\u00e0 extraterritoriali.nel 1940 l'italia entr\u00f2 nella seconda guerra mondiale, che non coinvolse direttamente roma finch\u00e9, a seguito dell'andamento sfavorevole all'asse, il 19 luglio 1943 fu oggetto di un duro bombardamento ad opera di forze aeree alleate che caus\u00f2 la morte di oltre 3000 persone nei quartieri san lorenzo, tiburtino, prenestino, casilino, labicano, tuscolano e nomentano.\ndopo l'arresto di mussolini il 25 luglio e l'armistizio dell'8 settembre, roma venne occupata dai nazisti, nonostante il tentativo di difesa presso porta san paolo e alla montagnola e sebbene fosse stata dichiarata citt\u00e0 aperta. nei nove mesi di occupazione la citt\u00e0 fu teatro della deportazione degli ebrei romani del 16 ottobre 1943, di attacchi alla wehrmacht da parte della resistenza romana come quello avvenuto in via rasella, e di eccidi da parte dei nazisti come alle fosse ardeatine, per poi essere infine liberata dagli alleati il 4 giugno 1944.\n\n\n==== il dopoguerra, la dolce vita, l'espansione delle borgate ====\ncessata la guerra roma, in seguito al referendum del 2 e 3 giugno 1946, divenne capitale della neonata repubblica italiana. negli anni cinquanta e sessanta la citt\u00e0 si svilupp\u00f2 urbanisticamente e demograficamente e, a partire dal giubileo del 1950, divenne una delle pi\u00f9 ambite mete turistiche trasformandosi, in poco tempo, in una delle capitali mondiali del divertimento e del cinema, grazie alle numerose pellicole di affermati autori cinematografici.gli anni cinquanta e sessanta sono ricordati come il periodo della dolce vita, raccontata da federico fellini nell'omonimo film. roma, divenuta una delle capitali internazionali del cinema, \u00e8 frequentata dai pi\u00f9 importanti personaggi del jet set internazionale, che si ritrovano nei locali di via veneto. nello stesso periodo diventa uno dei centri dell'alta moda italiana, con l'apertura delle boutique delle grandi firme su via dei condotti, via borgognona e via frattina.\nin questo periodo la citt\u00e0 si espanse in modo rapido: furono realizzati nuovi quartieri e le aree periferiche, fino ad allora in aperta campagna, furono urbanizzate. venne realizzata la nuova stazione termini e furono costruite nuove infrastrutture (tra cui il primo tratto della rete metropolitana e il grande raccordo anulare) e gli impianti sportivi per i giochi olimpici che roma ospit\u00f2 nel 1960. il 25 marzo 1957, inoltre, furono firmati a roma i due trattati che istituirono la comunit\u00e0 economica europea e la comunit\u00e0 europea dell'energia atomica; dal 1962 al 1965, nella basilica di san pietro si svolse il concilio vaticano ii.oggi roma, citt\u00e0 pi\u00f9 popolosa e pi\u00f9 vasta d'italia, funge da centro della vita politica nazionale e centro della religione cattolica; in virt\u00f9 anche della sua importanza come capitale dello stato \u00e8 stata dotata di un particolare ordinamento amministrativo che ha soppiantato il precedente comune ed \u00e8 stato denominato roma capitale.inoltre, con la soppressione della provincia di roma, \u00e8 stata istituita la citt\u00e0 metropolitana, che sebbene mantenga una certa autonomia amministrativa rispetto al comune speciale, \u00e8 retta dal sindaco della citt\u00e0.\n\n\n=== simboli ===\n\nla descrizione dello stemma del comune di roma \u00e8 contenuta nel primo articolo dello statuto comunale:\n\naltri simboli di roma, oltre allo stemma comunale, sono la lupa capitolina, statua bronzea raffigurante la leggendaria lupa che allatt\u00f2 i due gemelli romolo e remo; il colosseo, il pi\u00f9 grande anfiteatro del mondo romano, riconosciuto, nel 2007, come una delle sette meraviglie del mondo moderno (unica in europa); il cupolone, la cupola della basilica di san pietro in vaticano, che domina tutta la citt\u00e0 e simboleggia il mondo cristiano. simbolo della citt\u00e0 durante l'antichit\u00e0 era l'aquila imperiale, effigie militare; durante il medioevo era il leone, animale emblema di supremazia.il motto della citt\u00e0 \u00e8 spqr, in latino senatus populusque romanus (il senato e il popolo romano), che nell'antichit\u00e0 indicava le due classi che erano a fondamento della societ\u00e0 romana, quelle dei patrizi e dei plebei.\n\n\n=== onorificenze ===\n\nla citt\u00e0 di roma \u00e8:\n\nla quarta tra le 27 citt\u00e0 decorate con medaglia d'oro come \"benemerite del risorgimento nazionale\", per azioni altamente patriottiche compiute dalla citt\u00e0 nel periodo risorgimentale.\n\ntra le citt\u00e0 decorate al valor militare per la guerra di liberazione; insignita della medaglia d'oro al valor militare per i sacrifici subiti della sua popolazione, tra cui i bombardamenti e l'eccidio delle fosse ardeatine e per la sua attivit\u00e0 nella resistenza partigiana durante la seconda guerra mondiale.\n\n\n== monumenti e luoghi di interesse ==\n\nroma si presenta come il risultato del continuo sovrapporsi di testimonianze architettoniche ed urbanistiche di secoli diversi, in una compenetrazione unica e suggestiva che mostra il complesso rapporto che la citt\u00e0 ha sempre instaurato con il proprio passato, in un alternarsi di sviluppi caotici, periodi di decadenza, rinascite e tentativi, in et\u00e0 contemporanea, di ammodernamento del tessuto urbano.\nroma \u00e8 la citt\u00e0 con pi\u00f9 monumenti al mondo sia in senso assoluto sia come densit\u00e0, ovvero in rapporto alla superficie (monumenti per metro quadrato).\n\n\n=== architetture religiose ===\n\n\n==== chiese e altri luoghi di culto ====\n\nle architetture religiose di roma costituiscono una parte fondamentale del patrimonio monumentale della citt\u00e0: esse sono il simbolo dell'importanza culturale, sociale ed artistica della componente religiosa nell'intero arco della storia di roma.\ni pi\u00f9 importanti edifici sacri dell'antichit\u00e0 furono i templi; essi non erano luoghi di raduno per i fedeli, ma ospitavano unicamente l'immagine cultuale della divinit\u00e0 cui erano dedicati. si ritiene che in tarda et\u00e0 repubblicana roma avesse circa un centinaio di templi.le chiese cristiane sono diverse centinaia e la loro storia si intreccia con la storia religiosa, sociale ed artistica della citt\u00e0. la cattedrale della diocesi romana \u00e8 la basilica di san giovanni in laterano, una delle quattro basiliche papali maggiori insieme con la basilica di san pietro in vaticano, la basilica di san paolo fuori le mura e la basilica di santa maria maggiore. le quattro basiliche facevano parte del cosiddetto \"giro delle sette chiese\" che i pellegrini dovevano compiere a piedi ed in un unico giorno. le altre tre chiese facenti parte di tale itinerario sono: la basilica di san lorenzo fuori le mura, la basilica di santa croce in gerusalemme e la basilica di san sebastiano fuori le mura.\n\nsebbene la citt\u00e0 sia il centro della chiesa cattolica non mancano esempi di luoghi di culto appartenenti ad altre confessioni religiose del cristianesimo come il tempio valdese di piazza cavour (valdismo), il tempio di roma italia (chiesa di ges\u00f9 cristo dei santi degli ultimi giorni), la chiesa di san teodoro al palatino (ortodossa), la chiesa di santa caterina martire (ortodossa russa), la chiesa di san paolo dentro le mura (anglicana). roma pertanto pu\u00f2 essere considerata come la citt\u00e0 con il maggior numero di chiese al mondo.oltre al cristianesimo la citt\u00e0 \u00e8 un punto di riferimento anche per la comunit\u00e0 islamica, dopo la realizzazione nel quartiere parioli della pi\u00f9 grande moschea d'europa, che occupa una superficie di 34000 m\u00b2 e per la comunit\u00e0 ebraica, grazie al tempio maggiore di roma, completato nei primi anni del novecento nel ghetto ebraico.\n\n\n==== architetture funerarie ====\n\nla citt\u00e0 \u00e8 inoltre disseminata di diversi esempi di architetture funerarie tra cui figurano: le antiche catacombe di roma, in particolar modo quelle cristiane di priscilla e di san callisto, i mausolei e le tombe monumentali, che adornavano anche le vie consolari, come ad esempio il mausoleo di augusto nel campo marzio o i sepolcri della via appia, gli ipogei privati delle grandi famiglie romane, le necropoli, concentrate in particolar modo fuori citt\u00e0, e anche rari esempi di piramidi, come la piramide cestia e la meta romuli. a questi monumenti, in particolare dopo il medioevo, si aggiunsero i moderni cimiteri.\nroma conta in totale 11 cimiteri comunali: il cimitero del verano, il cimitero flaminio (che con i suoi 140 ettari \u00e8 il pi\u00f9 esteso), il cimitero laurentino, il cimitero di ostia antica, il cimitero di maccarese, il cimitero di castel di guido, il cimitero di santa maria del carmine, il cimitero di cesano, il cimitero di isola farnese, il cimitero di santa maria di galeria e il cimitero di san vittorino, oltre che il cimitero acattolico e il rome war cemetery. a questi si aggiunge anche il cimitero teutonico, situato nelle adiacenze del confine con citt\u00e0 del vaticano.\n\n\n=== architetture civili ===\n\nle architetture civili di roma consistono in diverse centinaia di edifici e altri monumenti che accompagnano la storia della citt\u00e0 da circa 28 secoli: dall'arx capitolina e le domus dell'antica roma ai palazzi signorili dell'et\u00e0 medievale, dalle lussuose ville della roma pontificia alle costruzioni moderne che caratterizzano l'eur, come il palazzo della civilt\u00e0 italiana e i quartieri pi\u00f9 recenti, fino alle opere dei pi\u00f9 importanti architetti contemporanei realizzate negli ultimi due decenni. non mancano inoltre esempi di sintesi, ossia casi in cui edifici di epoche precedenti sono stati integrati o trasformati nelle epoche successive, come ad esempio accaduto al tabularium o a castel sant'angelo.\ni palazzi di maggior pregio risalenti all'epoca medievale e all'et\u00e0 moderna sono concentrati nel centro storico della citt\u00e0. tra di essi figurano: il complesso di piazza del campidoglio, formato da palazzo senatorio, municipio e sede di roma capitale, palazzo dei conservatori e palazzo nuovo, entrambi adibiti a sede dei musei capitolini, oltre che le residenze storiche delle grandi famiglie nobiliari nonch\u00e9 di papi e cardinali come palazzo venezia, palazzo farnese, palazzo colonna e palazzo barberini. molti di essi, dopo l'annessione di roma al regno d'italia, furono adibiti a sede dei vari organi del governo nazionale. tra di essi quelli di maggiore importanza sono: il palazzo del quirinale, sede della presidenza della repubblica, palazzo madama, sede del senato della repubblica, palazzo montecitorio, sede della camera dei deputati, palazzo chigi, sede del governo italiano, palazzo koch, sede della banca d'italia, palazzo spada, sede del consiglio di stato, il palazzo di giustizia, noto anche come palazzaccio e sede della corte suprema di cassazione e il palazzo della consulta, sede della corte costituzionale. la citt\u00e0 ospita anche le sedi di tutti i ministeri oltre che delle varie ambasciate presso la repubblica italiana e gran parte di quelle presso la santa sede. infine a roma si trovano anche le sedi principali della regione lazio e, presso palazzo valentini, della citt\u00e0 metropolitana di roma capitale.\nnumerose sono anche le ville e giardini, un tempo dimore nobiliari, a partire dagli horti urbani, di propriet\u00e0 dei personaggi di spicco della roma antica, fino alle grandi ville sorte in et\u00e0 moderna tra cui le principali sono: villa doria pamphilj, villa borghese, villa ada, villa giulia, villa chigi, villa albani e villa torlonia.\nnel corso della sua plurisecolare storia, roma \u00e8 stata sede di centinaia di teatri (il pi\u00f9 antico in muratura era il teatro di pompeo e si possono menzionare tra gli altri il teatro di marcello e quello di ostia) ed altri edifici ludici, come i circhi (il pi\u00f9 celebre dei quali \u00e8 il circo massimo, capace di ospitare circa 250 000 spettatori) e gli anfiteatri (tra cui \u00e8 degno di nota il colosseo, divenuto simbolo della citt\u00e0 e dell'anfiteatro stesso).\nroma, inoltre, \u00e8 ricca di fontane e di acquedotti: tra le fontane monumentali, la maggior parte delle quali sono state fatte costruire dai papi all'inizio dell'et\u00e0 moderna, vi sono la fontana di trevi, la fontana dell'acqua felice (o del mos\u00e8), le quattro fontane, la fontana della barcaccia, le tre fontane di piazza navona (quattro fiumi, moro e nettuno), la fontana delle tartarughe, la fontana del tritone, la fontana dell'acqua paola e la fontana delle naiadi.gli acquedotti furono costruiti in et\u00e0 antica: la loro lunghezza complessiva arriv\u00f2 a misurare circa 350 km; nel medioevo e in et\u00e0 moderna i papi li fecero restaurare e ne fecero costruire altri; gli ultimi risalgono al novecento e furono realizzati per le accresciute esigenze idriche della citt\u00e0. i principali acquedotti di roma sono: l'acquedotto felice, l'acquedotto dell'acqua paola, l'acqua pia antica marcia, l'acquedotto del peschiera-capore e l'acquedotto appio-alessandrino.\ncaratterizzano il centro cittadino anche alcuni archi trionfali antichi (arco di tito, arco di settimio severo, arco di costantino) e i resti di diverse terme, uno dei principali luoghi di ritrovo durante l'antichit\u00e0 (tra cui le terme di caracalla, le terme di diocleziano e le terme di tito).\nil tevere e l'aniene, i fiumi che attraversano la citt\u00e0, sono scavalcati da pi\u00f9 di una trentina di ponti: nell'area urbana, 28 attraversano il tevere (tra cui gli antichi ponte milvio, ponte sant'angelo, ponte sisto e ponte fabricio), mentre 5 sono stati costruiti per l'attraversamento dell'aniene, tra cui il ponte nomentano.\ntra le architetture contemporanee si possono annoverare: l'auditorium parco della musica di renzo piano, il maxxi di zaha hadid, il museo di arte contemporanea di odile decq, il museo dell'ara pacis e la chiesa di dio padre misericordioso di richard meier, il roma convention center \"la nuvola\" di massimiliano fuksas.\n\n\n=== architetture militari ===\n\nle architetture militari di roma risalgono alle origini mitiche della citt\u00e0, quando romolo avrebbe innalzato le mura della roma quadrata, per segnare il confine sacro dell'urbs, ribattezzato pomerio, e ricoprirono un ruolo rilevante nell'intero arco della storia dell'urbe, determinandone lo sviluppo e la difesa.\n\nnel corso della sua storia furono eretti cinque distinti sistemi difensivi: dopo le mura romulee, quelle serviane (poi ricostruite in epoca repubblicana), aureliane, leonine (medievali, intorno al vaticano e a borgo) e gianicolensi (seicentesche, intorno a trastevere e al gianicolo). la principale cerchia muraria della citt\u00e0, fatta costruire dall'imperatore aureliano, \u00e8 ancora in gran parte esistente e delimita il suo centro storico; in origine lunga circa 19 km con diciotto porte, la maggior parte delle quali si apriva su una via consolare: tra le pi\u00f9 imponenti ancora oggi, le attuali porta maggiore, porta san sebastiano e porta san paolo. roma \u00e8 l'unica capitale europea ad avere conservato quasi interamente il circuito delle sue mura.\naltra immagine caratteristica della roma medievale e dell'agro romano, erano le torri e i castelli, spesso costruiti su rovine antiche, dimore delle potenti famiglie baronali che spadroneggiavano in citt\u00e0 tra il x e il xiv secolo. gregorovius afferm\u00f2 che nel medioevo roma contasse circa 900 torri, la maggior parte di esse abbattuta nella seconda met\u00e0 del duecento per volere del senatore ghibellino brancaleone degli andal\u00f2; ne rimangono ancora oggi circa 50, tra cui nel centro storico: torre delle milizie, torre argentina, torre caetani, torre dei capocci, torre dei conti, tor sanguigna e torre della moletta, e fuori dal centro tor de' schiavi, torre di centocelle, tor pignattara e tor tre teste. ad esse si aggiungono alcune torri costiere del lazio, di cui due nella frazione litoranea di ostia, ossia tor boacciana e tor san michele, ed altre, ormai distrutte, nei comuni circostanti, come torre clementina (fiumicino) e torre del vajanico (pomezia).\ntra i castelli rimangono invece castel sant'angelo, costruito dai papi a controllo della citt\u00e0 sulla riva destra del tevere, il castrum caetani sull'appia antica, la rocca di ostia a ostia antica, il castello della cecchignola, il castello della magliana, il castello di isola farnese, il castello di corcolle, il casal de' pazzi, il castello di lunghezza, il castello di porcareccia, il castello di torrenova.dopo l'unit\u00e0 d'italia la citt\u00e0 venne protetta con un campo trincerato composto da quindici forti e quattro batterie che formavano un anello di circa 40 km intorno all'abitato.\n\n\n=== vie e piazze ===\n\nle principali piazze di roma, nate durante il rinascimento o il periodo barocco, tendono a testimoniare la capacit\u00e0 creativa di un ideale di vita armonioso tra esaltazione umanistica e concezione soprannaturale. tra le pi\u00f9 celebri piazze romane, vi sono piazza di spagna, piazza navona, piazza del popolo, piazza della repubblica, piazza venezia, piazza colonna, piazza farnese, largo di torre argentina, campo de' fiori e piazza san pietro.tra le principali vie del centro cittadino, via del corso, via del babuino e via di ripetta, che formano il tridente; via dei fori imperiali, gi\u00e0 via dell'impero; via vittorio veneto, resa celebre negli anni sessanta; via dei condotti, la principale via dello shopping; via margutta, la via degli artisti; via nazionale, realizzata dopo l'unit\u00e0; via della conciliazione, che collega lo stato italiano con la citt\u00e0 del vaticano.roma \u00e8 la citt\u00e0 che conserva il maggior numero di obelischi: molti risalgono all'et\u00e0 imperiale, quando gli obelischi venivano trasportati direttamente dall'egitto; altri furono realizzati dai romani, che usarono lo stesso granito degli egizi. la maggior parte di essi \u00e8 stata fatta restaurare dal papa sisto v.\nfin dall'antichit\u00e0, strade, piazze ed edifici di roma sono ornati da statue di vario genere (equestri, statue in piedi, statue sedute, busti). anticamente ad esse era attribuito quasi un potere mistico, in grado di proteggere il popolo romano e rappresentare il consesso degli dei. particolari e caratteristiche sono le sei statue parlanti (tra cui pasquino e la statua del babuino), attraverso le quali il popolo, in modo satirico e pungente, esprimeva il proprio malumore nei confronti di chi deteneva il potere in citt\u00e0.a roma, nel corso dei secoli, sono state erette numerose colonne, a scopo commemorativo; tra le 14 ancora esistenti vi sono la colonna di marco aurelio e la colonna traiana. tra i principali colonnati della citt\u00e0, il pi\u00f9 noto \u00e8 probabilmente quello realizzato da bernini nel seicento.\n\n\n=== siti archeologici ===\n\nper la sua vastit\u00e0 di siti e reperti archeologici, roma \u00e8 un vero museo a cielo aperto.\nla culla della storia di roma \u00e8 il palatino, sotto il quale si trovano il foro romano, i fori imperiali e i mercati di traiano, i centri della vita politica, economica, religiosa e sociale del mondo antico.a non molta distanza si trova il colosseo, il monumento simbolo dell'antica roma; sul vicino colle oppio si trovano i resti della domus aurea, la casa d'oro di nerone.procedendo da piazza venezia verso il tevere si trovano la crypta balbi (parte dell'antico teatro di balbo), il foro boario, il teatro di marcello con i templi dell'area di sant'omobono e del foro olitorio, l'area sacra di largo di torre argentina (nei cui pressi fu ucciso giulio cesare).altri siti archeologici presenti in citt\u00e0 sono la basilica sotterranea di porta maggiore, le terme di caracalla, le terme di diocleziano, le terme di tito, il mitreo di san clemente, l'auditorium di mecenate, lo stadio di domiziano, i resti del ludus magnus, l'ateneo di adriano e le case romane del celio (sottostanti la basilica dei santi giovanni e paolo).fuori dal centro abitato si trovano gli scavi di ostia; il mausoleo di cecilia metella, l'adiacente villa di massenzio, il castrum caetani, il sepolcro degli scipioni e la villa dei quintili sull'appia antica; il parco delle tombe della via latina, la villa di livia a prima porta; l'area archeologica di veio con il santuario etrusco dell'apollo.\n\n\n=== aree naturali ===\n\nl'insieme delle aree verdi libere copre una superficie complessiva di 86000 ha, il 67% dei 128500 ha di roma capitale che ne fa la citt\u00e0 europea pi\u00f9 verde in termini assoluti. tra questi si segnalano le aree naturali protette, il cui habitat \u00e8 particolarmente ricco di specie vegetali e animali, comprendenti diciannove parchi terrestri e uno marino, le secche di tor paterno.le aree protette sono una realt\u00e0 recente, cominciata con l'istituzione del parco regionale urbano del pineto nel 1987 e di quello del parco regionale appia antica l'anno successivo; nel 1997 nacque l'ente regionale romanatura, che ampli\u00f2 notevolmente il numero di zone protette, aggiungendone ben 14.\n\ntra i parchi regionali e le riserve naturali ricadenti all'interno del territorio comunale di roma da ricordare, oltre al parco dell'appia antica, la riserva naturale della marcigliana, la riserva naturale di decima-malafede, la riserva naturale statale litorale romano, la riserva naturale valle dell'aniene, la riserva naturale dell'insugherata e la riserva naturale di monte mario, ai quali si aggiungono i parchi all'interno delle ville di roma e i vari parchi urbani (es. parco degli acquedotti). specifiche aree verdi sono destinate all'orto botanico ed al roseto comunale mentre, nelle zone pi\u00f9 periferiche, sono pure presenti aree agricole.\nla vasta area rurale, in parte pianeggiante ed in parte collinare, che si estende attorno alla citt\u00e0 di roma viene definita agro romano, che si differenzia dalla campagna romana in quanto contenuto nel territorio comunale.lungo il tevere \u00e8 presente l'oasi urbana gestita dal wwf e presso la foce del fiume \u00e8 presente il centro habitat mediterraneo, altra oasi urbana gestita dalla lipu.\n\n\n==== fauna urbana ====\nnella citt\u00e0 eterna vivono migliaia di specie di animali, vertebrati ed invertebrati. tipici della zona del colosseo, per esempio, sono i gatti, dichiarati dal 2001 \"patrimonio bioculturale di roma\" (unico esempio in italia di un provvedimento del genere). i gatti romani sono circa 300000. approssimativamente 120000 vivono nelle case e i restanti sono randagi, raggruppati in almeno 400 colonie feline definite habitat libero (previsto dalla legge numero 281 del 1991 e dalla legge regionale numero 34 del 1997), e moltissimi romani, principalmente le donne, definite talvolta gattare, se ne prendono cura.tra gli uccelli, in ambito urbano, si distinguono gli storni comuni, stimati in addirittura 5 milioni di esemplari, oltre che i gabbiani reali mediterranei e altri tipici componenti della fauna urbana come i piccioni, le cornacchie grigie e le tortore dal collare. a queste specie autoctone, in particolare negli ultimi decenni, si sono affiancate anche altre specie aliene tra cui il parrocchetto monaco. in relazione agli storni roma \u00e8 la citt\u00e0 italiana con il maggior numero di questi volatili, che hanno colonizzato l'ambiente urbano a partire dal primo dopoguerra, in seguito alla distruzione di molte zone umide periferiche, trovando pochi predatori e facile riparo. le prime aree occupate da questi uccelli sono state le zone verdi di palazzo venezia, di villa torlonia e piazza cavour, seguite nel 1970 da villa ada, villa doria pamphilj, via venti settembre, viale di trastevere e via appia nuova. in seguito hanno colonizzato i platani della riva destra del tevere, tra ponte matteotti e ponte sant'angelo, per arrivare infine ad entrambe le rive. nelle stagioni di migrazione causano, con le loro deiezioni, notevoli problematiche. cionondimeno vengono diffusi molteplici video delle spettacolari danze effettuate nel cielo sotto gli occhi di abitanti e turisti.in relazione anche alle problematiche legate alla gestione dei rifiuti, in citt\u00e0 si sono diffusi anche diversi mammiferi tra cui il topolino comune, il ratto norvegese, le nutrie, spesso confuse con le due specie precedenti e introdotte dall'uomo nel corso dei due secoli precedenti, e diverse specie di cinghiali.\n\n\n== societ\u00e0 ==\n\n\n=== evoluzione demografica ===\n\ncon i suoi oltre 2879000 abitanti, roma \u00e8 il comune pi\u00f9 popoloso d'italia. nel contesto dell'unione europea, il comune di roma si colloca al terzo posto in termini di popolazione, dopo berlino e madrid. annoverando anche pendolari, militari, studenti, residenti vaticani, politici e diplomatici, il totale degli abitanti di roma in un normale giorno lavorativo raggiunge la cifra di circa 4000000 di persone.abitanti prima dell'unit\u00e0 d'italia (migliaia)\n\nabitanti censiti (migliaia)\n\n\n=== etnie e minoranze straniere ===\nroma \u00e8 il comune italiano con il maggior numero di residenti stranieri: al 31 dicembre 2021 sono in totale 338548, pari al 12,9% della popolazione, con un incremento significativo negli ultimi decenni, dai 169 000 nel 2000 (6% della popolazione) ai 346 000 nel 2010 (12%), con un aumento del 126% tra 2000 e 2018. le comunit\u00e0 pi\u00f9 numerose sono quelle provenienti da:\n\nroma ha alcuni quartieri etnici sebbene non ufficialmente riconosciuti come tali:\n\nbanglatown: tra il pigneto e tor pignattara, ad alta concentrazione di bengalesi\nchinatown: ad elevata concentrazione di cinesi, dove ha sede anche il tempio buddhista cinese putuoshan dell'esquilino\n\n\n=== lingue e dialetti ===\n\nil latino fu la prima lingua di roma; sub\u00ec la stessa evoluzione e trasformazione della citt\u00e0: dapprima parlato solamente nell'urbe e nel latium vetus (con poche varianti dialettali, ad esempio a falerii e preneste), sub\u00ec l'influsso dell'etrusco e soprattutto del greco. successivamente la lingua latina segu\u00ec l'espansione di roma nella penisola italica e in tutto l'impero, fino a subire, insieme all'istituzione politica, una fase di declino. in epoca medievale si conferm\u00f2 come lingua ufficiale della chiesa di roma e come la lingua colta e internazionale dell'europa occidentale.\nl'idioma utilizzato comunemente dalla popolazione, oltre all'ufficiale lingua italiana, \u00e8 il dialetto romanesco, che, come la maggior parte dei dialetti italiani, non ha alcuna ufficialit\u00e0. formatosi in et\u00e0 medievale, originariamente era affine ai dialetti meridionali, per poi subire l'influenza culturale del fiorentino durante il rinascimento, che lo rese pi\u00f9 simile alla parlata toscana.\nil romanesco, come tutte le lingue, si \u00e8 poi evoluto negli anni (giuseppe gioachino belli, nella prima met\u00e0 dell'ottocento, usa forme linguistiche che non vengono utilizzate da trilussa all'inizio del novecento), e dall'inizio del xx secolo si \u00e8 diffuso anche in altre zone del lazio, in conseguenza della crescita demografica.\ntra le maggiori creazioni letterarie in dialetto romanesco sono da ricordare, oltre i poeti gi\u00e0 citati gioachino belli e trilussa, cesare pascarella, giuseppe berneri, filippo chiappini, crescenzo del monte. numerosi attori hanno contribuito e contribuiscono all'espressione teatrale e cinematografica del romanesco nel novecento: tra questi, aldo fabrizi, elena fabrizi, alberto sordi, nino manfredi, gina lollobrigida, anna magnani, gigi proietti, gabriella ferri, enrico montesano e carlo verdone.\n\n\n=== religione ===\n\n\n==== storia ====\n\nnonostante le origini indoeuropee, la religione romana, legata alla storia e alle tradizioni della citt\u00e0 sin dalle sue origini, presenta caratteristiche proprie, dovute alla mentalit\u00e0 storica, giuridica e politica tipica della societ\u00e0 romana.\nle divinit\u00e0, a differenza di quelle greche, non avevano un'esistenza autonoma; la religio non dava adito a racconti mitici o riflessioni teologiche, ma era instrumentum regni: gi\u00e0 dalla fase arcaica della storia romana, infatti, le istituzioni religiose non erano sempre distinte da quelle politiche.\n\naccanto alle divinit\u00e0 maggiori (giove, giunone, minerva, vesta, giano, marte), antropomorfizzate, vi erano alcuni spiriti protettori, come i lari e i penati. la religione romana era caratterizzata anche da un ciclo principale di feste annuali, legato esclusivamente alla citt\u00e0 di roma; tuttavia, con l'espansione dell'impero, si diffusero in roma numerose nuove religioni e culti misterici, provenienti soprattutto dall'oriente.\nnel i secolo, come avvenne nei centri pi\u00f9 importanti dell'impero, si diffuse rapidamente anche il cristianesimo: inizialmente ritenuti una setta giudaica, i cristiani, appartenenti a tutti i ceti della societ\u00e0, avevano una propria organizzazione (la chiesa, assemblea di dio), con a capo un vescovo (successivamente chiamato papa), primo dei quali \u00e8 considerato l'apostolo pietro; egli mor\u00ec a roma come paolo di tarso, l'apostolo dei gentili giunto nell'urbe per la predicazione intorno al 60: entrambi sono i santi patroni di roma.\nin seguito alla svolta costantiniana del 313 e all'editto di tessalonica del 380, il cristianesimo si afferm\u00f2 come religione di stato e la chiesa di roma, che detiene il primato della sede di pietro, accrebbe il proprio potere spirituale e liturgico e instaur\u00f2 un rapporto con le istituzioni politiche che caratterizz\u00f2 i secoli successivi.\n\n\n==== cattolicesimo ====\nroma, da secoli meta di pellegrinaggio di milioni di fedeli, \u00e8 il centro principale del cattolicesimo ospitando al proprio interno lo stato della citt\u00e0 del vaticano, governato dal vescovo di roma, che per uso della chiesa stessa \u00e8 sempre il papa regnante. per tale motivo \u00e8 stata a volte definita capitale di due stati. la religione cattolica di rito romano \u00e8 anche quella attualmente pi\u00f9 diffusa tra la popolazione, risultando battezzato con tale confessione circa l'82,0% della popolazione.il territorio comunale di roma capitale risulta principalmente appartenere alla diocesi di roma, anche se una parte consistente della zona nordoccidentale ricade nella diocesi di porto-santa rufina (con la sede vescovile in localit\u00e0 la storta), la zona di ostia antica (sede vescovile) e parte di casal palocco nella diocesi di ostia, una parte di torre gaia e borghesiana nella diocesi di frascati e la zona di san vittorino nella diocesi di tivoli.\nogni 25 anni, o in anni diversi in occasione di particolari ricorrenze, a roma si celebra il giubileo universale della chiesa cattolica, indetto e inaugurato solennemente dal papa regnante con il rito dell'apertura della porta santa. al pellegrino che le varca, all'interno delle quattro basiliche maggiori, \u00e8 offerta la possibilit\u00e0 di salvezza e remissione dei peccati.\n\n\n==== altre religioni ====\noltre al cattolicesimo, a roma sono diffusi l'islam ed altri culti cristiani; in citt\u00e0, inoltre, dalla tarda et\u00e0 repubblicana \u00e8 presente una folta comunit\u00e0 ebraica. in particolare \u00e8 presente la chiesa evangelica valdese con il tempio valdese di piazza cavour, l'ortodossia con la chiesa di santa caterina martire e il mormonismo con il tempio di roma italia. l'islam ha, come principale sede cittadina, la moschea di roma (la pi\u00f9 grande moschea dell'occidente) in zona acqua acetosa. l'ebraismo ha una delle pi\u00f9 grandi sinagoghe d'europa, il tempio maggiore di roma, nella zona del ghetto.\n\n\n=== tradizioni e folclore ===\nuno dei principali festeggiamenti della tradizione popolare romanesca fu, dal xv al xix secolo, il carnevale romano, ripristinato dal comune di roma, seppur in forma del tutto diversa, nel 2010. le sue origini si fanno risalire ai saturnalia dell'antica roma, caratterizzati da divertimenti pubblici, balli e mascherate. i giochi carnascialeschi si svolsero dal x secolo sul monte testaccio; qualche secolo dopo il papa paolo iii decise che il carnevale si svolgesse in via lata, attuale via del corso. tra le maschere tipiche del carnevale romano vi sono rugantino, meo patacca e il generale mannaggia la rocca.una delle zone di roma in cui \u00e8 ancora possibile rintracciare testimonianze della cultura popolare \u00e8 il rione di trastevere; \u00e8 proprio a trastevere che sorge il museo del folklore e dei poeti romaneschi, che ospita documenti della vita quotidiana e delle tradizioni romane, tra cui gli acquerelli di ettore roesler franz sulla roma sparita.nel quartiere europa si trova il museo nazionale delle arti e tradizioni popolari, che raccoglie materiale tradizionale e folkloristico-popolare proveniente da tutta italia.\nda ricordare inoltre:\n\nnatale di roma, il 21 aprile; \u00e8 la data in cui, secondo la tradizione, romolo avrebbe fondato la citt\u00e0 (753 a.c.). il 21 aprile viene festeggiato con rappresentazioni in costume, eventi culturali e manifestazioni ludiche;\n1\u00ba maggio, la festa dei lavoratori: i sindacati unitari organizzano un concerto gratuito in piazza di porta san giovanni in laterano, a cui assistono centinaia di migliaia di spettatori;\nfesta della repubblica, il 2 giugno; si svolge la tradizionale parata militare lungo via dei fori imperiali che termina a piazza venezia, presso l'altare della patria;\nss. pietro e paolo, patroni della citt\u00e0, il 29 giugno. la festa di san pietro e paolo \u00e8 stata istituita con decreto dello stato pontificio il 29 aprile 1818;\nfesta de noantri, si svolge a trastevere. si festeggia il primo sabato dopo il 16 luglio in occasione della ricorrenza della madonna del carmelo.\n\n\n=== istituzioni, enti e associazioni ===\nla citt\u00e0 \u00e8 il centro di molte istituzioni finanziarie (banche ed assicurazioni), di centri di produzione televisiva, di aziende operanti nella moda e nella pubblicit\u00e0 e soprattutto dell'industria cinematografica, grazie alle numerose case di produzione e agli studi di cinecitt\u00e0.\nessendo capoluogo della provincia di roma, della regione lazio e capitale della repubblica italiana, roma ospita, oltre alle sedi comunali, le varie sedi del governo provinciale, regionale e nazionale, nonch\u00e9:\n\nlo stato maggiore dell'esercito italiano\nlo stato maggiore della marina\nlo stato maggiore dell'aeronautica militare\nlo stato maggiore della difesa\nil comando generale dell'arma dei carabinieri\nl'agenzia spaziale italiana.\n\n\n=== ospedali ===\nla citt\u00e0 \u00e8 servita da numerosi ospedali e centri di cura pubblici e privati, nelle varie asl in cui \u00e8 suddivisa la citt\u00e0. tra i principali ospedali romani, vi sono i quattro policlinici universitari umberto i (l'ospedale pubblico pi\u00f9 grande in italia), tor vergata, agostino gemelli (dell'universit\u00e0 cattolica) e campus bio-medico, i grandi complessi del san camillo-forlanini e del san giovanni addolorata, l'ospedale pediatrico bambino ges\u00f9 (appartenente al vaticano) e il policlinico militare del celio. inoltre l'istituto superiore di sanit\u00e0 opera al servizio del ministero della salute.\n\nnon sono pi\u00f9 attivi numerosi istituti di cura, tra cui l'arcispedale di santo spirito in saxia (fondato nel medioevo, uno dei pi\u00f9 antichi ospedali al mondo), l'ospedale di san giacomo degli incurabili, l'ospedale carlo forlanini, l'ospedale nuovo regina margherita, l'ex manicomio di santa maria della piet\u00e0 e l'ex lazzaretto di roma.\n\n\n=== criminalit\u00e0 ===\n\n\n=== qualit\u00e0 della vita ===\nsecondo un'indagine realizzata dall'ufficio di statistica del comune di roma nel 2007, la qualit\u00e0 della vita dei cittadini romani nel complesso \u00e8 buona; ciononostante, la capitale mostra vari punti di debolezza.\ntra questi, emergono i problemi di traffico, di inquinamento ambientale e acustico, causati dal crescente utilizzo dei mezzi privati; il decoro urbano soffre per la presenza massiccia di affissioni e cartellonistica pubblicitaria abusiva oltre per la presenza di graffiti vandalici. un altro problema riguarda i servizi municipali, talvolta difficilmente raggiungibili, soprattutto dagli anziani. roma ha anche un record negativo riguardo alle ore perse nel traffico: \u00e8 la seconda citt\u00e0 del pianeta, dopo bogot\u00e0 (colombia) con una media di 254 ore ogni anno, perse nel traffico cittadino.tra gli aspetti positivi, emergono la soddisfazione dei cittadini di vivere a roma, godendo quotidianamente del patrimonio storico e archeologico cittadino, delle sue bellezze monumentali, artistiche e culturali, del clima mite, della vicinanza con il mare e con il centro della cristianit\u00e0, delle varie opportunit\u00e0 di studio e formazione, dei diversi impianti sportivi e dei grandi spazi verdi.secondo un'indagine sulla qualit\u00e0 della vita realizzata nel 2015 dalla societ\u00e0 di consulenza mercer, nonostante gli aspetti positivi roma occupa il 52\u00ba posto, penalizzata dal suo sistema di trasporti e da un contesto commerciale non ottimale, restando distante dal 41\u00ba posto di milano.a causa della criminalit\u00e0 organizzata crescente, nella citt\u00e0 c'\u00e8 uno dei tassi di reati pi\u00f9 alti d'italia (nel 2010, secondo l'associazione nazionale funzionari di polizia, roma si \u00e8 piazzata al secondo posto dietro milano per numero di reati ogni centomila abitanti, con particolare criticit\u00e0 per furti d'appartamento, furti d'auto, scippi e rapine, mentre nel 2011 era schizzata in testa per numero di omicidi).secondo l'indagine insicurezza e degrado nelle periferie urbane realizzata nel 2009 dal dipartimento innovazione e societ\u00e0 della sapienza per conto dell'osservatorio regionale per la sicurezza e la legalit\u00e0, un romano su due considera pericolose le periferie, preoccupati soprattutto dalla criminalit\u00e0 e gli incidenti stradali. la maggioranza dei romani intervistati, inoltre, nota che in citt\u00e0 ci sono zone insicure, dove sarebbe meglio non andare.\n\n\n== cultura ==\n\n\n=== istruzione ===\n\n\n==== archivi e biblioteche ====\n\nnella sua veste di capitale d'italia la citt\u00e0 possiede due archivi di stato: l'archivio centrale dello stato, che conserva (con alcune eccezioni) la documentazione prodotta dagli organi e dagli uffici dello stato italiano sin dalla sua unit\u00e0 e l'archivio di stato di roma, che fino al 1953 ha svolto anche le funzioni del primo.\ninoltre in vaticano ha sede l'archivio segreto vaticano.\nla citt\u00e0 dispone di numerose biblioteche, di vari tipi e dimensioni.\ntra le pi\u00f9 rilevanti si possono ricordare: la biblioteca angelica; la biblioteca apostolica vaticana, in vaticano; la biblioteca casanatense; la biblioteca dell'istituto dell'enciclopedia italiana, la biblioteca hertziana; la biblioteca nazionale centrale vittorio emanuele ii, la biblioteca pi\u00f9 grande d'italia; la biblioteca universitaria alessandrina; la biblioteca vallicelliana. con il nome di biblioteche di roma viene invece indicata la rete delle 37 biblioteche di pubblica lettura di roma capitale.\nnumerose sono le biblioteche romane che partecipano al servizio bibliotecario nazionale (sbn). grazie all' opac sbn. \u00e8 possibile effettuare via web ricerche nei cataloghi correnti di oltre 100 istituzioni bibliotecarie della citt\u00e0, aggregate nei diversi poli regionali.\n\n\n==== ricerca ====\na roma sono presenti sedi di enti dediti alla ricerca scientifica, tecnologica, medica o umanistica: tra gli altri, l'istat, un ente di ricerca pubblico dedito ai censimenti sulla popolazione, sull'industria, sui servizi, sull'agricoltura e a varie indagini in campo economico; l'isiao, un ente pubblico che opera attivamente nel campo della promozione culturale fra l'italia e i paesi dell'africa e dell'asia; l'ipocan, un'istituzione dedicata allo studio e alla ricerca delle problematiche connesse al vicino oriente islamico in et\u00e0 moderna e contemporanea; il consiglio nazionale delle ricerche, ente pubblico nazionale con il compito di svolgere, promuovere, diffondere, trasferire e valorizzare attivit\u00e0 di ricerca nei principali settori di sviluppo delle conoscenze e delle loro applicazioni per lo sviluppo scientifico, tecnologico, economico e sociale dell'italia, con diverse sedi sparse sul territorio comunale e una forte concentrazione di istituti in un'area di ricerca; l'accademia nazionale dei lincei, una delle pi\u00f9 antiche in italia, fondata nel 1603; i laboratori enea di casaccia; i laboratori ifnm di frascati, l'accademia nazionale delle scienze detta dei xl; la pontificia accademia delle scienze.\n\n\n==== scuole ====\n\nroma \u00e8 la citt\u00e0 italiana con il maggior numero (2 228) di scuole dell'infanzia, primarie e secondarie di primo e secondo grado, pubbliche e private. la scuola a roma ha origini remote: plutarco afferm\u00f2 che la prima scuola pubblica romana fu aperta verso la met\u00e0 del iii secolo a.c., anche se verosimilmente si tratta di un'istituzione molto pi\u00f9 antica; durante tutto l'evo antico, roma fu uno dei principali centri di istruzione del mondo occidentale. durante il medioevo, l'istruzione scolastica fu completamente affidata alla chiesa; dall'epoca rinascimentale fino alla presa di roma, fu in vigore l'ordinamento scolastico pontificio.\ntra i principali istituti scolastici romani si ricordano il liceo ginnasio virgilio, il liceo ginnasio torquato tasso, il liceo classico giulio cesare, il liceo classico ennio quirino visconti, il liceo classico dante alighieri, il liceo ginnasio terenzio mamiani, il liceo classico pilo albertelli, il liceo scientifico camillo cavour, il liceo scientifico augusto righi, il liceo scientifico plinio seniore, il liceo artistico ripetta, il convitto nazionale vittorio emanuele ii, il collegio san giuseppe - istituto de merode, l'istituto massimiliano massimo.\n\n\n==== universit\u00e0 ====\n\nroma citt\u00e0 ha il maggior numero di laureati in italia e anche la percentuale pi\u00f9 alta rispetto al numero degli abitanti. inoltre ha il maggior numero di atenei e di iscritti universitari in italia; sul suo territorio sono presenti ventidue atenei statali e privati e ventiquattro atenei pontifici, per un totale di quarantasei atenei.la pi\u00f9 importante \u00e8 la sapienza, che nel 2013 \u00e8 stata anche l'unica universit\u00e0 italiana a comparire tra le prime cento del mondo secondo la classifica internazionale elaborata dal center for world university rankings, collocandosi al 63\u00ba posto.\n\n\n=== musei ===\n\na roma l'offerta museale \u00e8 molto vasta sia per quantit\u00e0 sia per qualit\u00e0: i musei contengono cultura, arte e scultura, tesori accumulati in citt\u00e0 nel corso dei secoli.dai musei vaticani (circa sei milioni di visitatori nel 2015), ai musei capitolini (il pi\u00f9 antico museo pubblico al mondo), dalla galleria borghese al museo nazionale di castel sant'angelo, e ancora: galleria colonna, galleria doria pamphilj e galleria nazionale d'arte antica, il museo nazionale romano, il museo nazionale etrusco di villa giulia, il palazzo delle esposizioni, il museo di roma, il museo di roma in trastevere, il museo storico della liberazione, il museo centrale del risorgimento, il museo dei fori imperiali (che assieme ad altri fa parte del sistema dei musei in comune), il museo barracco, il museo nazionale d'arte orientale giuseppe tucci, il museo napoleonico di roma, il museo nazionale preistorico etnografico luigi pigorini, la galleria nazionale d'arte moderna e contemporanea nonch\u00e9 i moderni macro e maxxi e i musei scientifici (museo civico di zoologia di roma, planetario e museo astronomico).\n\n\n=== media ===\n\n\n==== stampa ====\na roma hanno sede alcuni tra i pi\u00f9 diffusi quotidiani nazionali:\n\nil messaggero (fondato nel 1878, ha sede in via del tritone);\nil tempo (fondato nel 1944, ha sede a palazzo wedekind);\nla repubblica (il secondo quotidiano pi\u00f9 diffuso in italia);\nil foglio (fondato nel 1996, ha doppia sede: una a milano e una a roma in via del tritone);\nsecolo d'italia (fondato nel 1952);\nil manifesto;\ncorriere dello sport - stadio (uno dei tre principali quotidiani sportivi nazionali);\nil fatto quotidiano (fondato nel 2009).in passato fu anche sede de l'unit\u00e0, liberazione, il popolo, e il riformista.\nvi hanno sede anche alcune delle principali agenzie di stampa multimediali italiane:\n\nansa (fondata nel 1945, \u00e8 la prima agenzia di informazione multimediale in italia e tra le prime nel mondo);\nagi (fondata nel 1950);\nadnkronos (fondata nel 1963);\ndire (fondata nel 1988).\naskanews (fondata nel 2014);tra i gruppi editoriali e le case editrici romane, vi sono il gruppo editoriale l'espresso, il gruppo editoriale italiano, l'istituto dell'enciclopedia italiana, carocci, citt\u00e0 nuova editrice, caltagirone editore, lateran university press, newton compton editori, gremese, fanucci, nutrimenti, editori riuniti, cic edizioni internazionali, fandango libri, gallucci editore, minimum fax, fazi editore.\n\n\n==== radio ====\n\ntra le emittenti radiofoniche italiane a diffusione nazionale, hanno sede a roma radio capital, m2o, radio dimensione suono roma, radio radicale e rai radio con 10 reti radiofoniche. vi si trovano, inoltre, la sede operativa di radio 24, alcuni studi di radio kiss kiss, una redazione di radio maria e una sede di rtl 102.5.\nil 6 ottobre 1924 ines viviani donarelli lesse l'annuncio iniziale della prima trasmissione radiofonica italiana della uri dallo studio romano di palazzo corrodi (quartiere parioli). nel 1927 la uri divenne eiar, con sede legale a roma; a torino vi era la direzione generale. quest'ultima venne spostata a roma nel 1952, otto anni dopo che l'eiar assunse la denominazione di radio audizioni italiane.\n\n\n==== televisione ====\nnel 1952 la direzione generale della radio audizioni italiane si trasfer\u00ec da torino (citt\u00e0 in cui nel 1924 nacque la uri) a roma: qui la societ\u00e0, il 10 aprile 1954, divenne operatore televisivo e assunse la denominazione rai - radiotelevisione italiana. la sede legale, la presidenza e la direzione generale si trovano in viale giuseppe mazzini 14, nel quartiere della vittoria. il principale centro di produzione si trova a saxa rubra; altri sono siti in via teulada (della vittoria), via ettore romagnoli (monte sacro alto) e al teatro delle vittorie in via col di lana (della vittoria); l'auditorium rai si trova al foro italico. a roma vengono prodotte rai 1, rai 2, rai 3, rai news 24, rai italia e rai radio 1, rai radio 2, rai radio 3, rai isoradio, rai gr parlamento, rai radio tutta italiana.\na roma si trovano anche due centri di produzione mediaset (il centro safa palatino e il centro titanus elios), una sede di sky italia (nel centro di roma) e la sede de la7 e la7d (via pineta sacchetti); hanno sede, inoltre, varie aziende televisive e di streaming-on demand (timvision, tiv\u00f9, netflix italia, warner bros. entertainment italia, nbc universal global networks italia, a+e networks italia e sedi di rappresentanza di tv estere), tv2000 (la tv della conferenza episcopale italiana, sulla via aurelia) e telepace (via del mascherino) che ambedue collaborano con il centro televisivo vaticano, nonch\u00e9 le varie reti televisive locali del lazio.\nnumerosi sono i programmi andati in onda da roma e le fiction televisive girate nella citt\u00e0 capitolina: da canzonissima a rischiatutto, da non \u00e8 la rai al maurizio costanzo show, da ballando con le stelle a carr\u00e0mba! che sorpresa, da domenica in a chi l'ha visto?, da un medico in famiglia a i cesaroni.\n\n\n=== arte ===\n\nroma \u00e8 oggi considerata una fra le pi\u00f9 importanti citt\u00e0 d'arte del mondo; nel suo territorio vi sono opere testimonianza di tutte le civilt\u00e0 che l'hanno abitata nelle varie epoche, dalle opere romane a quelle medievali, rinascimentali, barocche, romantiche e contemporanee: per questo essa risulta essere la citt\u00e0 che possiede pi\u00f9 monumenti al mondo.l'arte romana fu fortemente influenzata da due correnti culturali differenti: la cultura italica (in particolar modo etrusca) e la cultura greca ellenistica; i romani, tuttavia, non davano molta importanza al mondo dell'arte, considerata causa di corruzione del mos maiorum.\na roma, fin dai primi secoli, si afferm\u00f2 la ritrattistica, legata al culto degli antenati. la conquista dei popoli stranieri fece confluire nella citt\u00e0 capitolina immense ricchezze derivanti dalla spoliazione dei templi e delle citt\u00e0 nemiche: la definitiva conquista dei territori ellenici, inoltre, la mise a diretto contatto con i tesori dell'arte greca.\nl'architettura romana basava i propri schemi costruttivi sul principio dell'arco e della volta; la cupola fu la vera e propria invenzione romana, insieme con la fitta rete stradale che collegava roma con le altre citt\u00e0 dell'impero. la pittura romana, probabilmente simile a quella ellenistica, viene convenzionalmente suddivisa in quattro stili, detti pompeiani; a roma si sono conservati alcuni esempi in varie dimore patrizie, ad esempio nella villa di livia e presso la casa della farnesina.\nl'arte romana pu\u00f2 essere divisa in due filoni: arte aulica (o patrizia) e arte plebea, da cui deriv\u00f2 l'arte paleocristiana e gran parte dell'arte medievale. proprio il cristianesimo modific\u00f2 l'aspetto della citt\u00e0, che si arricch\u00ec di catacombe, di basiliche (costruite sull'esempio di quelle civili), di chiese con decorazioni musive.\ndopo secoli di decadenza, dovuta alle invasioni barbariche, a roma l'arte conobbe una nuova fase in seguito alla discesa dei franchi in italia e, soprattutto, all'incoronazione di carlo magno, che volle ricostituire un impero paragonabile a quello romano, per estensione e potenza, ma anche per arte e cultura.\n\ndopo il basso medioevo, caratterizzato dal dominio di nobili famiglie che arricchirono il volto della citt\u00e0 con centinaia di torri, simbolo del loro potere, e la definitiva affermazione del papato dopo lo scisma di occidente, roma cambi\u00f2 la propria immagine, divenendo il pi\u00f9 importante luogo di produzione artistica dell'intero continente; in questo periodo, in citt\u00e0 lavorarono, al servizio dei papi, i maggiori architetti e pittori del tempo: masaccio e masolino, leon battista alberti, il beato angelico, piero della francesca, pinturicchio, botticelli, bramante, raffaello e michelangelo.\ndopo il quinquennio del papa sisto v, che mut\u00f2 l'impianto urbanistico della citt\u00e0, nel xvii secolo a roma nacque l'arte barocca, che ebbe in carlo maderno, pietro da cortona, gian lorenzo bernini e francesco borromini i suoi massimi esponenti.\nnel settecento, roma perse il ruolo politico di principale capitale europea, e, nonostante la realizzazione di alcune grandi opere d'arte (tra cui quelle di antonio canova), la produzione artistica sub\u00ec un lento declino, dovuto anche alle vicende politiche della citt\u00e0.\nla svolta decisiva avvenne con la breccia di porta pia, che consegn\u00f2 roma al regno d'italia: la citt\u00e0 dovette adeguarsi nuovamente al ruolo di capitale e conobbe una rapida espansione, urbanistica e demografica. dopo la roma umbertina di fine ottocento e la roma giolittiana di inizio xx secolo, si afferm\u00f2 il fascismo, che rinnov\u00f2 il volto della citt\u00e0. la seconda met\u00e0 del secolo \u00e8 stata caratterizzata dalla creazione di nuovi quartieri, come l'eur, in cui dominano l'arte e l'architettura moderna e contemporanea.\n\n\n=== teatro ===\n\nle prime forme teatrali presenti a roma furono le espressioni popolari preletterarie: il fescennino, penetrato a roma nel iv secolo a.c.; la satura, rappresentata durante i ludi scaenici istituiti nel 364 a.c.; l'atellana, una farsa di tipo comico; il mimo, uno spettacolo di origine greca.\n\u00e8 proprio con la rappresentazione di un'opera teatrale che, tradizionalmente, ha inizio la storia della letteratura latina: nel 240 a.c., infatti, gli edili affidarono a livio andronico la composizione di una fabula, in occasione dell'anniversario della vittoria di roma su cartagine (prima guerra punica).\n\nfortemente influenzato da quello greco, il teatro latino annovera tra i principali autori gneo nevio, marco pacuvio, quinto ennio, lucio accio, tito maccio plauto, publio terenzio afro e lucio anneo seneca; dal i secolo d.c. in poi, per il teatro latino inizi\u00f2 una lunga fase di decadenza.\ndopo una fase buia durante tutto il medioevo (caratterizzato dal cosiddetto teatro religioso), il teatro svolse un ruolo di primo piano dagli inizi dell'et\u00e0 moderna, nonostante la rigida censura dei pontefici: gli spazi pubblici dedicati alle rappresentazioni teatrali, tuttavia, iniziarono a comparire solo nel seicento (secolo influenzato dalla presenza in roma della mecenatica cristina di svezia), anche se il primo fu eretto sul campidoglio per volere del papa leone x nel 1513.\nil secolo d'oro per il teatro romano moderno fu il settecento, quando furono costruiti i grandi teatri (l'alibert, l'argentina) e si diffuse il melodramma del romano pietro metastasio. il teatro, dopo un declino nella prima met\u00e0 dell'ottocento, si rivitalizz\u00f2 dopo l'unit\u00e0 nazionale (soprattutto il teatro dialettale e la prosa); negli anni 1880 fu costruito il costanzi (il teatro dell'opera).\nnel novecento furono realizzati numerosi teatri, nonostante la crisi del mondo teatrale dovuta alla nascita del cinema e della televisione; negli ultimi decenni \u00e8 stato attuato un decentramento teatrale a favore delle zone periferiche della citt\u00e0 capitolina.\noggi roma vanta una grande variet\u00e0 di offerta teatrale, potendo annoverare, oltre ai sopracitati, il teatro eliseo, il teatro brancaccio, il teatro ambra jovinelli, il teatro sistina, il teatro quirino, il teatro valle, il teatro india, il salone margherita, il granteatro, il teatro delle vittorie, il teatro tor bella monaca, il teatro del lido e il teatro arcobaleno.\n\n\n=== cinema ===\nroma \u00e8 considerata una delle capitali mondiali del cinema: dalla costruzione degli studi di cinecitt\u00e0 in poi, vi si \u00e8 concentrata gran parte dell'industria cinematografica italiana. cinecitt\u00e0, inaugurata nel 1937, negli anni cinquanta e sessanta divenne, per i produttori americani, la nuova hollywood: qui furono girati colossal come quo vadis?, cleopatra e ben-hur.\ndiversi luoghi della citt\u00e0 sono legati a film, attori, registi: ad esempio, piazza del popolo (nell'anno del signore di luigi magni), via vittorio veneto e la fontana di trevi (la dolce vita di federico fellini), la chiesa della trinit\u00e0 dei monti e via margutta (vacanze romane di william wyler), testaccio (accattone di pier paolo pasolini), la fontana di trevi (tot\u00f2truffa 62, con tot\u00f2 e nino taranto). vi sono, inoltre, film di grande successo legati alla citt\u00e0 e alla sua storia, seppur girati altrove: sono numerosi, in particolar modo, i film sull'antica roma, facenti parte del cosiddetto genere peplum (da spartacus a il gladiatore) e specialmente quelli filo religioso-esorcistico (il rito, l'altra faccia del diavolo e angeli e demoni).\nroma \u00e8 legata a tanti altri cineasti, tra cui registi come vittorio de sica, roberto rossellini, pier paolo pasolini, giorgio bianchi, luigi comencini, luigi zampa, dino risi, steno, pietro germi, ettore scola, sergio leone, lucio fulci, dario argento, nanni moretti, matteo garrone, sceneggiatori come suso cecchi d'amico, ennio flaiano, leonardo benvenuti, age & scarpelli, flavio mogherini e anche ad attori come anna magnani, aldo fabrizi, silvana mangano, alberto sordi, nino manfredi, vittorio gassman, ugo tognazzi, gian maria volont\u00e9, enrico montesano, gigi proietti, christian de sica, carlo verdone, sergio castellitto, massimo ghini.\nprima di cinecitt\u00e0, tuttavia, vi furono altre case di produzione: la cines, sorta nel 1906 dalla trasformazione in societ\u00e0 anonima della alberini & santoni, la scalera film, alla circonvallazione appia, e la de paolis; contribuirono allo sviluppo dell'industria cinematografica anche la settimana incom e l'istituto luce.\n\n\n=== musica ===\n\nla musica \u00e8 presente nella storia di roma fin dalle prime espressioni orali dei ceti dominanti della fase preletteraria (dai carmina convivalia alle neniae) e quelle popolari (canti, formule magiche, filastrocche, carmina triumphalia). di origini etrusche o italiche, la musica romana ricopriva un ruolo fondamentale nella vita sociale, culturale e militare: i principali strumenti, infatti, venivano utilizzati durante le battaglie.\ncon l'avvento del cristianesimo, si diffuse in roma il canto cristiano, in cui \u00e8 possibile riscontrare gli archetipi della cultura musicale occidentale. in seguito alla svolta costantiniana, a roma fu fondata la prima schola lectorum, poi divenuta schola cantorum. nella chiesa di roma si svilupp\u00f2 il canto romano antico, successivamente chiamato canto gregoriano perch\u00e9 attribuito al papa gregorio i: tale canto \u00e8 riconosciuto come canto proprio della liturgia romana. nel 1028 guido d'arezzo fu invitato dal papa giovanni xix a roma, dove soggiorn\u00f2 al laterano, per illustrare alla curia papale le novit\u00e0 che aveva introdotto in campo musicale.\nfra il xvi e il xvii secolo, nel contesto della controriforma, si afferm\u00f2 la cappella musicale pontificia sistina e fu attivo in roma un gruppo di compositori alla ricerca di uno stile sacro rinnovato sulla base del canto gregoriano e della polifonia del xv secolo: il principale interprete di questo rinnovamento, da cui fior\u00ec la nuova musica polifonica e barocca, fu giovanni pierluigi da palestrina. nel 1584 \u00e8 stata fondata l'accademia nazionale di santa cecilia, la pi\u00f9 antica accademia di musica al mondo. fu a roma che, con caccini prima e con metastasio poi, si avvi\u00f2 la riforma del melodramma italiano.\nnei secoli successivi, roma fu meta di compositori come antonio vivaldi, wolfgang amadeus mozart, gioachino rossini, franz liszt, charles gounod e claude debussy.\nnel xx secolo la citt\u00e0 ha dato i natali ai compositori ennio morricone, armando trovajoli, nicola piovani, alla clavicembalista chiara massini, alla pianista alessandra celletti nonch\u00e9 ad alcuni tra i principali cantautori italiani, tra cui claudio villa, lando fiorini, claudio baglioni, antonello venditti, renato zero, francesco de gregori, fiorella mannoia, michele zarrillo, luca barbarossa, marina rei, jovanotti, eros ramazzotti, max gazz\u00e8, alex britti, daniele silvestri, niccol\u00f2 fabi, simone cristicchi, giorgia, fabrizio moro e ultimo.\nroma ha avuto anche una grande cultura hip hop, con rapper molto famosi come piotta e canesecco e collettivi quali il truceklan, i colle der fomento e i cor veleno.\nnel 1908 \u00e8 stata fondata l'orchestra dell'accademia nazionale di santa cecilia, la pi\u00f9 antica delle attuali orchestre sinfoniche italiane, che dal 2002 ha sede nel moderno auditorium parco della musica. le altre orchestre sinfoniche della citt\u00e0 sono l'orchestra sinfonica di roma, che si esibisce all'auditorium conciliazione, e l'orchestra roma sinfonietta, che ha sede all'auditorium parco della musica.\nnel 1919 alla citt\u00e0 fu dedicato un apposito inno composto da puccini su testo di fausto salvatori, per celebrare la vittoria dell'italia nella prima guerra mondiale.lo studio 15 di cinecitt\u00e0 ha ospitato l'eurovision song contest 1991, dopo la vittoria nell'anno precedente di toto cutugno, e ha visto a sua volta la vittoria della svezia con il brano f\u00e5ngad av en stormvind di carola h\u00e4ggkvist.\n\n\n=== cucina ===\n\nalle origini della cucina romana vi \u00e8 la cucina dell'antica roma, descritta nel satyricon di petronio arbitro e nelle ricette di apicio e basata su carni battute, legumi, ortaggi, pesci e vino.\nla cucina romanesca, a partire dal medioevo, si divise in cucina pontificia, consumata alla corte dei papi, e cucina popolare, maturata sino ai nostri giorni. quest'ultima si basa su ingredienti semplici ma saporiti, sull'uso di erbe aromatiche, di avanzi e frattaglie, di strutto, olio e battuto a base di lardo, guanciale, ventresca e grasso di prosciutto.tra i piatti tipici vi sono l'abbacchio al forno, la coda alla vaccinara, la coratella, i rigatoni con la pajata, i saltimbocca, la trippa di bue, i carciofi alla romana, l'amatriciana, la carbonara, la cacio e pepe, la pasta alla gricia, il pangiallo, la pizza bianca, e piatti della cucina ebraico-romanesca (tra cui i carciofi alla giudia e i calzonicchi).\n\n\n=== eventi ===\nogni anno la capitale \u00e8 protagonista di eventi in molteplici ambiti culturali e capaci di attirare diverse centinaia di migliaia di persone.\nsul piano cinematografico la citt\u00e0 ospita: la festa del cinema di roma, in autunno, con palcoscenico principale presso l'auditorium parco della musica; il rome independent film festival (abbreviato in riff), un festival di cinema indipendente che si tiene a roma a partire dal 2000; la cerimonia di premiazione dei david di donatello, con sede variabile tra l'auditorium conciliazione e gli studi de paolis sulla via tiburtina.\nin \u00e0mbito letterario si segnalano invece la cerimonia di premiazione del premio strega, che avviene ogni anno il primo gioved\u00ec del mese di luglio, nel ninfeo di villa giulia; la fiera della piccola e media editoria, pi\u00f9 libri pi\u00f9 liberi, presso il nuovo centro congressi all'eur; letterature - festival internazionale di roma, che si svolge in estate presso la basilica di massenzio al foro romano; \"libri come\", presso l'auditorium parco della musica.\nsul fronte artistico in citt\u00e0 si svolgono la quadriennale di roma, solitamente presso il palazzo delle esposizioni, l'esposizione triennale di arti visive (dal 2011), oltre a numerose mostre di rilevanza internazionale presso gli spazi espositivi delle scuderie del quirinale, dei vari musei e delle numerose gallerie private. infine, dal 2002 al 2020, a roma si \u00e8 tenuto fotografia. festival internazionale di roma.\nnella capitale si svolgono anche eventi legati alla moda: l'altaroma fashion week curata dalla societ\u00e0 altaroma in sedi variabili (l'area dell'ex dogana allo scalo san lorenzo nel quartiere tiburtino, l'ex caserma in via guido reni); la rome fashion week che si svolge nelle sale della fiera di roma; roma sposa - salone internazionale dell'abito da sposa e da cerimonia, che ha luogo in autunno presso il nuovo centro congressi.\ndi rilevanza nazionale sono anche altre manifestazioni, come l'estate romana o romarama, che prevede numerose iniziative (eventi artistici, performance teatrali, spettacoli di musica, rassegne di cinema, rassegne a base di reading, letture e concerti, manifestazioni dedicate ai libri e altri eventi), l'edizione europea del maker faire, il romaeuropa festival, e il romics, evento legato al fumetto e all'animazione, annuale fino al 2012 e semestrale a partire dal 2013.\n\n\n== geografia antropica ==\n\n\n=== urbanistica ===\n\n\n=== suddivisioni storiche ===\n\nla suddivisione storica \u00e8 composta di 116 comprensori toponomastici organizzati in quattro gruppi:\n\n22 rioni che compongono il centro storico, istituiti nel medioevo sulla base delle 14 regioni augustee e ampliati alla fine del xix secolo, tutti compresi entro le mura aureliane tranne borgo e prati;\n35 quartieri che circondano il centro storico fuori dalle mura aureliane, compresi i tre \"quartieri marini\" di ostia;\n6 suburbi, territori oltre quartiere;\n53 zone scarsamente popolate a cavallo del gra e fino ai confini comunali, che compongono l'agro romano.esistono ulteriori suddivisioni e toponimi di uso corrente.\n\n\n=== suddivisioni amministrative ===\n\nil territorio di roma capitale \u00e8 suddiviso in 15 municipi, con autonomia gestionale, finanziaria e contabile, ed organi politici eletti direttamente.nel 1972 furono istituite venti circoscrizioni, ridotte a diciannove nel 1992 quando la xiv \u00e8 diventata il comune di fiumicino, e denominate municipi dal 2001, quando acquisirono maggiori competenze in base al processo di decentramento amministrativo. dal 2013 lo statuto di roma capitale articola il territorio in quindici municipi, accorpando alcuni dei territori preesistenti.\na fini statistici i municipi sono ulteriormente suddivisi in 155 zone urbanistiche omogenee.\n\n\n=== frazioni ===\n\n\n== economia ==\nroma \u00e8 il primo comune in italia per prodotto interno lordo complessivo, e una tra le prime grandi citt\u00e0 per reddito pro-capite; vi si concentrano infatti gran parte delle attivit\u00e0 economiche e dell'occupazione del lazio. il reddito imponibile medio pro-capite dichiarato nel 2021 era di 25 990 euro.il valore aggiunto delle imprese nell'industria e nei servizi non finanziari \u00e8 stato nel 2015 pari a 51,8 miliardi (poco meno di milano con 52,5), mentre la produttivit\u00e0 \u00e8 stata di 57 000 euro per addetto (inferiore rispetto ai 70 500 di milano); i settori pi\u00f9 rilevanti in termini di valore aggiunto sono informazione e comunicazione (10,4 miliardi), commercio (7,4) e attivit\u00e0 professionali e tecniche (5,6).\nla citt\u00e0 metropolitana di roma ha il maggiore ammontare in italia di popolazione attiva (1,98 milioni) e di occupati (1,77 milioni) e un tasso di attivit\u00e0 che si attesta al 64,1%, superiore alla media nazionale. il tasso di disoccupazione nel 2022 si \u00e8 attestato intorno al 7,4%, in netto calo rispetto al 2015 (10,7%).una delle caratteristiche settoriali pi\u00f9 impattanti nell'area romana \u00e8 rappresentata dall'elevata quota di terziario pubblico, dovuta ai ministeri e agli altri enti pubblici statali e locali. l'87% degli occupati \u00e8 addetto al settore dei servizi (di cui il 19% in commercio, alberghi e ristoranti), il 7% nell'industria in senso stretto, oltre al 5,4% nelle costruzioni; il 78% degli occupati era dipendente.a fare da traino per l'economia romana \u00e8 l\u2019elevata presenza di multinazionali sul territorio, italiane e straniere. roma \u00e8 la sede centrale della maggior parte delle pi\u00f9 grandi aziende italiane, tra cui: enel, eni, italiana petroli, q8 italia, esso italiana, terna e gse nel settore energetico, ita airways, ferrovie dello stato italiane, ntv, mundys, autostrade per l'italia, argo finanziaria nel settore dei trasporti, webuild e leonardo nel settore ingegneristico, ma anche poste italiane, bnl, tim e rai. 5 di queste aziende rientrano nel gruppo della fortune global 500.\nroma, inoltre, \u00e8 sede di confindustria, la principale organizzazione di rappresentanza a livello nazionale ed internazionale delle imprese, banche e aziende pubbliche italiane.\n\u00e8 considerata, con gli studi di cinecitt\u00e0, uno dei principali centri mondiali dell\u2019industria cinematografica e dell\u2019audiovisivo, oltre ad essere un importante centro finanziario, universitario, della moda, dell\u2019editoria, dei media, dell\u2019intrattenimento, del turismo internazionale e congressuale.\n\n\n=== agricoltura ===\nroma \u00e8 il pi\u00f9 grande comune agricolo d'europa, con una superficie agricola di circa 517 km\u00b2, pari a circa il 40% della superficie comunale totale.\n\n\n=== industria ===\na roma \u00e8 presente una forte realt\u00e0 industriale, che si \u00e8 sviluppata intorno ad alcuni poli di sviluppo, a cominciare dalla cosiddetta tiburtina valley, ovvero la zona a est intorno al grande raccordo anulare lungo la via tiburtina, dove sorge il tecnopolo tiburtino e sono presenti imprese del settore meccanico e aerospaziale (telespazio, vitrociset, aster, thales alenia space, selex), chimico-farmaceutico (pfizer, merck, angelini, takeda, bristol-myers squibb), ingegneristico e infrastrutturale (webuild, cementir, vianini, pavimental, condotte), automobilistico (mercedes-benz italia, renault italia) e alimentare (unilever-algida, centrale del latte, gentilini e peroni), nonch\u00e9 i mercati agroalimentari nel territorio del comune di guidonia e siti di estrazione e lavorazione degli inerti nelle cave nei pressi di tivoli.\naltri importanti poli industriali sono quelli di castel romano (dove sorge l'altro tecnopolo), parco de' medici (dove sono presenti toyota motor italia, jaguar land rover italia, wind tre, esso italiana, kt - kinetics technology) e santa palomba.\ndi notevole importanza in citt\u00e0 anche l\u2019industria informatica e delle telecomunicazioni, che ha visto negli ultimi decenni un importante crescita e sviluppo, presente con le seguenti aziende: sogei, engineering, opnet, open fiber, almaviva, ibm italia, oracle italia, hewlett-packard, ericsson italia, accenture, huawei italia, microsoft italia, at&t italia, sap italia.\n\n\n=== servizi ===\nla presenza di tre poli universitari pubblici, insieme a decine a carattere privato, ha favorito negli ultimi anni lo sviluppo di attivit\u00e0 legate alla ricerca e ai servizi tecnologici avanzati. il pi\u00f9 importante polo finanziario e terziario della capitale \u00e8 rappresentato dall'eur. il terziario \u00e8 completato dalla presenza delle sedi centrali e secondarie dei vari ministeri, che assieme ai vari enti locali (regione, citt\u00e0 metropolitana, comune, municipi) costituiscono la pubblica amministrazione capitolina.\n\n\n=== finanza ===\nla capitale \u00e8 anche un importante centro finanziario. settore economico composto dalle molteplici imprese storiche romane, ma che \u00e8 in continua crescita ed espansione anche negli ultimi anni.\nroma \u00e8 la sede centrale della cassa depositi e prestiti che, sotto controllo pubblico, \u00e8 il maggiore istituto finanziario del nostro paese. \u00e8 sede di diversi istituti di credito e finanziari italiani: bnl, sorgente group, banca fideuram, ibl banca, banca finnat, iccrea banca, banca del fucino, la banca del mezzogiorno - mediocredito centrale, igea banca e banca ubae. hanno uffici nella capitale anche banche di investimento globali come credit suisse e jpmorgan chase, nonch\u00e9 la sede italiana di american express.\ndi rilevante importanza anche le molteplici compagnie assicurative che hanno sede centrale o una filiale di rilievo a roma: hdi assicurazioni, sara assicurazioni, allianz direct italia, poste vita, sace e generali.\nroma \u00e8 sede della banca d\u2019italia e della consob, il che rende la capitale il principale centro di controllo del mercato finanziario italiano. \u00e8 anche sede centrale della camera di compensazione del gruppo euronext, tramite la filiale euronext clearing.a testimoniare l\u2019influenza di roma come centro finanziario \u00e8 il global financial centres index, che nel rapporto del 2022 colloca roma al 44\u00ba posto al livello globale, poco al di sotto di milano che si colloca al 40\u00ba posto.\n\n\n=== moda ===\nroma \u00e8 considerata una capitale della moda. importanti case di moda di lusso, e gioielli, come valentino, bulgari, fendi, gattinoni, roberto capucci, renato balestra, laura biagiotti, sandro ferrone e brioni hanno sede principale e/o sono state fondate a roma.\naltaroma, l\u2019evento di alta moda e delle sfilate di moda romane dove si riuniscono designer e stilisti nazionali e internazionali, ha sempre pi\u00f9 acquisito importanza di rilevanza mondiale.roma \u00e8 il luogo di fondazione dell\u2019accademia costume & moda, istituto universitario attivo nella formazione nei campi dello stilismo di moda, del costume teatrale e cinematografico, dello stilismo del gioiello, della comunicazione e del giornalismo di moda.\n\n\n=== turismo ===\nl'importanza storica, monumentale, artistica, culturale e religiosa della citt\u00e0 la rende una delle principali mete turistiche nel mondo, secondo uno studio condotto da euromonitor nel 2019, complessivamente la capitale \u00e8 la 5\u00ba citt\u00e0 pi\u00f9 visitata d\u2019europa dopo londra, parigi, istanbul, antalya e la 16\u00ba al livello globale.\nroma ogni giorno \u00e8 visitata mediamente da circa 90.000 turisti, per un totale annuo nel 2017 di 14,7 milioni di arrivi e 35,6 milioni di presenze, di cui due terzi stranieri. in particolare la basilica di san pietro e il colosseo sono rispettivamente il 2\u00ba e il 5\u00ba tra i monumenti pi\u00f9 visitati al mondo.la capitale, oltre al turismo leisure, si pone anche come meta internazionale per i viaggi d\u2019affari, prima destinazione in italia nel settore, 14\u00ba al livello globale con circa 79 tra meeting, convegni e congressi. complessivamente l\u2019italia \u00e8 terza al livello globale nel settore dopo stati uniti e spagna.\nil contributo del turismo costituisce circa il 12% del pil cittadino.\n\n\n== infrastrutture e trasporti ==\n\n\n=== strade ===\n\nroma ha la rete stradale pi\u00f9 ampia d'europa con circa 6000 km di strade. la citt\u00e0 \u00e8 al centro di una struttura radiale di vie di comunicazione che ricalcano le antiche strade romane che, partendo dal miliarium aureum, il chilometro zero fisico, congiungevano roma a tutti gli angoli dell'impero: le principali consolari che portavano nel resto d'italia (aurelia, cassia, flaminia, salaria, tiburtina, appia, casilina) e gli altri tracciati di importanza locale (nomentana, prenestina, anagnina, ardeatina, laurentina, ostiense, tiberina cui nel medioevo si aggiunse la tuscolana).\nlo spazio urbano, un tempo delimitato dalle mura, a partire dalla seconda met\u00e0 del xx secolo \u00e8 definito dall'anello esterno di raccordo tra le vie di penetrazione, il grande raccordo anulare, che rappresenta la congiunzione principale del trasporto su strada tra roma e il resto d'italia. sul raccordo convergono le quattro autostrade per firenze (a1 diramazione roma nord), teramo e pescara (a24/a25), napoli (a1 diramazione roma sud) e l'aeroporto di roma-fiumicino (a91, da cui si dirama la a12 per civitavecchia), oltre alle due superstrade cassia veientana (ss 2 bis) e pontina (ss 148). altre importanti arterie della viabilit\u00e0 romana sono la tangenziale est (che scorre tra il centro e il raccordo attraversando i quartieri est, nord e nord-ovest della capitale), e la via cristoforo colombo che collega il centro con il litorale di ostia.\n\n\n=== ferrovie ===\nposta al centro della penisola, roma \u00e8 anche il principale nodo ferroviario dell'italia centrale, collegata mediante le linee ad alta velocit\u00e0 con firenze e napoli. le altre principali direttrici di traffico ricalcano - almeno nella parte iniziale del percorso - il tracciato delle strade consolari: la linea tirrenica (roma-genova, lungo la via aurelia); la linea verso nord inizialmente lungo la valle del tevere (roma-firenze-bologna); le linee verso l'adriatico (roma-pescara, lungo la via tiburtina, e roma-ancona, lungo la via flaminia); le linee verso il meridione (roma-formia-napoli, lungo la via appia, e roma-cassino-napoli, lungo la via casilina).\ntra le ferrovie che servono roma rientrano anche i servizi suburbani gestiti da trenitalia e denominati ferrovie laziali (o fl) per un totale di otto ferrovie, a cui si aggiungono il leonardo express (treno diretto tra roma termini e l'aeroporto di roma-fiumicino) e le ferrovie ex-concesse, propriet\u00e0 della regione, gestite da astral e cotral: roma-lido e roma-civita castellana-viterbo (o roma-nord).\nla stazione ferroviaria principale, e l'unica nel centro storico, \u00e8 roma termini (la pi\u00f9 trafficata stazione d'italia, collegata con le linee a e b della metropolitana e vicina alla linea roma-centocelle), ma i treni ad alta velocit\u00e0 di trenitalia e italo e i treni nazionali fermano anche a roma tiburtina (destinata a gestire livelli di servizio pari a termini e collegata dalla linea b) e a roma ostiense (collegata alla linea b e alla roma-lido). altre stazioni che svolgono un ruolo importante per i servizi ferroviari sono roma san pietro, roma trastevere, roma tuscolana e roma prenestina, mentre roma casilina, chiusa al pubblico dal 2003, viene usata come fermata straordinaria in condizioni di difficolt\u00e0.\n\n\n=== porti ===\n\nil primo porto romano si deve, secondo la tradizione, ad anco marzio che fece costruire alla foce del tevere l'insediamento di ostia, cui si aggiunsero in et\u00e0 imperiale sulla sponda opposta del fiume i due nuovi porti di claudio e traiano. altri scali romani furono quelli fluviali, costruiti per l'approdo delle imbarcazioni che anticamente risalivano il tevere per giungere in citt\u00e0: il porto dell'emporio, abbandonato gi\u00e0 in epoca medievale; il porto di ripa, ricostruito nel 1642 con il nome di ripa grande; il porto di ripetta, costruito nel 1704 a monte di castel sant'angelo ma distrutto nel 1893; il porto leonino, costruito nel 1827 per volere del papa leone xii e distrutto nel 1863.\n\nquattro scali servono la citt\u00e0:\n\nil porto turistico di roma sito in zona ostia lido, inaugurato nel 2001 per le imbarcazioni da diporto;\nil porto canale di fiumicino, principalmente per pescherecci e imbarcazioni private;\nil porto di civitavecchia, con funzioni commerciali, che collega roma con le principali destinazioni del mediterraneo, ed \u00e8 il principale terminal nazionale per le navi da crociera;\nil porto marina di nettuno, con funzioni prevalentemente turistiche.\n\n\n=== aeroporti ===\nla citt\u00e0 di roma \u00e8 servita da due aeroporti internazionali, l'aeroporto di roma-fiumicino \"leonardo da vinci\" e l'aeroporto di roma-ciampino \"g. b. pastine\", entrambi gestiti dalla societ\u00e0 aeroporti di roma, che con quasi 33 milioni di passeggeri nell'anno 2022 costituiscono il primo sistema aeroportuale pi\u00f9 grande d'italia, e da altri tre a uso minore:\n\nl'aeroporto di roma-fiumicino \u00e8 il principale aeroporto italiano passeggeri con un traffico di 29.360.613 nel 2022 e con 140.603 tonnellate di merci nel 2022 \u00e8 il secondo per traffico merci dopo milano malpensa (721.254 tonnellate). \u00e8 uno degli aeroporti pi\u00f9 importanti d'europa. per il secondo anno consecutivo, il \"leonardo da vinci\" tramite aci (airport council international), ha conseguito dai passeggeri il riconoscimento \"airport service quality award\" come miglior aeroporto d'europa per il 2018. distante circa 30 km dal centro roma \u00e8 collegato alla citt\u00e0 dal servizio ferroviario continuativo leonardo express, con 110 collegamenti da e verso roma termini, dalla linea ferroviaria suburbana fl1 e varie linee bus pubbliche (cotral) e private.\nl'aeroporto di roma-ciampino \"giovan battista pastine\", situato ancora nel territorio di roma ai confini con il comune da cui prende il nome; \u00e8 un aeroporto sia civile che militare, situato lungo la via appia; riceve un grande numero di voli di compagnie a basso costo. collegato alla citt\u00e0 con collegamenti ferroviari (fl4 e fl6) e collegamenti bus, \u00e8 il 14\u00b0 aeroporto italiano per traffico passeggeri, con 3.475.902 passeggeri trasportati nel 2022.\nl'aeroporto di roma-urbe, situato sulla via salaria a circa 6 km dal centro; \u00e8 utilizzato come scalo turistico ed \u00e8 stato ristrutturato e destinato a eliporto.\nl'aeroporto militare mario de bernardi, conosciuto meglio come aeroporto di pratica di mare, sito presso l'omonima frazione del comune di pomezia, confinante con il territorio comunale di roma a sud della capitale.\nl'aeroporto di guidonia \"alfredo barbieri\", aeroporto militare intitolato al colonnello alfredo barbieri, sede della scuola di aerocooperazione e del centro di selezione aeronautica militare.non \u00e8 pi\u00f9 funzionante l'aeroporto di roma-centocelle intitolato a francesco baracca, situato dentro la citt\u00e0 nell'omonima zona del comune di roma, che fu il primo aeroporto d'italia inaugurato nel 1909 e di cui \u00e8 ancora visibile una pista all'interno del parco archeologico di centocelle.\n\n\n=== mobilit\u00e0 urbana ===\n\nil trasporto pubblico locale si compone di:\nuna rete metropolitana di 59 km e 73 stazioni composta da 3 linee (a, b/b1 e c), gestite dall'atac, societ\u00e0 in house di propriet\u00e0 comunale;\n8 ferrovie regionali, denominate ferrovie laziali ed operate da trenitalia sul nodo ferroviario di roma, numerate da fl1 a fl8, oltre al collegamento rapido leonardo express fra la stazione termini e l'aeroporto di fiumicino, e le 3 ferrovie concesse roma-lido (metromare) e roma-civita castellana-viterbo gestite da astral e cotral, roma-giardinetti gestita dall\u2019atac;\n6 linee tranviarie e 3 filoviarie gestite dall'atac;\noltre 370 linee autobus, tra cui 30 linee notturne, gestite dall'atac e dal consorzio privato roma tpl.la rete del trasporto pubblico locale di superficie, sommando i km di sviluppo su ferro e su gomma, \u00e8 con 4650 km la pi\u00f9 estesa d'europa.dell'estesa rete di tranvie extraurbane che un tempo caratterizzava l'area di roma, fra cui la tranvia roma-tivoli e le tranvie dei castelli romani, dopo i tagli operati nel corso del novecento non \u00e8 sopravvissuto alcun impianto.\nper le piste ciclabili, roma ha la pi\u00f9 estesa rete d'italia, sia per quanto concerne gli itinerari urbani pedonali asfaltati, oltre 320 km, che per i sentieri misto-terra.le licenze taxi a roma sono circa 7800, a cui si aggiungono 993 autorizzazioni per ncc con autovetture.\n\n\n== organizzazioni internazionali, entit\u00e0 e coinvolgimento internazionale ==\ntra le citt\u00e0 globali, roma \u00e8 unica ad avere due entit\u00e0 sovrane situate interamente all'interno dei suoi confini urbani, la santa sede, rappresentata dallo stato della citt\u00e0 del vaticano, e il sovrano militare ordine di malta, territorialmente pi\u00f9 piccolo. il vaticano \u00e8 un'enclave della capitale e un possedimento sovrano della santa sede, che \u00e8 la diocesi di roma e il governo supremo della chiesa cattolica romana. per questo motivo, roma \u00e8 stata talvolta descritta come la capitale di tre stati. roma, quindi, ospita ambasciate straniere presso il governo italiano, presso la santa sede, presso l'ordine di malta e presso alcune organizzazioni internazionali. a roma hanno sede diversi collegi romani internazionali e universit\u00e0 pontificie.\nil papa \u00e8 il vescovo di roma e la sua sede ufficiale \u00e8 l'arcibasilica di san giovanni in laterano.\nroma \u00e8 stata tradizionalmente coinvolta nel processo di integrazione politica europea. nel 1957 la capitale ha ospitato la firma del trattato di roma, che ha istituito la comunit\u00e0 economica europea (predecessore dell'unione europea) e l\u2019euratom, e ha anche ospitato la firma ufficiale della proposta di costituzione europea nel luglio del 2004.\nroma \u00e8 la sede del cosiddetto \"polo romano\" costituito da tre principali agenzie internazionali delle nazioni unite:\n\nl'organizzazione per l'alimentazione e l'agricoltura (fao);\nprogramma alimentare mondiale (pam);\nfondo internazionale per lo sviluppo agricolo (ifad).la citt\u00e0 \u00e8 sede del comitato olimpico europeo e del nato defense college. \u00e8 il luogo in cui sono stati formulati lo statuto della corte penale internazionale e la convenzione europea dei diritti dell'uomo.\nroma ospita anche altri importanti enti internazionali come l'idlo (organizzazione internazionale per il diritto dello sviluppo), l'iccrom (centro internazionale di studi per la conservazione ed il restauro dei beni culturali) e l'unidroit (istituto internazionale per l'unificazione del diritto privato).\ninoltre, roma \u00e8 sede di diverse ong e onlus operative al livello nazionale e internazionale: croce rossa italiana, comunit\u00e0 di sant'egidio, legambiente, wwf italia, intersos, ipsia, focsiv, emergency, save the children italia, amnesty international italia, oxfam italia, cosv, aidos, afmal.\n\n\n== amministrazione ==\n\nil territorio comunale di roma \u00e8 amministrato da un ente territoriale speciale, denominato roma capitale, entrato in vigore il 3 ottobre 2010 a seguito della riforma del titolo v parte ii della costituzione italiana nel 2001 per garantire alla citt\u00e0 maggiore autonomia, sostituendosi al previgente comune di roma, mantenendone invariati i confini e il livello di governo.\ndal 2015 il sindaco di roma \u00e8 investito anche, di diritto, della carica di sindaco metropolitano della citt\u00e0 metropolitana di roma capitale.\n\n\n=== ambasciate e consolati ===\nroma ospita le ambasciate straniere presso la repubblica italiana (138 ambasciate) e la santa sede (72), compresa, pertanto, anche l'ambasciata italiana presso la santa sede, che ha sede a palazzo borromeo.la citt\u00e0 capitolina, inoltre, \u00e8 sede di 25 consolati generali o onorari.a roma ha sede il sovrano militare ordine di malta, un ordine religioso dipendente dalla santa sede riconosciuto da gran parte della comunit\u00e0 internazionale come soggetto di diritto internazionale: villa del priorato di malta, sull'aventino, sede storica dell'ordine, ospita le ambasciate presso la santa sede e presso la repubblica italiana dell'ordine, e gode del diritto di extraterritorialit\u00e0.\nnella capitale, infine, si trovano le missioni diplomatiche permanenti presso la fao degli stati membri dell'agenzia delle nazioni unite.\n\n\n=== gemellaggi ===\n\ndal 1956 roma \u00e8 gemellata in modo esclusivo e reciproco con:\n\n parigi.il comune di roma ha inoltre firmato patti di amicizia e collaborazione con altre citt\u00e0 del mondo (da non confondere per\u00f2 con gemellaggio):\n\n\n== sport ==\n\n\n=== eventi sportivi ===\nroma nella sua storia ha ospitato diversi eventi sportivi di portata mondiale, prime fra tutti le olimpiadi del 1960 e la prima edizione dei giochi paralimpici. inoltre, nella capitale si sono disputate le finali dei due campionati del mondo di calcio organizzati in italia (1934 e 1990). infine, la citt\u00e0 ha ospitato la ii edizione dei campionati del mondo di atletica leggera nel 1987 e per due volte i campionati mondiali di nuoto (la vii edizione nel 1994 e la xiii edizione nel 2009).\nper quanto riguarda le competizioni europee in citt\u00e0 si sono disputate le finali di due campionati europei di calcio organizzati in italia (1968 e 1980), e sono stati ospitati, nel 1974, i campionati europei di atletica leggera e per due volte, nel 1983 e nel 2022, i campionati europei di nuoto. roma \u00e8 stata, infine, per diverse volte la tappa finale del giro d'italia (1911, 1950, 2009, 2018, 2023, 2024), oltre che una delle sedi delle partite dell'nba europe live tour (nel 2006 e nel 2007).\nroma ospita regolarmente ogni anno competizioni sportive, tra le quali si ricordano:\n\ninternazionali d'italia, che si svolgono tra aprile e maggio di ogni anno presso lo stadio del tennis di roma;\ne-prix di roma, campionato di formula e, si disputa sul circuito cittadino dell'eur dal 2018;\ntorneo sei nazioni: le partite casalinghe della nazionale italiana di rugby;\nconcorso ippico internazionale \"piazza di siena\", competizione equestre che si tiene dal 1922 in piazza di siena, all'interno di villa borghese;\ngolden gala pietro mennea evento internazionale di atletica leggera che si svolge annualmente presso lo stadio olimpico;\nmaratona di roma, organizzata in primavera con partenza e arrivo in via dei fori imperiali.\n\n\n=== societ\u00e0 sportive ===\na roma vi sono diverse societ\u00e0 sportive che gareggiano nel massimo campionato della loro disciplina:\n\na.s. roma e s.s. lazio, militanti entrambe in serie a, si affrontano nel derby di roma (calcio);\ns.s. lazio calcio a 5 (calcio a 5);\npallacanestro virtus roma, stella azzurra roma, eurobasket roma, ss lazio basket (pallacanestro);\nunione sportiva primavera rugby, s.s. lazio rugby, rugby roma olimpic 1930, fiamme oro rugby, unione rugby capitolina, cus roma rugby, arvalia villa pamphili rugby roma (rugby);\ns.s. lazio pallanuoto, a.s.d. roma (pallanuoto);\ngladiatori roma, grizzlies roma, marines lazio (football americano);\na.s.d. ginnastica romana, olos gym 2000 (ginnastica artistica);\nroma volley club femminile (pallavolo);\na.s.d. roma tamburello mmxx (tamburello).\n\n\n=== impianti sportivi ===\nsecondo la mappatura degli impianti sportivi siti nel territorio comunale romano realizzata dal prisp (piano regolatore impianti sportivi), a roma sono presenti circa 2 500 strutture per lo sport, tra cui 1700 palestre per giochi di squadra, 1100 spazi per il benessere, 231 campi scoperti e numerosi spazi all'aperto e piccoli impianti. di seguito ne sono elencati i principali, alcuni dei quali caratterizzano l'area sportiva del foro italico:\n\nstadio olimpico, inaugurato nel 1953 come stadio dei centomila, ha ospitato la seconda edizione dei campionati del mondo di atletica leggera (1987), due finali di coppa dei campioni (1976-1977 e 1983-1984) e due finali di uefa champions league (1995-1996 e 2008-2009), la finale dei campionati del mondo di calcio nel 1990;\nstadio flaminio, inaugurato nel 1959, dal 2000 al 2011 ha ospitato le partite casalinghe della nazionale di rugby a 15 dell'italia durante il torneo sei nazioni;\npalazzo dello sport (gi\u00e0 palaeur), il pi\u00f9 grande palazzo dello sport di roma, inaugurato nel 1960, esempio del razionalismo italiano;\npalazzetto dello sport, realizzato tra il 1958 e il 1960 quale impianto destinato ad accogliere alcuni eventi delle olimpiadi del 1960, \u00e8 tuttora in funzione e ospita manifestazioni sportive;\nstadio centrale del tennis, dove si giocano ogni anno gli internazionali d'italia, torneo di tennis facente parte del circuito atp tour masters 1000;\ncomplesso natatorio del foro italico;\nstadio dei marmi;\ncentro sportivo giulio onesti dell'acqua acetosa;\ncentro sportivo terme di caracalla;\nstadio pasquale giannattasio (ex stella polare - ostia);\nippodromo delle capannelle (galoppo);\nippodromo di tor di quinto (militare);\ncomplesso delle piscine comunali;\n\n\n== note ==\n\n\n== bibliografia ==\n corrado augias, i segreti di roma, milano, arnoldo mondadori editore, 2005, isbn 88-04-54399-x.\n maria antonietta e lozzi bonaventura, roma antica. viaggio nel tempo alla scoperta della citt\u00e0 eterna, guide iter, subiaco, 2009, isbn 978-88-8177-143-1.\n francesco bartolini, roma. dall'unit\u00e0 a oggi, roma, carocci, 2008, isbn 978-88-430-4571-6.\n mauro cutrufo, la quarta capitale, roma, gangemi editore, 2010, isbn 978-88-492-1950-0.\n emilio gabba et al., introduzione alla storia di roma, milano, led, 1999, isbn 88-7916-113-x.\n andrea giardina, roma antica, bari-roma, editori laterza, 2008, isbn 978-88-420-7658-2.\n(en) stefan grundmann, the architecture of rome: an architectural history in 400 individual presentations, con la collaborazione di ulrich furst, londra, axel menges, 1998, isbn 3-930698-60-9.\n keti lelo, salvatore monni e federico tomassi, le mappe della disuguaglianza. una geografia sociale metropolitana, roma, donzelli editore, 2019, isbn 978-88-684-3988-0.\n massimiliano liverotti, il grande libro dei misteri di roma risolti e irrisolti, roma, newton compton editori, 2007, isbn 978-88-541-0894-3.\n provincia di roma, rapporto annuale 2013-2014, roma, 2015 (archiviato dall'url originale il 31 gennaio 2016).\n armando ravaglioli, le grandi piazze di roma. i luoghi dell'accoglienza: piazza del popolo, di spagna, colonna, navona, s. pietro, s. giovanni in laterano, del campidoglio, 3\u00aa ed., roma, tascabili economici newton, 1996, isbn 88-7983-777-x.\n claudio rendina, enciclopedia di roma, roma, newton compton editori, 2005, isbn 88-541-0304-7.\n claudio rendina, roma ieri, oggi e domani, roma, newton compton editori, 2007, isbn 978-88-541-1025-0.\n vittorio sgarbi, l'italia delle meraviglie. una cartografia del cuore, milano, bompiani, 2009, isbn 978-88-452-6381-1.\n alfonso traina e giorgio bernardi perini, propedeutica al latino universitario, 6\u00aa ed., bologna, p\u00e0tron editore, 1998, isbn 978-88-555-2454-4.\n aa.vv., il patrimonio dell'umanit\u00e0, milano, touring editore, 2004, isbn 978-88-365-2948-3.\n giggi zanazzo, proverbi romaneschi, roma, perino, 1886, sbn it\\iccu\\rml\\0054457.\n gregorio roisecco, roma antica e moderna 3 vol., roma, stamperia di giovanni zempel, 1745, sbn it\\iccu\\lo1e\\026186.\nmariano armellini, le chiese di roma dalle loro origini al secolo xvi, roma, tipografia editrice romana, 1887\n franco ferrarotti, roma da capitale a periferia, roma, laterza, 1970.\n georgina masson, guida di roma, milano, arnoldo mondadori editore, 1975.\n ranuccio bianchi bandinelli, mario torelli, l'arte dell'antichit\u00e0 classica, etruria-roma, torino, utet, 1976.\nugo enrico paoli, vita romana, milano, arnoldo mondadori editore, 1976\nitalo insolera, roma. immagini e realt\u00e0 dal x al xx secolo, roma, laterza editore, 1980. isbn 978-88-420-1758-5.\nfilippo coarelli, guida archeologica di roma, milano, arnoldo mondadori editore, 1984\nsergio delli, le strade di roma, roma, newton compton editori, 1988\nstendhal, passeggiate romane, prefazione di alberto moravia, bari, laterza, 1991. isbn 88-420-3852-0\naa. vv., guida d'italia roma, viii edizione, milano, touring club italiano, 1993. isbn 88-365-0508-2\naa. vv., guida ai misteri e segreti di roma, milano, sugarco, 2000. isbn 88-7198-440-4\nitalo insolera, roma moderna. un secolo di storia urbanistica. 1870-1970 iii edizione, torino, einaudi, 2001. isbn 88-06-15931-3\narnaldo romani brizzi e ludovico pratesi, cantieri romani, roma, gangemi editore, 2001. isbn 88-492-0151-6\nitalo insolera, alessandra maria sette. roma tra le due guerre. cronache da una citt\u00e0 che cambia. roma, palombi editore, 2002. isbn 88-7621-412-7.\naa. vv., viaggio nell'antica roma. la visita virtuale della citt\u00e0 eterna, roma, istituto della enciclopedia italiana, 2004\nclaudio rendina, donatella paradisi. le strade di roma. roma, newton compton editori, 2004. isbn 88-541-0208-3.\n keith hopkins, mary beard, il colosseo. la storia e il mito, roma-bari, editori laterza, 2005, isbn 978-88-420-8818-9.\n rodolfo amedeo lanciani, l'antica roma, roma, newton compton editori, 2005, isbn 978-88-541-0361-0.\n claudio rendina, storie della citt\u00e0 di roma, roma, newton compton editori, 2005, isbn 978-88-541-0392-4.\n aa. vv., roma, milano, touring editore, 2005, isbn 978-88-365-3108-0.\n claudio rendina, le chiese di roma, roma, newton compton editori, 2007, isbn 978-88-541-0931-5.\n fulvio abbate, roma. guida non conformista alla citt\u00e0, roma, cooper, 2007, isbn 978-88-7394-062-3.\nlorenzo canova, visione romana, percorsi incrociati nell'arte del novecento, pisa, edizioni ets, luglio 2008. isbn 978-88-467-2086-3\nclaus bernet, italo faldo, das himmlische jerusalem in rom, norderstedt 2012, isbn 978-3-8482-2515-6.\n luciano villani, le borgate del fascismo. storia urbana, politica e sociale della periferia romana, milano, ledizioni, 2012, isbn 978-88-6705-014-7.\n\n\n== voci correlate ==\narea metropolitana di roma\ncitt\u00e0 metropolitana di roma capitale\ncitt\u00e0 del vaticano\ndialetto romanesco\ndiocesi di roma\nprovincia di roma\nroma capitale\nsindaci di roma\nstoria di roma\nsuddivisioni di roma\nvalle del tevere\nvia francigena\n\n\n== altri progetti ==\n\n wikisource contiene una pagina dedicata a roma\n wikiquote contiene citazioni di o su roma\n wikizionario contiene il lemma di dizionario \u00abroma\u00bb\n wikinotizie contiene notizie di attualit\u00e0 su roma\n wikimedia commons contiene immagini o altri file su roma\n wikivoyage contiene informazioni turistiche su roma\n\n\n== collegamenti esterni ==\n\n sito ufficiale, su comune.roma.it. \n roma, su treccani.it \u2013 enciclopedie on line, istituto dell'enciclopedia italiana. \n roma, in dizionario di storia, istituto dell'enciclopedia italiana, 2010. \n r\u00f3ma, su sapere.it, de agostini. \n(it, de, fr) roma, su hls-dhs-dss.ch, dizionario storico della svizzera. \n(en) john foot, blake ehrlich e richard r. ring, rome, su enciclopedia britannica, encyclop\u00e6dia britannica, inc. \n opere di roma, su openmlol, horizons unlimited srl. \n(en) opere riguardanti rome / rome (italy) / roma, su open library, internet archive. \n(en) roma, in catholic encyclopedia, robert appleton company. \n sovrintendenza capitolina ai beni culturali, su sovraintendenzaroma.it.\n musei in comune, su museiincomuneroma.it.\n bibliografia romana, su host.uniroma3.it. url consultato l'11 marzo 2009 (archiviato dall'url originale il 1\u00ba dicembre 2008)."