"ryszard jerzy kukli\u0144ski, ps. \u201ejack strong\u201d, \u201emewa\u201d (ur. 13 czerwca 1930 w warszawie, zm. 11 lutego 2004 w tampie) \u2013 pu\u0142kownik ludowego wojska polskiego, zast\u0119pca szefa zarz\u0105du operacyjnego sztabu generalnego wojska polskiego, od 1970 agent wywiadu ameryka\u0144skiej centralnej agencji wywiadowczej (cia), na kr\u00f3tko przed wprowadzeniem stanu wojennego (1981) ewakuowany przez cia do berlina zachodniego. uznany za zdrajc\u0119 i skazany na kar\u0119 \u015bmierci przez s\u0105d wojskowy prl. zrehabilitowany po 1989 roku i po\u015bmiertnie awansowany do stopnia genera\u0142a brygady wojska polskiego.\nw latach 1971\u20131981 kukli\u0144ski przekaza\u0142 na zach\u00f3d ponad 40 tys. stron dokument\u00f3w dotycz\u0105cych prl, zsrr i uk\u0142adu warszawskiego. dokumenty te dotyczy\u0142y sowieckich plan\u00f3w inwazji na kraje europy zachodniej w okresie zimnej wojny, a tak\u017ce m.in. plan\u00f3w u\u017cycia przez zsrr broni nuklearnej, danych technicznych najnowszych sowieckich broni m.in. czo\u0142gu t-72 i rakiet strza\u0142a-2, rozmieszczenia radzieckich jednostek przeciwlotniczych na terenach polski i nrd, metod stosowanych przez armi\u0119 radzieck\u0105 w celu unikni\u0119cia namierzenia jej obiekt\u00f3w przez satelity szpiegowskie oraz plan\u00f3w wprowadzenia stanu wojennego w polsce.\ndoradca ds. bezpiecze\u0144stwa narodowego stan\u00f3w zjednoczonych zbigniew brzezi\u0144ski okre\u015bli\u0142 go mianem pierwszego polskiego oficera w nato.\n\n\n== \u017cyciorys ==\n\n\n=== m\u0142odo\u015b\u0107 ===\nurodzi\u0142 si\u0119 13 czerwca 1930 w warszawie jako jedyne dziecko stanis\u0142awa wincentego kukli\u0144skiego (1901\u20131943) i anny z domu kotaniec (1900\u20131963). sam kukli\u0144ski we wczesnej m\u0142odo\u015bci pos\u0142ugiwa\u0142 si\u0119 jednak jeszcze dwiema innymi datami urodzenia. jego ojciec podczas ii wojny \u015bwiatowej handlowa\u0142 drewnem. zosta\u0142 13 maja 1943 aresztowany za dzia\u0142alno\u015b\u0107 konspiracyjn\u0105, zgin\u0105\u0142 w obozie koncentracyjnym w sachsenhausen. informacje te ujawni\u0142 sam kukli\u0144ski w 1987 w wywiadzie dla paryskiej \u201ekultury\u201d. twierdzi\u0142 tak\u017ce, \u017ce jego ojciec by\u0142 cz\u0142onkiem pps-u. po aresztowaniu ojca kukli\u0144ski wyjecha\u0142 do stryja mieszkaj\u0105cego na wsi pod radomiem. jak sam twierdzi\u0142, nale\u017ca\u0142 do armii krajowej i walczy\u0142 w powstaniu warszawskim, innym razem przypisywa\u0142 sobie przynale\u017cno\u015b\u0107 do grupy \u201emiecz i p\u0142ug\u201d, natomiast kolejnym do organizacji \u201em\u0142ot i sierp\u201d. z zezna\u0144 \u015bwiadk\u00f3w i jego w\u0142asnych zezna\u0144 przed komisj\u0105 partyjn\u0105 wynika jednak, \u017ce nie nale\u017ca\u0142 do \u017cadnej organizacji podziemnej w okresie okupacji. 6 sierpnia 1944 pono\u0107 wywieziono go do niemiec. raz utrzymywa\u0142, \u017ce wywieziono go poci\u0105giem wraz z grup\u0105 \u017cyd\u00f3wek i przebywa\u0142 na dolnym \u015bl\u0105sku, wed\u0142ug innej swojej relacji mia\u0142 przebywa\u0107 w obozie koncentracyjnym za pobicie niemieckich nastolatk\u00f3w. w konspiracji rzekomo u\u017cywa\u0142 pseudonimu \u201ebil\u201d. pisa\u0142 nawet, \u017ce trzy tygodnie walczy\u0142 na froncie. wydaje si\u0119 najbardziej prawdopodobne, \u017ce kukli\u0144skiego jako m\u0142odocianego wywieziono na teren rzeszy wraz z matk\u0105.\npo zako\u0144czeniu wojny kukli\u0144ski zamieszka\u0142 we wroc\u0142awiu przy ul. blaszanej 15. pocz\u0105tkowo usi\u0142owa\u0142 uczy\u0107 si\u0119 zawodu \u015blusarza w zak\u0142adach wodoci\u0105gowo-kanalizacyjnych, ale 17 wrze\u015bnia 1945 zosta\u0142 przyj\u0119ty do miejskiej stra\u017cy ochrony obiekt\u00f3w. najpierw powierzono mu rol\u0119 go\u0144ca, nast\u0119pnie zosta\u0142 stra\u017cnikiem w fabryce myd\u0142a. 6 stycznia 1946 wst\u0105pi\u0142 do ppr (legitymacja numer 0655929). od 7 marca do 13 kwietnia tego roku by\u0142 aresztowany jako podejrzany o napad rabunkowy, ale zosta\u0142 zwolniony. przyczyna zwolnienia nie jest znana, w 1992 dokumenty dotycz\u0105ce tego okresu usuni\u0119to z akt s\u0105dowych. na temat \u017cycia kukli\u0144skiego w tym okresie nie ma wielu konkretnych informacji. mia\u0142 on tak\u017ce przez pewien czas nale\u017ce\u0107 do ochotniczej rezerwy milicji obywatelskiej i jako cz\u0142onek tej formacji wzi\u0105\u0107 udzia\u0142 w referendum ludowym, przeprowadzonym przez krajow\u0105 rad\u0119 narodow\u0105 w czerwcu 1946.\n\n\n=== s\u0142u\u017cba w ludowym wojsku polskim ===\n\n\n==== pierwsze lata s\u0142u\u017cby ====\n1 pa\u017adziernika 1947 zosta\u0142 przyj\u0119ty do oficerskiej szko\u0142y piechoty nr 1 we wroc\u0142awiu. w 1950 zosta\u0142 oskar\u017cony o przynale\u017cno\u015b\u0107 do ak, \u201emiecza i p\u0142uga\u201d oraz \u201esierpa i m\u0142ota\u201d. decyzj\u0105 szefa sztabu generalnego z 27 lipca 1950 zosta\u0142 wydalony z uczelni i na pocz\u0105tku sierpnia skierowany do odbycia zasadniczej s\u0142u\u017cby wojskowej bez zaliczenia trzech lat pobytu w szkole do okresu s\u0142u\u017cby. po 2 tygodniach, 10 sierpnia, po interwencji gen. stanis\u0142awa pop\u0142awskiego zosta\u0142 przywr\u00f3cony do szko\u0142y, kt\u00f3r\u0105 uko\u0144czy\u0142 we wrze\u015bniu 1950 roku, uzyskuj\u0105c stopie\u0144 chor\u0105\u017cego. promocja na pierwszy stopie\u0144 oficerski (chor\u0105\u017cego) odby\u0142a si\u0119 3 wrze\u015bnia 1950 roku. po uko\u0144czeniu szko\u0142y zosta\u0142 rozkazem ministra obrony narodowej z 23 wrze\u015bnia 1950 r. skierowany do dyspozycji departamentu personalnego mon zamiast dzia\u0142u kadr jednego z okr\u0119g\u00f3w wojskowych i po dw\u00f3ch miesi\u0105cach skierowany do 9 pu\u0142ku piechoty w pile na stanowisko dow\u00f3dcy plutonu. w 1951 roku otrzyma\u0142 awans na podporucznika. w latach od 1951 do 1952 roku odbywa\u0142 kurs metodyczno-strzelecki przy wy\u017cszej szkole piechoty w rembertowie, po jego uko\u0144czeniu zosta\u0142 dow\u00f3dc\u0105 kompanii w 9 pu\u0142ku zmechanizowanym. w pa\u017adzierniku 1952 wzi\u0105\u0142 \u015blub z joann\u0105.\n\nw maju 1953 roku zosta\u0142 szefem sztabu 15 batalionu przeciwdesantowego w 3 brygadzie przeciwdesantowej w ko\u0142obrzegu. w 1954 roku zosta\u0142 dow\u00f3dc\u0105 18 batalionu przeciwdesantowego (skadrowanego) w 3 brygadzie przeciwdesantowej. w 1956 roku s\u0142u\u017cy\u0142 w 5 ko\u0142obrzeskim pu\u0142ku piechoty.\n1 listopada 1956 roku zosta\u0142 skierowany na roczny kurs doskonalenia oficer\u00f3w piechoty w weso\u0142ej przy akademii sztabu generalnego wp w rembertowie, kt\u00f3ry uko\u0144czy\u0142 25 sierpnia 1957 roku. po kursie dalej s\u0142u\u017cy\u0142 w 5 ko\u0142obrzeskim pu\u0142ku piechoty na stanowisku pomocnika szefa sztabu ds. operacyjnych. pod koniec pa\u017adziernika 1957 roku zosta\u0142 przeniesiony na w\u0142asn\u0105 pro\u015bb\u0119 do 3 brygady obrony wybrze\u017ca w ko\u0142obrzegu, a po jej przeformowaniu w 1958 roku by\u0142 w 82 pu\u0142ku zmechanizowanym, gdzie s\u0142u\u017cb\u0119 pe\u0142ni\u0142 do 30 wrze\u015bnia 1961 roku. w ko\u0142obrzegu kukli\u0144ski dzia\u0142a\u0142 w klubie jachtowym, kt\u00f3ry powsta\u0142 w 1956 roku jako klub morski ko\u0142obrzeg lp\u017c.\nw latach od 1958 do 1960 roku uczy\u0142 si\u0119 w i liceum ko\u0142obrzeskim (liceum og\u00f3lnokszta\u0142c\u0105ce im. miko\u0142aja kopernika) dla pracuj\u0105cych, gdzie zda\u0142 matur\u0119. w 1961 roku rozpocz\u0105\u0142 studia w akademii sztabu generalnego wp.\n\n\n==== podj\u0119cie wsp\u00f3\u0142pracy z kontrwywiadem wojskowym ====\nw 1964 roku jako wsp\u00f3\u0142pracownik polskiego kontrwywiadu i wywiadu wojskowego, b\u0119d\u0105c studentem asg wp, maskowa\u0142 zadania wykonywane przez oficera polskiego kontrwywiadu wojskowego mjr kominka, p\u0142ywaj\u0105c z ko\u0142obrzegu do szwecji swoim prywatnym jachtem. w tym samym roku uko\u0144czy\u0142 studia na asg i zosta\u0142 awansowany do stopnia majora, a nast\u0119pnie przeniesiony do warszawy, gdzie s\u0142u\u017cy\u0142 jako oficer sztabowy, m.in. przygotowuj\u0105c plany inwazji wojsk uk\u0142adu warszawskiego na czechos\u0142owacj\u0119.\nprzynajmniej od 1962 roku kukli\u0144ski wsp\u00f3\u0142pracowa\u0142 z kontrwywiadem wojskowym \u2013 zarz\u0105dem ii szefostwa wojskowej s\u0142u\u017cby wewn\u0119trznej. zdaniem niekt\u00f3rych badaczy od ko\u0144ca lat 40. wsp\u00f3\u0142pracowa\u0142 z informacj\u0105 wojskow\u0105, a w czasie przed wst\u0105pieniem do szko\u0142y oficerskiej ze s\u0142u\u017cb\u0105 bezpiecze\u0144stwa.\npo studiach w asg wp s\u0142u\u017cy\u0142 w oddziale szkolenia operacyjnego sztabu generalnego (sg wp), nast\u0119pnie by\u0142 szefem oddzia\u0142u planowania og\u00f3lnego w zarz\u0105dzie operacyjnym i ostatecznie szefem oddzia\u0142u i \u2013 zast\u0119pc\u0105 szefa zarz\u0105du i operacyjnego sg wp. na pocz\u0105tku s\u0142u\u017cby w sztabie generalnym rozpocz\u0105\u0142 dzia\u0142alno\u015b\u0107 w wojskowym klubie \u017ceglarskim \u201eatol\u201d, kt\u00f3rego zosta\u0142 prezesem.\nw 1965 roku bra\u0142 udzia\u0142 w grze wojennej na p\u00f3\u0142nocy polski (czersk ko\u0142o bornego sulinowa), gdzie marsza\u0142ek andriej grieczko pokaza\u0142 kilkudziesi\u0119ciu najwy\u017cszym rang\u0105 oficerom lwp mobilne wyrzutnie rakiet z g\u0142owicami j\u0105drowymi. na prze\u0142omie lat 1965\u20131966 by\u0142 wsp\u00f3\u0142autorem \u0107wiczenia egzaminacyjnego dla wy\u017cszej kadry dow\u00f3dczej w \u017caganiu.\nw lutym 1967 roku uczestniczy\u0142 w delegacji mon, kt\u00f3rej przewodniczy\u0142 gen. boles\u0142aw chocha \u2013 w rozmowie osobistej z kukli\u0144skim wyrazi\u0142 on swoje w\u0105tpliwo\u015bci w sprawie zagro\u017ce\u0144 wynikaj\u0105cych dla polski ze strategii wojennej ze strony zsrr w stosunku do nato, z kt\u00f3r\u0105 zosta\u0142a zapoznana polska delegacja. w 1967 odby\u0142 szkolenie w o\u015brodku szkolenia wywiadowczego.\n\n\n==== wietnam, czechos\u0142owacja ====\nw latach 1967\u20131968 pe\u0142ni\u0142 s\u0142u\u017cb\u0119 w mi\u0119dzynarodowej komisji kontroli i nadzoru uk\u0142ad\u00f3w genewskich w wietnamie, gdzie zajmowa\u0142 si\u0119 m.in. zbieraniem danych o wojskach bior\u0105cych udzia\u0142 w konflikcie wietnamskim. w lutym 1968 roku bra\u0142 udzia\u0142 w \u015bledztwie dotycz\u0105cym ofensywy t\u1ebft i zwi\u0105zanych z nim zbrodniach na ludno\u015bci cywilnej dokonanych przez wietkong i jednostki armii wietnamu p\u00f3\u0142nocnego.\npo powrocie z wietnamu w 1968 roku dalej pe\u0142ni\u0142 s\u0142u\u017cb\u0119 w oddziale szkolenia operacyjnego sztabu generalnego wp, gdzie przygotowywa\u0142 \u0107wiczenie \u201ewiosna-69\u201d. w sierpniu 1968 roku zosta\u0142 skierowany do sztabu marsza\u0142ka iwana jakubowskiego w legnicy \u2013 tam zorientowa\u0142 si\u0119, \u017ce \u0107wiczenia s\u0105 w istocie przygotowaniem inwazji na czechos\u0142owacj\u0119.\nw latach 70. zaplanowa\u0142 i przeprowadzi\u0142 operacj\u0119 wywiadowcz\u0105 pod przykrywk\u0105 turystycznego rejsu \u017ceglarskiego w rejonie hamburga i helgolandu. w latach 60. i 70. we wsp\u00f3\u0142pracy z polskim wywiadem wojskowym przeprowadzi\u0142 kolejne rejsy z zadaniem rozpoznania przysz\u0142ych rejon\u00f3w inwazji uk\u0142adu warszawskiego. w czasie rejs\u00f3w m.in. dokonano za pomoc\u0105 echosondy pomiar\u00f3w g\u0142\u0119boko\u015bci przepraw wodnych na \u0142abie, rozpoznano rejon helgolandu z o\u015brodkiem radarowym nato, przeprowadzono rekonesanse wywiadowcze hamburga, kilonii, kopenhagi oraz wybrze\u017cy wielkiej brytanii i szwecji. rejs\u00f3w zaprzestano w kwietniu 1977 jako zbyt ryzykownych w opinii kontrwywiadu.\nw 1971 lub 1972 roku zaproponowano kukli\u0144skiemu stanowisko dow\u00f3dcy pu\u0142ku w k\u0142odzku, ale ostatecznie dzi\u0119ki jego wybiegom i argumentacji unikn\u0105\u0142 przeniesienia s\u0142u\u017cbowego ze sztabu generalnego. po awansie na pu\u0142kownika w 1972 roku, w 1973 roku ponowiono propozycj\u0119 skierowania kukli\u0144skiego na dow\u00f3dcze stanowisko, tym razem na szefa sztabu 4 dywizji zmechanizowanej w kro\u015bnie odrza\u0144skim. pu\u0142kownik kukli\u0144ski odm\u00f3wi\u0142, zas\u0142aniaj\u0105c si\u0119 stanem zdrowia \u017cony; w rzeczywisto\u015bci nie chcia\u0142 odej\u015b\u0107 z pracy w warszawie, gdy\u017c to przerwa\u0142oby jego wsp\u00f3\u0142prac\u0119 z amerykanami. ostatecznie w sztabie generalnym zarzucono pomys\u0142 powierzenia mu jednostki terenowej.\n\n\n==== \u201ealbatros\u201d ====\nw maju 1974 roku kukli\u0144ski zosta\u0142 zapoznany przez szefa sztabu generalnego gen. floriana siwickiego z projektem pod kryptonimem \u201ealbatros\u201d, kt\u00f3ry zak\u0142ada\u0142 wybudowanie trzech podziemnych schron\u00f3w atomowych na wypadek konfliktu zbrojnego, dla przedstawicieli dow\u00f3dztwa zjednoczonych si\u0142 zbrojnych uk\u0142adu warszawskiego. w lutym 1975 roku zosta\u0142 skierowany wraz z grup\u0105 oficer\u00f3w, w tym z gen. czes\u0142awem kiszczakiem, na dwumiesi\u0119czny kurs w akademii sztabu generalnego si\u0142 zbrojnych zsrr im. woroszy\u0142owa w moskwie. po kursie gen. wojciech jaruzelski zaprosi\u0142 oficer\u00f3w uczestnicz\u0105cych w szkoleniu w zsrr do swojego gabinetu i poprosi\u0142 o swoje refleksje. kukli\u0144ski wyrazi\u0142 pogl\u0105d, \u017ce moskwa wyolbrzymia zagro\u017cenie ze strony nato wobec wszcz\u0119cia wojny przeciwko uk\u0142adowi warszawskiemu. podczas spotkania gen. czes\u0142aw kiszczak zaprezentowa\u0142 odmienne stanowisko co do tej kwestii.\n\n12 pa\u017adziernika 1976 roku zosta\u0142 odznaczony przez gen. siwickiego krzy\u017cem kawalerskim orderu odrodzenia polski. gratulacje osobi\u015bcie z\u0142o\u017cy\u0142 kukli\u0144skiemu minister obrony narodowej gen. wojciech jaruzelski.\nw czerwcu 1977 roku szef zarz\u0105du i sztabu generalnego wp gen. wac\u0142aw szklarski wyznaczy\u0142 kukli\u0144skiego na szefa oddzia\u0142u i planowania og\u00f3lnego zarz\u0105du i, z zaszeregowaniem do stopnia genera\u0142a brygady. w grudniu 1977 roku uczestniczy\u0142 w budapeszcie w posiedzeniu komitetu ministr\u00f3w obrony pa\u0144stw uk\u0142adu warszawskiego. latem 1977 roku kukli\u0144ski przeprowadzi\u0142 si\u0119 z rodzin\u0105 do nowego domu przy ulicy rajc\u00f3w 11.\nw 1978 roku pu\u0142kownik przygotowa\u0142 materia\u0142y na rozmowy rozbrojeniowe, kt\u00f3re odbywa\u0142y si\u0119 w wiedniu. pod koniec 1978 roku w gabinecie na i pi\u0119trze zarz\u0105du i sztabu generalnego oficer obiektowy pp\u0142k j\u00f3zef putek zasta\u0142 kukli\u0144skiego podczas fotografowania dokument\u00f3w. z\u0142o\u017cy\u0142 wniosek do prze\u0142o\u017conego p\u0142k. w\u0142adys\u0142awa gendery. na pocz\u0105tku 1979 roku \u00f3w oficer obiektowy otrzyma\u0142 rozkaz wyjazdu s\u0142u\u017cbowego, a po powrocie otrzyma\u0142 przydzia\u0142 s\u0142u\u017cbowy poza sztabem generalnym. po czasie okaza\u0142o si\u0119, \u017ce teczka kukli\u0144skiego z raportami oficera obiektowego jest pusta. w kwietniu 1979 roku kukli\u0144ski bardzo prze\u017cy\u0142 \u015bmier\u0107 barbary j., z kt\u00f3r\u0105 by\u0142 w bardzo bliskim zwi\u0105zku w okresie oko\u0142o 10 lat.\nhistoryk s\u0142awomir cenckiewicz wskazuje, \u017ce znajomo\u015bci i romanse pu\u0142kownika z kobietami by\u0142y przykrywk\u0105 potrzebn\u0105 do pracy operacyjnej. dzi\u0119ki wypracowaniu sobie w \u015brodowisku wojskowych i s\u0142u\u017cb opinii kobieciarza, kukli\u0144ski m\u00f3g\u0142 \u0142atwiej przekazywa\u0107 tajne informacje amerykanom. dysponowa\u0142 nawet przygotowan\u0105 specjaln\u0105 dacz\u0105 za warszaw\u0105, niedaleko mi\u0144ska mazowieckiego, gdzie wywozi\u0142 swoje znajome. podczas takich schadzek kukli\u0144ski wykorzystywa\u0142 okazj\u0119, aby pozostawia\u0107 informacje w tak zwanych martwych skrzynkach, sk\u0105d mog\u0142y by\u0107 nast\u0119pnie bezpiecznie odebrane. skuteczne wykorzystywanie romans\u00f3w jako metody szpiegowskiej by\u0142o mo\u017cliwe r\u00f3wnie\u017c dzi\u0119ki temu, \u017ce powszechnie by\u0142o wiadomo o konflikcie pu\u0142kownika z \u017con\u0105.\n\n\n==== przygotowania do stanu wojennego ====\n14 stycznia 1980 roku kukli\u0144ski uczestniczy\u0142 w spotkaniu w sali konferencyjnej w budynku komitetu centralnego w warszawie najwy\u017cszych oficer\u00f3w zsrr (wiktor kulikow, anatolij gribkow) z polskimi przyw\u00f3dcami celem podpisania statutu na czas wojny, kt\u00f3ry by\u0142 zaaprobowany przez pa\u0144stwa uk\u0142adu warszawskiego. kukli\u0144ski podczas tego spotkania podawa\u0142 dokumenty do podpisu. pu\u0142kownik stwierdzi\u0142, \u017ce jego rol\u0105 by\u0142o sprawdzenie, czy tre\u015b\u0107 podpisywanych dokument\u00f3w nie odbiega od sformu\u0142owa\u0144 polskiej strony. spotkanie nie mia\u0142o charakteru uroczystej sesji wszystkich przyw\u00f3dc\u00f3w pa\u0144stw uk\u0142adu warszawskiego, gdy\u017c rumunia odm\u00f3wi\u0142a udzia\u0142u. w zwi\u0105zku z tak\u0105 sytuacj\u0105 kulikow odwiedzi\u0142 oddzielnie ka\u017cd\u0105 ze stolic pa\u0144stw uk\u0142adu warszawskiego.\n1 grudnia 1980 roku do moskwy pojecha\u0142 i zast\u0119pca szefa sztabu generalnego gen. tadeusz hupa\u0142owski i p\u0142k franciszek pucha\u0142a, kt\u00f3rym szef sztabu si\u0142 zbrojnych zsrr \u2013 marsza\u0142ek niko\u0142aj ogarkow \u2013 przedstawi\u0142 plan \u0107wiczenia wkroczenia do polski si\u0142 interwencyjnych uk\u0142adu warszawskiego: zsrr, czechos\u0142owacji i nrd. hupa\u0142owskiemu zezwolono skopiowa\u0107 plan tego \u0107wiczenia z mapy na oleat. tego samego dnia szef sztabu generalnego gen. florian siwicki i jego zast\u0119pcy zapoznali si\u0119 z przywiezionym oleatem. planowana operacja nie mia\u0142a charakteru konwencjonalnych \u0107wicze\u0144, prowadzonych do tej pory, lecz by\u0142a symulacj\u0105 interwencji, takiej jak w 1968 roku w czechos\u0142owacji. w tym samym czasie w bukareszcie odby\u0142o si\u0119 posiedzenie komitetu ministr\u00f3w obrony pa\u0144stw uk\u0142adu warszawskiego, w kt\u00f3rym uczestniczy\u0142 kukli\u0144ski. po powrocie kukli\u0144ski dowiedzia\u0142 si\u0119 od p\u0142k. pucha\u0142y o celu wizyty hupa\u0142owskiego w moskwie, o planowanym wkroczeniu 18 dywizji 8 grudnia 1980 roku. 5 grudnia odby\u0142o si\u0119 w moskwie spotkanie przyw\u00f3dc\u00f3w siedmiu pa\u0144stw uk\u0142adu warszawskiego. ostatecznie p\u00f3\u017anym wieczorem sztab generalny armii radzieckiej odwo\u0142a\u0142 \u0107wiczenia pod kryptonimem \u201esojuz 80\u201d. 10 grudnia 1980 roku w zarz\u0105dzie operacyjnym sztabu generalnego podj\u0119to ponownie prace nad wprowadzeniem stanu wojennego, w kt\u00f3rych p\u0142k kukli\u0144ski odgrywa\u0142 czo\u0142ow\u0105 rol\u0119.\nw lutym 1981 roku kukli\u0144ski przedstawi\u0142 jeden z pierwszych plan\u00f3w ramowych stanu wojennego pod nazw\u0105: informacja o stanie przygotowa\u0144 pa\u0144stwa na wypadek konieczno\u015bci wprowadzenia stanu wojennego i wnioski z gry decyzyjnej. w dniach 16\u201325 marca 1981 roku odby\u0142y si\u0119 na terenie polski du\u017ce koalicyjne \u0107wiczenia pod kryptonimem \u201esojuz 81\u201d. rosjanie d\u0105\u017cyli do stworzenia sobie okoliczno\u015bci uzasadniaj\u0105cej do przekszta\u0142cenia \u0107wicze\u0144 w zbrojn\u0105 interwencj\u0119. 10 marca gen. wojciech jaruzelski usi\u0142owa\u0142 podczas spotkania z lechem wa\u0142\u0119s\u0105 przestrzec \u201esolidarno\u015b\u0107\u201d przed takim niebezpiecze\u0144stwem. w tym czasie mia\u0142a miejsce prowokacja bydgoska, w kt\u00f3rej mi\u0119dzy innymi negatywn\u0105 rol\u0119 odegra\u0142 g\u0142\u00f3wny zarz\u0105d polityczny wp, na czele kt\u00f3rego sta\u0142 gen. broni j\u00f3zef bary\u0142a. ostatecznie \u0107wiczenie \u201esojuz 81\u201d przed\u0142u\u017cono i zako\u0144czy\u0142o si\u0119 8 kwietnia 1981 roku. 18 pa\u017adziernika, po rezygnacji stanis\u0142awa kani, plenum kc pzpr wybra\u0142o na stanowisko i sekretarza genera\u0142a wojciecha jaruzelskiego. 4 listopada 1981 roku odby\u0142o si\u0119 \u201espotkanie trzech\u201d, w kt\u00f3rym wzi\u0119li udzia\u0142 gen. wojciech jaruzelski, lech wa\u0142\u0119sa i prymas j\u00f3zef glemp. kukli\u0144ski o tych wydarzeniach raportowa\u0142 do cia.\nw latach 1980\u20131981 by\u0142 oficerem w sztabie generalnym jako jeden z najbli\u017cszych wsp\u00f3\u0142pracownik\u00f3w genera\u0142\u00f3w \u2013 architekt\u00f3w przysz\u0142ego stanu wojennego: wojciecha jaruzelskiego, floriana siwickiego, czes\u0142awa kiszczaka, micha\u0142a janiszewskiego, tadeusza tuczapskiego, jerzego skalskiego. od wiosny 1981 roku p\u0142k kukli\u0144ski by\u0142 szefem zespo\u0142u, kt\u00f3ry planowa\u0142 stan wojenny w polsce. w tym samym roku zakupi\u0142 sad o powierzchni ponad 10 hektar\u00f3w w stefan\u00f3wce ko\u0142o wi\u0105zowny. transakcji dokona\u0142 na syna bogdana za sum\u0119 2 milion\u00f3w z\u0142otych.\nwe wrze\u015bniu 1981 roku nie powr\u00f3ci\u0142 z wakacji do jugos\u0142awii i grecji p\u0142k w\u0142odzimierz ostaszewicz, kt\u00f3rego ucieczka skomplikowa\u0142a sytuacj\u0119 pu\u0142kownika kukli\u0144skiego, b\u0119d\u0105cego w gronie oko\u0142o trzydziestu os\u00f3b, z kt\u00f3rymi ostaszewicz najcz\u0119\u015bciej si\u0119 kontaktowa\u0142. na wi\u0119ksz\u0105 inwigilacj\u0119 ze strony wsw wp\u0142yn\u0119\u0142a w czerwcu tak\u017ce ucieczka kpt. jerzego sumi\u0144skiego oraz w sierpniu 1981 roku gen. leona dubickiego, kt\u00f3ry w rfn poprosi\u0142 o azyl polityczny. jesieni\u0105 1981 roku kukli\u0144ski reprezentowa\u0142 sztab generalny podczas odprawy sztabowej w ministerstwie spraw wewn\u0119trznych odno\u015bnie do ko\u0144cowych przygotowa\u0144 do stanu wojennego.\n\n\n==== \u015bledztwo w sprawie przecieku ====\nwed\u0142ug s\u0142awomira cenckiewicza tajny agent s\u0142u\u017cby bezpiecze\u0144stwa w watykanie ks. janusz bolonek pseudonim \u201elamos\u201d \u2013 po spotkaniu jana paw\u0142a ii z szefem cia williamem caseyem \u2013 zaalarmowa\u0142 kontrwywiad prl w warszawie, podaj\u0105c informacje o \u201ekrecie\u201d dzia\u0142aj\u0105cym w sztabie generalnym wojska polskiego. w czasie spotkania szef cia poinformowa\u0142 papie\u017ca o planach wojennych zsrr, kt\u00f3re zdoby\u0142 p\u0142k ryszard kukli\u0144ski.\n2 listopada 1981 roku kukli\u0144ski powr\u00f3ci\u0142 z budapesztu wojskowym jak-40 wraz z polsk\u0105 delegacj\u0105 z posiedzenia rady wojskowej uk\u0142adu warszawskiego. tego samego dnia o godzinie 14:00 wzi\u0105\u0142 udzia\u0142 w odprawie w gabinecie zast\u0119pcy szefa sztabu generalnego gen. dyw. jerzego skalskiego, kt\u00f3ry przekaza\u0142 informacj\u0119, \u017ce nast\u0105pi\u0142 przeciek o najnowszej wersji plan\u00f3w stanu wojennego. w tej odprawie s\u0142u\u017cbowej uczestniczyli: gen. jerzy skalski, gen. wac\u0142aw szklarski, p\u0142k franciszek pucha\u0142a, p\u0142k czes\u0142aw witt i p\u0142k ryszard kukli\u0144ski. gen. skalski poinformowa\u0142 na odprawie oficer\u00f3w, \u017ce wsw wszcz\u0119\u0142a \u015bledztwo w sprawie przecieku.\nw \u015brod\u0119, 4 listopada 1981 roku, p\u0142k kukli\u0144ski spotka\u0142 si\u0119 w swoim gabinecie z p\u0142k. czes\u0142awem wittem i z oficerem kontrwywiadu odno\u015bnie do stanu wojennego. w czwartek, 5 listopada 1981 roku by\u0142 wezwany przez gen. skalskiego w zwi\u0105zku z opracowywanym raportem dla gen. wojciecha jaruzelskiego. w pi\u0105tek, 6 listopada 1981 roku kukli\u0144ski w swoim gabinecie rozmawia\u0142 z szefem oddzia\u0142u lotnictwa i opk w zarz\u0105dzie i operacyjnym sztabu generalnego wp gen. jerzym rakowskim, a w godzinach popo\u0142udniowych uczestniczy\u0142 wraz z p\u0142k stanis\u0142awem radajem w naradzie partyjnej.\nw sobot\u0119 7 listopada 1981 roku wzi\u0105\u0142 udzia\u0142 w odprawie w sztabie generalnym prowadzonej przez gen. floriana siwickiego. tego samego dnia wieczorem by\u0142 w ambasadzie radzieckiej, \u015bwi\u0119tuj\u0105c kolejn\u0105 rocznic\u0119 rewolucji pa\u017adziernikowej. w tym uroczystym bankiecie, wydanym przez ambasadora zsrr w prl, borysa aristowa, uczestniczyli m.in.: radziecki attach\u00e9 wojskowy gen. mjr aleksander chomienko, genera\u0142owie wojciech jaruzelski, florian siwicki, czes\u0142aw kiszczak, wac\u0142aw szklarski, gen. bryg. mo w\u0142adys\u0142aw po\u017coga oraz kilkuset vip-\u00f3w, w tym minister spraw wewn\u0119trznych miros\u0142aw milewski i wicepremier mieczys\u0142aw rakowski. obecny by\u0142 r\u00f3wnie\u017c pe\u0142nomocnik rz\u0105du prl do spraw pobytu wojsk radzieckich w polsce gen. micha\u0142 stryga. kukli\u0144ski podczas tej uroczysto\u015bci spotka\u0142 genera\u0142a szklarskiego, z kt\u00f3rym rozmawia\u0142.\n\n\n==== ucieczka z polski ====\n7/8 listopada 1981 roku p\u0142k ryszard kukli\u0144ski zosta\u0142 ewakuowany z polski przez funkcjonariuszy cia. przypuszczalnie zosta\u0142 ucharakteryzowany na podobie\u0144stwo mieszka\u0144ca londynu, kt\u00f3ry przyjecha\u0142 do warszawy kilka dni wcze\u015bniej i z wygl\u0105du bardzo przypomina\u0142 kukli\u0144skiego. to w\u0142a\u015bnie z jego paszportem kukli\u0144ski mia\u0142 opu\u015bci\u0107 polsk\u0119, odlatuj\u0105c tego samego dnia z ok\u0119cia samolotem british airways. po kr\u00f3tkim pobycie w londynie kukli\u0144ski, dzia\u0142aj\u0105cy pod pseudonimem jack strong, zosta\u0142 przewieziony samolotem do bazy lotniczej usa na po\u0142udniu niemiec i tam spotka\u0142 si\u0119 z rodzin\u0105.\nwed\u0142ug gen. franciszka pucha\u0142y kukli\u0144ski w pi\u0105tek 6 listopada 1981 roku wieczorem uczestniczy\u0142 w bankiecie z okazji rocznicy rewolucji pa\u017adziernikowej w ambasadzie zsrr. nast\u0119pnie, jak wskazuje pucha\u0142a, powo\u0142uj\u0105cy si\u0119 na j\u00f3zefa szaniawskiego, po przyj\u0119ciu w ambasadzie zosta\u0142 przez cia ulokowany w konspiracyjnym lokalu na \u017coliborzu. rano 7 listopada pod innym nazwiskiem odlecia\u0142 rejsowym samolotem lot-u do londynu. nadto pucha\u0142a podaje, \u017ce rano 7 listopada 1981 roku kukli\u0144ski bra\u0142 udzia\u0142 w odprawie u szefa sg wp, co jest zgodne z prawd\u0105. jednak franciszek pucha\u0142a wskazuje sprzeczne fakty w zwi\u0105zku z 6 i 7 listopada. obecno\u015b\u0107 kukli\u0144skiego na porannej odprawie 7 listopada jest potwierdzona przez gen. w\u0142adys\u0142awa hermaszewskiego, kt\u00f3ry widzia\u0142 pu\u0142kownika tego dnia rano. natomiast twierdzenie, \u017ce tego samego ranka pod innym nazwiskiem odlecia\u0142 rejsowym samolotem lot-u do londynu, jest nadinterpretacj\u0105 (uczestniczy\u0142 przecie\u017c w odprawie w sztabie generalnym). nadto nie m\u00f3g\u0142 kukli\u0144ski by\u0107 w ambasadzie zsrr 6 listopada, gdy\u017c uroczysty bankiet odby\u0142 si\u0119 7 listopada 1981 roku.\ninny biograf, krzysztof dubi\u0144ski podaje, \u017ce kukli\u0144ski wzi\u0105\u0142 udzia\u0142 w odprawie w sztabie generalnym z rana 7 listopada, a wieczorem uczestniczy\u0142 w bankiecie z okazji kolejnej rocznicy rewolucji pa\u017adziernikowej wydanym przez ambasadora zsrr. z kolei historyk s\u0142awomir cenckiewicz wskazuje, \u017ce w sobot\u0119 7 listopada p\u0142k ryszard kukli\u0144ski wezwany przez prze\u0142o\u017conych uczestniczy\u0142 w odprawie w zarz\u0105dzie i sztabu generalnego wp na temat stanu wojennego. po odprawie zabra\u0142 do s\u0142u\u017cbowej wo\u0142gi p\u0142k. tadeusza fijo\u0142ka (sekretarz pop pzpr w zarz\u0105dzie i), kt\u00f3ry by\u0142 ostatnim oficerem sztabu generalnego, z kt\u00f3rym kukli\u0144ski rozmawia\u0142. wieczorem odwiedzi\u0142 czes\u0142awa jakubowskiego, zostawiaj\u0105c u niego psa zul\u0119, a nast\u0119pnie wraz z \u017con\u0105 uda\u0142 si\u0119 do barbary i romana barszcz\u00f3w (roman by\u0142 przyjacielem kukli\u0144skiego jeszcze z czas\u00f3w dzieci\u0144stwa). przypuszczalnie po tym spotkaniu by\u0142 jeszcze na przyj\u0119ciu w ambasadzie zsrr, ale cenckiewicz sugeruje, \u017ce jest to ma\u0142o prawdopodobne, gdy\u017c nigdzie nie odnotowano tego faktu. niemniej jednak sam kukli\u0144ski pisarce marii nurowskiej przekaza\u0142, \u017ce w ambasadzie zsrr by\u0142, przywo\u0142uj\u0105c sw\u0105 rozmow\u0119, jak\u0105 w\u0142a\u015bnie tam odby\u0142 z gen. szklarskim. dalej w swojej analizie cenckiewicz przedstawia tez\u0119, \u017ce 8 listopada 1981 roku o godzinie 8:20 ca\u0142a rodzina kukli\u0144skich przekroczy\u0142a granic\u0119 w \u015bwiecku, a o 9:55 dyplomatyczny dodge by\u0142 ju\u017c na terenie ameryka\u0144skiej bazy wojskowej w berlinie zachodnim. 9 listopada byli we frankfurcie, a 11 listopada w bazie lotniczej suitland w ameryka\u0144skim stanie maryland.\npodobnie drog\u0119 ewakuacji kukli\u0144skich przedstawia ameryka\u0144ski dziennikarz benjamin weiser, twierdz\u0105c, \u017ce wszyscy cz\u0142onkowie rodziny zostali ukryci w du\u017cych kartonowych pud\u0142ach za\u0142adowanych do furgonetki z dyplomatycznymi tablicami rejestracyjnymi. na granicy w \u015bwiecku celnicy dzwonili do warszawy, by potwierdzi\u0107 numer rejestracyjny furgonetki, gdy\u017c ambasada ameryka\u0144ska wyst\u0105pi\u0142a niedawno o inny numer, kt\u00f3rego jeszcze na wykazie u celnik\u00f3w nie by\u0142o.\nw poniedzia\u0142ek, 9 listopada 1981 roku p\u0142k ryszard kukli\u0144ski ju\u017c si\u0119 nie pojawi\u0142 w sztabie generalnym. 10 listopada 1981 roku szef zarz\u0105du i szefostwa wsw p\u0142k mieczys\u0142aw figura oraz oficer obiektowy w sztabie generalnym pp\u0142k benedykt j\u0119drzejewski dekretowali postanowienie o wszcz\u0119ciu operacji pod kryptonimem \u201erenegat\u201d i powo\u0142ano specjaln\u0105 grup\u0119 operacyjno-\u015bledcz\u0105 wsw, na czele kt\u00f3rej stan\u0105\u0142 p\u0142k jan kowalczyk.\nw latach 70. i 80. p\u0142k kukli\u0144ski w sztabie generalnym by\u0142 obj\u0119ty pod wzgl\u0119dem kontrwywiadowczo-operacyjnym ochron\u0105 mi\u0119dzy innymi przez nast\u0119puj\u0105cych oficer\u00f3w operacyjnych wojskowej s\u0142u\u017cby wewn\u0119trznej: p\u0142k. zdzis\u0142awa kominka, pp\u0142k. j\u00f3zefa putka (kt\u00f3ry awansowa\u0142 na pu\u0142kownika w 1982 roku), p\u0142k. w\u0142adys\u0142awa gender\u0119 (w 1983 roku zosta\u0142 on wyr\u00f3\u017cniony wpisem do \u201ehonorowej ksi\u0119gi czyn\u00f3w \u017co\u0142nierskich\u201d), pp\u0142k. benedykta j\u0119drzejewskiego (awansowa\u0142 na pu\u0142kownika w 1984 roku).\nwed\u0142ug samego kukli\u0144skiego nawi\u0105za\u0142 on wsp\u00f3\u0142prac\u0119 z wywiadem ameryka\u0144skim cia podczas rejsu do europy zachodniej w 1972 roku, wysy\u0142aj\u0105c list do attach\u00e9 wojskowego przy ambasadzie usa w bonn. do pierwszego spotkania dosz\u0142o 18 sierpnia 1972 r. w hadze. wed\u0142ug jego relacji planowa\u0142 zawi\u0105za\u0107 w wojsku polskim spisek przeciw zsrr, jednak cia odwiod\u0142a go od tego, jako od dzia\u0142ania skazanego na niepowodzenie. zamiast tego poproszono go o przekazywanie informacji mog\u0105cych zaszkodzi\u0107 zwi\u0105zkowi radzieckiemu. w latach 1971\u20131981 kukli\u0144ski przekaza\u0142 na zach\u00f3d ponad 40 tys. stron dokument\u00f3w dotycz\u0105cych prl, zsrr i uk\u0142adu warszawskiego. dokumenty te dotyczy\u0142y mi\u0119dzy innymi plan\u00f3w zsrr u\u017cycia broni nuklearnej, danych technicznych najnowszych sowieckich broni m.in. czo\u0142gu t-72 i rakiet strza\u0142a-2, rozmieszczenia radzieckich jednostek przeciwlotniczych na terenach polski i nrd, metod stosowanych przez armi\u0119 czerwon\u0105 w celu unikni\u0119cia namierzenia jej obiekt\u00f3w przez satelity szpiegowskie, plan\u00f3w wprowadzenia stanu wojennego w polsce.\n\n\n=== po ucieczce ===\ntrzy lata po ucieczce, 23 maja 1984 roku, kukli\u0144ski zosta\u0142 skazany zaocznie przez s\u0105d wojskowy w warszawie na kar\u0119 \u015bmierci. wyrok zosta\u0142 z\u0142agodzony do 25 lat wi\u0119zienia w 1990 r. w 1995 w wyniku rewizji i prezesa s\u0105du najwy\u017cszego adama strzembosza wyrok uchylono. minister obrony narodowej decyzj\u0105 nr 23/mon/kadr z 12 lutego 1996 roku przywr\u00f3ci\u0142 mu stopie\u0144 pu\u0142kownika. spraw\u0119 skierowano ponownie do prokuratury wojskowej i postanowieniem z 22 wrze\u015bnia 1997 \u015bledztwo umorzono, argumentuj\u0105c, \u017ce kukli\u0144ski dzia\u0142a\u0142 w stanie wy\u017cszej konieczno\u015bci, przy czym uzasadnienie zosta\u0142o utajnione (wbrew opinii wielu badaczy ca\u0142o\u015b\u0107 tre\u015bci uzasadnienia jest od kilku lat jawna i og\u00f3lnodost\u0119pna). ostatecznie p\u0142k ryszard kukli\u0144ski zosta\u0142 uniewinniony i zrehabilitowany.\njego pe\u0142nomocnikiem by\u0142 j\u00f3zef szaniawski, kt\u00f3rego starania doprowadzi\u0142y do rehabilitacji p\u0142k. kukli\u0144skiego. kukli\u0144ski odwiedzi\u0142 polsk\u0119 w kwietniu 1998 r. by\u0142 inicjatorem powstania pomnika katy\u0144skiego w warszawie, ods\u0142oni\u0119tego 6 maja 1998. po rehabilitacji nadano mu m.in. honorowe obywatelstwa miast krakowa i gda\u0144ska.\nkukli\u0144ski zmar\u0142 11 lutego 2004 w wieku 73 lat w szpitalu. przyczyn\u0105 \u015bmierci by\u0142 udar m\u00f3zgu. urn\u0119 z prochami p\u0142k. kukli\u0144skiego przywi\u00f3z\u0142 do polski j\u00f3zef szaniawski. 19 czerwca 2004 r. w alei zas\u0142u\u017conych na cmentarzu wojskowym na pow\u0105zkach (kwatera a2-aleja zas\u0142u\u017conych-2) w warszawie spocz\u0119\u0142y prochy p\u0142k. kukli\u0144skiego i jego starszego syna waldemara, kt\u00f3ry zgin\u0105\u0142 w sierpniu 1994 roku w niejasnych okoliczno\u015bciach (zosta\u0142 kilkukrotnie przejechany przez terenowy samoch\u00f3d na terenie kampusu uniwersyteckiego w phoenix na oczach \u015bwiadk\u00f3w. sprawc\u00f3w nie uj\u0119to \u2013 w odnalezionym samochodzie nie odkryto \u017cadnych odcisk\u00f3w palc\u00f3w). drugi syn, bogdan kukli\u0144ski, wed\u0142ug oficjalnej wersji zagin\u0105\u0142 bez \u015bladu podczas morskiego rejsu w 1993 roku. w 2009 roku \u201ewprost\u201d wysun\u0119\u0142o hipotez\u0119, \u017ce zagini\u0119cie zosta\u0142o sfingowane przez cia w ramach programu ochrony \u015bwiadk\u00f3w.\nryszard kukli\u0144ski by\u0142 m\u0119\u017cem joanny z domu christ, urodzonej w mys\u0142owicach (1932\u20132013).\nw grudniu 2008 r. cia ujawni\u0142a raporty kukli\u0144skiego z roku 1981 zawieraj\u0105ce mi\u0119dzy innymi charakterystyk\u0119 gen. jaruzelskiego.\n\n\n== kontrowersje ==\nocena postaci ryszarda kukli\u0144skiego budzi kontrowersje w\u015br\u00f3d publicyst\u00f3w i emocje opinii publicznej w polsce. w\u015br\u00f3d zarzut\u00f3w wymieniane jest z\u0142amanie przysi\u0119gi wojskowej i nara\u017cenie infrastruktury kraju oraz polskich si\u0142 zbrojnych na wi\u0119ksze straty podczas ewentualnej wojny. w przypadku wojny, jak m\u00f3wi\u0142 dokument podpisany przez jaruzelskiego, zsrr przej\u0119\u0142oby kontrol\u0119 nad wojskiem polskim. dochodzi\u0142o na tym tle do incydent\u00f3w, mi\u0119dzy innymi nieznani sprawcy uszkodzili w nocy z 12 na 13 grudnia 2011 r. popiersie p\u0142k. kukli\u0144skiego w parku im. henryka jordana w krakowie. zamalowano napis \u201epu\u0142kownik\u201d i dopisano pod nazwiskiem s\u0142owo \u201ezdrajca\u201d. z boku pomnika namalowano napis \u201e\u015bmier\u0107 usa\u201d, pomalowano te\u017c czerwon\u0105 farb\u0105 lewe rami\u0119 popiersia.\nze wzgl\u0119du na tajno\u015b\u0107 wi\u0119kszo\u015bci dokumentacji zwi\u0105zanej ze s\u0142u\u017cbami specjalnymi dzia\u0142alno\u015b\u0107 ryszarda kukli\u0144skiego budzi kontrowersje r\u00f3wnie\u017c u historyk\u00f3w. zdaniem m.in. historyka paw\u0142a wieczorkiewicza oraz genera\u0142a franciszka pucha\u0142y istnieje mo\u017cliwo\u015b\u0107, \u017ce by\u0142 on w istocie podw\u00f3jnym agentem, dzia\u0142aj\u0105cym na rzecz wywiadu radzieckiego gru. na tak\u0105 mo\u017cliwo\u015b\u0107 wskazywa\u0142 r\u00f3wnie\u017c czes\u0142aw kiszczak, a bezpo\u015brednio twierdzi\u0142 tak by\u0142y radziecki attach\u00e9 wojskowy jurij ryliow. natomiast mecenas w\u0142adys\u0142aw si\u0142a-nowicki s\u0105dzi\u0142, \u017ce polskie s\u0142u\u017cby wypu\u015bci\u0142y kukli\u0144skiego z kraju \u015bwiadomie, aby wykona\u0107 misj\u0119 w zwi\u0105zku ze stanem wojennym. poinformowanie amerykan\u00f3w o planach wprowadzenia stanu wojennego, wi\u0105\u017c\u0105cego si\u0119 z odsuni\u0119ciem ryzyka interwencji radzieckiej w polsce, mog\u0142o by\u0107 wed\u0142ug tych tez korzystne dla strony radzieckiej, chc\u0105cej unikn\u0105\u0107 nieprzewidywalnych zachowa\u0144 administracji usa kierowanej przez silnie antykomunistycznego prezydenta reagana, a tak\u017ce polskich w\u0142adz. usa nie zapobieg\u0142y przy tym wprowadzeniu stanu wojennego, ani nie ostrzeg\u0142y polskiej opozycji. historycy ci podkre\u015blaj\u0105, \u017ce wiedza przypisywana kukli\u0144skiemu jest wyolbrzymiana, a zw\u0142aszcza nie m\u00f3g\u0142 on zna\u0107 plan\u00f3w wojennych zsrr, do kt\u00f3rych polscy oficerowie nie mieli dost\u0119pu. zauwa\u017ca si\u0119 tak\u017ce, \u017ce kukli\u0144ski w latach 70. \u017cy\u0142 na wysokiej stopie materialnej, jak na oficera wojska polskiego, co nie budzi\u0142o podejrze\u0144 kontrwywiadu, a po jego ucieczce strona radziecka nie wyci\u0105gn\u0119\u0142a \u017cadnych konsekwencji wobec gen. kiszczaka, odpowiedzialnego za polski wywiad. z drugiej strony administracja prezydenta clintona stan\u0119\u0142a na stanowisku, \u017ce sprzeciwi si\u0119 przyst\u0105pieniu polski do nato, dop\u00f3ki pu\u0142kownik kukli\u0144ski nie zostanie oczyszczony z zarzut\u00f3w.\n\n\n== awanse ==\n chor\u0105\u017cy \u2013 1950\n podporucznik \u2013 1951\n porucznik \u2013 1952\n kapitan \u2013 1955\n major \u2013 pa\u017adziernik 1963\n podpu\u0142kownik \u2013 czerwiec 1967\n pu\u0142kownik \u2013 1972\n szeregowy \u2013 1984 (degradacja)\n pu\u0142kownik \u2013 1996 (przywr\u00f3cenie)\n genera\u0142 brygady \u2013 2016 (po\u015bmiertnie)\n\n\n== ordery i odznaczenia ==\nkrzy\u017c kawalerski orderu odrodzenia polski (1976)\nsrebrny krzy\u017c zas\u0142ugi\nz\u0142oty medal \u201eza zas\u0142ugi dla obronno\u015bci kraju\u201d (1978)\nsrebrny medal \u201eza zas\u0142ugi dla obronno\u015bci kraju\u201d\nsrebrny medal \u201esi\u0142y zbrojne w s\u0142u\u017cbie ojczyzny\u201d\nbr\u0105zowy medal \u201eza zas\u0142ugi dla obronno\u015bci kraju\u201d\nbr\u0105zowy medal \u201esi\u0142y zbrojne w s\u0142u\u017cbie ojczyzny\u201d (1956)\nmedal polonia mater nostra est (1998)\nmedal zwyci\u0119stwa i wolno\u015bci\nmedal 10-lecia polski ludowej (1955)\nkrzy\u017c armii krajowej (6 maja 1998, przyznany przez rad\u0119 naczeln\u0105 i zarz\u0105d g\u0142\u00f3wny \u015bwiatowego zwi\u0105zku \u017co\u0142nierzy ak)kukli\u0144ski otrzyma\u0142 r\u00f3wnie\u017c wysokie odznaczenie cia \u2013 distinguished intelligence medal, kt\u00f3re a\u017c do tego momentu nadawane by\u0142o wy\u0142\u0105cznie obywatelom usa. w 1998 roku zosta\u0142 odznaczony medalem polonia mater nostra est.\nporozumienie organizacji kombatanckich i niepodleg\u0142o\u015bciowych od chwili \u015bmierci ryszarda kukli\u0144skiego zabiega o awansowanie go do stopnia genera\u0142a brygady i uhonorowanie orderem or\u0142a bia\u0142ego. bezskutecznie zwraca\u0142o si\u0119 wcze\u015bniej w tej sprawie z podobnymi apelami do prezydent\u00f3w aleksandra kwa\u015bniewskiego i lecha kaczy\u0144skiego.\no po\u015bmiertne podniesienie rangi pu\u0142kownika ryszarda kukli\u0144skiego do rangi genera\u0142a zwr\u00f3ci\u0142a si\u0119 18 lutego 2004 roku do prezydenta rp inicjatywa polityczna \u201ecentrum\u201d pod przewodnictwem prof. zbigniewa religi.\n\nprezydent rp andrzej duda postanowieniem z dnia 2 wrze\u015bnia 2016 roku mianowa\u0142 po\u015bmiertnie ryszarda kukli\u0144skiego na stopie\u0144 genera\u0142a brygady. akt nominacji w dniu narodowego \u015bwi\u0119ta niepodleg\u0142o\u015bci 11 listopada 2016 odebra\u0142 filip fr\u0105ckowiak, dyrektor izby pami\u0119ci pu\u0142kownika ryszarda kukli\u0144skiego.\n\n\n== izba pami\u0119ci ==\nw 2006 na warszawskiej star\u00f3wce, przy ul. kanonii 20/22 (w pobli\u017cu katedry \u015bw. jana chrzciciela) utworzono izb\u0119 pami\u0119ci pu\u0142kownika kukli\u0144skiego. 17 listopada 2010 hanna gronkiewicz-waltz podj\u0119\u0142a decyzj\u0119 o jej zamkni\u0119ciu, jednak decyzj\u0119 cofn\u0119\u0142a. za\u0142o\u017cycielem i dyrektorem izby pami\u0119ci pu\u0142kownika kukli\u0144skiego by\u0142 j\u00f3zef szaniawski; po \u015bmierci kt\u00f3rego kieruje ni\u0105 jego syn, filip fr\u0105ckowiak. od wrze\u015bnia 2016 w zwi\u0105zku z po\u015bmiertn\u0105 nominacj\u0105 generalsk\u0105 ryszarda kukli\u0144skiego, muzeum funkcjonuje pod nazw\u0105 izba pami\u0119ci genera\u0142a kukli\u0144skiego.\n\n\n== publikacje i filmy o p\u0142k. kukli\u0144skim ==\npublikacje ksi\u0105\u017ckowe:\n\nwojna z narodem widziana od \u015brodka. rozmowa z b. p\u0142k. dypl. ryszardem kukli\u0144skim przeprowadzona w pi\u0105t\u0105 rocznic\u0119 wprowadzenia stanu wojennego, 1987 (wywiad udzielony paryskiej \u201ekulturze\u201d nr 4/87, przedruk wydany w polsce w drugim obiegu wydawniczym),\nmanfred e. berger, jaruzelski, 1991,\nwojciech jaruzelski, stan wojenny dlaczego..., 1992,\nkrzysztof dubi\u0144ski, iwona jurczenko-topolska, by\u0107 szpiegiem, 1994,\nkrzysztof dubi\u0144ski, iwona jurczenko: oko pentagonu. rzecz o pu\u0142kowniku ryszardzie kukli\u0144skim. warszawa: k.m.s.o, 1995. isbn 83-85608-57-5. oclc 35453302. (pol.).\nandrzej krajewski, bohater z bliska. zas\u0142uga dla polski, 1999 (2014 jako e-book pod tytu\u0142em zas\u0142uga dla polski; ksi\u0105\u017cka oparta na rozmowach, jakie odby\u0142 z pu\u0142kownikiem ameryka\u0144ski korespondent tvp przed rokiem 1994)\nj\u00f3zef szaniawski, samotna misja \u2013 pu\u0142kownik kukli\u0144ski i zimna wojna, 2003 (ksi\u0105\u017cka napisana przez pe\u0142nomocnika pu\u0142kownika kukli\u0144skiego w polsce),\nmaria nurowska: m\u00f3j przyjaciel zdrajca. wyd. 3. warszawa: wydawnictwo w.a.b. \u2013 grupa wydawnicza foksal, 2011. isbn 978-83-280-0883-0. oclc 945099248. (pol.). (biografia oparta na rozmowach autorki z pu\u0142kownikiem kukli\u0144skim, kt\u00f3re odby\u0142y si\u0119 z jego inicjatywy; ksi\u0105\u017cka na \u017cyczenie pu\u0142kownika ukaza\u0142a si\u0119 dopiero po jego \u015bmierci)\nj\u00f3zef szaniawski, pu\u0142kownik kukli\u0144ski. misja polski, 2005,\nj\u00f3zef szaniawski, pu\u0142kownik kukli\u0144ski \u2013 tajna misja, 2008,\nbenjamin weiser: ryszard kukli\u0144ski. \u017cycie \u015bci\u015ble tajne. warszawa: \u015bwiat ksi\u0105\u017cki, 2014. isbn 978-83-7943-630-9. oclc 879529234. (pol.). (ksi\u0105\u017cka autoryzowana przez agencj\u0119 cia i napisana na podstawie dokument\u00f3w ujawnionych autorowi przez agencj\u0119),\nyust ronald, jack strong vel ryszard kukli\u0144ski nadaje, 2014 (fabularyzowana biografia napisana w formie powie\u015bci szpiegowskiej z wieloma w\u0105tkami fikcyjnymi),\nmarek bara\u0144ski: nogi pana boga. warszawa: keep smiling, 2010. isbn 978-83-930294-0-2. oclc 676716136. (pol.).\npawe\u0142 wieczorkiewicz, justyna b\u0142a\u017cejowska: przez polsk\u0119 ludow\u0105 na prze\u0142aj i na przek\u00f3r. poznan: zysk i s-ka, 2011. isbn 978-83-7506-651-7. oclc 756901714. (pol.).\nkrzysztof dubi\u0144ski: jaruzelski. genera\u0142 przegranej sprawy. warszawa: ringier axel springer polska, 2014. isbn 978-83-7813-679-8. oclc 890404996. (pol.).\nkrzysztof dubi\u0144ski: ryszard kukli\u0144ski. bohater czy zdrajca. warszawa: ringier axel springer polska, 2014. isbn 978-83-7813-584-5. oclc 869939844. (pol.).\nfranciszek pucha\u0142a: szpieg cia w polskim sztabie generalnym. o ryszardzie kukli\u0144skim bli\u017cej prawdy. warszawa: bellona, 2014. isbn 978-83-11-13170-5. oclc 881496045. (pol.). (ksi\u0105\u017cka napisana przez antagonist\u0119 kukli\u0144skiego z ludowego wojska polskiego),\ns\u0142awomir cenckiewicz: atomowy szpieg: ryszard kukli\u0144ski i wojna wywiad\u00f3w. poznan: zysk i s-ka wydawnictwo, 2014. isbn 978-83-7785-477-8. oclc 897750385. (pol.). (biografia oparta na polskich i zagranicznych dokumentach historycznych uwypuklaj\u0105ca aspekt warsztatu szpiegowskiego),\ns\u0142awomir koper: wielcy szpiedzy w prl. warszawa: wyd. czerwone i czarne, 2014. isbn 978-83-7700-156-1. oclc 892494790. (pol.).filmy:\n\npu\u0142kownik kukli\u0144ski, film dokumentalny z 1997, re\u017c. andrzej trzos-rastawiecki;\nsprawa pu\u0142kownika kukli\u0144skiego, film dokumentalny z 1998, re\u017c. jolanta kessler, j\u00f3zef szaniawski;\ngry wojenne, film dokumentalny z 2008, re\u017c. dariusz jab\u0142o\u0144ski. jego premiera odby\u0142a si\u0119 w grudniu 2008 w siedzibie cia;\njack strong, film fabularny z 2014, re\u017c. w\u0142adys\u0142aw pasikowski, w rol\u0119 pu\u0142kownika ryszarda kukli\u0144skiego wcieli\u0142 si\u0119 marcin doroci\u0144ski.\n\n\n== upami\u0119tnienie ==\n4 listopada 2014 uchwa\u0142\u0105 podj\u0119t\u0105 na sesji rady miasta poznania skwerowi ograniczonemu ulicami kr\u00f3lowej jadwigi, krakowsk\u0105 oraz karmelick\u0105 na obszarze osiedla stare miasto w poznaniu nadano imi\u0119 ryszarda kukli\u0144skiego.\n17 wrze\u015bnia 2015 ods\u0142oni\u0119to pomnik ryszarda kukli\u0144skiego w gdyni.\n4 czerwca 2018 ods\u0142oni\u0119to pomnik ryszarda kukli\u0144skiego na pl. jana nowaka-jeziora\u0144skiego w krakowie.\nw krakowie ryszarda kukli\u0144skiego upami\u0119tnia te\u017c nazwa ulicy w dzielnicy podg\u00f3rze oraz popiersie w parku jordana.\n23 wrze\u015bnia 2023 ods\u0142oni\u0119to pomnik ryszarda kukli\u0144skiego przy ul. pretficza 24 we wroc\u0142awiu.\n\n\n== przypisy ==\n\n\n== linki zewn\u0119trzne ==\npap, raporty pu\u0142kownika ryszarda kukli\u0144skiego. pap.pl. [zarchiwizowane z tego adresu (2011-05-27)]. (ang.)\nstrona po\u015bwi\u0119cona pu\u0142kownikowi kukli\u0144skiemu\nstrona po\u015bwi\u0119cona pu\u0142kownikowi kukli\u0144skiemu (ang.)\njolanta jab\u0142o\u0144ska-gruca \u201edylemat polityczny i moralny\u201d. recogito.pologne.net. [zarchiwizowane z tego adresu (2009-04-02)].\npu\u0142kownik ryszard kuklinski. konrad wallenrod xx wieku\nizba pami\u0119ci pu\u0142kownika kukli\u0144skiego \u2013 oficjalna strona. [dost\u0119p 10 lutego 2014].\nryszard kukli\u0144ski. biograficzna wystawa. [dost\u0119p 14 czerwca 2023]."