"la c o c (chiamata \"ci\" in italiano) \u00e8 la terza lettera dell'alfabeto latino e di quello italiano.\nin italiano la c non ha un suono univocamente definito, si \u00e8 soliti infatti distinguere fra c dolce (corrispondente all'affricata postalveolare sorda [\u02a7]) e c dura (corrispondente all'occlusiva velare sorda [k]) a seconda se precede le lettere vocali e e i, o a, o e u; e pu\u00f2 variare sempre, a seconda del contesto, se \u00e8 accompagnato dalle lettere h o i. inoltre la lettera c fa parte del digramma sc davanti a -i e -e, nella formazione della fricativa postalveolare sorda [\u0283].\nquesta lettera rappresenta anche il suono occlusivo palatale sordo nell'alfabeto fonetico internazionale.\nla lettera \u0441 (es) dell'alfabeto cirillico, sia minuscola sia maiuscola, \u00e8 identica alla lettera c latina, sebbene fra le due lettere non vi sia alcuna correlazione storica. la \u0441 cirillica deriva infatti da una particolare forma calligrafica medievale della lettera greca \u03c3 (sigma), detta \"sigma lunata\" e simile a entrambe le attuali forme minuscole della lettera (\u03c3, \u03c2). nonostante il suo aspetto, la \u0441 cirillica \u00e8 dunque parente della s latina.\n\n\n== storia ==\nl'origine della lettera c derivava probabilmente dal fenicio gimel.\nnell'etrusco venne usata una forma derivata dall'alfabeto greco arcaico per trascrivere l'occlusiva velare sorda (/k/ c di \"casa\") e anche l'occlusiva velare sonora (/g/ g di \"gancio\"), l'etrusco infatti non percepiva la differenza tra le consonanti occlusive velari sorde e sonore.\nil latino arcaico aveva tre lettere per rappresentare il suono /k/ e /g/. la k veniva normalmente usata prima della a e consonanti, la c prima di e ed i e la q prima di o ed v.\nsuccessivamente la k scomparve (rimanendo solo in poche parole o abbreviazioni, come kal per kalendae, e in alcuni termini di origine greca) e la c venne usata davanti a tutte le vocali, tranne che davanti ad una v quando aveva valore semiconsonantico /kw/ (in quel caso veniva ancora usata la q, differenza \u00e8 anche in italiano come \"c\" di \"cuneo\" /kuneo/ e \"q\" di \"quadro\" /kwadro/ ).\nda qui deriva la confusione, per esempio, nel nome \"caio/gaio\". fu un liberto del console spurio carvilio ruga, che per primo apr\u00ec una scuola di grammatica a roma verso la met\u00e0 del iii secolo a.c., a distinguere le due lettere creando la lettera g.\n\n\n== uso nelle lingue ==\nsebbene in lingua latina la c (dopo la diffusione della nuova lettera g) in epoca classica avesse esclusivamente il suono velare (\"duro\") /k/ davanti a tutte le vocali, intorno al 4\u00ba secolo d.c. il suono associato a questa lettera si palatalizz\u00f2 davanti alle vocali e ed i, dapprima in /c/, e la stessa cosa avvenne per il suono associato alla lettera g.\nmentre in area italica la palatalizzazione si arrest\u00f2 a /t\u0361\u0283/, in area gallica intorno al 14\u00ba secolo si raggiunse la realizzazione /\u0283/ (difatti in francese fino al 14\u00ba secolo ch si pronunciava /t\u0361\u0283/ come cheval era /t\u0361\u0283eval/) e sempre nella stessa zona la palatalizzazione accade anche alla c davanti alla a (chambre da camera) .\nnella pronuncia scolastica (o ecclesiastica) del latino infatti (quella utilizzata normalmente in italia e che rispetta il latino parlato in italia nel periodo medioevale), la c viene pronunciata [t\u0361\u0283]  prima delle vocali \u00e6, e, i, \u0153 e y, mentre nella pronuncia restituta (quella normalmente utilizzata negli altri stati e pi\u00f9 vicina al latino parlato pi\u00f9 anticamente) \u00e8 sempre e solo pronunciata [k].\nnelle lingue romanze, mentre la c velare \u00e8 sempre pronunciata [k], il suono della c palatale (\"dolce\") varia grandemente tra le varie lingue:\n\n[t\u0361\u0283] in italiano ed in rumeno;\n[s] in francese, in portoghese, inglese e nello spagnolo dell'america latina;\n[\u03b8] nello spagnolo europeo.il valore della c varia ancora di pi\u00f9 tra altre lingue: [k] in irlandese; [d\u0361\u0292] in turco; [t\u0361\u0283] in indonesiano e malay; e [t\u0361s] in tedesco (solo se seguita da \u00e4, e, i o y), ceco, croato, esperanto, ungherese, polacco, ido, traslitterazioni del cinese e serbo.\nin molte lingue, la lettera c \u00e8 pi\u00f9 comune come parte di digrammi, piuttosto che da sola. ad esempio, in tedesco la c da sola \u00e8 molto rara, ma compare nel digramma ch pronunciato /x/ o /\u00e7/ e nel trigramma 'sch', entrambi molto frequenti.\n\n\n== codici informatici ==\nunicode: maiuscola u+0043, minuscola u+0063\nascii: maiuscola 67, minuscola 99; in binario 01000011 e 01100011 rispettivamente\nebcdic: maiuscola 195, minuscola 131\nentity: maiuscola & #67; e minuscola & #99;\n\n\n== voci correlate ==\nc dolce\nc dura\n\u00e7\n\u0109\n\u0107\n\u00a2\nch (digramma)\nci (digramma)\n\u00a9\n\n\n== altri progetti ==\n\n wikiquote contiene citazioni di o su c\n wikizionario contiene il lemma di dizionario \u00abc\u00bb\n wikimedia commons contiene immagini o altri file su c\n\n\n== collegamenti esterni ==\n\n(en) c, su enciclopedia britannica, encyclop\u00e6dia britannica, inc."