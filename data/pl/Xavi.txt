"xavi, w\u0142a\u015bc. xavier hern\u00e1ndez creus (wym. [\u02c8\u0283a\u03b2i], [\u02c8\u0283a\u03b2ier er\u02c8nandes \u02c8kr\u025bws]; ur. 25 stycznia 1980 w terrassie) \u2013 hiszpa\u0144ski trener i pi\u0142karz kt\u00f3ry gra\u0142 na pozycji pomocnika. mistrz \u015bwiata 2010 i dwukrotny mistrz europy 2008, 2012. w latach 1998\u20132015 zawodnik fc barcelony z kt\u00f3r\u0105 czterokrotnie triumfowa\u0142 w lidze mistrz\u00f3w w sezonach 2005/2006, 2008/2009, 2010/2011 i 2014/2015, a w latach 2015\u20132019 klubu al sadd, kt\u00f3rego trenerem zosta\u0142 po zako\u0144czeniu kariery pi\u0142karskiej. obecnie pe\u0142ni funkcj\u0119 trenera fc barcelony.\n\n\n== kariera klubowa ==\n\n\n=== fc barcelona ===\nxavi urodzi\u0142 si\u0119 w terrasie w katalonii. swoj\u0105 karier\u0119 pi\u0142karsk\u0105 rozpocz\u0105\u0142 w wieku 11 lat w dru\u017cynie junior\u00f3w klubu fc barcelona. w sezonie 1997/1998 zosta\u0142 w\u0142\u0105czony do dru\u017cyny rezerw \u2013fc barcelony b. w tym sezonie wraz z dru\u017cyn\u0105 awansowa\u0142 do segunda divisi\u00f3n, hiszpa\u0144skiej drugiej ligi.\ngdy xavi wr\u00f3ci\u0142 z mistrzostw \u015bwiata u-18, \u00f3wczesny trener fc barcelony, louis van gaal zacz\u0105\u0142 go regularnie wystawia\u0107 w pierwszym zespole. w pierwszej dru\u017cynie zadebiutowa\u0142 18 sierpnia 1998 w meczu o superpuchar hiszpanii przeciwko rcd mallorca, strzelaj\u0105c tak\u017ce bramk\u0119. w nast\u0119pnych rozgrywkach sta\u0142 si\u0119 pierwszym rozgrywaj\u0105cym dru\u017cyny przez wi\u0119ksz\u0105 cz\u0119\u015b\u0107 sezonu, zast\u0119puj\u0105c kontuzjowanego josepa guardiol\u0119. kiedy guardiola odszed\u0142, w\u0142adze klubu uzna\u0142y, \u017ce nie ma potrzeby sprowadza\u0107 nowego zawodnika i na pozycji \u015brodkowego pomocnika wystawiany by\u0142 xavi.\nw sezonie 2005/2006 \u015bwi\u0119towa\u0142 ze swoim zespo\u0142em zdobycie tytu\u0142u mistrza hiszpanii, a tak\u017ce zwyci\u0119stwo w lidze mistrz\u00f3w uefa. w sezonie 2008/09 xavi wygra\u0142 z barcelon\u0105 w rozgrywkach la liga, pucharu kr\u00f3la i w lidze mistrz\u00f3w. w sezonie 2009/10 zdoby\u0142 z klubem superpuchar hiszpanii, superpuchar europy i klubowe mistrzostwo \u015bwiata. w sezonie 2010/11 ponownie zwyci\u0119\u017cy\u0142 z klubem w la liga i lidze mistrz\u00f3w.\n25 kwietnia 2015 rozegra\u0142 sw\u00f3j pi\u0119\u0107setny mecz w la liga, zmieniaj\u0105c andr\u00e9sa iniest\u0119 w 88. minucie derb\u00f3w barcelony z rcd espanyol.\n\n\n=== al sadd ===\n21 maja 2015 roku xavi oficjalnie potwierdzi\u0142, \u017ce po sezonie 2014/15 przeniesie si\u0119 do katarskiego klubu al sadd. zadebiutowa\u0142 nowym klubie w rozegranym 13 wrze\u015bnia 2015 meczu przeciwko al-mesaimeer sc. w barwach tego klubu rozegra\u0142 98 mecz\u00f3w, a tak\u017ce strzeli\u0142 24 gole. w 2017 roku zdoby\u0142 puchar kataru, puchar emira i superpuchar kataru, 2 lata p\u00f3\u017aniej zosta\u0142 mistrzem kataru. 2 maja 2019 roku xavi og\u0142osi\u0142 zako\u0144czenie kariery pi\u0142karskiej.\n\n\n== kariera reprezentacyjna ==\nxavi w reprezentacji hiszpanii zadebiutowa\u0142 15 listopada 2000. jako jej zawodnik rozegra\u0142 na mistrzostwach \u015bwiata w 2002 roku 3 mecze. w 2008 roku hiszpania zdoby\u0142a mistrzostwo europy, a xavi zosta\u0142 uznany przez uefa za najlepszego pi\u0142karza turnieju. w 2010 roku w zdoby\u0142 z reprezentacj\u0105 hiszpanii mistrzostwo \u015bwiata.\nw 2012 roku xavi wraz z reprezentacj\u0105 hiszpanii zdoby\u0142 mistrzostwo europy. hiszpanie pokonali w finale reprezentacj\u0119 w\u0142och 4:0, xavi asystowa\u0142 przy bramkach jordiego alby (2:0) i fernando torresa (3:0).\npo mistrzostwach \u015bwiata w 2014 postanowi\u0142 zako\u0144czy\u0107 reprezentacyjn\u0105 karier\u0119.\n\n\n== kariera trenerska ==\n\n\n=== al sadd ===\n29 maja 2019 xavi zosta\u0142 trenerem dru\u017cyny, kt\u00f3rej do 2 maja tego samego roku by\u0142 zawodnikiem \u2013 al sadd. w 2019 roku doprowadzi\u0142 swoj\u0105 dru\u017cyn\u0119 do p\u00f3\u0142fina\u0142u azjatyckiej ligi mistrz\u00f3w. z dru\u017cyn\u0105 zdoby\u0142 7 trofe\u00f3w \u2013 zosta\u0142: mistrzem kataru (w sezonie 2020/2021), zdobywc\u0105 pucharu emira kataru (w sezonach 2019/2020 i 2020/2021), pucharu ksi\u0119cia kataru (w sezonach 2019/2020 i 2020/2021), pucharu szejka jassema (w sezonie 2019/2020), a tak\u017ce pucharu gwiazd kataru (w sezonie 2019/2020). spo\u015br\u00f3d 102 meczy kt\u00f3re al sadd rozegra\u0142o pod wodz\u0105 xaviego, 67 zosta\u0142y wygrane.\n\n\n=== fc barcelona ===\n6 listopada 2021 fc barcelona poinformowa\u0142a, \u017ce xavi zostanie jej nowym trenerem, zast\u0119puj\u0105c zwolnionego ronalda koemana. xavi podpisa\u0142 tego dnia kontrakt z bar\u00e7\u0105 do ko\u0144ca sezonu 2023/2024. 8 listopada 2021 odby\u0142a si\u0119 jego prezentacja jako nowego trenera na camp nou. po swoje pierwsze trofeum w roli trenera fc barcelony si\u0119gn\u0105\u0142 w styczniu 2023, gdy prowadzona przez niego dru\u017cyna pokona\u0142a w finale superpucharu hiszpanii real madryt 3:1.\n\n\n== statystyki pi\u0142karskie ==\n\n\n=== klubowe ===\n\u017ar\u00f3d\u0142o: xavi, [w:] baza transfermarkt (zawodnicy\u2013podsumowanie wyst\u0119p\u00f3w) [online] [dost\u0119p 2019-07-27] .\n\n\n=== reprezentacyjne ===\n\u017ar\u00f3d\u0142o: xavi, [w:] baza transfermarkt (zawodnicy\u2013kadra) [online] [dost\u0119p 2019-07-27] .\n\n\n== statystyki trenerskie ==\n(aktualne na 29 kwietnia 2023)\n\n\n== sukcesy ==\n\n\n=== jako pi\u0142karz ===\nfc barcelona\n\nmistrzostwo hiszpanii: 1998/1999, 2004/2005, 2005/2006, 2008/2009, 2009/2010, 2010/2011, 2012/2013, 2014/2015\npuchar kr\u00f3la: 2008/2009, 2011/2012, 2014/2015\nsuperpuchar hiszpanii: 2005, 2006, 2009, 2010, 2011, 2013\nliga mistrz\u00f3w uefa: 2005/2006, 2008/2009, 2010/2011, 2014/2015\nsuperpuchar europy: 2009, 2011\nklubowe mistrzostwo \u015bwiata: 2009, 2011al sadd\n\nmistrzostwo kataru: 2018/2019\npuchar emira: 2017\npuchar kataru: 2017\nsuperpuchar kataru: 2017reprezentacyjne\n\nmistrzostwo \u015bwiata: 2010\nmistrzostwo europy: 2008, 2012\nfina\u0142 pucharu konfederacji: 2013\n3. miejsce w pucharze konfederacji: 2009\nwicemistrzostwo olimpijskie: 2000\nmistrzostwo \u015bwiata u-20: 1999\n\n\n=== jako trener ===\nal sadd\n\nmistrzostwo kataru: 2020/2021\npuchar emira: 2019/2020, 2020/2021\nsuperpuchar kataru: 2019\npuchar kataru: 2020fc barcelona\n\nsuperpuchar hiszpanii: 2022/2023\nmistrzostwo hiszpanii: 2022/2023\n\n\n=== indywidualne ===\nkr\u00f3l asyst primera divisi\u00f3n: 2008/2009, 2009/2010\nkr\u00f3l asyst liga mistrz\u00f3w: 2008/2009\n\n\n=== wyr\u00f3\u017cnienia ===\nnajlepszy zawodnik mistrzostw europy: 2008\nnajlepszy pomocnik ligi mistrz\u00f3w: 2008/09\nnajlepszy pi\u0142karz \u015bwiata wed\u0142ug world soccer: 2010\nnajlepszy pi\u0142karz \u015bwiata wed\u0142ug espn: 2010\nnajlepszy rozgrywaj\u0105cy wed\u0142ug iffhs: 2008, 2009, 2010, 2011\ndru\u017cyna gwiazd mistrzostw \u015bwiata: 2010\nnajlepszy pomocnik roku w primera divisi\u00f3n: 2009, 2010, 2011\ndru\u017cyna turnieju mistrzostw europy: 2008, 2012\ndru\u017cyna roku wed\u0142ug fifpro: 2008, 2009, 2010, 2011, 2012, 2013\ndru\u017cyna roku wed\u0142ug esm: 2008/2009, 2010/2011, 2011/2012\ndru\u017cyna roku uefa: 2008, 2009, 2010, 2011, 2012\ndru\u017cyna dekady wed\u0142ug don bal\u00f3n: 2010\nsrebrna pi\u0142ka klubowych mistrzostw \u015bwiata: 2011\nbr\u0105zowa pi\u0142ka klubowych mistrzostw \u015bwiata: 2009\ndru\u017cyna wszech czas\u00f3w france football: 2020\n\n\n== \u017cycie prywatne ==\nma troje rodze\u0144stwa: dw\u00f3ch braci \u2013 alexa i oscara oraz siostr\u0119 ariadn\u0119. 13 lipca 2013 po\u015blubi\u0142 nuri\u0119 cuniller\u0119. ceremonia odby\u0142a si\u0119 w ogrodzie botanicznym marimurtra, wzi\u0119li w niej udzia\u0142 inni pi\u0142karze fc barcelony, m.in. lionel messi, victor valdes, cesc f\u00e0bregas, andres iniesta i jordi alba. 3 stycznia 2016 nuria cunillera w dosze urodzi\u0142a mu c\u00f3rk\u0119 asi\u0119, a w listopadzie 2018 roku w tym samym mie\u015bcie syna o imieniu dan.\n\n\n== uwagi ==\n\n\n== przypisy ==\n\n\n== bibliografia ==\nxavi w bazie national football teams (ang.)"