"la terra \u00e9s el tercer planeta del sistema solar segons la seva proximitat al sol i l'\u00fanic astre que se sap que t\u00e9 vida. un 29% de la seva superf\u00edcie \u00e9s coberta per terra en forma de continents i illes i un 71% per aigua, la major part de la qual es troba als mars i els oceans, que formen la hidrosfera conjuntament amb els llacs, els rius i altres masses d'aigua dol\u00e7a. gran part de les regions polars est\u00e0 coberta de gel. la capa exterior de la terra es divideix en nombroses plaques tect\u00f2niques r\u00edgides que es mouen per la superf\u00edcie al llarg de per\u00edodes de molts milions d'anys. el seu interior roman actiu, amb un nucli intern s\u00f2lid, un nucli extern l\u00edquid que genera el camp magn\u00e8tic de la terra i un mantell convectiu que impulsa la tect\u00f2nica de plaques.\nl'atmosfera de la terra es compon majorit\u00e0riament de nitrogen i oxigen. l'energia solar incideix amb m\u00e9s intensitat a les regions tropicals que a les polars i \u00e9s redistribu\u00efda per la circulaci\u00f3 atmosf\u00e8rica i oce\u00e0nica. el vapor d'aigua t\u00e9 una pres\u00e8ncia important a l'atmosfera, on forma n\u00favols que cobreixen la majoria del planeta. els gasos amb efecte d'hivernacle, com el di\u00f2xid de carboni, atrapen una part de l'energia solar prop de la superf\u00edcie. el clima de cada regi\u00f3 ve determinat per la latitud, el terreny i l'altitud, aix\u00ed com les eventuals masses d'aigua pr\u00f2ximes i els seus corrents. els fen\u00f2mens meteorol\u00f2gics extrems, incloent-hi els ciclons tropicals, les tronades i les onades de calor, poden afectar gaireb\u00e9 totes les contrades del m\u00f3n i tenen un impacte significatiu sobre els organismes que habiten la terra.\nla terra, un el\u00b7lipsoide d'aproximadament 40.000 km de circumfer\u00e8ncia, \u00e9s el planeta m\u00e9s dens del sistema solar, aix\u00ed com el m\u00e9s gros i massiu dels planetes tel\u00b7l\u00farics. orbitant a uns vuit minuts llum del sol, triga un any (aproximadament 365,25 dies) a completar una revoluci\u00f3 al voltant de l'astre rei.\nel planeta es va formar fa aproximadament 4.600 milions d'anys, i hi va apar\u00e8ixer vida al cap de 1.000 milions d'anys. la biosfera de la terra ha alterat significativament l'atmosfera i altres condicions abi\u00f2tiques, permetent la proliferaci\u00f3 d'organismes aer\u00f2bics i la formaci\u00f3 de la capa d'oz\u00f3 que, juntament amb el camp magn\u00e8tic terrestre, bloqueja la radiaci\u00f3 solar perjudicial. les propietats f\u00edsiques de la terra, aix\u00ed com la seva hist\u00f2ria geol\u00f2gica i \u00f2rbita, han perm\u00e8s que la vida persisteixi durant aquest per\u00edode. s'espera que el planeta pugui tenir vida durant com a m\u00ednim 500 milions d'anys m\u00e9s.la terra interacciona amb altres objectes de l'espai, especialment el sol i la lluna. actualment, la terra completa una \u00f2rbita al voltant del sol un cop cada 366,26 vegades que gira sobre el seu propi eix, que \u00e9s equivalent a 365,26 dies solars o un any sideri. l'eix de rotaci\u00f3 de la terra est\u00e0 inclinat 23,4\u00b0 respecte a la perpendicular del pla orbital, produint variacions estacionals a la superf\u00edcie del planeta amb un per\u00edode d'un any tropical (365,24 dies solars). l'\u00fanic sat\u00e8l\u00b7lit natural de la terra, la lluna, que va comen\u00e7ar a girar al seu voltant fa uns 4.530 milions d'anys, crea les marees, n'estabilitza la inclinaci\u00f3 axial i alenteix gradualment la rotaci\u00f3 del planeta. fa entre 3.800 i 4.100 milions d'anys, nombrosos impactes d'asteroide durant el gran bombardeig tard\u00e0 van provocar canvis significatius a l'ambient de la superf\u00edcie.\ntant els recursos minerals del planeta, com els productes de la biosfera, contribueixen recursos que s'utilitzen per alimentar la poblaci\u00f3 mundial. aquests habitants s'agrupen en uns 200 estats independents, que interaccionen per mitj\u00e0 de diplom\u00e0cia, comer\u00e7 i accions militars. les cultures humanes han desenvolupat visions molt diverses del planeta, incloent-hi personificacions com una de\u00eftat, una creen\u00e7a en una terra plana o com al centre de l'univers.\n\n\n== composici\u00f3 i estructura ==\n\nla terra \u00e9s un planeta terrestre, la qual cosa significa que \u00e9s un cos roc\u00f3s, en lloc d'un gegant gas\u00f3s com j\u00fapiter. \u00e9s el m\u00e9s gran dels quatre planetes terrestres del sistema solar en mida i massa. d'aquests quatre planetes, la terra tamb\u00e9 t\u00e9 la densitat m\u00e9s gran, la gravetat superficial m\u00e9s alta, el camp magn\u00e8tic m\u00e9s fort i la rotaci\u00f3 m\u00e9s r\u00e0pida. tamb\u00e9 \u00e9s l'\u00fanic planeta terrestre amb tect\u00f2nica de plaques activa.\n\n\n=== forma ===\nla forma de la terra \u00e9s molt propera a la d'un esferoide oblat, una esfera aixafada al llarg de l'eix de pol a pol de tal manera que hi hagi un bony al voltant de l'equador. aquest bony \u00e9s degut a la rotaci\u00f3 de la terra, i fa que el di\u00e0metre a l'equador sigui 43 km m\u00e9s gran que el di\u00e0metre dels pols. el di\u00e0metre mitj\u00e0 de l'esferoide de refer\u00e8ncia \u00e9s d'uns 12.742 km, que \u00e9s aproximadament 40.000 km/\u03c0, ja que el metre es va definir originalment com a 1/10.000.000 de la dist\u00e0ncia de l'equador al pol nord passant per par\u00eds (fran\u00e7a).la topografia local es desvia d'aquest esferoide ideal, tot i que a escala global aquestes desviacions s\u00f3n molt petites: la terra t\u00e9 una toler\u00e0ncia d'una part de cada 584, o 0,17%, de l'esferoide de refer\u00e8ncia. \u00e9s menys, per tant, que la toler\u00e0ncia del 0,22% permesa en boles de billar. les desviacions locals m\u00e9s grans a la superf\u00edcie rocosa de la terra s\u00f3n el mont everest (8.848 m sobre el nivell del mar local) i la fossa de les mariannes (10.911 m sota el nivell del mar local). a causa de la deformaci\u00f3 equatorial, les localitzacions de la superf\u00edcie m\u00e9s llunyanes del centre de la terra s\u00f3n els pics del chimborazo a l'equador i huascar\u00e1n al per\u00fa.\n\n\n=== composici\u00f3 qu\u00edmica ===\n\nla massa de la terra \u00e9s d'aproximadament 5,98\u00d71024 kg. est\u00e0 composta principalment de ferro (32,1%), oxigen (30,1%), silici (15,1%), magnesi (13,9%), sofre (2,9%), n\u00edquel (1,8%), calci (1,5%), i alumini (1,4%); l'1,2% restant consisteix en quantitats en traces d'altres elements. es creu que la regi\u00f3 del nucli est\u00e0 formada principalment de ferro (88,8%), amb quantitats inferiors de n\u00edquel (5,8%), sofre (4,5%), i menys d'un 1% d'elements en traces.el geoqu\u00edmic f. w. clarke va calcular que poc m\u00e9s d'un 47% de l'escor\u00e7a de la terra consisteix d'oxigen. els components de les roques m\u00e9s comunes de l'escor\u00e7a terrestre s\u00f3n gaireb\u00e9 tots \u00f2xids; el clor, el sofre i el fluor s\u00f3n les \u00faniques excepcions importants i la seva quantitat total en qualsevol roca \u00e9s generalment molt menys que un 1%. els principals \u00f2xids s\u00f3n la s\u00edlice, l'al\u00famina, \u00f2xids de ferro, cal\u00e7, magnesi, potassa i sosa. la s\u00edlice funciona principalment com a \u00e0cid, formant silicats, i tots els minerals m\u00e9s comuns de les roques \u00edgnies s\u00f3n d'aquesta naturalesa. d'un c\u00e0lcul basat en 1.672 an\u00e0lisis de tota mena de roca, clarke va deduir que el 99,22% estaven compostes d'11 \u00f2xids (vegeu taula a la dreta). la resta de constituents nom\u00e9s es troben en quantitats molt petites.\n\n\n=== estructura interna ===\n\nl'interior de la terra, com el de tots els planetes terrestres, es divideix en capes segons les seves propietats qu\u00edmiques o f\u00edsiques. tanmateix, al contrari que la resta de planetes terrestres, t\u00e9 un nucli intern i extern distingits. la capa exterior de la terra \u00e9s una escor\u00e7a de silicats, damunt d'un mantell s\u00f2lid altament visc\u00f3s. l'escor\u00e7a est\u00e0 separada del mantell per la discontinu\u00eftat de mohorovi\u010di\u0107, i el gruix de l'escor\u00e7a varia de mitjana: 6 km sota els oceans i 30-50 km als continents. l'escor\u00e7a i la part freda, r\u00edgida i superior del mantell superior es coneix col\u00b7lectivament com a litosfera. a sota de la litosfera hi ha l'astenosfera, una capa de viscositat relativament baixa. a sota el mantell, hi ha un nucli extern l\u00edquid extremadament poc visc\u00f3s al damunt d'un nucli intern s\u00f2lid. el nucli intern pot girar a una velocitat angular lleugerament m\u00e9s alta que la resta del planeta, avan\u00e7ant de 0,1 a 0,5\u00b0 cada any.\n\n\n=== escalfor ===\nl'escalfor interna de la terra prov\u00e9 d'una combinaci\u00f3 d'escalfor residual de l'acreci\u00f3 planet\u00e0ria (un 20%) i escalfor produ\u00efda per mitj\u00e0 de radioactivitat (80%). els principals is\u00f2tops que produeixen escalfor s\u00f3n el potassi 40, urani 238, urani 235, i tori 232. al centre del planeta, la temperatura pot ser de 7.000 k i la pressi\u00f3 pot arribar a 360 gpa. com que gran part de l'escalfor prov\u00e9 de radioactivitat, els cient\u00edfics creuen que al principi de la hist\u00f2ria de la terra, abans que els is\u00f2tops amb per\u00edodes de semidesintegraci\u00f3 curts s'haguessin esgotat, la producci\u00f3 d'escalfor de la terra hauria estat molt m\u00e9s gran. aquesta producci\u00f3 d'escalfor addicional, dues vegades l'actual fa 3.000 milions d'anys, hauria augmentat la temperatura de la terra, incrementant els ritmes de tect\u00f2nica de plaques, permetent la producci\u00f3 de roques \u00edgnies com les komatites que no es formen avui en dia.\nla p\u00e8rdua mitjana d'escalfor de la terra \u00e9s de 87 mw m\u22122, que suposa una p\u00e8rdua global de 4.42 \u00d7 1013 w. una part de l'energia termal del nucli es transporta cap a l'escor\u00e7a per mitj\u00e0 de plomes del mantell. aquestes plomes poden produir punts calents.\n\n\n=== hidrosfera ===\n\nl'abund\u00e0ncia d'aigua a la superf\u00edcie de la terra \u00e9s una caracter\u00edstica \u00fanica que distingeix el \u00abplaneta blau\u00bb de la resta del sistema solar. la hidrosfera de la terra consisteix en els oceans, que t\u00e8cnicament cont\u00e9 totes les altres superf\u00edcies del m\u00f3n, incloent-hi mars interiors, llacs, rius, i aig\u00fces subterr\u00e0nies d'una profunditat de fins a 2.000 m. la posici\u00f3 sota l'aigua m\u00e9s profunda \u00e9s la fossa challenger de la fossa de les mariannes a l'oce\u00e0 pac\u00edfic amb una profunditat de 10.911,4 m.la massa dels oceans \u00e9s d'aproximadament 1,35\u00d71018 tones, o 1/4400 de la massa total de la terra. els oceans cobreixen una \u00e0rea de 3,618\u00d7108 km\u00b2 amb una profunditat mitjana de 3.682 m, resultant en un volum estimat d'1,332\u00d7109 km\u00b3. si tota la terra de la terra s'expand\u00eds uniformement, l'aigua pujaria a una altitud de m\u00e9s de 2,7 km. un 97,5% de l'aigua de la terra \u00e9s salada, mentre que el 2,5% restant \u00e9s aigua dol\u00e7a. gran part de l'aigua dol\u00e7a, un 68,7%, \u00e9s actualment gel.la salinitat mitjana dels oceans de la terra \u00e9s d'uns 35 grams de sal per quilogram d'aigua de mar (35\u2030). la major part d'aquesta sal es va alliberar durant activitat volc\u00e0nica de roques \u00edgnies fredes. els oceans s\u00f3n tamb\u00e9 una reserva de gasos atmosf\u00e8rics dissolts, que s\u00f3n essencials per a la superviv\u00e8ncia de moltes formes de vida aqu\u00e0tiques. l'aigua de mar t\u00e9 una influ\u00e8ncia important en el clima mundial, ja que els oceans actuen com a focus cal\u00f2ric. les variacions en la distribuci\u00f3 de temperatura oce\u00e0nica poden causar variacions clim\u00e0tiques importants, com el ni\u00f1o.\n\n\n=== atmosfera ===\n\nla pressi\u00f3 atmosf\u00e8rica a la superf\u00edcie de la terra \u00e9s de mitjana 101,325 kpa, amb una al\u00e7ada d'escala d'uns 8,5 km. est\u00e0 composta en un 78% de nitrogen i un 21% d'oxigen, amb quantitats en traces de vapor d'aigua, di\u00f2xid de carboni i altres mol\u00e8cules gasoses. l'al\u00e7ada de la troposfera varia amb la latitud, variant entre 8 km als pols i 17 km a l'equador, amb una mica de variaci\u00f3 a causa del temps i factors estacionals.la biosfera de la terra ha alterat significativament la seva atmosfera. la fotos\u00edntesi oxig\u00e8nica va evolucionar fa 2.700 milions d'anys, formant l'atmosfera formada principalment per nitrogen i oxigen d'avui en dia. aquest canvi va permetre la proliferaci\u00f3 d'organismes aer\u00f2bics, aix\u00ed com la formaci\u00f3 de la capa d'oz\u00f3 que bloqueja la radiaci\u00f3 solar ultraviolada, permetent al seu torn la vida a la terra. entre altres funcions atmosf\u00e8riques importants per la vida a la terra hi ha el transport de vapor d'aigua, aportant gasos \u00fatils, fer que meteoroides es cremin abans d'impactar amb la superf\u00edcie, i moderar la temperatura. aquest \u00faltim fenomen es coneix com a efecte d'hivernacle: mol\u00e8cules en traces de l'atmosfera s'utilitzen per capturar energia t\u00e8rmica emesa des del terra, conseq\u00fcentment augmentant la temperatura mitjana. el vapor d'aigua, el di\u00f2xid de carboni, met\u00e0 i oz\u00f3 s\u00f3n els principals gasos hivernacle de l'atmosfera de la terra. sense aquest efecte de retenci\u00f3 de calor, la temperatura mitjana de la superf\u00edcie seria de \u201318 \u00b0c i la vida molt probablement no existiria.les capes de l'atmosfera s\u00f3n: la troposfera, l'estratosfera, la mesosfera, la termosfera, i l'exosfera. les seves altituds varien amb els canvis estacionals. la massa total de l'atmosfera \u00e9s aproximadament 5,1\u00d71018 kg.\n\n\n== \u00f2rbita i rotaci\u00f3 ==\n\nla terra duu a terme els seg\u00fcents moviments de forma simult\u00e0nia:\n\ntranslaci\u00f3 sobre la seva \u00f2rbita al voltant del sol.\nrotaci\u00f3 sobre el seu propi eix, moviment que determina el dia i la nit.\nprecessi\u00f3 associada al gir que fa l'eix instantani de rotaci\u00f3 de la terra, a causa de la seva lleugera inclinaci\u00f3.\nnutaci\u00f3, una lleugera vibraci\u00f3 perpendicular a la precessi\u00f3 i que ve donada per la influ\u00e8ncia gravitat\u00f2ria de la lluna en girar entorn de la terra.\n\n\n=== rotaci\u00f3 ===\n\nel per\u00edode de rotaci\u00f3 de la terra en relaci\u00f3 al sol \u2014el seu dia solar mitj\u00e0\u2014 \u00e9s de 86.400 segons de temps solar mitj\u00e0 (86.400,0025 segons del si). com que el dia solar de la terra \u00e9s lleugerament m\u00e9s llarg que durant el segle xix a causa de l'acceleraci\u00f3 de la marea, cada dia \u00e9s entre 0 i 2 mil\u00b7lisegons del si m\u00e9s llarg.el per\u00edode de rotaci\u00f3 de la terra en relaci\u00f3 a les estrelles fixes, anomenat dia estel\u00b7lar per l'international earth rotation and reference systems service (iers), \u00e9s de 86164,098903691 segons de tems solar mitj\u00e0, o 23h 56m 4,098903691s. el per\u00edode de rotaci\u00f3 de la terra en relaci\u00f3 a l'equinocci vernal, anomenat incorrectament dia sideral, \u00e9s de 86164,09053083288 segons de temps solar mitj\u00e0 (ut1) (23h 56m 4,09053083288s). per tant el dia sideral \u00e9s m\u00e9s curt que el dia estel\u00b7lar per uns 8,4 ms. la longitud del dia solar mitj\u00e0 en segons del si \u00e9s disponible a l'iers per als per\u00edodes 1623-2005 i 1962-2005.a part de meteors a l'atmosfera i sat\u00e8l\u00b7lits en \u00f2rbita baixa, el moviment aparent dels cossos celestes vistos des de la terra \u00e9s cap a l'oest, a una velocitat de 15\u00b0/h = 15'/min. per a cossos propers a l'equador celeste, aix\u00f2 \u00e9s l'equivalent a un di\u00e0metre aparent del sol o la lluna cada dos minuts; des de la superf\u00edcie del planeta, les mides aparents del sol i la lluna s\u00f3n aproximadament les mateixes.\n\n\n=== \u00f2rbita ===\n\nla terra gira al voltant del sol a una dist\u00e0ncia mitjana d'uns 150 milions de quil\u00f2metres cada 365,2564 dies solars mitjans, o un any sideri. des de la terra, aix\u00f2 provoca un moviment aparent del sol cap a l'est respecte les estrelles a un ritme d'aproximadament 1\u00b0/dia, o un di\u00e0metre del sol o la lluna cada 12 hores. a causa d'aquest moviment, de mitjana la terra tarda 24 hores \u2014un dia solar\u2014 en completar una rotaci\u00f3 sencera sobre el seu eix fins que el sol torna al meridi\u00e0. la velocitat orbital de la terra mitjana \u00e9s d'uns 29,8 km/s (104.000 km/h), que \u00e9s prou r\u00e0pid per a cobrir el di\u00e0metre del planeta (d'uns 12.600 km) en set minuts, i la dist\u00e0ncia amb la lluna (384.000 km) en quatre hores.la lluna gira amb la terra al voltant d'un baricentre com\u00fa cada 27,32 dies en relaci\u00f3 a les estrelles del fons. quan es combina amb la revoluci\u00f3 comuna del sistema terra-lluna al voltant del sol, el per\u00edode del mes sin\u00f2dic (de lluna nova a lluna nova), \u00e9s de 29,53 dies. vist des del pol nord celeste, el moviment de la terra, la lluna, i les seves rotacions axials s\u00f3n totes antihoraris. vist des d'un punt de vista damunt dels pols nord del sol i la terra, la terra gira en un sentit antihorari al voltant del sol. els plans orbitals i axials no estan precisament alineats; la inclinaci\u00f3 axial de la terra \u00e9s d'uns 23,4 graus respecte a la perpendicular al pla terra-sol, i el pla terra-lluna est\u00e0 inclinat uns 5 graus respecte al pla terra-sol. sense aquesta inclinaci\u00f3, hi hauria un eclipsi cada dues setmanes, alternant entre eclipsis de lluna i eclipsis de sol.l'esfera de hill, o esfera d'influ\u00e8ncia gravitacional, de la terra t\u00e9 un radi d'aproximadament 1,5 gm (o 1.500.000 quil\u00f2metres). l'afeli \u00e9s un 103,4% de la dist\u00e0ncia al periheli. la radiaci\u00f3 al periheli \u00e9s un 106,9% l'energia de l'afeli. aquesta \u00e9s la dist\u00e0ncia m\u00e0xima a la qual la influ\u00e8ncia gravitacional de la terra \u00e9s superior a la del sol i altres planetes. els objectes han d'orbitar la terra dins d'aquest radi, o acabaran atrapats per la pertorbaci\u00f3 gravitacional del sol.\n\nla terra, juntament amb el sistema solar, es troba a la gal\u00e0xia de la via l\u00e0ctia, orbitant a uns 28.000 anys llum del centre de la gal\u00e0xia. actualment es troba a uns 20 anys llum damunt del pla equatorial de la gal\u00e0xia al bra\u00e7 d'ori\u00f3.\n\n\n=== inclinaci\u00f3 de l'eix i estacions ===\n\na causa de la inclinaci\u00f3 de l'eix de la terra, la quantitat de llum solar que arriba a un punt determinat de la superf\u00edcie varia al llarg de l'any. aix\u00f2 provoca canvis estacionals al clima; l'estiu a l'hemisferi nord ocorre quan el pol nord apunta cap al sol, i l'hivern quan apunta cal a la direcci\u00f3 oposada. durant l'estiu, el dia dura m\u00e9s i el sol puja m\u00e9s al cel. a l'hivern, el clima esdev\u00e9 generalment m\u00e9s fred i els dies m\u00e9s curts. per sobre del cercle \u00e0rtic, es produeix un cas extrem en el qual no hi ha llum del dia durant una part de l'any. a l'hemisferi nord la situaci\u00f3 \u00e9s exactament oposada, amb el pol sud orientat cap a la direcci\u00f3 oposada del pol nord.\n\nper convenci\u00f3 astron\u00f2mica, les quatre estacions es determinen pels solsticis \u2014els punts de l'\u00f2rbita amb m\u00e9s inclinaci\u00f3 axial respecte al sol \u2014 i els equinoccis, quan la direcci\u00f3 de la inclinaci\u00f3 i la direcci\u00f3 del sol s\u00f3n perpendiculars. a l'hemisferi nord, el solstici d'hivern ocorre el 21 de desembre, el solstici d'estiu proper al 21 de juny, l'equinocci de primavera cap al 20 de mar\u00e7 i l'equinocci de tardor cap al 23 de setembre. a l'hemisferi sud, la situaci\u00f3 \u00e9s oposada, amb els solsticis d'estiu i hivern intercanviats i les dates de l'equinocci de primavera i tardor intercanviades.l'angle d'inclinaci\u00f3 de la terra \u00e9s relativament estable al llarg de grans per\u00edodes. tanmateix, la inclinaci\u00f3 pateix nutaci\u00f3; un moviment lleuger, irregular, amb un per\u00edode principal de 18,6 anys. l'orientaci\u00f3 (en lloc de l'angle) de l'eix de la terra tamb\u00e9 canvia al llarg del temps, precessant un cercle sencer en cicles de 25.800 anys; aquesta precessi\u00f3 \u00e9s el motiu de la difer\u00e8ncia entre un any sideral i un any tropical. ambd\u00f3s moviments s\u00f3n provocats per l'atracci\u00f3 variable del sol i la terra al bony equatorial de la terra. des del punt de vista de la terra, els pols tamb\u00e9 migren uns quants metres a la superf\u00edcie. aquest moviment polar t\u00e9 components m\u00faltiples i c\u00edclics, anomenats col\u00b7lectivament moviments quasiperi\u00f2dics. a part d'un component anual a aquest moviment, hi ha un cicle de 14 mesos anomenat moviment de chandler. la velocitat rotacional de la terra tamb\u00e9 varia en un fenomen conegut com a variaci\u00f3 de la longitud del dia.en \u00e8poques modernes, el periheli de la terra es produeix al voltant del 3 de gener, i l'afeli al voltant del 4 de juliol. aquestes dates canvien amb el temps a causa de la precessi\u00f3 i altres factors orbitals, que segueixen patrons c\u00edclics coneguts com a cicles de milankovi\u0107. la canviant dist\u00e0ncia entre la terra i el sol provoca un augment d'un 6,9% en energia solar que arriba a la terra al periheli en relaci\u00f3 a l'afeli. com que l'hemisferi sud est\u00e0 inclinat cap al sol quan la terra est\u00e0 m\u00e9s propera al sol, l'hemisferi sud rep lleugerament m\u00e9s energia del sol que l'hemisferi nord al llarg de l'any. aquest efecte \u00e9s molt menys significatiu que l'energia total per culpa de la inclinaci\u00f3 axial, i la major part d'aquesta energia \u00e9s absorbida per la proporci\u00f3 superior d'aigua a l'hemisferi sud.\n\n\n== lluna ==\n\nla terra t\u00e9 un sat\u00e8l\u00b7lit natural, la lluna, que orbita al voltant de la terra cada 27 1/3 dies. aix\u00ed que hi ha un moviment de la lluna respecte al sol i les estrelles fixes a una velocitat d'aproximadament 12 \u00b0/dia, \u00e9s a dir un di\u00e0metre de la lluna cada hora, en la direcci\u00f3 oposada al de la rotaci\u00f3 di\u00e0ria del cel.\nvist des del pol nord de la terra, el moviment de la terra, i la lluna aix\u00ed com els seus moviments de rotaci\u00f3 s\u00f3n tots directes (en sentit contrari a les agulles del rellotge).\nel pla de l'equador i el pla de l'ecl\u00edptica formen un angle d'uns 23,5 graus. aix\u00f2 causa les estacions en la terra. el pla de l'\u00f2rbita de la lluna est\u00e0 inclinat aproximadament 5 graus respecte a l'ecl\u00edptica. si no fos aix\u00ed, hi hauria un eclipsi de sol i un de lluna tots els mesos.\nla lluna t\u00e9 un quart del di\u00e0metre de la terra. quan comparem aquesta relaci\u00f3 planeta-sat\u00e8l\u00b7lit amb les de la resta de planetes del sistema solar, veiem que no n'hi ha cap que tingui un sat\u00e8l\u00b7lit tan gran en relaci\u00f3 a la mida del planeta, excepte el sistema plut\u00f3-caront.\nl'atracci\u00f3 gravitat\u00f2ria entre la terra i la lluna causa les marees a la terra. el mateix efecte a la lluna fa que el seu per\u00edode de rotaci\u00f3 sigui igual que el per\u00edode orbital. com a resultat, la lluna sempre presenta la mateixa cara a la terra. en el seu moviment al voltant de la terra diferents fraccions de la lluna s\u00f3n il\u00b7luminades pel sol, presentant un cicle complet de fases lunars.\na causa de l'acceleraci\u00f3 de les marees, la lluna s'allunya a ra\u00f3 de 38 mm per any. al llarg dels mil\u00b7lennis, aquestes petites modificacions juntament amb l'allargament del dia terrestre en 23 \u00b5s per any, van sumant canvis significatius. durant el per\u00edode devoni\u00e0, per exemple, (fa aproximadament 410 milions d'anys) un any tenia 400 dies, essent cada un de 21,8 hores.la lluna pot causar una variaci\u00f3 moderada del clima terrestre. les simulacions per ordinador mostren que la for\u00e7a d'atracci\u00f3 de la lluna cap a la protuber\u00e0ncia equatorial de la terra causen una estabilitzaci\u00f3 de la inclinaci\u00f3 de l'eix de rotaci\u00f3, produint una variaci\u00f3 moderada del clima. sense aquesta estabilitzaci\u00f3 alguns cient\u00edfics pensen que l'eix de rotaci\u00f3 podria ser ca\u00f2ticament inestable, com pareix oc\u00f3rrer en el planeta mart. si l'eix de rotaci\u00f3 de la terra s'acost\u00e9s a l'ecl\u00edptica, la variaci\u00f3 estacional del clima seria summament severa. un pol apuntaria directament cap al sol durant estiu i mentre per a l'altre seria nit permanent en hivern. els cient\u00edfics que han estudiat l'efecte pensen que aix\u00f2 causaria la desaparici\u00f3 de la vida, afectant animals i plantes grans.\nla lluna vista des de la terra, t\u00e9 la mateixa grand\u00e0ria angular que el sol (el sol \u00e9s 400 vegades m\u00e9s gran, per\u00f2 est\u00e0 400 vegades m\u00e9s lluny que la lluna). a\u00e7\u00f2 permet que hi hagi eclipsis de sol totals.\n\nl'origen de la lluna \u00e9s desconegut, per\u00f2 la hip\u00f2tesi m\u00e9s acceptada actualment \u00e9s que es va formar per la col\u00b7lisi\u00f3 d'un protoplaneta de la grand\u00e0ria de mart quan la terra era jove. aquesta hip\u00f2tesi explica la relativa manca de ferro i d'elements vol\u00e0tils a la lluna, i el fet que la seva composici\u00f3 sigui molt semblant a la de l'escor\u00e7a terrestre.la terra t\u00e9 com a m\u00ednim dos asteroides coorbitals, l'asteroide (3753) cruithne i el 2002 aa29.\n\n\n== habitabilitat ==\n\nun planeta capa\u00e7 de sostenir la vida \u00e9s anomenat habitable, fins i tot si no se n'hi ha originat. la terra t\u00e9 els requisits per a les condicions d'aigua l\u00edquida, un ambient en qu\u00e8 mol\u00e8cules org\u00e0niques complexes es poden assemblar, i suficient energia per sostenir el metabolisme dels \u00e9ssers vius. la dist\u00e0ncia de la terra al sol, aix\u00ed com la seva excentricitat orbital, velocitat de rotaci\u00f3, inclinaci\u00f3 axial, hist\u00f2ria geol\u00f2gica, atmosfera sostinguda i camp magn\u00e8tic protector contribueixen a les condicions necess\u00e0ries per originar i sostenir la vida en el planeta.\n\n\n=== biosfera ===\n\nde vegades es diu que les formes del planeta formen una \u00abbiosfera\u00bb. es creu que la biosfera va comen\u00e7ar a evolucionar fa uns 3.500 milions d'anys. la biosfera es divideix en diversos biomes, habitades per plantes i animals similars. a la terra, els biomes se separen principalment per difer\u00e8ncies en latitud, altitud sobre el nivell del mar i humitat. als biomes terrestres que es troben dins dels cercles \u00e0rtic o ant\u00e0rtic, a grans altituds o \u00e0rees \u00e0rides no hi abunda massa la vida; el pic de diversitat d'esp\u00e8cies es troba a terres baixes humides a latituds equatorials.la hip\u00f2tesi gaia o teoria de gaia \u00e9s un model cient\u00edfic de la biosfera terrestre formulat pel bi\u00f2leg james lovelock, que suggereix que la vida sobre la terra organitza les condicions clim\u00e0tiques per a afavorir el seu propi desenvolupament.\n\n\n=== recursos naturals i \u00fas de la terra ===\n\nla terra proveeix de recursos que s\u00f3n explotables per humans per als seus prop\u00f2sits. alguns d'aquests s\u00f3n no renovables, com els combustibles f\u00f2ssils, que s\u00f3n dif\u00edcils de recuperar a petita escala.\nde l'escor\u00e7a terrestre s'exploten grans dip\u00f2sits de combustibles f\u00f2ssils tals com el carb\u00f3, el petroli, el gas natural i hidrat de met\u00e0. aquests dip\u00f2sits s\u00f3n emprats pels \u00e9ssers humans tant per a la producci\u00f3 d'energia com a mat\u00e8ria primera per a la producci\u00f3 qu\u00edmica. les menes, cossos minerals, tamb\u00e9 s'han anat formant a la terra mitjan\u00e7ant el proc\u00e9s anomenat mena g\u00e8nesi, resultant de l'erosi\u00f3 i la tect\u00f2nica de plaques. aquests cossos formen fonts concentrades de diversos metalls i altres elements qu\u00edmics \u00fatils.\nla biosfera de la terra produeix molts recursos \u00fatils per als humans, incloent-hi (per\u00f2 lluny de limitar-se a aix\u00f2) menjar, fusta, medicaments, oxigen i el reciclatge de diversos residus org\u00e0nics. els ecosistemes terrestres depenen de la fertilitat de la terra i de l'aigua dol\u00e7a, mentre que els ecosistemes oce\u00e0nics dels nutrients dissolts provinents de la terra. els humans tamb\u00e9 fan servir l'\u00e0rea de la terra fent servir materials de construcci\u00f3 per edificar habitatges.\n\n\n=== perills naturals i ambientals ===\ngrans superf\u00edcies de la superf\u00edcie de la terra s\u00f3n subjectes a clima extrem com ciclons tropicals, huracans, o tifons que dominen la vida en aquestes \u00e0rees. durant el per\u00edode 1980-2000, aquests esdeveniments provocaven una mitjana d'11.800 morts per any. molts llocs s\u00f3n subjectes a terratr\u00e8mols, esllavissades, tsunamis, erupcions volc\u00e0niques, tornados, dolines, torbs, inundacions, sequeres, incendis, i altres desastres.\nmoltes \u00e0rees localitzades s\u00f3n subjectes a contaminaci\u00f3 humana de l'aire i l'aigua, pluja \u00e0cida i subst\u00e0ncies t\u00f2xiques, p\u00e8rdua de vegetaci\u00f3, p\u00e8rdua de vida salvatge, extinci\u00f3 d'esp\u00e8cies, degradaci\u00f3 del sol, erosi\u00f3, i introducci\u00f3 d'esp\u00e8cies invasores.\nd'acord amb les nacions unides, existeix un consens cient\u00edfic que relaciona activitats humanes amb l'escalfament global a causa d'emissions de di\u00f2xid de carboni industrials. es prediu que provoqui canvis com la fosa de les glaceres i capes de gel, temperatures m\u00e9s extremes, canvis significatius al clima i una pujada del nivell del mar.\n\n\n=== geografia humana ===\n\nla terra \u00e9s la llar d'aproximadament 7.500.000.000 de persones al gener del 2018, per\u00f2 les estimacions indiquen que la poblaci\u00f3 mundial arribar\u00e0 a 9.200 milions el 2050, amb un major creixement de la poblaci\u00f3 localitzat als pa\u00efsos en vies de desenvolupament. la densitat de poblaci\u00f3 varia considerablement entre les diferents regions del planeta, que est\u00e0 dividit en 5 continents -\u00e0frica, am\u00e8rica, \u00e0sia, europa i oceania- i 2 pols: l'\u00e0rtic i l'ant\u00e0rtic (que rodeja el pol sud i \u00e9s considerat per alguns exploradors, com l'\u00faltim continent descobert -com \u00e9s el cas de charles wilkes el 1838; encara que pocs m\u00e9s ho van fer fins despr\u00e9s de la segona guerra mundial-). cal remarcar que la densitat de poblaci\u00f3 \u00e9s m\u00e9s gran al continent asi\u00e0tic. a m\u00e9s, s'estima que a partir del 2020, aproximadament el 60% de la poblaci\u00f3 mundial viur\u00e0 en zones urbanes.s'estima que nom\u00e9s una vuitena part de la superf\u00edcie de la terra \u00e9s adequada perqu\u00e8 hi puguin viure els \u00e9ssers humans. tres quartes parts de la terra estan cobertes per oceans, i la meitat de la superf\u00edcie de terra \u00e9s o b\u00e9 deserta (14%), muntanyes altes (27%), o altres terrenys no adequats. l'assentament hum\u00e0 permanent m\u00e9s al nord \u00e9s alert, a ellesmere de nunavut (canad\u00e0). (82\u00b0 28\u2032 n). el que es troba m\u00e9s al sud \u00e9s l'estaci\u00f3 amundsen-scott a l'ant\u00e0rtida, gaireb\u00e9 exactament al pol sud (90\u00b0s).\nels estats sobirans independents reclamen gaireb\u00e9 tota la superf\u00edcie de terra del planeta, excepte algunes parts de l'ant\u00e0rtida i la terra de bir tawil entre egipte i sudan. el 2022 hi ha m\u00e9s de 200 estats sobirans, incloent-hi els 193 membres de les nacions unides. a part, hi ha una seixantena territoris dependents, i una s\u00e8rie d'\u00e0rees aut\u00f2nomes, territoris sota disputa, i altres entitats. hist\u00f2ricament, la terra mai ha tingut un govern sobir\u00e0 amb autoritat sobre tot el planeta, tot i que algunes nacions han intentat tenir el domini del m\u00f3n i han fracassat.les nacions unides s\u00f3n una organitzaci\u00f3 internacional que es va crear amb l'objectiu d'intervenir en les disputes entre nacions, intentant evitar un conflicte armat. tanmateix, no \u00e9s un govern mundial. les nacions unides s\u00f3n principalment un f\u00f2rum per a diplom\u00e0cia internacional i llei internacional. si hi ha consens entre els membres, t\u00e9 un mecanisme per a intervenci\u00f3 armada.el primer hum\u00e0 a entrar en \u00f2rbita a la terra va ser iuri gagarin el 12 d'abril de 1961. en total, unes 400 persones han visitat l'espai exterior i han arribat a l'\u00f2rbita de la terra a data del 2004 i, d'aquestes 400, dotze han caminat a la lluna. normalment els \u00fanics humans a l'espai s\u00f3n els que es troben a l'estaci\u00f3 espacial internacional. la tripulaci\u00f3 de l'estaci\u00f3, de sis persones, se substitueix t\u00edpicament cada sis mesos. els humans que han arribat m\u00e9s lluny de la terra s\u00f3n la tripulaci\u00f3 de l'apollo 13 del 1970, que van arribar a 400.171 km.\n\n\n== origen ==\nla formaci\u00f3 del planeta terra est\u00e0 datada en 4,54\u00b7109 anys. el seu origen com a planeta ha de trobar-se lligat a l'origen i formaci\u00f3 de la resta dels planetes del sistema solar. b\u00e0sicament, i donant tan sols unes breus pinzellades sobre aquesta q\u00fcesti\u00f3, direm que s'han proposat fonamentalment dues teories al respecte:\n\nteories catastrofistes (origen calent): els planetes es varen formar a partir d'una \u00abllengua\u00bb de material solar (gasos incandescents) produ\u00efda a conseq\u00fc\u00e8ncia del pas d'altra estrella per les proximitats del sol. un posterior refredament d'aquest material va permetre als planetes aix\u00ed formats passar primerament per una etapa l\u00edquida, i finalment per una etapa s\u00f2lida. aquest pas intermedi (etapa l\u00edquida) hauria perm\u00e8s una decantaci\u00f3 (separaci\u00f3 dels materials per densitat) dels elements en capes conc\u00e8ntriques, com est\u00e0 comprovat que passa a la terra. la calor interna de la terra, segons est\u00e0 teoria, provindria de l'energia original. la forma de fus que t\u00e9 la distribuci\u00f3 dels planetes del sistema solar, sembla un argument a favor d'una \u00abllengua\u00bb inicial de material com a origen dels planetes; per\u00f2, per altra banda, no hi ha una plena justificaci\u00f3 per a no considerar altres possibilitats admetent la hip\u00f2tesi del pas d'altra estrella (per exemple: que el material solar inicial s'haguera dispersat a l'espai en comptes de donar lloc als planetes). aquestes teories es consideren actualment descartades.\nteoria de la nebulosa primitiva (origen fred): \u00e9s la teoria m\u00e9s acceptada actualment (inicialment proposada per kant i laplace). aquesta teoria considera que el sol i els planetes es varen formar a partir d'una nebulosa original per concentraci\u00f3 de la mat\u00e8ria freda que la formava. pel que fa al sol, la mateixa energia gravitacional \u00e9s la que va donar lloc al comen\u00e7ament de les reaccions nuclears de fusi\u00f3. els planetes es varen formar a partir de protoplanetes (semblants a meteorits) per un proc\u00e9s de creixement per atracci\u00f3 gravitat\u00f2ria i xocs (proc\u00e9s d'acreci\u00f3). durant aquest proc\u00e9s, la temperatura dels planetes hauria arribat als 8.000-10.000 \u00b0c, i hauria perm\u00e8s la fusi\u00f3 dels elements i la separaci\u00f3 en capes conc\u00e8ntriques en funci\u00f3 de les seves densitats. el posterior refredament hauria solidificat la part externa a\u00efllant l'interior de p\u00e8rdues energ\u00e8tiques (la calor interna tindria un origen primordial).\n\n\n== punt de vista cultural ==\ncontr\u00e0riament a la resta dels planetes del sistema solar, la humanitat no va comen\u00e7ar a veure la terra com a objecte en moviment al voltant del sol fins al segle xvi. la terra s'ha personificat sovint com a de\u00eftat, particularment deessa. en moltes cultures la deessa mare tamb\u00e9 es representa com a deessa de la fertilitat. els mites de la creaci\u00f3 en moltes religions inclouen la creaci\u00f3 de la terra per una de\u00eftat sobrenatural o de\u00eftats.\nal passat, hi havia creen\u00e7a en una terra plana, per\u00f2 va quedar obsolet amb el concepte d'una terra esf\u00e8rica a causa d'observacions i circumnavegaci\u00f3. la perspectiva humana sobre la terra ha canviat amb el vol espacial, i la biosfera es veu actualment des d'una perspectiva integrada globalment. aix\u00f2 es reflecteix en un moviment ecologista que est\u00e0 preocupat en els efectes de la humanitat sobre el planeta.\n\n\n== notes ==\n\n\n== refer\u00e8ncies ==\n\n\n== bibliografia ==\ncomins, neil f. discovering the essential universe. 2a edici\u00f3.  w. h. freeman, 2001. isbn 0-7167-5804-0 [consulta: 17 mar\u00e7 2007]. \nward, peter d.; donald brownlee. the life and death of planet earth: how the new science of astrobiology charts the ultimate fate of our world.  times books, henry holt and company, 2002. isbn 0-8050-6781-7. \nwilliams, david r. \u00abearth fact sheet\u00bb.   nasa, 01-09-2004. [consulta: 17 mar\u00e7 2007].\nyoder, charles f. t. j. ahrens. global earth physics: a handbook of physical constants.  washington: american geophysical union, 1995. isbn 0875908519 [consulta: 17 mar\u00e7 2007].  arxivat 2009-04-21 a wayback machine.\nnewman, william l. \u00abage of the earth\u00bb.   publications services, usgs, 09-07-2007. [consulta: 20 setembre 2007].\n\n\n== vegeu tamb\u00e9 ==\nastronomia\nubicaci\u00f3 de la terra en l'univers\nhist\u00f2ria de la terra\nhist\u00f2ria de la terra en un dia\nfutur de la terra\nnucli de la terra\ntect\u00f2nica de plaques\ngeologia\ngeografia\nclimes de la terra\npoblaci\u00f3 humana\ndia de la terra\n\n\n== enlla\u00e7os externs ==\nusgs geomagnetism program (angl\u00e8s)\nnasa earth observatory (angl\u00e8s)\nclimate changes cause earth's shape to change - nasa arxivat 2009-01-22 a wayback machine. (angl\u00e8s)\n\nviccionari"