"brasilien, formellt f\u00f6rbundsrepubliken brasilien, (portugisiska: rep\u00fablica federativa do brasil, lyssna\u2009), \u00e4r den b\u00e5de till ytan och befolkningen femte st\u00f6rsta staten i v\u00e4rlden och st\u00f6rsta staten i sydamerika. landet str\u00e4cker sig \u00f6ver ett omr\u00e5de bel\u00e4get mellan centrala sydamerika och atlanten och gr\u00e4nsar till uruguay, argentina, paraguay, bolivia, peru, colombia, venezuela, guyana, surinam och franska guyana (frankrike), det vill s\u00e4ga alla sydamerikanska l\u00e4nder f\u00f6rutom chile och ecuador. landet upptar 48 % av sydamerikas landyta och ungef\u00e4r en lika stor del av v\u00e4rldsdelens inv\u00e5nare. \nbrasilien \u00e4r d\u00f6pt efter bresiljetr\u00e4, som var ett tr\u00e4slag som v\u00e4rdesattes h\u00f6gt av tidiga kolonisat\u00f6rer. brasilien inneh\u00e5ller stora jordbruksomr\u00e5den och regnskogar. landet har ocks\u00e5 sydamerikas h\u00f6gsta bruttonationalprodukt och \u00e4r v\u00e4rldens sjunde st\u00f6rsta ekonomi.\n\n\n== historia ==\n\nbrasilien blev en portugisisk koloni efter att pedro \u00e1lvarez cabral uppt\u00e4ckte kontinenten \u00e5r 1500. sj\u00e4lvst\u00e4ndighet utropades 1822 med peter i som kejsare. monarkin st\u00f6rtades efter att man avskaffade slaveriet varefter republik inf\u00f6rdes 1889. efter en milit\u00e4rkupp 1964 tog milit\u00e4ren makten och styrde landet till 1985 d\u00e5 demokratiska val \u00e5ter kunde h\u00e5llas. demokratin \u00e5terinf\u00f6rdes 1985. korruptionsskandaler har pr\u00e4glat de flesta regeringar d\u00e4refter. under v\u00e4nsterpresidenten lula da silva 2003\u20132010 v\u00e4xte ekonomin kraftigt  och m\u00e5nga brasilianer fick det b\u00e4ttre. d\u00e4refter intr\u00e4dde en djup nedg\u00e5ng som sammanf\u00f6ll med korruptionsavsl\u00f6janden och politisk instabilitet.president jair bolsonaros auktorit\u00e4ra ledarskap och hans kaotiska respons p\u00e5 coronaviruset v\u00e4cker ilska. bolsonaro, som tog \u00f6ver makten i januari 2019 har blivit skarpt kritiserad f\u00f6r att tona ner allvaret i den p\u00e5g\u00e5ende pandemin. h\u00f6gerpopulisten jair bolsonaro har milit\u00e4r bakgrund och f\u00f6rsvarar milit\u00e4rregimen som hade makten under \u00e5ren 1964\u20131985.\n\n\n== geografi ==\nklimatet \u00e4r tropiskt utom i sydligaste delen d\u00e4r det \u00e4r tempererat. i s\u00f6der f\u00f6rekommer \u00f6versv\u00e4mningar och temperaturen sjunker ofta till minusgrader. i nordost intr\u00e4ffar ibland l\u00e4ngre torrperioder.\nen stor avverkning av amazonas regnskog hotar en m\u00e4ngd arter av b\u00e5de djur och v\u00e4xter som endast finns d\u00e4r. andra milj\u00f6problem i brasilien \u00e4r luft- och vattenf\u00f6roreningar i de stora st\u00e4derna. \u00f6ver 80 procent av elektriciteten produceras av vattenkraft, vilket inneb\u00e4r en relativt liten inverkan p\u00e5 milj\u00f6n, men sl\u00e5r ist\u00e4llet ut flodsystem och hotar m\u00e5nga arters \u00f6verlevnad i amazonfloden. vid \u00f6vre paran\u00e1 p\u00e5 gr\u00e4nsen till paraguay har ett av v\u00e4rldens st\u00f6rsta kraftverk, itaipu, anlagts.\nbrasilien karakt\u00e4riseras av det stora v\u00e5tomr\u00e5det amazonas i nordligare och v\u00e5tomr\u00e5det pantanal i sydligare delen av inlandet. amazonas dr\u00e4neras av floder som mynnar vid bel\u00e9m och pantanals dr\u00e4nering mynnar vid buenos aires.\n\u00f6ppnare terr\u00e4ng i s\u00f6der vid \u00f6verg\u00e5ngen till uruguay och argentina och i v\u00e4ster begr\u00e4nsar anderna utstr\u00e4ckningen mot stilla havet. den s\u00f6dra delen \u00e4r till stor del ett jordbruksomr\u00e5de - brasilien \u00e4r v\u00e4rldens st\u00f6rsta producent av diverse jordbruksprodukter som till exempel soja, n\u00f6tk\u00f6tt och kyckling. l\u00e4ngs kusten till atlanten ligger mata atl\u00e1ntica som best\u00e5r av rester av urskog och h\u00e4r finns ocks\u00e5 flera bergskedjor, vilka som h\u00f6gst n\u00e5r 2 900 meter \u00f6ver havet. h\u00f6gsta berget i landet \u00e4r dock pico da neblina, som n\u00e5r 3 014 meter \u00f6ver havet. det berget ligger n\u00e4ra gr\u00e4nsen till guyana, i guyanska h\u00f6gl\u00e4nderna. brasilien har \u00e4ven ett berg som heter campas. st\u00f6rre floder inkluderar amazonfloden som \u00e4r v\u00e4rldens st\u00f6rsta flod i volym r\u00e4knat och som av m\u00e5nga specialister \u00e4ven anses vara v\u00e4rldens l\u00e4ngsta flod. andra floder \u00e4r paran\u00e1, igua\u00e7\u00fafloden, rio negro, s\u00e3o francisco, xingu, madeira och tapaj\u00f3s.\neftersom landet ligger runt ekvatorn har det fr\u00e4mst ett tropiskt klimat, med l\u00e5g variation \u00f6ver \u00e5rstiderna, \u00e4ven om de subtropiska s\u00f6dra delarna av landet \u00e4r mer tempererade och d\u00e5 och d\u00e5 kan erfara frost och sn\u00f6. nederb\u00f6rden i amazonomr\u00e5det \u00e4r riklig, \u00e4ven om det ocks\u00e5 finns torrare landskap i omr\u00e5det, fr\u00e4mst i nord\u00f6st.\n\n\n== styre och politik ==\n\n\n=== styrelseskick ===\nbrasilien \u00e4r en demokratisk republik och konstitutionen fr\u00e5n 1988 ger stor makt \u00e5t den federala statsmakten. brasiliens president har vida maktbefogenheter och utser sitt kabinett och \u00e4r b\u00e5de stats- och regeringschef. b\u00e5de presidenten och vicepresidenten v\u00e4ljs p\u00e5 samma valsedel och sitter under en fyra\u00e5rsperiod. r\u00f6stning omfattas av valplikt.\nden lagstiftande f\u00f6rsamlingen, nationalkongressen, best\u00e5r av tv\u00e5 kammare: senaten och deputeradekammaren.\nlandet har mer \u00e4n 40 aktiva politiska partier. landet har flera v\u00e4nsterpartier som psol, pco, pstu, pcb, pc do b, v\u00e4nsterpartier som pt, psb, pdt, pv, rede och solidariedade och center-v\u00e4nster som psdb, dem, pmn och cidadania. tio parter f\u00f6rklarar sig i centrum: mdb, pl, psd, ptc, dc, pros, avante, patriota, podemos och pmb. fem partier f\u00f6rklarar sig vara centrum-h\u00f6ger: ptb, progressistas, psc, prtb och republicanos. partierna psl och novo kallar sig h\u00f6ger.\n\n\n=== politik ===\nse \u00e4ven: rosa v\u00e5genfr\u00e5n 1985 har brasilien en civil president. mellan 2003 och 2016 styrdes landet av demokratisk-socialistiska arbetarpartiet (pt). under tv\u00e5 av de mandatperioderna styrde presidenten lula, fr\u00e5n 2003 till 2011. han eftertr\u00e4ddes av dilma rousseff, som blev landets f\u00f6rsta kvinnliga president. rousseff blev vald tv\u00e5 mandatperioder, men blev avsatt under sin andra mandatperiod \u00e5r 2016 av brasiliens f\u00f6rbundssenat p\u00e5 grund av korruptionsanklagelser. detta till f\u00f6ljd av ett antal st\u00f6rre protester 2015 till 2016 d\u00e4r miljontals m\u00e4nniskor kr\u00e4vde rousseffs och arbetarpartiets avg\u00e5ng samt milit\u00e4rens ingripande. i samma veva den 12 juli 2017 d\u00f6mdes lula till 9,5 \u00e5rs f\u00e4ngelse f\u00f6r korruption. \u00f6verklagandet avslogs och ist\u00e4llet h\u00f6jdes straffet till 12 \u00e5r och 11 m\u00e5naders f\u00e4ngelse. 2019 f\u00f6rklarades r\u00e4tteg\u00e5ngen olaglig och lula sl\u00e4pptes fri. michel temer valdes den 12 maj 2016 att ha tagit \u00f6ver posten som president efter rousseff blev avsatt.\n\u00e5r 2019 tilltr\u00e4dde h\u00f6gernationalisten jair bolsonaro. han har vurmat f\u00f6r milit\u00e4rdiktaturen och utlovade inf\u00f6r valet tuffa tag mot korruption och v\u00e5ldsbrottslighet.  brasilien var mycket polariserat under hans mandatperiod med b\u00e5de starka anh\u00e4ngare och starka motst\u00e5ndare. han fick mycket kritik b\u00e5de inrikes och utrikes. inom landet kritiserades bolsonaro s\u00e4rskilt av v\u00e4nster- och lula-anh\u00e4ngare, samt p\u00e5 grund av bolsonaros hantering av coronakrisen. fr\u00e5n utrikes h\u00e5ll g\u00e4llde kritiken s\u00e4rskilt hans val att \u00f6ka skogssk\u00f6vlingen i amazonas. flera forskare har varnat f\u00f6r p\u00e5verkan skogssk\u00f6vlingen kommer ha p\u00e5 globala uppv\u00e4rmningen. samma \u00e5r som bolsonaro tilltr\u00e4dde sl\u00e4pptes lula fri. \u00e5r 2022 tillk\u00e4nnagav lula att han skulle kandidera till president f\u00f6r en tredje mandatperiod. \u00e5r 2023 tilltr\u00e4dde lula som president. vid hans tilltr\u00e4de uppr\u00e4ttade han ett ministerium f\u00f6r brasiliens urfolk, med aktivisten s\u00f4nia guajajara som urfolk-minister. detta som en del i m\u00e5let att motarbeta och kompensera f\u00f6r skogssk\u00f6vlingen under bolsonaros styre. d\u00e4rtill blev anielle franco minister f\u00f6r etnisk j\u00e4mlikhet (portugisiska: igualdade racial). anielle franco \u00e4r syster till marielle franco - queer, feministisk och antirasistisk aktivist inom partiet socialism och frihet (psol) - som d\u00f6dades i ett attentat \u00e5r 2018. \u00e5ret d\u00e4rp\u00e5 arresterades tv\u00e5 poliser f\u00f6r mordet p\u00e5 marielle franco.\n\n\n=== administrativ indelning ===\n\nbrasilien best\u00e5r av 26 delstater (estados) och ett federalt distrikt (distrito federal) och delas in av ibge i fem regioner: nord, nordost, central-v\u00e4st, syd\u00f6st och syd.\n\n\n==== nord ====\nregion nord har 45,27 % av brasiliens landyta och \u00e4r samtidigt den region med l\u00e4gst inv\u00e5narantal. den \u00e4r f\u00f6rh\u00e5llandevis lite industrialiserad och outvecklad, men inneh\u00e5ller den st\u00f6rsta regnskogen i v\u00e4rlden och m\u00e5nga indianstammar. dess ekonomi \u00e4r baserad p\u00e5 mineralutvinning, jordbruk (cassava, a\u00e7a\u00ed och ananas), energiproduktion, elektronisk tillverkning och viss turism.\ndelstateracre\namap\u00e1\namazonas\npar\u00e1\nrond\u00f4nia\nroraima\ntocantins\n\n\n==== nordost ====\nregion nordost har en tredjedel av brasiliens befolkning. regionen \u00e4r kulturellt diversifierad med r\u00f6tter fr\u00e5n den portugisiska koloniseringen, afrobrasiliansk kultur och inhemsk indiankultur. den nord\u00f6stra regionen av brasilien \u00e4r den fattigaste, mest ineffektiva och minst industrialiserade regionen i landet, och har ocks\u00e5 historiska problem som: efterblivet och odiversifierat jordbruk, koncentration av inkomster i h\u00e4nderna p\u00e5 tj\u00e4nstem\u00e4n och personer som \u00e4r involverade i regeringen, och n\u00e5gra olika, l\u00e5gproduktiv industri; f\u00f6rutom naturfenomenet st\u00e4ndiga torka. de distinkta s\u00e4rdragen mellan nordost och andra delar av landet utgjorde, f\u00f6rutom att accentuera regionala oj\u00e4mlikheter, ett gynnsamt scenario f\u00f6r migration fr\u00e5n nordost, s\u00e4rskilt till t\u00e4torter, under 1970-talet, 1980 och 1990. dess ekonomi \u00e4r baserad p\u00e5 turism, produktion av tropiska frukter (kokos, papaya, melon, banan, mango, ananas), kakao, cashewn\u00f6tter, sojab\u00f6nor, bomull, sockerr\u00f6r, maskintillverkning, textilier, vindenergiproduktion och saltutvinning.  \ndelstateralagoas\nbahia\ncear\u00e1\nmaranh\u00e3o\npara\u00edba\npernambuco\npiau\u00ed\nrio grande do norte\nsergipe\n\n\n==== center-v\u00e4st ====\nregion center-v\u00e4st \u00e4r den n\u00e4st st\u00f6rsta regionen i brasilien men \u00e4r glest befolkad med koncentration till de stora st\u00e4derna. h\u00e4r ligger huvudstaden bras\u00edlia och v\u00e4rldens st\u00f6rsta v\u00e5tmark, pantanal.\n\ndelstatergoi\u00e1s\nmato grosso\nmato grosso do sul\nbrasiliens federala distrikt (distrito federal)\n\n\n==== sydost ====\nregion sydost \u00e4r den rikaste och folkt\u00e4taste regionen. den har st\u00f6rre befolkning \u00e4n n\u00e5got annat land i sydamerika och n\u00e5gra av de st\u00f6rsta metropolerna i v\u00e4rlden: s\u00e3o paulo och rio de janeiro. i regionen finns ocks\u00e5 den st\u00f6rsta utvinningen av olja och gas i brasilien. regionen \u00e4r mycket diversifierad med aff\u00e4rsmetropolen s\u00e3o paulo, de historiska st\u00e4derna i minas gerais, str\u00e4nderna i rio de janeiro och esp\u00edrito santos kust.\n\ndelstaterrio de janeiro\nesp\u00edrito santo\nminas gerais\ns\u00e3o paulo\n\n\n==== syd ====\nregion syd har den h\u00f6gsta f\u00f6rm\u00f6genheten per capita i brasilien och den h\u00f6gsta levnadsstandarden i landet. det \u00e4r ocks\u00e5 den kallaste delen med frostn\u00e4tter och enstaka sn\u00f6stormar. h\u00e4r finns det st\u00f6rsta inslaget av immigranter fr\u00e5n tyskland och italien och sp\u00e5r av deras kultur syns \u00f6verallt.\n\ndelstaterparan\u00e1\nsanta catarina\nrio grande do sul\n\n\n==== kommuner ====\ndelstaterna \u00e4r indelade i munic\u00edpio (kommuner). det finns 5 570 munic\u00edpios. brasiliens federala distrikt har inga munic\u00edpios utan \u00e4r indelat i 31 administrativa regioner (regi\u00e3o administrativa).\n\n\n=== f\u00f6rsvar ===\n\nbrasiliens f\u00f6rsvarsmakt \u00e4r latinamerikas st\u00f6rsta och var och en av dess f\u00f6rsvarsgrenar \u00e4r ocks\u00e5 st\u00f6rst p\u00e5 kontinenten. landet ans\u00e5gs vara den nionde st\u00f6rsta milit\u00e4rmakten p\u00e5 planeten 2021.arm\u00e9n hade 2009 en milit\u00e4r personalstyrka om cirka 190 000 personer i aktiv tj\u00e4nst, av vilka 70 000 var v\u00e4rnpliktiga.\nstridsvagnar - 469\nandra pansarfordon - 1 280\nartilleripj\u00e4ser - 656\nhelikoptrar - 82flygvapnet hade 2010 en milit\u00e4r personalstyrka om 70 000 personer. antalet flygplan var 719.marinen hade 2011 en milit\u00e4r personalstyrka om 60 000 personer. antalet fartyg i tj\u00e4nst var cirka 100. bland fartygen \u00e5terfinns \u00e4ven ett hangarfartyg. marinflyget hade omkring 85 flygplan och helikoptrar. marink\u00e5ren hade en milit\u00e4r personalstyrka om ca 15 000 personer.\n\n\n=== polisv\u00e4sende ===\npolisen i brasilien \u00e4r i organiserad p\u00e5 tv\u00e5 niv\u00e5er: federal polis och delstatlig polis. endast undantagsvis f\u00f6rekommer en kommunal polis. den federala polisen \u2013 departemento de pol\u00edcia federal (dpf) \u2013  utreder brott beg\u00e5ngna mot den federala regeringen, dess myndigheter och f\u00f6retag, bek\u00e4mpar internationell narkotikahandel samt ansvarar f\u00f6r gr\u00e4ns-, flyg- och sj\u00f6polis. de delstatliga polisk\u00e5rerna best\u00e5r dels av civil kriminalpolis \u2013 pol\u00edcia civil (pc) \u2013 dels av paramilit\u00e4r ordningspolis \u2013 pol\u00edcia militar (pm) \u2013 som \u00e4ven ansvarar f\u00f6r brandf\u00f6rsvaret. st\u00e4derna s\u00e3o paulo och rio de janeiro \u00e4r de enda st\u00f6rre kommuner som har en egen polisk\u00e5r.\n\n\n== ekonomi och infrastruktur ==\nbrasilien \u00e4r v\u00e4lutvecklat inom jordbruk, gruvdrift, tillverkning och servicen\u00e4ring. landet har rika naturtillg\u00e5ngar och gott om arbetskraft, vilket g\u00f6r att man \u00e4r sydamerikas ledande ekonomi. brasilien ing\u00e5r i handelssamarbetet brics mellan n\u00e5gra av de v\u00e4xande ekonomierna ryssland, indien, kina och sydafrika. j\u00e4rnmalmsf\u00f6rekomster (fr\u00e4mst i staterna minas gerais, par\u00e1 och amazonas) h\u00f6r till jordens rikaste, regnskogen utg\u00f6r ett ofantligt virkesf\u00f6rr\u00e5d och vattenkraftreserverna i brasilien h\u00f6r till v\u00e4rldens st\u00f6rsta, men kol och framf\u00f6r allt olja m\u00e5ste importeras. i samband med oljekriserna har man b\u00f6rjat framst\u00e4lla drivmedel av alkohol fr\u00e5n sockerr\u00f6r. k\u00e4rnkraften i brasilien \u00e4r under utbyggnad men dess framtid \u00e4r os\u00e4ker.\nbrasilien \u00e4r en av v\u00e4rldens st\u00f6rsta export\u00f6rer av kaffe och socker. viktiga produkter \u00e4r ocks\u00e5 sojab\u00f6nor, sydfrukter (apelsiner), kakao, majs och vete samt bomull och jute. jordbruket har dominerat n\u00e4ringslivet och syssels\u00e4tter omkring 1/4 av befolkningen, men dess andel av nationalinkomsten sjunker. de fattiga sm\u00e5brukarna, som lever i sj\u00e4lvhush\u00e5ll, odlar bland annat rotfrukten kassava. moderna familjejordbruk finns p\u00e5 de goda jordarna i s\u00f6der. storgodsen fazendas med plantageodling av exportgr\u00f6dor och storskalig boskapssk\u00f6tsel spelar en huvudroll i landet. n\u00e5gra f\u00e5 procent av jord\u00e4garna \u00e4ger n\u00e4rmare h\u00e4lften av den odlade arealen och f\u00f6rs\u00f6k till jordreformer har misslyckats.\nekonomin har l\u00e4nge grundat sig p\u00e5 r\u00e5varor, till exempel guldrushen p\u00e5 1700-talet, kaffeodling i s\u00e3o pauloregionen och gummiutvinning i amazonas under 1800-talets senare del. under de senaste \u00e5rtiondena har industrin utvecklats snabbt med hj\u00e4lp av utl\u00e4ndskt kapital (j\u00e4rn- och st\u00e5lverk, varv, biltillverkning, kemisk industri). den \u00e4r koncentrerad till storst\u00e4derna i syd\u00f6st med s\u00e3o paulo som centrum.\n\u00e5r 2019 var brasilien v\u00e4rldens st\u00f6rsta producent av sockerr\u00f6r, sojab\u00f6nor, kaffe och apelsiner, den andra st\u00f6rsta producent av papaya, den tredje st\u00f6rsta producenten av majs, tobak och ananas, den fj\u00e4rde st\u00f6rsta producenten av bomull och kassava, den femte st\u00f6rsta producenten av kokosn\u00f6tter och citroner, den sj\u00e4tte st\u00f6rsta producenten av kakao och avokado, nionde st\u00f6rsta producenten av ris, den tionde st\u00f6rsta producenten av tomater och den 11:e st\u00f6rsta  producenten av druvor och \u00e4pplen. landet \u00e4r ocks\u00e5 en stor producent av bananer men n\u00e4stan all produktion \u00e4r f\u00f6r inhemsk konsumtion. slutligen producerar brasilien ocks\u00e5 stora m\u00e4ngder b\u00f6nor, jordn\u00f6tter, potatis, mor\u00f6tter, cashewn\u00f6tter , sm\u00e5citrus, persimon, jordgubbar, guarana, guava, a\u00e7a\u00ed, paran\u00f6tter, yerba mate, med mera. sockerr\u00f6r anv\u00e4nds f\u00f6r tillverkning av socker men ocks\u00e5 f\u00f6r framst\u00e4llning av etanol som \u00e4r avsedd att driva en fordonsflotta (etanoldelen \u00e4r ett biobr\u00e4nsle).\nn\u00e4r det g\u00e4ller produktion av animaliska proteiner \u00e4r brasilien idag ett av de st\u00f6rsta producenterna i v\u00e4rlden. \u00e5r 2019 var landet v\u00e4rldens st\u00f6rsta export\u00f6r av kycklingk\u00f6tt. det var ocks\u00e5 v\u00e4rldens n\u00e4st st\u00f6rsta producenten av n\u00f6tk\u00f6tt, v\u00e4rldens tredje st\u00f6rsta producent av mj\u00f6lk, v\u00e4rldens fj\u00e4rde st\u00f6rsta producent av fl\u00e4sk och den sjunde st\u00f6rsta producenten av \u00e4gg.inom gruvsektorn utm\u00e4rker sig brasilien i utvinning av j\u00e4rnmalm (d\u00e4r landet \u00e4r den andra st\u00f6rsta v\u00e4rldsexport\u00f6ren), koppar, guld, bauxit (en av de 5 st\u00f6rsta producenter i v\u00e4rlden), mangan (en av de 5 st\u00f6rsta producenterna i v\u00e4rlden), tenn (en av de st\u00f6rsta producenterna i v\u00e4rlden), niob (har 98%  f\u00f6r v\u00e4rlden k\u00e4nda tillg\u00e5ngarna) och nickel. n\u00e4r det g\u00e4ller \u00e4delstenar \u00e4r brasilien v\u00e4rldens st\u00f6rsta producent av ametist, topas, agat och en av de st\u00f6rsta producenterna av turmalin, smaragd, akvamarin och granater.sekund\u00e4rsektorn \u00e4r baserad p\u00e5 branscher och brasilien \u00e4r den industriella ledaren i latinamerika. inom livsmedelsindustrin var brasilien 2019 den n\u00e4st st\u00f6rsta export\u00f6ren av bearbetade livsmedel i v\u00e4rlden.  2016 var landet den andra st\u00f6rsta  producenten av cellulosa i v\u00e4rlden och den \u00e5ttonde st\u00f6rsta tillverkaren av papper. inom skoindustrin \u00e4r brasilien fj\u00e4rde st\u00f6rsta tillverkare i v\u00e4rlden.  2019 var landet den \u00e5ttonde st\u00f6rsta tillverkaren av fordon och den nionde st\u00f6rsts producenten av st\u00e5l i v\u00e4rlden. brasils kemisk industri rankades 2018 som den 8:e st\u00f6rsta i v\u00e4rlden. inom textilindustrin var brasilien 2013 bland de 5 st\u00f6rsta globala tillverkarna, men var v\u00e4ldigt lite integrerat i v\u00e4rldshandeln.n\u00e4ringslivet upplevde p\u00e5 1960\u20131970-talen en expansion som har betecknats som ett \"ekonomiskt under\". v\u00e4lst\u00e5ndet \u00e4r dock ytterst oj\u00e4mnt f\u00f6rdelat mellan olika lands\u00e4ndar och klyftorna har snarast blivit djupare mellan skilda samh\u00e4llsgrupper. de s\u00f6dra delarna \u00e4r relativt v\u00e4lm\u00e5ende, vilket st\u00e5r i skarp kontrast mot n\u00f6den och undern\u00e4ringen i outvecklade omr\u00e5den. den nya huvudstaden bras\u00edlia (invigd 1960 under president juscelino kubitschek) \u00e4r ett f\u00f6rs\u00f6k att \u00f6ppna det glest befolkade inlandet. den snabba tillv\u00e4xten skapade obalans i ekonomin och f\u00f6rbyttes p\u00e5 1980-talet i kris med social och politisk oro. h\u00f6g inflation och en katastrofal utlandsskuld tvingade fram en ekonomisk \u00e5tstramning. f\u00f6r att l\u00f6sa problemen 1994 bytte brasilien till en ny valuta, real, som var kopplad den amerikanska dollarn. en ekonomisk tillv\u00e4xt skedde och inflationen sj\u00f6nk, vilket gjorde att l\u00e4nder b\u00f6rjade investera mer i den brasilianska industrin.i slutet av 1900-talet orsakade den finansiella krisen i asien att \u00e4ven brasiliens ekonomi fick en nedg\u00e5ng. 1998 gav internationella valutafonden ekonomisk hj\u00e4lp och 1999 beslutade brasiliens centralbank att landets valuta real inte l\u00e4ngre skulle ha en fast v\u00e4xelkurs mot amerikansk dollar samt genomf\u00f6rde en devalvering.\ndessa \u00e5tg\u00e4rder ledde till en svag tillv\u00e4xt i b\u00f6rjan av 2000-talet. den globala finanskrisen 2008 fick effekter f\u00f6r brasilien, men de \u00e5terh\u00e4mtade sig snabbt.\n\n\n=== energi ===\ndet huvudsakliga k\u00e4nnetecknet f\u00f6r den brasilianska energimatrisen \u00e4r att den \u00e4r betydligt mer f\u00f6rnybar \u00e4n den globala. medan v\u00e4rldsmatrisen 2019 endast bestod av 14 % f\u00f6rnybar energi, var brasiliens 45 %. petroleum och petroleumprodukter utgjorde 34,3 % av matrisen; h\u00e4rr\u00f6rande fr\u00e5n sockerr\u00f6r, 18%; hydraulisk effekt, 12,4%; naturgas, 12,2%; ved och tr\u00e4kol, 8,8 %; olika f\u00f6rnybara energik\u00e4llor, 7 %; mineralkol, 5,3%; k\u00e4rnkraft, 1,4 %, och annan icke-f\u00f6rnybar energi, 0,6 %.i elenergimatrisen \u00e4r skillnaden mellan brasilien och v\u00e4rlden \u00e4nnu st\u00f6rre: medan v\u00e4rlden bara hade 25 % f\u00f6rnybar elenergi 2019, hade brasilien 83 %. den brasilianska elmatrisen best\u00e5r av: hydraulisk energi, 64,9%; biomassa, 8,4%; vindenergi, 8,6 %; solenergi, 1 %; naturgas, 9,3%; petroleumderivat, 2%; k\u00e4rnkraft, 2,5%; kol och derivat, 3,3%.i slutet av 2021 hade brasilien 181,5 gw installerad energi och var det andra landet i v\u00e4rlden n\u00e4r det g\u00e4ller installerad vattenkraft (109,4 gw) och biomassa (15,8 gw), det 7:e landet i v\u00e4rlden n\u00e4r det g\u00e4ller installerad vindenergi (21,1 gw) och det 14:e landet i v\u00e4rlden n\u00e4r det g\u00e4ller installerad solenergi (13,0 gw) och p\u00e5 v\u00e4g att hamna i  topp 10 i v\u00e4rlden inom solenergi.\u00e5r 2021 var den 7:e oljeproducenten i v\u00e4rlden, med ett genomsnitt p\u00e5 n\u00e4ra 3 miljoner fat per dag.\n\n\n=== kommunikationer ===\n\n\n==== v\u00e4gn\u00e4t ====\nv\u00e4gn\u00e4tet \u00e4r v\u00e4l utbyggt i anslutning till de st\u00f6rsta st\u00e4derna, framf\u00f6r allt runt s\u00e3o paulo. v\u00e4gsystemet uppgick till 1 720 000 km 2019, en av de 10 st\u00f6rsta i v\u00e4rlden. det totala antalet asfalterade v\u00e4gar \u00f6kade fr\u00e5n 35 496 km 1967 till 213 453 km 2018. landet har cirka 14 200 km delade fyrf\u00e4ltsv\u00e4g, 5 000 km bara i delstaten s\u00e3o paulo. \u00e4ven om brasilien har det st\u00f6rsta dubblerade v\u00e4gn\u00e4tet i latinamerika anses det vara otillr\u00e4ckligt f\u00f6r landets behov: 2021 ber\u00e4knades det att den idealiska m\u00e4ngden dubblerade v\u00e4gar skulle vara ungef\u00e4r fr\u00e5n 35 000 km till 42 000 km. \n\n\n==== flygtrafik ====\nbrasilien har ett v\u00e4l utvecklat n\u00e4tverk av flygtrafik. det finns cirka 2 500 flygplatser i brasilien, inklusive landningsf\u00e4lt: det n\u00e4st st\u00f6rsta antalet i v\u00e4rlden, efter usa.  s\u00e3o paulo flygplats \u00e4r den viktigaste i landet, och andra viktiga flygplatser i landet \u00e4r de i rio de janeiro, bras\u00edlia, belo horizonte och porto alegre.\n\n\n==== j\u00e4rnv\u00e4g ====\nj\u00e4rnv\u00e4gsn\u00e4tet i brasilien omfattar 29 314 kilometer (2005), en av de 10 st\u00f6rsta i v\u00e4rlden, som huvudsakligen anv\u00e4nds f\u00f6r att transportera malmer. det brasilianska j\u00e4rnv\u00e4gssystemet hade en stor expansion mellan 1875 och 1920. j\u00e4rnv\u00e4gsmodalens storhetstid avbr\u00f6ts under get\u00falio vargas regering, som prioriterade v\u00e4gtransporten. redan p\u00e5 1940-talet stod j\u00e4rnv\u00e4gsn\u00e4tet inf\u00f6r flera problem, fr\u00e5n l\u00e5gmotoriserade lok till oekonomiska uppl\u00e4gg. 1957 skapades ett statligt \u00e4gt f\u00f6retag, national railroad network (rffsa), som b\u00f6rjade f\u00f6rvalta 18 j\u00e4rnv\u00e4gar i unionen. flera underskottsj\u00e4rnv\u00e4gar st\u00e4ngdes under l\u00f6ftet om statliga investeringar i nya projekt, vilket inte blev av. \u00e5tg\u00e4rderna centraliserades i regeringen fram till \u00f6ppnandet av marknaden 1990. s\u00e5 den nationella privatiseringsplanen inleddes, med dussintals eftergifter som gjordes. det slutade dock med att de koncentrerade j\u00e4rnv\u00e4garna, huvudsakligen, till tre stora f\u00f6retagsgrupper, am\u00e9rica latina log\u00edstica (all), vale s.a. och mrs log\u00edstica. renoveringen genererade en \u00f6kning av produktiviteten (transporterade laster \u00f6kade med 30 % med samma j\u00e4rnv\u00e4gslinje). huvudproblemet var dock att reformen inte bara gav bort j\u00e4rnv\u00e4gen, utan ocks\u00e5 geografisk exklusivitet. detta resulterade i att det inte skapades konkurrenskraftiga incitament f\u00f6r utbyggnad och f\u00f6rnyelse av det befintliga n\u00e4tet. med staten som uppr\u00e4tth\u00e5ller \u00f6ppnandet av nya j\u00e4rnv\u00e4gar en sv\u00e5r, l\u00e5ngsam och byr\u00e5kratisk process, eftersom den uppr\u00e4tth\u00e5ller det totala maktmonopolet \u00f6ver denna sektor, expanderade inte j\u00e4rnv\u00e4garna ytterligare i landet, och sektorn var mycket f\u00f6r\u00e5ldrad. \u00e5r 2021 skapades ett nytt ramverk f\u00f6r j\u00e4rnv\u00e4gar som till\u00e5ter byggande av j\u00e4rnv\u00e4gar med auktorisation, vilket sker vid utforskning av infrastruktur inom sektorer som telekommunikation, el och hamnar. det \u00e4r ocks\u00e5 m\u00f6jligt att till\u00e5ta utforskning av str\u00e4ckor som inte \u00e4r implementerade, inaktiva eller h\u00e5ller p\u00e5 att returneras eller avaktiveras. med f\u00f6r\u00e4ndringen av reglerna i sektorn, i december 2021, fanns det redan f\u00f6rfr\u00e5gningar om att \u00f6ppna 15 000 km nya sp\u00e5r, i 64 f\u00f6rfr\u00e5gningar om implementering av nya j\u00e4rnv\u00e4gar. nio nya j\u00e4rnv\u00e4gar hade redan godk\u00e4nts av den federala regeringen, i 3 506 km nya sp\u00e5r.\n\n\n==== sj\u00f6hamnar och hamnar ====\nden mest trafikerade hamnen i landet, och den andra mest trafikerade i hela latinamerika, som bara sl\u00e5s av hamnen i col\u00f3n (panama), \u00e4r santos hamn. andra hamnar med h\u00f6g r\u00f6relse finns i paranagu\u00e1, rio grande, itaja\u00ed, rio de janeiro, s\u00e3o francisco do sul och suape-hamnen i pernambuco.\n\n\n== demografi ==\n\nbrasilien befolkning bor fr\u00e4mst l\u00e4ngs med kusten, och i mindre utstr\u00e4ckning inne i landet. landets befolkning \u00e4r v\u00e4ldigt heterogen och m\u00e5nga olika kulturer \u00e4r representerade. befolkningen i s\u00f6der \u00e4r huvudsakligen \u00e4ttlingar till europeiska kolonisat\u00f6rer, framf\u00f6rallt portugiser, tyskar och italienare men \u00e4ven polacker, eller senare inflyttade. senare inflyttade inkluderar polacker, ukrainare, nederl\u00e4ndare, kineser och, mer nyligen, sydkoreaner. i norr och nordost \u00e4r befolkningen av mer blandad karakt\u00e4r, med b\u00e5de urinv\u00e5nare, afrikaner och europ\u00e9er. dock skedde det under mitten av 1900-talet en massiv folkvandring fr\u00e5n norr och bahia s\u00f6derut, vilket resulterade storst\u00e4dernas favelas (slumomr\u00e5den) som idag befolkas fr\u00e4mst av folk med blandat ursprung.\n\nbefolkningens medellivsl\u00e4ngd: 71,1 \u00e5r (2003)\nfolkgrupper: vita 47,7%, personer med blandat ursprung/bruna/pardo 43,1%, svarta 7,6%, \u00f6vriga (fr\u00e4mst asiater och indianer) 2 procent\nspr\u00e5k: portugisiska (landets officiella spr\u00e5k; modersm\u00e5l f\u00f6r 97 procent av befolkningen, anv\u00e4nt i media och undervisning), indianspr\u00e5k (d\u00e4ribland guaran\u00ed och tupi)\nreligion: katoliker 70 %, protestanter 30 % varav de flesta \u00e4r pingstkarismatiska s.k. evangelicos.\n\n\n=== \u00e5ldersf\u00f6rdelning ===\n0 till 14 \u00e5r: 26,0 procent\n15 till 64 \u00e5r: 68,0 procent\n65 \u00e5r och \u00e4ldre: 6 procentmedian\u00e5ldern f\u00f6r hela befolkningen \u00e4r 27,81 \u00e5r och motsvarande siffror f\u00f6r de tv\u00e5 k\u00f6nen \u00e4r:\n\nm\u00e4n: 27,06 \u00e5r\nkvinnor: 28,57 \u00e5r\n\n\n=== k\u00f6nsf\u00f6rdelning ===\nvid f\u00f6dseln: 1,05 man per kvinna\nunder 15 \u00e5r: 1,04 man per kvinna\n15 till 64 \u00e5r: 0,98 man per kvinna\n65 \u00e5r och \u00e4ldre: 0,70 man per kvinna\ntotalt: 0,98 man per kvinna\n\n\n=== befolkningstillv\u00e4xt ===\nf\u00f6dslar: 16,83 per 1 000 inv\u00e5nare\nd\u00f6dsfall: 6,15 per 1 000 inv\u00e5nare\nflyttal: \u22120,03 per 1 000 inv\u00e5naresp\u00e4dbarnsd\u00f6dsfall:\n\npojkar: 33,37 d\u00f6dsfall per 1 000 f\u00f6dslar\nflickor: 25,66 d\u00f6dsfall per 1 000 f\u00f6dslar\ntotalt: 29,61 d\u00f6dsfall per 1 000 f\u00f6dslarden \u00e5rliga befolkningstillv\u00e4xten \u00e4r 10,6 promille.\n\n\n=== religion ===\ni brasilien bor det cirka 136 miljoner katoliker, vilket utg\u00f6r 14 procent av det totala antalet katoliker i v\u00e4rlden.[k\u00e4lla beh\u00f6vs] de senaste \u00e5ren har dock antalet minskat till f\u00f6rm\u00e5n f\u00f6r olika frikyrkor. enligt en dn-artikel 2014 (som refererar till datafolha) ber\u00e4knas 42,3 miljoner tillh\u00f6ra n\u00e5gon av frikyrkorna.\n\n\n==== tillh\u00f6righet ====\nsiffrorna \u00e4r fr\u00e5n folkr\u00e4kningen 2010.\n64,6 procent av befolkningen tillh\u00f6r romersk-katolska kyrkan\n22,2 procent \u00e4r protestanter\nassembleia de deus (ett pingstsamfund med svenska r\u00f6tter och med cirka 12 miljoner medlemmar)\nkristna f\u00f6rsamlingen i brasilien (ett pingstsamfund med cirka 2,4 miljoner medlemmar)\nbaptistiska samfund\nlutheraner\nreformerta\n8 procent r\u00e4knar sig som agnostiker, ateister eller utan trostillh\u00f6righet,\n2 procent \u00e4r spiritister,\n0,3 procent ut\u00f6var traditionella afrikanska religioner (s\u00e5som candombl\u00e9 och umbanda)\n2,9 procent \u00e4r av annan trostillh\u00f6righet, d\u00e4ribland buddhism, islam, judendom och mormonism.\n\n\n=== utbildning ===\ni brasilien r\u00e5der skolplikt f\u00f6r barn mellan 5 och 16 \u00e5rs \u00e5lder. utbildningen \u00e4r avgiftsfri men resurserna r\u00e4cker inte till och skolplatserna \u00e4r f\u00f6r f\u00e5, i synnerhet p\u00e5 landsbygden. m\u00e5nga skolor \u00e4r d\u00e5ligt utrustade och l\u00e4rarna har otillr\u00e4cklig utbildning och l\u00e5g l\u00f6n. enligt brasiliens statistiska centralbyr\u00e5n, ibge, \u00e4r 95,7 procent av alla barn mellan sju och fjorton \u00e5r inskrivna i skolan. s\u00e5 m\u00e5nga barn g\u00e5r dock inte i skolan. omkring en och en halv miljon barn mellan fem och fjorton \u00e5r ber\u00e4knas befinna sig helt utanf\u00f6r skolsystemet, medan andra \u00e4r inskrivna men kommer inte till skolan. m\u00e5nga av dessa m\u00e5ste arbeta f\u00f6r att hj\u00e4lpa till med familjens f\u00f6rs\u00f6rjning, trots att de flesta typer av arbete \u00e4r f\u00f6rbjudet f\u00f6r ungdomar under 16 \u00e5r. olika kommuner har p\u00e5 f\u00f6rs\u00f6k gett dessa familjer skolpeng som ers\u00e4ttning f\u00f6r bortfall av arbetskraft men detta har inte fungerat som man hoppats eftersom det inte funnits tillr\u00e4ckligt med ekonomiska resurser.\nungef\u00e4r en tredjedel av eleverna g\u00e5r vidare till gymnasiet efter grundskolan.\ncirka 90 procent av brasiliens befolkning \u00e4r l\u00e4skunnig.\nde m\u00e4nniskor som har r\u00e5d skickar ofta sina barn till privata skolor d\u00e4r utbildningen har b\u00e4ttre kvalitet. drygt elva procent av ungdomarna mellan 18 och 24 \u00e5r studerar vid n\u00e5got universitet. 64 procent av studenterna g\u00e5r p\u00e5 privata universitet. till de statliga universiteten, som inte \u00e4r avgiftsbelagda, kvalificerar sig mestadels elever som har g\u00e5tt i privata skolor.\nbland universitetsstudenterna \u00e4r endast 2,3 procent svarta eller av afrikanskt ursprung, vilket \u00e4r anm\u00e4rkningsv\u00e4rt med tanke p\u00e5 att denna folkgrupp utg\u00f6r n\u00e4stan h\u00e4lften av befolkningen. kvoter f\u00f6r att garantera fler universitetsplatser \u00e5t svarta har diskuterats.\n\n\n== kultur ==\ndet europeiska inflytandet varit mest p\u00e5tagligt inom litteraturen och konsten. brasiliansk arkitektur har i modern tid n\u00e5tt v\u00e4rldsrykte (se bras\u00edlia). inom konstmusiken var heitor villa-lobos l\u00e4nge centralgestalten. folkmusiken och dansen, ber\u00f6md genom riokarnevalens sambaskolor, har ett tydligt afro-amerikanskt ursprung.\n\n\n=== litteratur ===\n\nden brasilianska litteraturen var p\u00e5 grund av kolonialism l\u00e4nge starkt f\u00f6rbunden med europeiskt inflytande. en nationell litteratur b\u00f6rjade framtr\u00e4da f\u00f6rst efter sj\u00e4lvst\u00e4ndigheten fr\u00e5n portugal 1822. n\u00e5gra framst\u00e5ende f\u00f6rfattare \u00e4r machado de assis och euclides da cunha. modernismen fick sitt genombrott 1922 med f\u00f6rfattare som m\u00e1rio de andrade, oswald de andrade, manuel bandeira och cassiano ricardo.\ninom postmodernistisk brasiliansk litteratur m\u00e4rks poeter som carlos drummond de andrade och jo\u00e3o cabral de melo neto och prosaister av f\u00f6rfattare som jo\u00e3o guimar\u00e3es rosa och clarice lispector.\n\n\n=== v\u00e4rldsarv ===\n\nbrasilien har 17 v\u00e4rldsarv bland annat\n\nsalvador, huvudstad i delstaten bahia\nigua\u00e7u nationalpark, en nationalpark p\u00e5 gr\u00e4nsen mellan brasilien och argentina, n\u00e4ra paraguay. denna inneh\u00e5ller bland annat de m\u00e4ktiga vattenfallen iguaz\u00fafallen.\n\n\n=== sport ===\nfotboll \u00e4r mycket popul\u00e4rt, och brasiliens herrar har bland annat vunnit vm fem g\u00e5nger. 1950 och 2014 spelades vm i brasilien. en annan stor idrott \u00e4r beachvolleyboll. 2016 stod rio de janeiro v\u00e4rd f\u00f6r de olympiska spelen.\nbrasilien har den gamla kampsporten capoeira som utvecklades av brasilianska slavar p\u00e5 1500-talet. \u00e4ven brasiliansk jiu-jitsu, bjj, \u00e4r en sport fr\u00e5n brasilien.\nayrton senna, var en framg\u00e5ngsrik formel 1-f\u00f6rare som vann vm tre g\u00e5nger.\nunder de senaste decennierna har brasilien blivit ett av de starkaste l\u00e4nderna i de olympiska spelen, och \u00e4r den st\u00f6rsta idrottsmakten i latinamerika. \u00e5r 2022 hade landet redan vunnit guld i 13 olika olympiska sporter. landet har redan tr\u00e4nat idrottare som: c\u00e9sar cielo, gustavo kuerten, maria bueno, oscar schmidt, hort\u00eancia marcari, \u00e9der jofre, robert scheidt, torben grael, lars grael, martine grael, kahena kunze, emerson fittipaldi, aur\u00e9lio miguel, rog\u00e9rio sampaio, alex barros, gustavo borges, ricardo prado, adhemar da silva, jo\u00e3o carlos de oliveira, maurren maggi, fabiana murer, thiago braz, alison dos santos, arthur zanetti, rebeca andrade, rubens barrichello, felipe massa, isaquias queiroz, rayssa leal, marcelo melo, bruno soares, \u00edtalo ferreira, henrique mecking och m\u00e5nga andra.\n\n\n== internationella rankningar ==\n\n\n== se \u00e4ven ==\nbrasilianska k\u00f6ket\nbradesco\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r brasilien.\nofficiell turistguide f\u00f6r brasilien\nbrasiliens federala regering\nstatschef och regeringsmedlemmar\nbrasilianska institutet f\u00f6r geografi och statistik\nbrasilien p\u00e5 the world factbook\nlandsprofil fr\u00e5n amerikanska library of congress (1997)\ndatafolha"