"islam (arab. \u200f\u0627\u0644\u0625\u0633\u0644\u0627\u0645\u200e, al-isl\u0101m \u2013 poddanie si\u0119 woli boga), mahometanizm \u2013 religia monoteistyczna, na pocz\u0105tku xxi wieku druga na \u015bwiecie pod wzgl\u0119dem liczby wyznawc\u00f3w po chrze\u015bcija\u0144stwie. zapocz\u0105tkowa\u0142 j\u0105 prorok mahomet; wed\u0142ug islamu to on przekaza\u0142 ludziom \u015bwi\u0119t\u0105 ksi\u0119g\u0119 \u2013 koran, kt\u00f3r\u0105 mu objawi\u0142 archanio\u0142 gabriel (arab. d\u017cibril) w latach 610\u2013632. wyznawca tej religii to muzu\u0142manin lub muzu\u0142manka. ich zdaniem koran to ostateczne i niezmienne objawienie si\u0119 boga, przez muzu\u0142man\u00f3w nazywanego arabskim s\u0142owem allah.\nislam ma wsp\u00f3lne korzenie z judaizmem i chrze\u015bcija\u0144stwem, przez co jest zaliczany do religii abrahamicznych. wed\u0142ug islamu objawienie przekazane \u017cydom i chrze\u015bcijanom przez abrahama, moj\u017cesza i jezusa powinno zosta\u0107 ponowione i uzupe\u0142nione.\npodstaw\u0119 islamu tworzy pi\u0119\u0107 zasad i obowi\u0105zk\u00f3w muzu\u0142manina:\n\nwyznanie wiary w jedynego boga (szahada),\npi\u0119ciokrotna modlitwa w ci\u0105gu doby,\npost w miesi\u0105cu ramadan,\nja\u0142mu\u017cna na rzecz ubogich,\npielgrzymka do mekki przynajmniej raz w \u017cyciu.mahomet pocz\u0105tkowo dzia\u0142a\u0142 w\u015br\u00f3d arabskich rodak\u00f3w i z czasem wi\u0119kszo\u015b\u0107 tego ludu uleg\u0142a islamizacji. przesz\u0142y j\u0105 te\u017c inne narody starego \u015bwiata \u2013 islam sta\u0142 si\u0119 religi\u0105 dominuj\u0105c\u0105 w cz\u0119\u015bci kraj\u00f3w azji, afryki i europy, \u0142\u0105cznie w ok. 50 na \u015bwiecie, co stanowi ok. 1/4 wszystkich pa\u0144stw. przez to arabowie stali si\u0119 mniejszo\u015bci\u0105 muzu\u0142man\u00f3w (ok. 20\u201325%), a wi\u0119kszo\u015b\u0107 to obywatele r\u00f3\u017cnych kraj\u00f3w azji jak indonezja, indie, pakistan i bangladesz.\ntrzy g\u0142\u00f3wne od\u0142amy islamu to sunnizm (85\u201390%), szyizm (10\u201315%) i charyd\u017cyzm (<1%). wyr\u00f3\u017cnia si\u0119 te\u017c ich podgrupy i odr\u0119bne ruchy; przyk\u0142ady to:\n\nsufizm,\nsalafizm i wahhabizm,\nislam bezdenominacyjny (wyznawcy identyfikuj\u0105cy si\u0119 jako tylko muzu\u0142manie),\nod\u0142am ahmadijja \u2013 przy czym cz\u0119\u015b\u0107 muzu\u0142man\u00f3w nie uwa\u017ca tej doktryny za islamsk\u0105.z islamu wywodz\u0105 si\u0119 te\u017c inne religie abrahamiczne jak druzyzm (xi wiek), jezydyzm (xii wiek), babizm (xix wiek) i potomny mu bahaizm (xix wiek). islam mia\u0142 te\u017c wp\u0142yw na pojawienie si\u0119 w xv wieku sikhizmu, niezaliczanego do grupy abrahamicznej.\nislam od pocz\u0105tku spotyka\u0142 si\u0119 ze sceptycyzmem i krytyk\u0105, a czasem te\u017c wrogo\u015bci\u0105, dyskryminacj\u0105 i uprzedzeniem znanym jako islamofobia. bywaj\u0105 oparte na ksenofobii, np. rasizmie wzgl\u0119dem os\u00f3b niebia\u0142ych stanowi\u0105cych wi\u0119kszo\u015b\u0107 muzu\u0142man\u00f3w, jednak krytyce podlega te\u017c stosunek islamu do:\n\nludzi niewyznaj\u0105cych go (giaur\u00f3w), zw\u0142aszcza apostat\u00f3w;\nkobiet i os\u00f3b queer (lgbtq+);\nodkry\u0107 naukowych jak ewolucyjna antropogeneza, przecz\u0105ca dos\u0142ownemu rozumieniu koranu.z drugiej strony cz\u0119\u015b\u0107 wyznawc\u00f3w innych religii d\u0105\u017cy\u0142a do pokoju z muzu\u0142manami \u2013 przyk\u0142ady to za\u0142o\u017cyciel wspomnianego sikhizmu guru nanak, wp\u0142ywowy hiduista mahatma gandhi, dalajlama tenzin gjaco czy papie\u017ce jan pawe\u0142 ii i benedykt xvi. flaga indii bywa interpretowana jako symbol pokoju mi\u0119dzy hinduizmem a islamem.\n\n\n== symbole islamu ==\ng\u0142\u00f3wne symbole islamu to:\n\nstarsza szahada (wyznanie wiary) napisana czarnymi literami na bia\u0142ym tle lub bia\u0142ymi literami na czarnym tle;\ncz\u0119stszy p\u00f3\u0142ksi\u0119\u017cyc (arab. hilal). pierwotnie by\u0142 to symbol kalifatu, jednak tak\u017ce w krajach muzu\u0142ma\u0144skich, awansowa\u0142 do roli g\u0142\u00f3wnego symbolu tej religii. w tym charakterze wyst\u0119puje m.in. w:\nheraldyce pa\u0144stw islamskich, np. w god\u0142ach i na flagach;\nsymbolu mi\u0119dzynarodowego ruchu czerwonego krzy\u017ca i czerwonego p\u00f3\u0142ksi\u0119\u017cyca, jako analogia do chrze\u015bcija\u0144skiego krzy\u017ca.\n\n\n== historia ==\n\n\n=== pocz\u0105tki i ekspansja islamu ===\nmahomet (po arabsku muhammad), prorok i tw\u00f3rca islamu, \u017cy\u0142 w latach 570\u2013632. urodzi\u0142 si\u0119 w mekce. po \u015bmierci rodzic\u00f3w wychowywa\u0142 go dziadek, a nast\u0119pnie stryjek. mahomet zajmowa\u0142 si\u0119 handlem do czasu, gdy zacz\u0105\u0142 twierdzi\u0107, \u017ce podczas kontemplacji dozna\u0142 wizji i zacz\u0105\u0142 g\u0142osi\u0107 zasady nowej religii. objawienie mia\u0142o miejsce w 610 r. n.e w jaskini hira. przeciwnicy zmusili go jednak do ucieczki z mekki do medyny. data tej ucieczki, zwanej hid\u017cr\u0105, przypadaj\u0105ca na 622 r. ery chrze\u015bcija\u0144skiej, przyj\u0119ta zosta\u0142a za pierwszy rok ery muzu\u0142ma\u0144skiej. pocz\u0105wszy od niej liczone s\u0105 kolejne lata islamskiego kalendarza. ucieczk\u0119 mahometa do medyny poprzedzi\u0142a ma\u0142a hid\u017cra do etiopii.\nliczba zwolennik\u00f3w mahometa szybko ros\u0142a. zgromadzeni w medynie rozpocz\u0119li podboje, podporz\u0105dkowuj\u0105c prorokowi kolejne plemiona arabskie. pod koniec \u017cycia mahometa pod jego zwierzchnictwem znalaz\u0142y si\u0119 mekka i wi\u0119kszo\u015b\u0107 p\u00f3\u0142wyspu arabskiego. gdy mahomet zmar\u0142, na czele muzu\u0142man\u00f3w stan\u0105\u0142 jego te\u015b\u0107, abu bakr, kt\u00f3ry przyj\u0105\u0142 tytu\u0142 kalifa, czyli nast\u0119pcy, zast\u0119pcy proroka. religia islamska wyzwoli\u0142a w arabach wielk\u0105 energi\u0119 i ekspansywno\u015b\u0107. w ci\u0105gu nast\u0119pnych dziesi\u0119cioleci vii i viii w. podbili oni ogromne obszary: na bliskim wschodzie \u2013 palestyn\u0119 i syri\u0119; w afryce \u2013 ca\u0142\u0105 jej cz\u0119\u015b\u0107 p\u00f3\u0142nocn\u0105, od egiptu po maghreb (czyli dzisiejsze maroko i algieri\u0119); na bliskim wschodzie i w azji \u015brodkowej \u2013 tereny mezopotamii i persji, a nast\u0119pnie obszary do turkiestanu i granic indii. oblegali nawet konstantynopol, ale go nie zdobyli. jednocze\u015bnie z podbojami na wschodzie prowadzili je w kierunku zachodnim. w 711 przeprawili si\u0119 przez cie\u015bnin\u0119 gibraltarsk\u0105 i zaj\u0119li p\u00f3\u0142wysep iberyjski. powstrzymani zostali dopiero przez frank\u00f3w w bitwie pod poitiers (732). w viii i ix w. przej\u015bciowo opanowali sycyli\u0119, sardyni\u0119 i atakowali p\u00f3\u0142wysep apeni\u0144ski.\nza czterech pierwszych kalif\u00f3w, w latach 632\u2013661, ukszta\u0142towa\u0142y si\u0119 zasady religijnego i politycznego funkcjonowania wsp\u00f3lnoty muzu\u0142ma\u0144skiej oraz pa\u0144stwa stworzonego przez arab\u00f3w. ustne nauki proroka zebrane zosta\u0142y w 653 w \u015bwi\u0119tej ksi\u0119dze islamu \u2013 koranie. ponadto stopniowo zacz\u0119to spisywa\u0107 prawa, oparte na wzorze post\u0119powania mahometa, zwane sunn\u0105. ostateczn\u0105 wersj\u0119 sunny sporz\u0105dzono w ix w.\nreligia i prawo s\u0105 w islamie \u015bci\u015ble ze sob\u0105 powi\u0105zane. kalifat sta\u0142 si\u0119 zwierzchni\u0105 w\u0142adz\u0105 zar\u00f3wno religijn\u0105, jak i polityczn\u0105. w 661 w\u0142adz\u0119 obj\u0105\u0142 r\u00f3d umajjad\u00f3w, kt\u00f3ry sprawowa\u0142 j\u0105 do 750. pod rz\u0105dami tej dynastii arabowie zorganizowali pa\u0144stwo o charakterze imperialnym. stolic\u0105 kalifatu za umajjad\u00f3w by\u0142 damaszek. na obszarze kalifatu mieszka\u0142y liczne ludy, m\u00f3wi\u0105ce wieloma j\u0119zykami. zwyci\u0119scy arabowie nie niszczyli cywilizacji teren\u00f3w podbitych, jednak ludno\u015b\u0107 niemuzu\u0142ma\u0144ska by\u0142a obci\u0105\u017cona dodatkowymi podatkami, takimi jak charad\u017c i d\u017cizja, teoretycznie w zamian za ochron\u0119, w praktyce najcz\u0119\u015bciej w powi\u0105zaniu z uznawaniem za ludzi ni\u017cszej kategorii. \u017cydzi i chrze\u015bcijanie, a tak\u017ce zaratusztrianie, jako wyznawcy religii monoteistycznych, byli tolerowani. wyznawcy religii politeistycznych w zasadzie nie byli tolerowani. \u0142\u0105czy\u0142a si\u0119 z tym arabizacja nowych wiernych. koran spisany by\u0142 bowiem w j\u0119zyku arabskim, a muzu\u0142manom nie wolno by\u0142o t\u0142umaczy\u0107 go \u2013 jako ksi\u0119gi objawionej \u2013 na inne j\u0119zyki. przyj\u0119cie nowej religii oznacza\u0142o wi\u0119c konieczno\u015b\u0107 pos\u0142ugiwania si\u0119 j\u0119zykiem arabskim. od ko\u0144ca vii wieku stosowano go tak\u017ce w administracji i s\u0105downictwie kalifatu. arabizacja obj\u0119\u0142a szczeg\u00f3lnie intensywnie bliski i \u015brodkowy wsch\u00f3d oraz afryk\u0119 p\u00f3\u0142nocn\u0105. na innych obszarach cywilizacja muzu\u0142ma\u0144ska rozwija\u0142a si\u0119 przez w\u0142\u0105czenie do niej dorobku cywilizacji miejscowych, zastanych przez zdobywc\u00f3w, w tym kultur bizanty\u0144skiej (greckiej) i perskiej. w 750 umajjadzi zostali obaleni i kalifat przej\u0105\u0142 r\u00f3d abbasyd\u00f3w. dynastia ta panowa\u0142a do po\u0142owy xiii w. abbasydzi usprawnili zarz\u0105dzanie pa\u0144stwem, wprowadzili urz\u0105d zwierzchnika rz\u0105du \u2013 wezyra. poszczeg\u00f3lnymi cz\u0119\u015bciami kalifatu zarz\u0105dzali dostojnicy nosz\u0105cy tytu\u0142 emira. stolic\u0105 abbasyd\u00f3w zosta\u0142 bagdad.\nju\u017c w czasach umajjad\u00f3w przej\u0119cie wzor\u00f3w kultur bizanty\u0144skiej i perskiej pozwoli\u0142o arabom na stworzenie wielkich dzie\u0142 architektury. w jerozolimie, w miejscu, z kt\u00f3rego wedle wierze\u0144 muzu\u0142man\u00f3w mahomet wyruszy\u0142 w podr\u00f3\u017c do nieba, powsta\u0142 w drugiej po\u0142owie vii w. meczet kopu\u0142a na skale.\nmiasto, b\u0119d\u0105ce \u015bwi\u0119tym miejscem wyznawc\u00f3w judaizmu i chrze\u015bcija\u0144stwa, sta\u0142o si\u0119 nim tak\u017ce dla muzu\u0142man\u00f3w. poza meczetami wznoszono pa\u0142ace w\u0142adc\u00f3w, obwarowania i domy miejskie, stacje karawan. sztuka religijna, zgodnie z nakazami koranu, nie przedstawia\u0142a postaci ludzi i zwierz\u0105t. budowle ozdabiano wi\u0119c ornamentami ro\u015blinnymi i kaligraficznymi, zwanymi arabeskami.\nw czasach abbasyd\u00f3w nast\u0105pi\u0142 rozkwit tw\u00f3rczo\u015bci literackiej i naukowej. literatura arabska czerpa\u0142a ze wzor\u00f3w wielu kultur. jej najs\u0142ynniejszym dzie\u0142em jest ksi\u0119ga tysi\u0105ca i jednej nocy \u2013 zbi\u00f3r opowiada\u0144 i ba\u015bni spisywanych od ix do xvi w. z\u0142o\u017cy\u0142y si\u0119 na ni\u0105 w\u0105tki literackie znane wcze\u015bniej w wielu krajach \u2013 od indii przez persj\u0119 po egipt.\nkalifowie abbasydzcy utworzyli w ix w. w bagdadzie uczelni\u0119 zwan\u0105 domem m\u0105dro\u015bci. w jej bibliotece zgromadzone zosta\u0142y liczne dzie\u0142a, tak\u017ce staro\u017cytne: platona, arystotelesa, ptolemeusza, hipokratesa, galena. korzystanie z dorobku filozofii, geografii i medycyny antycznej sta\u0142o si\u0119 wzorem dla szk\u00f3\u0142 w ca\u0142ym kalifacie. przede wszystkim studiowano jednak koran i prawo koraniczne. szko\u0142y powstawa\u0142y najcz\u0119\u015bciej przy meczetach. w islamie nie wykszta\u0142ci\u0142a si\u0119 odr\u0119bna klasa kap\u0142an\u00f3w, lecz powsta\u0142y grupy uczonych, znawc\u00f3w koranu oraz sunny, jednocze\u015bnie pe\u0142ni\u0105cych funkcj\u0119 nauczycieli i obs\u0142uguj\u0105cych meczety (imamowie, muezzini). od drugiej po\u0142owy x w. najs\u0142ynniejsz\u0105 szko\u0142\u0105 sta\u0142a si\u0119 uczelnia przy meczecie al-azhar w kairze. dwaj najwybitniejsi uczeni \u015bwiata islamu \u017cyli na jego przeciwleg\u0142ych ko\u0144cach. filozof i medyk ibn sina, znany w europie jako awicenna, \u017cy\u0142 na prze\u0142omie x i xi w. w bucharze. jego kanon medycyny by\u0142 kompendium zbieraj\u0105cym ca\u0142o\u015b\u0107 staro\u017cytnej i arabskiej wiedzy w tej dziedzinie. w europie zosta\u0142 przet\u0142umaczony na \u0142acin\u0119 i przez stulecia oddzia\u0142ywa\u0142 na nauk\u0119 europejsk\u0105. filozof ibn ruszd (awerroes) \u017cy\u0142 natomiast w xii w. w kordobie. jego komentarze do dzie\u0142 arystotelesa wywar\u0142y wielki wp\u0142yw na europejsk\u0105 filozofi\u0119.\n\nopanowanie przez arab\u00f3w r\u00f3\u017cnorodnych obszar\u00f3w sprzyja\u0142o rozwojowi handlu i miast. o\u015brodki miejskie za\u015b mog\u0142y si\u0119 powi\u0119ksza\u0107 dzi\u0119ki wzrostowi produkcji rolnej, uzyskanemu w rezultacie rozbudowanych przez arab\u00f3w system\u00f3w irygacji. do stolicy kalifatu, damaszku, a potem bagdadu, nap\u0142ywa\u0142y towary z ca\u0142ego \u015bwiata muzu\u0142ma\u0144skiego. poszczeg\u00f3lne miasta specjalizowa\u0142y si\u0119 w produkcji r\u00f3\u017cnych towar\u00f3w. bagdad znany by\u0142 z wyrobu tkanin i dywan\u00f3w; damaszek \u2013 ze znakomitej broni; kair \u2013 z tkanin, szk\u0142a i pachnide\u0142: fez i kordoba \u2013 ze sk\u00f3r i wyrob\u00f3w sk\u00f3rzanych. wzd\u0142u\u017c szlak\u00f3w handlu l\u0105dowego budowano schroniska dla kupc\u00f3w \u2013 karawanseraje. w miastach o\u015brodkami handlu by\u0142y wielkie targi. transport l\u0105dowy u\u0142atwia\u0142o masowe stosowanie wielb\u0142\u0105d\u00f3w. rozwija\u0142a si\u0119 te\u017c \u017cegluga morska \u2013 na morzu \u015br\u00f3dziemnym, morzu czerwonym, w zatoce perskiej i na oceanie indyjskim. wiele towar\u00f3w sprowadzano spoza \u015bwiata islamu. z chin przywo\u017cono jedwab, porcelan\u0119, papier; z indii \u2013 drogie kamienie, przyprawy. od ok. viii-ix w. kupcy muzu\u0142ma\u0144scy wyprawiali si\u0119 do europy \u015brodkowej i wschodniej. z kijowa, pragi, krakowa sprowadzali niewolnik\u00f3w, futra, barwniki. karawany wielb\u0142\u0105d\u00f3w przekracza\u0142y sahar\u0119, by z afryki zachodniej przywozi\u0107 z\u0142oto, pachnid\u0142a i niewolnik\u00f3w. statki arabskie p\u0142ywa\u0142y wzd\u0142u\u017c wschodniego wybrze\u017ca afryki. od ok. x-xi w. powstawa\u0107 zacz\u0119\u0142y tam miasta muzu\u0142ma\u0144skie (mogadiszu, mombasa, kilwa, sofala), z kt\u00f3rych przywo\u017cono przyprawy, z\u0142oto i niewolnik\u00f3w, a do indii wywo\u017cono \u017celazo. kupcy muzu\u0142ma\u0144scy docierali te\u017c do indonezji, wraz z nimi rozprzestrzenia\u0142y si\u0119 tam wp\u0142ywy islamu.\ntak wielki obszar dzia\u0142ania wp\u0142yn\u0105\u0142 na kultur\u0119 muzu\u0142ma\u0144sk\u0105. wielcy geografowie \u2013 al-bakri (xi w.), al-idrisi (xii w.) \u2013 opisali ca\u0142y znany arabom \u015bwiat, korzystaj\u0105c z setek relacji kupieckich i podr\u00f3\u017cniczych. wielki podr\u00f3\u017cnik arabski muhammad ibn battuta (pierwsza po\u0142owa xiv w.) objecha\u0142 \u015bwiat islamu od indonezji po pa\u0144stwo mali w afryce zachodniej i pozostawi\u0142 obszerny opis swych podr\u00f3\u017cy. w xv w. wybitny uczony ibn chaldun, opisuj\u0105c r\u00f3\u017cne ludy \u015bwiata i ich organizacj\u0119, da\u0142 pocz\u0105tek badaniom socjologicznym. w \u015bwiecie muzu\u0142ma\u0144skim rozwija\u0142y si\u0119 te\u017c astronomia i matematyka. z indii arabowie przej\u0119li system cyfr, kt\u00f3ry nast\u0119pnie upowszechni\u0142 si\u0119 pod nazw\u0105 cyfr arabskich.\ncywilizacja islamu osi\u0105gn\u0119\u0142a szczyt rozwoju mi\u0119dzy x a xii w., wyprzedza\u0142a wtedy cywilizacj\u0119 chrze\u015bcija\u0144skiej europy. jednak ju\u017c w x w. nast\u0105pi\u0142o polityczne os\u0142abienie kalifatu abbasyd\u00f3w \u2013 wyodr\u0119bni\u0142 si\u0119 umajjadzki kalifat kordowy. nast\u0119pnie kalifami og\u0142osili si\u0119 w\u0142adcy egiptu. naruszona zosta\u0142a polityczna jedno\u015b\u0107 \u015bwiata muzu\u0142ma\u0144skiego. stopniowo ros\u0142y znaczenie i samodzielno\u015b\u0107 lokalnych dynastii, wyodr\u0119bnia\u0142y si\u0119 niezale\u017cne pa\u0144stwa na wschodzie i w maghrebie. od ko\u0144ca xi do xiii w. trwa\u0142y krucjaty. muzu\u0142manie odparli najazdy chrze\u015bcijan, odzyskali jerozolim\u0119, ale koszt tego zwyci\u0119stwa by\u0142 wysoki. jednocze\u015bnie na p\u00f3\u0142wyspie iberyjskim trwa\u0142a rekonkwista. muzu\u0142man\u00f3w stopniowo wypierano z hiszpanii, a prze\u0142omowe znaczenie mia\u0142o zwyci\u0119stwo chrze\u015bcijan w bitwie pod las navas de tolosa (1212).\n\nw xiii w. kalifat abbasyd\u00f3w zosta\u0142 zniszczony przez najazd mongo\u0142\u00f3w. od xiii w. \u015bwiat islamu obj\u0119\u0142a stagnacja gospodarcza, natomiast europa chrze\u015bcija\u0144ska prze\u017cywa\u0142a w tym stuleciu wzmo\u017cony rozw\u00f3j. stosunek si\u0142 mi\u0119dzy dwoma s\u0105siaduj\u0105cymi cywilizacjami uleg\u0142 odwr\u00f3ceniu. jednak\u017ce w xiv\u2013xv w. rozpocz\u0119\u0142a si\u0119 kolejna fala podboj\u00f3w muzu\u0142ma\u0144skich, kt\u00f3re prowadzili turcy osma\u0144scy. swoje imperium utworzyli oni kosztem bizancjum, bu\u0142garii i serbii. pa\u0144stwom europy \u0142aci\u0144skiej \u2013 poza w\u0119grami \u2013 ich ekspansja w\u00f3wczas nie zagrozi\u0142a.\n\nostatecznie militarn\u0105 ekspansj\u0119 muzu\u0142man\u00f3w na europejskim kontynencie zako\u0144czy\u0142a bitwa pod wiedniem, stoczona pomi\u0119dzy wojskami kary mustafy a armi\u0105 polsko-austriacko-niemieck\u0105, dowodzon\u0105 przez kr\u00f3la jana iii sobieskiego.\n\n\n=== turcja i modernizacja ===\nw pocz\u0105tkach xix w. najwi\u0119kszym muzu\u0142ma\u0144skim pa\u0144stwem by\u0142o imperium osma\u0144skie, prze\u017cywaj\u0105ce jednak powa\u017cny kryzys wewn\u0119trzny. s\u0142abo\u015b\u0107 turcji rodzi\u0142a tendencje od\u015brodkowe, z jednej strony w\u015br\u00f3d chrze\u015bcija\u0144skich lud\u00f3w na tureckich ba\u0142kanach, z drugiej \u2013 w\u015br\u00f3d arabskich elit w afryce p\u00f3\u0142nocnej (szczeg\u00f3lnie w egipcie, kt\u00f3ry praktycznie uniezale\u017cni\u0142 si\u0119 od turcji).\nta sytuacja oraz przewaga europy, a tak\u017ce rywalizacja z modernizuj\u0105cym si\u0119 i popieranym przez francj\u0119 egiptem, stanowi\u0142y impuls do podj\u0119cia reform w pa\u0144stwie osma\u0144skim. wysi\u0142ki modernizacyjne poci\u0105ga\u0142y jednak za sob\u0105 koszty, kt\u00f3rych pa\u0144stwa wschodu nie mog\u0142y samodzielnie pokry\u0107, m.in. z powodu s\u0142abo\u015bci systemu podatkowego. konsekwencj\u0105 by\u0142o zad\u0142u\u017cenie w europejskich bankach. za konieczno\u015bci\u0105 sp\u0142aty rosn\u0105cych d\u0142ug\u00f3w sz\u0142a narastaj\u0105ca niewydolno\u015b\u0107 finansowa, prowadz\u0105ca do politycznego uzale\u017cnienia od europejczyk\u00f3w. budzi\u0142o to op\u00f3r poddanych i spadek autorytetu w\u0142adzy, tak potrzebnego przy przeprowadzaniu reform. trzeba te\u017c zauwa\u017cy\u0107, \u017ce zapo\u017cyczenia z cywilizacji europejskiej nie wrasta\u0142y w krajobraz kulturowy spo\u0142ecze\u0144stw muzu\u0142ma\u0144skich, lecz stanowi\u0142y osobny \u015bwiat, funkcjonuj\u0105cy obok tradycyjnego systemu obyczajowego czy religijnego. w imperium osma\u0144skim do \u015bwiata tego nale\u017ca\u0142a jedynie w\u0105ska i wyizolowana grupa zeuropeizowanych arab\u00f3w i turk\u00f3w.\nw xix w. kl\u0119ski spadaj\u0105ce na pa\u0144stwo osma\u0144skie kompromitowa\u0142y dotychczasowy system i prowadzi\u0142y do powstania ruchu opozycyjnego, dostrzegaj\u0105cego szans\u0119 w modernizacji. tylko przekszta\u0142cenie turcji w kraj nowoczesny mog\u0142o bowiem pom\u00f3c jej w odzyskaniu cho\u0107 cz\u0119\u015bci dawnej \u015bwietno\u015bci. zapleczem tego ruchu by\u0142a wzrastaj\u0105ca z czasem grupa turk\u00f3w wykszta\u0142conych przez system zorganizowanego na mod\u0142\u0119 zachodni\u0105 szkolnictwa (tak\u017ce wy\u017cszego), \u017c\u0105daj\u0105ca zmian i formu\u0142uj\u0105ca programy polityczne na wz\u00f3r europejski. w ko\u0144cu xix w. wyrazicielem tych d\u0105\u017ce\u0144 sta\u0142 si\u0119 tzw. ruch m\u0142odoturecki. inspirowa\u0142 si\u0119 on dominuj\u0105cymi w\u00f3wczas w europie tendencjami nacjonalistycznymi, traktowanymi jako przejaw nowoczesno\u015bci. odrzuca\u0142 zasad\u0119 prymatu islamu, \u0142\u0105cz\u0105c\u0105 dot\u0105d arab\u00f3w i turk\u00f3w, \u017c\u0105da\u0142 natomiast nadania pa\u0144stwu osma\u0144skiemu charakteru tureckiego pa\u0144stwa narodowego. wa\u017cnym czynnikiem aktywizuj\u0105cym ten ruch by\u0142o zwyci\u0119stwo japonii w wojnie z rosj\u0105.\nw 1908 m\u0142odoturkom uda\u0142o si\u0119 doprowadzi\u0107 do zmiany na tronie su\u0142ta\u0144skim, w 1913 za\u015b obalili legalny rz\u0105d i wprowadzili dyktatur\u0119. kl\u0119ska w i wojnie \u015bwiatowej, w kt\u00f3rej turcja wyst\u0119powa\u0142a po stronie niemiec, doprowadzi\u0142a do za\u0142amania tureckiego pa\u0144stwa. sytuacj\u0119 opanowa\u0142 genera\u0142 mustafa kemal atat\u00fcrk, kt\u00f3ry skonsolidowa\u0142 nar\u00f3d, ustabilizowa\u0142 granice pa\u0144stwa, a w 1922 proklamowa\u0142 zniesienie su\u0142tanatu i ustanowienie republiki, kt\u00f3rej stolic\u0105 zosta\u0142a ankara. na czele nowego pa\u0144stwa tureckiego \u2013 jako do\u017cywotni prezydent \u2013 stan\u0105\u0142 zwyci\u0119ski mustafa kemal, nazwany atat\u00fcrkiem (ojcem turk\u00f3w). w czasach jego dyktatorskich rz\u0105d\u00f3w (do 1938) turcja sta\u0142a si\u0119 pa\u0144stwem \u015bwieckim. zakazano dzia\u0142alno\u015bci wp\u0142ywowych bractw muzu\u0142ma\u0144skich, wprowadzono jednolity system szkolny, r\u00f3wnouprawnienie kobiet (\u0142\u0105cznie z prawem wyborczym w 1934), a tak\u017ce alfabet \u0142aci\u0144ski, nazwiska na mod\u0142\u0119 europejsk\u0105, a nawet zmuszono turk\u00f3w do europeizacji ubior\u00f3w (tzw. ustawa kapeluszowa).\nturecki eksperyment okaza\u0142 si\u0119 najtrwalszy w\u015br\u00f3d wszystkich podobnych dzia\u0142a\u0144 podj\u0119tych w pa\u0144stwach muzu\u0142ma\u0144skich. westernizacja spo\u0142ecze\u0144stwa tureckiego sta\u0142a si\u0119 faktem i jest wr\u0119cz elementem \u015bwiadomo\u015bci wsp\u00f3\u0142czesnych turk\u00f3w. po ii wojnie \u015bwiatowej turcja, jako cz\u0142onek nato, sta\u0142a si\u0119 znacz\u0105cym elementem \u0142adu atlantyckiego. obecnie ubiega si\u0119 o przyj\u0119cie do unii europejskiej.\n\n\n=== arabowie i modernizacja ===\nstosunek spo\u0142ecze\u0144stw arabskich do modernizacji by\u0142 o wiele bardziej skomplikowany ni\u017c turk\u00f3w. stopniowe opanowywanie przez europejczyk\u00f3w p\u00f3\u0142nocnej afryki \u0142\u0105czy\u0142o si\u0119, szczeg\u00f3lnie we francuskiej algierii, z marginalizacj\u0105 miejscowej spo\u0142eczno\u015bci muzu\u0142ma\u0144skiej. europa by\u0142a wi\u0119c przede wszystkim wrogiem, co musia\u0142o wp\u0142ywa\u0107 na do\u015b\u0107 niech\u0119tny stosunek do jej wytwor\u00f3w i osi\u0105gni\u0119\u0107, a tak\u017ce na charakter, rodz\u0105cego si\u0119 stopniowo, arabskiego nacjonalizmu. decyduj\u0105ce znaczenie mia\u0142a tu i wojna \u015bwiatowa. w\u00f3wczas to brytyjczycy wsparli bedui\u0144skie plemiona z p\u00f3\u0142wyspu arabskiego w stworzeniu szerokiego arabskiego ruchu zbrojnego, kt\u00f3ry z powodzeniem wypiera\u0142 turk\u00f3w (walcz\u0105cych po stronie pa\u0144stw centralnych) z palestyny, syrii i iraku.\npo wojnie dokonano nowego politycznego podzia\u0142u arabskiego bliskiego wschodu, staraj\u0105c si\u0119 przede wszystkim zabezpieczy\u0107 r\u00f3wnowag\u0119 interes\u00f3w wielkiej brytanii i francji, kt\u00f3re obj\u0119\u0142y wi\u0119kszo\u015b\u0107 nowych pa\u0144stw swym protektoratem (zwierzchnictwem dotycz\u0105cym tak polityki zewn\u0119trznej, jak i wa\u017cniejszych kwestii wewn\u0119trznych). w niekt\u00f3rych krajach powsta\u0142y nowe arabskie monarchie (np. w jordanii, iraku, arabii saudyjskiej).\nw czasie ii wojny \u015bwiatowej lub kr\u00f3tko po niej wi\u0119kszo\u015b\u0107 pa\u0144stw arabskich uzyska\u0142a niepodleg\u0142o\u015b\u0107. najbardziej dramatyczny przebieg mia\u0142o wyzwalanie si\u0119 algierii, gdzie w latach 1954\u20131962 toczy\u0142a si\u0119 krwawa wojna z francuzami. cz\u0119\u015b\u0107 niepodleg\u0142ych pa\u0144stw arabskich pozosta\u0142a przy monarchicznej formie rz\u0105d\u00f3w, niekiedy opartych na tradycyjnych strukturach spo\u0142ecznych i islamskim prawie \u2013 szariacie (np. arabia saudyjska). niekt\u00f3re monarchie natomiast stawa\u0142y si\u0119 o\u015brodkami stopniowej, pokojowej modernizacji kraju (np. jordania, maroko).\nw cz\u0119\u015bci pa\u0144stw arabskich do g\u0142osu dochodzi\u0107 zacz\u0119\u0142y ugrupowania nacjonalistyczne, d\u0105\u017c\u0105ce do szybszych przemian i zrzucenia wszelkich form zale\u017cno\u015bci od zachodu. ich wielkim atutem by\u0142o najcz\u0119\u015bciej poparcie ze strony armii, g\u0142\u00f3wnie m\u0142odej i wykszta\u0142conej kadry oficerskiej, zwykle nastawionej radykalnie. organizacj\u0105 reprezentuj\u0105c\u0105 ten nurt by\u0142 zwi\u0105zek wolnych oficer\u00f3w w egipcie, kt\u00f3ry w 1952 doprowadzi\u0142 do zamachu stanu i obalenia monarchii. wydarzenia w egipcie sta\u0142y si\u0119 wzorem dla podobnych rewolt, prowadz\u0105cych do obejmowania w\u0142adzy przez wojskowych tak\u017ce w innych krajach (irak \u2013 1958, jemen \u2013 1962, syria \u2013 1963, libia \u2013 1969). we wszystkich tych pa\u0144stwach wprowadzano rz\u0105dy totalitarne. nowe arabskie re\u017cimy nawi\u0105zywa\u0142y wsp\u00f3\u0142prac\u0119 z zsrr, kt\u00f3ry dostarcza\u0142 im przede wszystkim broni. w polityce wewn\u0119trznej pa\u0144stwa te g\u0142osi\u0142y program tzw. socjalizmu arabskiego, sprowadzaj\u0105cego si\u0119 do gospodarki opartej na centralnym planowaniu. arabski socjalizm by\u0142 pr\u00f3b\u0105 wkroczenia na inn\u0105 drog\u0119 modernizacji, odrzucaj\u0105c\u0105 model wolnorynkowy.\nod pocz\u0105tku xx w. istotn\u0105 rol\u0119 w sytuacji bliskiego wschodu zacz\u0119\u0142a odgrywa\u0107 ropa naftowa. od lat 60., a zw\u0142aszcza 70., sta\u0142a si\u0119 ona g\u0142\u00f3wnym \u017ar\u00f3d\u0142em dochod\u00f3w niekt\u00f3rych pa\u0144stw obszaru zatoki perskiej, bez niej skazanych w\u0142a\u015bciwie na gospodarcz\u0105 stagnacj\u0119. zyski, kt\u00f3re przynios\u0142a sprzeda\u017c ropy, zacz\u0119to inwestowa\u0107 w nowoczesn\u0105 infrastruktur\u0119 miejsk\u0105, w rozbudow\u0119 sieci us\u0142ug, a tak\u017ce w nowe ga\u0142\u0119zie przemys\u0142u (jako zabezpieczenie na przysz\u0142o\u015b\u0107, gdy z\u0142o\u017ca si\u0119 wyczerpi\u0105). bogactwo niekt\u00f3rych kraj\u00f3w arabskich pozwoli\u0142o im na intensywne zbrojenia, a tak\u017ce m.in. na finansowanie organizacji terrorystycznych.\n\n\n=== konflikt izraelsko-palesty\u0144ski ===\npo ii wojnie \u015bwiatowej wa\u017cnym czynnikiem w polityce bliskowschodniej sta\u0142 si\u0119 konflikt \u017cydowsko-arabski. \u017cydzi stanowi\u0105 szczeg\u00f3lny przyk\u0142ad wsp\u00f3lnoty narodowej: przez stulecia \u017cyli w rozproszeniu (diasporze) w\u015br\u00f3d innych nacji, pozostaj\u0105c wsz\u0119dzie grup\u0105 wyra\u017anie wyodr\u0119bnion\u0105 pod wzgl\u0119dem religijnym. dopiero \u015bwiecki \u017cydowski ruch nacjonalistyczny (syjonizm) doprowadzi\u0142 w drugiej po\u0142owie xix w. do wysuni\u0119cia postulatu odbudowy pa\u0144stwa \u017cydowskiego w palestynie.\nod ko\u0144ca xix stulecia rozpocz\u0119\u0142a si\u0119 na tym obszarze akcja osadnicza \u017cyd\u00f3w, kt\u00f3ra w znacz\u0105cy spos\u00f3b zmieni\u0142a sytuacj\u0119 narodowo\u015bciow\u0105 palestyny. 29 listopada 1947 rezolucj\u0105 zgromadzenia og\u00f3lnego onz nr 181, m.in. pod wp\u0142ywem wstrz\u0105su spowodowanego przez holocaust, onz zdecydowa\u0142a o podzieleniu terytorium mandatu palestyny na dwa pa\u0144stwa: \u017cydowskie \u2013 izrael i arabskie \u2013 palestyn\u0119. postanowienie to zosta\u0142o jednak odrzucone przez \u015bwiat arabski. niemal natychmiast wybuch\u0142a wojna \u017cydowsko-arabska, wygrana przez izraelczyk\u00f3w, podobnie jak kolejne konflikty zbrojne izraela z s\u0105siednimi pa\u0144stwami (1956 \u2013 wojna z egiptem; 1967 \u2013 tzw. wojna sze\u015bciodniowa, z egiptem, jordani\u0105 i syri\u0105; 1973 \u2013 wojna z egiptem i syri\u0105; 1982\u20131985 \u2013 izraelska okupacja po\u0142udniowego libanu). walki z 1948 spowodowa\u0142y odp\u0142yw ludno\u015bci arabskiej z teren\u00f3w zaj\u0119tych przez \u017cyd\u00f3w (do ko\u0144ca 1948 \u2013 700 tys.). da\u0142o to pocz\u0105tek tzw. problemowi palesty\u0144skiemu \u2013 problemowi narodu uchod\u017ac\u00f3w, domagaj\u0105cego si\u0119 w\u0142asnego pa\u0144stwa na gruzach izraela i stanowi\u0105cego najbardziej zapalny czynnik na bliskim wschodzie.\nod 1987 na tzw. ziemiach palesty\u0144skich trwaj\u0105 \u2013 z przerwami \u2013 gwa\u0142towne wyst\u0105pienia ludno\u015bci arabskiej, tzw. intifada (z arab. powstanie). reprezentantem palesty\u0144czyk\u00f3w sta\u0142a si\u0119 organizacja wyzwolenia palestyny (owp, 1964), kt\u00f3ra w 1974 zyska\u0142a status sta\u0142ego obserwatora przy onz. w 1994 dosz\u0142o do porozumienia mi\u0119dzy izraelem a palesty\u0144czykami w kwestii ustanowienia tzw. autonomii palesty\u0144skiej. na jej czele stan\u0105\u0142 tw\u00f3rca i przyw\u00f3dca owp \u2013 jaser arafat. wbrew nadziejom nie zako\u0144czy\u0142o to konfliktu, kt\u00f3ry od 2001 rozgorza\u0142 na nowo.\n\n\n=== fundamentalizm islamski ===\nw wieku xix pod wp\u0142ywem zachodu du\u017ca cz\u0119\u015b\u0107 muzu\u0142ma\u0144skich elit dystansowa\u0142a si\u0119 od islamu, d\u0105\u017c\u0105c m.in. do wzorowanego na stosunkach europejskich oddzielenia religii od spraw pa\u0144stwowych. islam pozostawa\u0142 jednak religi\u0105 mas, staj\u0105c si\u0119 niekiedy has\u0142em antyeuropejskich rebelii (np. powstanie mahdiego w sudanie, 1881-1885).\npocz\u0105tki dwudziestowiecznego islamskiego ruchu fundamentalistycznego zwi\u0105zane s\u0105 z powsta\u0142ym w 1928 w egipcie stowarzyszeniem braci muzu\u0142man\u00f3w. g\u0142osi\u0142o ono odrodzenie tradycyjnego islamu oraz przekonywa\u0142o swych zwolennik\u00f3w, \u017ce religia muzu\u0142ma\u0144ska mo\u017ce sta\u0107 si\u0119 podstaw\u0105 spo\u0142ecze\u0144stwa we wsp\u00f3\u0142czesnym \u015bwiecie. znaczenie idei fundamentalizmu zacz\u0119\u0142o rosn\u0105\u0107 od lat 70., co wi\u0105za\u0142o si\u0119 z post\u0119puj\u0105c\u0105 modernizacj\u0105 kraj\u00f3w islamskich. przenosz\u0105cy si\u0119 do miast i pracuj\u0105cy w przemy\u015ble muzu\u0142ma\u0144scy ch\u0142opi stawali si\u0119 nagle cz\u0119\u015bci\u0105 \u201esamotnego t\u0142umu\u201d, w kt\u00f3rym jedynym czynnikiem integruj\u0105cym i wyznaczaj\u0105cym sens \u017cycia stawa\u0142 si\u0119 islam. niezwykle istotne znaczenie mia\u0142y tu nowoczesne \u015brodki przekazu \u2013 prasa, radio i telewizja \u2013 dzi\u0119ki kt\u00f3rym tre\u015bci islamistyczne zacz\u0119\u0142y coraz lepiej dociera\u0107 do szerokich rzesz muzu\u0142ma\u0144skich spo\u0142ecze\u0144stw. pr\u00f3cz tego fundamentali\u015bci odrzucali \u201eprzet\u0142umaczone na arabski\u201d, ale w istocie obce i skompromitowane has\u0142a nacjonalizmu czy socjalizmu, pos\u0142ugiwali si\u0119 natomiast systemem poj\u0119\u0107 zrozumia\u0142ych dla przeci\u0119tnego muzu\u0142manina. w tej sytuacji na placu boju pozostawa\u0142 tylko islam, symbolizuj\u0105cy protest wobec zachodu, oskar\u017canego o wyzysk, kolonializm, demoralizacj\u0119 itp.\nwa\u017cnym impulsem do rozwoju ruchu fundamentalistycznego sta\u0142y si\u0119 wydarzenia w iranie. po ii wojnie \u015bwiatowej pa\u0144stwo to, rz\u0105dzone przez dynasti\u0119 pahlawich, by\u0142o g\u0142\u00f3wnym, obok turcji, sojusznikiem usa w regionie. polityka modernizacyjna, finansowana dzi\u0119ki dochodom p\u0142yn\u0105cym ze sprzeda\u017cy ropy, czyni\u0142a iran jednym z najszybciej rozwijaj\u0105cych si\u0119 kraj\u00f3w bliskiego wschodu. wszelkie przejawy opozycji politycznej by\u0142y w iranie bezwzgl\u0119dnie t\u0142umione, co uderza\u0142o tak\u017ce w niech\u0119tne \u201eamerykanizacji\u201d kraju \u015brodowiska muzu\u0142ma\u0144skie (w iranie panuje szyicka odmiana islamu, posiadaj\u0105ca swego rodzaju hierarchi\u0119 duchownych). w latach siedemdziesi\u0105tych na czele antymonarchistycznej opozycji stan\u0105\u0142 przebywaj\u0105cy na emigracji ajatollah ruhollah chomejni. w 1979 jego zwolennicy doprowadzili do obalenia rz\u0105d\u00f3w szacha i przekszta\u0142cenia iranu w republik\u0119 islamsk\u0105, opart\u0105 na szyickiej teorii w\u0142adzy.\nw nast\u0119pnym dwudziestoleciu nast\u0105pi\u0142 rozw\u00f3j ruch\u00f3w fundamentalistycznych \u2013 tak szyickich, jak i sunnickich \u2013 we wszystkich krajach islamskich. pod ich naciskiem tak\u017ce laickie re\u017cimy wojskowe zacz\u0119\u0142y si\u0119 w pewnej mierze islamizowa\u0107. ruchy fundamentalistyczne sta\u0142y si\u0119 czynnikiem destabilizacji w pa\u0144stwach arabskich, a tak\u017ce np. w azji i czarnej afryce w krajach o sporym odsetku muzu\u0142man\u00f3w (np. nigerii). ich dzia\u0142alno\u015b\u0107 zacz\u0119\u0142a te\u017c komplikowa\u0107 sytuacj\u0119 licznej diaspory muzu\u0142ma\u0144skiej w europie zachodniej (we francji i niemczech). agresywne organizacje fundamentalistyczne, prowadz\u0105ce dzia\u0142ania terrorystyczne, odgrywaj\u0105 istotn\u0105 rol\u0119 m.in. w konflikcie palesty\u0144sko-izraelskim (np. hamas, hezbollah). celem ich atak\u00f3w s\u0105 cz\u0119sto r\u00f3\u017cne zachodnie instytucje, czego najtragiczniejszym przyk\u0142adem by\u0142 zamach na world trade center w nowym jorku i pentagon w waszyngtonie (11 wrze\u015bnia 2001). nie os\u0142abi\u0142a ich rozwoju kompromitacja idei pa\u0144stwa islamskiego, w skrajnej formie realizowana przez re\u017cim talib\u00f3w w afganistanie. talibowie wprowadzili nie tylko surowe sunnickie prawo islamskie \u2013 szariat, ale zlikwidowali te\u017c wszelkie przejawy kulturowych wp\u0142yw\u00f3w cywilizacji (np. kino) i pozbawili kobiety mo\u017cliwo\u015bci uczestnictwa w \u017cyciu publicznym (np. dost\u0119pu do edukacji i pracy). w\u0142adz\u0119 talib\u00f3w obali\u0142a w 2001 ameryka\u0144ska interwencja.\npozostaje kwesti\u0105 sporn\u0105, jak dalece islamski fundamentalizm jest mechanicznym odrzuceniem modernizacji, a w jakim stopniu podejmowan\u0105 przez spo\u0142ecze\u0144stwa muzu\u0142ma\u0144skie pr\u00f3b\u0105 poszukiwania w\u0142asnego miejsca w nowoczesnym \u015bwiecie.\n\n\n== wiara ==\n\n\n=== b\u00f3g ===\nw islamie wyst\u0119puje wiara w jednego boga, kt\u00f3ry w koranie nazywany jest allah.\njak m\u00f3wi sura al-ichlas z koranu: on jest bogiem jedynym bogiem wiekuistym! nie zrodzi\u0142 nikogo, ani te\u017c nie zosta\u0142 zrodzony, a nikt nie jest jemu r\u00f3wny.\nwed\u0142ug muzu\u0142man\u00f3w b\u00f3g (arab. allah) jest wszechwiedz\u0105cy, doskona\u0142y, jest \u017ar\u00f3d\u0142em wszelkiej wiedzy i sprawiedliwo\u015bci, ma znajomo\u015b\u0107 prawa doskona\u0142ego. jest niepodobny do nikogo i niczego nie mo\u017cna z nim por\u00f3wnywa\u0107. islam zabrania przedstawiania go w jakiejkolwiek postaci.\n\n\n=== wyznanie wiary ===\naby zosta\u0107 muzu\u0142maninem, czyli \u201epoddanym allahowi\u201d, nale\u017cy posiada\u0107 intencj\u0119 oraz wypowiedzie\u0107 wyznanie wiary tzw. szahad\u0119, kt\u00f3ra brzmi: \u201e(o\u015bwiadczam, \u017ce) nie ma b\u00f3stwa pr\u00f3cz boga (allaha) i o\u015bwiadczam, \u017ce mahomet jest wys\u0142annikiem boga\u201d. zasadniczo powinno si\u0119 to odby\u0107 w obecno\u015bci \u015bwiadk\u00f3w, ale istniej\u0105 te\u017c interpretacje, wed\u0142ug kt\u00f3rych ich obecno\u015b\u0107 nie jest konieczna, gdy\u017c \u015bwiadkiem jest sam allah.\n\n\n=== dogmaty islamu ===\nwiara w allaha \u2013 jednego boga, kt\u00f3ry nie posiada potomstwa (tawhid \u2013 jedynob\u00f3stwo; wed\u0142ug muzu\u0142man\u00f3w odr\u00f3\u017cnia ono islam i judaizm od chrze\u015bcija\u0144stwa i religii animistycznych).\nwiara 'w jego anio\u0142y' \u2013 np. anio\u0142a d\u017cibrila (gabriela) lub michaila (micha\u0142a).\nwiara 'w jego ksi\u0119gi' \u2013 w koran (tak\u017ce tor\u0119 i ewangeli\u0119 \u2013 cho\u0107 nie oznaczaj\u0105 one dok\u0142adnie tego samego, co dla \u017cyd\u00f3w i chrze\u015bcijan \u2013 wed\u0142ug muzu\u0142man\u00f3w zosta\u0142y zafa\u0142szowane przez wyznawc\u00f3w tych religii).\nwiara 'w jego prorok\u00f3w' \u2013 np. w proroka mahometa, jezusa, moj\u017cesza, adama itd.; mahomet jest \u201epiecz\u0119ci\u0105 prorok\u00f3w\u201d- ostatnim z nich i tym, kt\u00f3ry przyni\u00f3s\u0142 ostateczne objawienie (inaczej jest u lahorich, od\u0142amu ahmadijji).\nwiara 'w dzie\u0144 ostatni' \u2013 czyli dzie\u0144 s\u0105du ostatecznego, w kt\u00f3rym ludzie b\u0119d\u0105 os\u0105dzeni przez boga.\nwiara 'w przeznaczenie' \u2013 czyli \u017ce wszelkie dobro i z\u0142o, kt\u00f3re przydarza si\u0119 cz\u0142owiekowi, dzieje si\u0119 za wol\u0105 boga.\n\n\n== filary islamu ==\n\n\n=== filary islamu sunnickiego ===\nw islamie sunnickim muzu\u0142manin ma pi\u0119\u0107 obowi\u0105zk\u00f3w, zwanych pi\u0119cioma filarami islamu (arkan ad-din, arkan al-islam):\n\nwyznanie wiary (\u0634\u0647\u0627\u062f\u0629, szahada) \u2013 o\u015bwiadczam, \u017ce nie ma boga pr\u00f3cz allaha, a mahomet (muhammad) jest jego prorokiem (arab. \u201easzhadu an la ilaha illa allah wa aszhadu anna muhammadan abduhu wa rasuluhu\u201d; u wi\u0119kszo\u015bci szyit\u00f3w dodatkowo: ali jest przyjacielem boga). jest ona r\u00f3wnie\u017c aktem w\u0142\u0105czenia do wsp\u00f3lnoty muzu\u0142ma\u0144skiej i w razie przyj\u0119cia islamu na \u0142o\u017cu \u015bmierci jest powszechnie uwa\u017cana za warunek wystarczaj\u0105cy do uznania za pe\u0142noprawnego muzu\u0142manina.\nmodlitwa (\u0635\u0644\u0627\u0629, salat) \u2013 odprawiana pi\u0119\u0107 razy dziennie, z twarz\u0105 zwr\u00f3con\u0105 w stron\u0119 mekki (do 627 roku w stron\u0119 jerozolimy) \u2013 dzieci i osoby chore mog\u0105 odmawia\u0107 3 razy dziennie.\nja\u0142mu\u017cna (\u0632\u0643\u0627\u0629, zakat) \u2013 okre\u015blon\u0105 cz\u0119\u015b\u0107 swych dochod\u00f3w (najcz\u0119\u015bciej 2,5%) muzu\u0142manin ma obowi\u0105zek oddawa\u0107 biednym. uwa\u017cana jest za jeden z pierwszych \u201enowoczesnych\u201d podatk\u00f3w socjalnych\npost (\u0635\u0648\u0645, saum) \u2013 w ci\u0105gu dziewi\u0105tego miesi\u0105ca roku muzu\u0142ma\u0144skiego (ramadanu), muzu\u0142manie musz\u0105 powstrzymywa\u0107 si\u0119 od jedzenia i picia (nie dotyczy kobiet w ci\u0105\u017cy lub karmi\u0105cych, ma\u0142ych dzieci, os\u00f3b ci\u0119\u017cko chorych oraz odbywaj\u0105cych d\u0142ug\u0105 i wyczerpuj\u0105c\u0105 podr\u00f3\u017c), a tak\u017ce palenia tytoniu od wschodu do zachodu s\u0142o\u0144ca. wahhabici unikaj\u0105 nawet prze\u0142ykania \u015bliny.\npielgrzymka do mekki (\u062d\u062c, had\u017cd\u017c) \u2013 muzu\u0142manin musi j\u0105 odby\u0107 przynajmniej raz w \u017cyciu, je\u015bli pozwala mu na to sytuacja materialna. cz\u0119sto na podr\u00f3\u017c sk\u0142ada si\u0119 ca\u0142a lokalna wsp\u00f3lnota lub rodzina, kt\u00f3ra deleguje jedn\u0105 osob\u0119. niekt\u00f3re autorytety religijne uwa\u017caj\u0105, \u017ce w razie braku mo\u017cliwo\u015bci odbycia pielgrzymki do mekki mo\u017cna j\u0105 w pewien spos\u00f3b zast\u0105pi\u0107 pielgrzymk\u0105 do innego wa\u017cnego centrum islamu (ich liczba waha si\u0119 od 7 do ponad 100).\n\n\n=== filary islamu szyickiego ===\n\n\n==== imamizm ====\nfilary islamu imamickiego uwzgl\u0119dniaj\u0105 pi\u0119\u0107 usul al-din i dziesi\u0119\u0107 furu al-din, tzn. wierzenia i praktyki islamu:\n\ntawhid \u2013 monoteizm: wiara w jedyno\u015b\u0107 boga\nadl \u2013 boska sprawiedliwo\u015b\u0107: wiara w sprawiedliwo\u015b\u0107 boga\nnubu\u0142\u0142ah \u2013 proroctwo\nimamat \u2013 sukcesja po mahomecie\nmi'ad \u2013 dzie\u0144 s\u0105du ostatecznego i zmartwychwstaniaw dodatku do pi\u0119ciu filar\u00f3w, szyici imamici uwzgl\u0119dniaj\u0105 dziesi\u0119\u0107 obowi\u0105zkowych praktyk zwanych artyku\u0142ami wiary:\n\nsalat \u2013 obowi\u0105zkowa modlitwa odprawiana pi\u0119\u0107 razy dziennie, z twarz\u0105 zwr\u00f3con\u0105 w stron\u0119 mekki\nsaum \u2013 post\nzakat \u2013 ja\u0142mu\u017cna\nchums \u2013 ja\u0142mu\u017cna\nhad\u017cd\u017c \u2013 pielgrzymka do mekki\nd\u017cihad \u2013 codzienna walka z samym sob\u0105 (np. przeciwko grzeszeniu), rzadziej walka zbrojna w obronie w\u0142asnej ziemi\namr-bil-maruf \u2013 \u017cy\u0107 pod\u0142ug tego, co dobre i sprawiedliwe\nnahi anil munkar \u2013 zabrania\u0107 tego, co z\u0142e\ntawalla \u2013 okazywa\u0107 mi\u0142o\u015b\u0107 wobec dobra\ntabarra \u2013 pot\u0119pia\u0107 i okazywa\u0107 nienawi\u015b\u0107 wobec z\u0142a\n\n\n==== ismailizm ====\nszyici ismailici posiadaj\u0105 siedem filar\u00f3w wiary:\n\nwalajah (dos\u0142ownie \u201ekuratela\u201d) \u2013 mi\u0142o\u015b\u0107 wobec boga, prorok\u00f3w, imam\u00f3w i du\u02bb\u0101t (misjonarzy).\ntawhid \u2013 monoteizm, wiara w jedyno\u015b\u0107 boga.\nsalat \u2013 obowi\u0105zkowa modlitwa odprawiana pi\u0119\u0107 razy dziennie, z twarz\u0105 zwr\u00f3con\u0105 w stron\u0119 mekki. w odr\u00f3\u017cnieniu od muzu\u0142man\u00f3w sunnickich, szyickich imamit\u00f3w i innych ismailit\u00f3w, nizaryci wierz\u0105 i\u017c forma modlitwy jest ustalana i mo\u017ce by\u0107 zmieniona przez \u017cyj\u0105cego imama (zobacz aga chan).\nzakat \u2013 ja\u0142mu\u017cna.\nsaum \u2013 post.\nhad\u017cd\u017c \u2013 pielgrzymka, r\u00f3\u017cnie rozumiana przez poszczeg\u00f3lne ga\u0142\u0119zie ismailizmu. jedne grupy odbywaj\u0105 j\u0105 do mekki, inne jak np. druzowie, rozumiej\u0105 j\u0105 metaforycznie i w og\u00f3le nie pielgrzymuj\u0105 fizycznie nigdzie.\nd\u017cihad \u2013 codzienna walka z samym sob\u0105 (np. przeciwko grzeszeniu), rzadziej walka zbrojna w obronie w\u0142asnej ziemi\n\n\n== duchowni ==\nw islamie sunnickim nie istnieje odr\u0119bna grupa duchownych. imam (pol.: przewodnik, szef) nie jest kap\u0142anem, lecz cz\u0142onkiem spo\u0142eczno\u015bci wiernych, kt\u00f3ry prowadzi modlitwy. imam nie musi by\u0107 teologiem, powinien mie\u0107 tylko dobr\u0105 znajomo\u015b\u0107 zasad islamu i koranu, by\u0107 m\u0105dry i powa\u017cany. muezzin r\u00f3wnie\u017c nie jest duchownym. znawcy islamu otaczani s\u0105 szacunkiem, jako \u201enast\u0119pcy prorok\u00f3w\u201d. istnieje wiele kategorii na okre\u015blenie os\u00f3b, bieg\u0142ych w zasadach islamu:\n\naamij \u2013 znawca podstawowych zasad islamu;\nid\u017ctihad \u2013 na podstawie tekst\u00f3w religijnych wyja\u015bnia bie\u017c\u0105ce problemy spo\u0142eczno\u015bci (np. kultowe, polityczne, obyczajowe);\ntafsir \u2013 interpretator koranu;\nal-alim al-mutabahhir \u2013 znawca tradycji, koranu i sunny;\nal-mud\u017ctahid al-mutlak \u2013 najbardziej ceniona kategoria, bieg\u0142y w syntezie r\u00f3\u017cnych tekst\u00f3w, w tworzeniu konkluzji i norm prawnych;\nal-mud\u017ctahid fil-madh\u2019hab \u2013 bieg\u0142y w wyja\u015bnianiu kwestii prawnych, dzia\u0142a w okre\u015blonej \u201eszkole interpretacyjnej\u201d.\nal-mud\u017ctahid al-mutlak al-muntasib \u2013 jak powy\u017cej, dzia\u0142a w okre\u015blonej \u201eszkole interpretacyjnej\u201d;w islamie szyickim wyst\u0119puj\u0105 tak\u017ce inne stopnie duchowie\u0144stwa (np. ajatollah), maj\u0105ce struktur\u0119 hierarchiczn\u0105 (mu\u0142\u0142a).\nobecnie kraje europy zachodniej staraj\u0105 si\u0119 sk\u0142oni\u0107 swoje spo\u0142eczno\u015bci muzu\u0142ma\u0144skie do przyj\u0119cia zasady kszta\u0142cenia duchownych w specjalnych szko\u0142ach teologicznych na zachodzie, na wz\u00f3r kleru chrze\u015bcija\u0144skiego.\n\n\n== prawo ==\nprawo islamskie, zwane szariat (arab. \u0627\u0644\u0634\u0631\u064a\u0639\u0629), oparte jest na koranie, sunnie i hadisach; poza nimi znaczenie maj\u0105 te\u017c id\u017cma (wyk\u0142adnia przyj\u0119ta przez spo\u0142eczno\u015b\u0107 muzu\u0142ma\u0144sk\u0105) i kijas (wnioskowanie analogiczne). szariat rz\u0105dzi (przynajmniej teoretycznie) wszystkimi dziedzinami \u017cycia muzu\u0142man\u00f3w. praktyczn\u0105 wyk\u0142adni\u0105 prawa zajmuj\u0105 si\u0119 s\u0119dziowie mufti.\nopr\u00f3cz powy\u017cszych do szariatu zaliczy\u0107 nale\u017cy akady \u2013 prawo zwyczajowe, kt\u00f3re sprawia, \u017ce szariat u r\u00f3\u017cnych narod\u00f3w jest nieco inny i tak na przyk\u0142ad w afganistanie za cudzo\u0142\u00f3stwo karze si\u0119 tylko kobiet\u0119, a u arab\u00f3w oboje cudzo\u0142o\u017cnik\u00f3w. prawo islamskie znacz\u0105co r\u00f3\u017cni si\u0119 tak\u017ce w przypadku poszczeg\u00f3lnych ga\u0142\u0119zi islamu; sunnici, szyici i ibadyci maj\u0105 w\u0142asny szariat. dla przyk\u0142adu, sunnitom wolno je\u015b\u0107 wszystkie ryby, szyitom tylko te, kt\u00f3re maj\u0105 \u0142uski.\n\n\n== islam a pa\u0144stwo ==\n\n\n=== sunnizm ===\nw idealnym pa\u0144stwie sunnickim \u2013 kalifacie \u2013 religia, moralno\u015b\u0107 oraz prawo pa\u0144stwowe s\u0105 ze sob\u0105 nierozerwalnie zwi\u0105zane. w praktyce w kr\u0119gu kultury islamu tylko niekt\u00f3re pa\u0144stwa, jak arabia saudyjska i afganistan, zr\u00f3wna\u0142y prawo religijne (szariat) z pa\u0144stwowym. w wi\u0119kszo\u015bci pozosta\u0142ych (np. w iraku) islam uznawany jest za fundament pa\u0144stwa, za\u015b koran za \u017ar\u00f3d\u0142o prawa \u015bwieckiego. tylko w niekt\u00f3rych krajach z wi\u0119kszo\u015bci\u0105 muzu\u0142ma\u0144sk\u0105 przeprowadzono rozdzia\u0142 religii oraz pa\u0144stwa. z powy\u017cszych powod\u00f3w w wielu pa\u0144stwach o wi\u0119kszo\u015bci muzu\u0142ma\u0144skiej nie s\u0105 respektowane postanowienia powszechnej deklaracji praw cz\u0142owieka onz dotycz\u0105ce wolno\u015bci (obowi\u0105zuje zakaz krytyki religii) czy wolno\u015bci sumienia (zakaz apostazji. w 12 krajach muzu\u0142ma\u0144skich apostazja karana jest \u015bmierci\u0105). wyj\u0105tki stanowi\u0105 turcja, gdzie w latach 20. xx wieku zbudowane zosta\u0142o pa\u0144stwo laickie oparte na wzorze francuskim, jak r\u00f3wnie\u017c kraje, w kt\u00f3rych obowi\u0105zywa\u0142a w xx wieku ideologia marksistowska (np. albania i kirgistan). w 1990 roku pa\u0144stwa islamskie przyj\u0119\u0142y kairsk\u0105 deklaracj\u0119 praw cz\u0142owieka w islamie, kt\u00f3ra jako pr\u00f3ba pogodzenia zachodniej idei praw cz\u0142owieka z teologi\u0105 islamsk\u0105 pomija kwestie wolno\u015bci zmiany b\u0105d\u017a odrzucenia religii i podkre\u015bla interpretacj\u0119 praw cz\u0142owieka w duchu prawa islamskiego.\nislam sunnicki nakazuje bezwzgl\u0119dne pos\u0142usze\u0144stwo prawowiernemu w\u0142adcy muzu\u0142ma\u0144skiemu (tzn. kalifowi) i udzia\u0142 w prowadzonych przez niego wojnach (kital).\n\n\n=== szyizm ===\nmuzu\u0142manie szyiccy odrzucaj\u0105 sunnicki koncept kalifatu twierdz\u0105c, i\u017c rz\u0105dy grzesznego cz\u0142owieka nigdy nie b\u0119d\u0105 sprawiedliwe, dlatego imamatem (arab. \u200f \u0625\u0645\u0627\u0645\u0629 im\u0101mah\u200e) mo\u017ce rz\u0105dzi\u0107 tylko imam, cz\u0142onek rodziny i potomek mahometa. szyici wierz\u0105, i\u017c mahomet przed \u015bmierci\u0105 wskaza\u0142 alego jako w\u0142asnego nast\u0119pc\u0119, tak wi\u0119c kalifaty: abu bakra, umara, usmana, umajjad\u00f3w, abbasyd\u00f3w, imperium osma\u0144skiego s\u0105 uznawane za b\u0142\u0119dne, a ich w\u0142adcy za uzurpator\u00f3w i tyran\u00f3w. w zale\u017cno\u015bci od ga\u0142\u0119zi szyizmu, koncept imamatu jest r\u00f3\u017cnie rozumiany; imamici oczekuj\u0105 powrotu dwunastego imama, kt\u00f3ry ustanowi sprawiedliwe rz\u0105dy, jedni ismailici oczekuj\u0105 powrotu imam\u00f3w, inni \u015bledz\u0105 \u017cyj\u0105cych (np. aga chan), zajdyccy tak\u017ce s\u0105 \u017cyj\u0105cy (ostatnim panuj\u0105cym by\u0142 muhammad al-badr, jakkolwiek, jego synowie roszcz\u0105 prawa do tronu).\nje\u017celi chodzi o sam stosunek do pa\u0144stwa podczas nieobecno\u015bci imamatu, przyt\u0142aczaj\u0105ca wi\u0119kszo\u015b\u0107 szyit\u00f3w \u017cyj\u0105ca poza \u015bwiatem muzu\u0142ma\u0144skim, np. w europie czy usa, jest wierna swoim krajom uznaj\u0105c rz\u0105dy demokratyczne wedle nauk p\u0142yn\u0105cych z koranu, kt\u00f3re m\u00f3wi\u0105, \u017ce muzu\u0142manie powinni by\u0107 wierni tym kt\u00f3rzy nimi rz\u0105dz\u0105 (4:60). szyici odrzucaj\u0105 tak\u017ce idee walki z owymi rz\u0105dami, poniewa\u017c wobec nieobecno\u015bci imam\u00f3w, nie ma nikogo, kto by m\u00f3g\u0142 prowadzi\u0107 sprawiedliwy d\u017cihad, wi\u0119c ka\u017cdy konflikt b\u0119dzie sianiem anarchii na ziemi (2:13). na koniec, ostatnim argumentem szyickim jest fakt, \u017ce pod rz\u0105dami sunnickiej wi\u0119kszo\u015bci s\u0105 oni prze\u015bladowani i pozbawieni praw, tak wi\u0119c zachodnia demokracja jest wytchnieniem od sunnickiego kalifatu. mniejszo\u015b\u0107 szyicka, kt\u00f3ra popar\u0142a pod nieobecno\u015b\u0107 imam\u00f3w ustanowienie pa\u0144stwa opartego na muzu\u0142ma\u0144skich warto\u015bciach, przej\u0119\u0142a w\u0142adz\u0119 w iranie w 1979 roku, na jej czele sta\u0142 duchowny ruhollah chomejni. iran jest pomimo to republik\u0105 islamsk\u0105 rz\u0105dzon\u0105 przez duchowie\u0144stwo i naczelnego przyw\u00f3dc\u0119, nie imamatem, kt\u00f3rego ostatecznie oczekuj\u0105 szyici.\n\n\n== muzu\u0142manie na \u015bwiecie ==\nrozmieszczenie muzu\u0142man\u00f3w na \u015bwiecie (pa\u0144stwa z populacj\u0105 islamsk\u0105 ponad 10%, stan na rok 2000). obecnie [2016] tak\u017ce w czarnog\u00f3rze i rosji populacja muzu\u0142ma\u0144ska przekroczy\u0142a 10%.\n\n\n=== liczba wyznawc\u00f3w islamu ===\nislam nieprzeci\u0119tnie szybko zwi\u0119ksza liczb\u0119 swoich wyznawc\u00f3w. 30 marca 2008 dziennik \u201ecorriere della sera\u201d, powo\u0142uj\u0105c si\u0119 na rocznik papieski (annuario pontificio) na 2008, poda\u0142 informacj\u0119, i\u017c watykan po raz pierwszy oficjalnie przyzna\u0142, \u017ce liczba wyznawc\u00f3w islamu przekroczy\u0142a liczb\u0119 cz\u0142onk\u00f3w ko\u015bcio\u0142a rzymskokatolickiego (obecnie katolicy stanowi\u0105 17,4% ludno\u015bci \u015bwiata, a muzu\u0142manie 19,2%). za g\u0142\u00f3wn\u0105 przyczyn\u0119 tego zjawiska uwa\u017ca si\u0119 dynamiczny przyrost naturalny w krajach islamskich przy jednoczesnym spadku liczby urodze\u0144 w krajach chrze\u015bcija\u0144skich (wyj\u0105tkiem mog\u0105 by\u0107 jedynie kraje ameryki \u0142aci\u0144skiej). cz\u0142onkowie ko\u015bcio\u0142a rzymskokatolickiego stanowi\u0105 jedynie pewien procent chrze\u015bcijan (przy uwzgl\u0119dnieniu cz\u0142onk\u00f3w ko\u015bcio\u0142a prawos\u0142awnego, ko\u015bcio\u0142\u00f3w protestanckich i anglika\u0144skich chrze\u015bcijanie stanowi\u0105 33% \u015bwiatowej populacji), dlatego te\u017c chrze\u015bcija\u0144stwo nadal stanowi najwi\u0119ksz\u0105 religi\u0119 \u015bwiata. trzeci\u0105 religi\u0105 \u015bwiata pod wzgl\u0119dem liczby wyznawc\u00f3w jest hinduizm.\n\n\n== od\u0142amy, nurty i szko\u0142y koraniczne ==\nw \u015bwiecie muzu\u0142ma\u0144skim brak jest jedno\u015bci pogl\u0105d\u00f3w dotycz\u0105cych szczeg\u00f3\u0142\u00f3w wiary przy wsp\u00f3lnym uznawaniu g\u0142\u00f3wnych za\u0142o\u017ce\u0144. z tego wzgl\u0119du islam dzieli si\u0119 na trzy g\u0142\u00f3wne ortodoksyjne nurty:\n\nsunnizm\nszyizm\ncharyd\u017cyzmg\u0142\u00f3wne od\u0142amy podzielone s\u0105 wewn\u0119trznie na szko\u0142y koraniczne, z kt\u00f3rych ka\u017cda posiada w\u0142asne wyk\u0142adnie dotycz\u0105ce interpretacji poszczeg\u00f3lnych sur koranu.\nnajliczniejsz\u0105 grup\u0119 stanowi\u0105 sunnici i szacowani s\u0105 wed\u0142ug r\u00f3\u017cnych \u017ar\u00f3de\u0142 na 87 do 90% wyznawc\u00f3w islamu.\npodzia\u0142y na nurty i szko\u0142y s\u0105 w wi\u0119kszo\u015bci zarzewiem konflikt\u00f3w zbrojnych w krajach, gdzie muzu\u0142manie stanowi\u0105 wi\u0119kszo\u015b\u0107.\n\n\n=== religie poza g\u0142\u00f3wnymi nurtami ===\nwiele religii i ruch\u00f3w religijnych czerpie i czerpa\u0142o z islamu r\u00f3\u017cne pogl\u0105dy religijne.\n\nreligie traktowane przez wyznawc\u00f3w za islamskie i podobnie oceniane przez wi\u0119kszo\u015b\u0107 autorytet\u00f3w religijnych g\u0142\u00f3wnego nurtu islamu:\ndruzyzm\nalawizm\nalewizm\nlahori (od\u0142am ruchu ahmadijja) \u2013 tu zdania s\u0105 jednak bardzo podzielone\nahl-e hakk (silne kontrowersje nawet w\u015br\u00f3d wyznawc\u00f3w)\nreligie traktowane przez wyznawc\u00f3w za islamskie i oceniane jako nieislamskie przez wi\u0119kszo\u015b\u0107 autorytet\u00f3w religijnych g\u0142\u00f3wnego nurtu islamu:\nnar\u00f3d islamu (oraz pi\u0119cioprocentowcy)\nqadiani (od\u0142am ruchu ahmadijja)\nzakryci\nal-ahbash\nnieislamskie religie czerpi\u0105ce wiele (cz\u0119sto wi\u0119kszo\u015b\u0107) doktryn z islamu (w kolejno\u015bci podobie\u0144stwa do islamu):\nbabizm (a obecnie azalityzm)\nbahaizm\njezydyzm\nsikhizm\nnieislamskie religie czerpi\u0105ce niewiele z islamu, w kt\u00f3rych mahomet uwa\u017cany jest za proroka:\nkaodaizm\nkaraimizm krymski\n\n\n== \u015bwi\u0119ta ==\npocz\u0105tek roku (1 muharrama) \u2013 zwany jest \u201edniem odpuszczenia win\u201d. nie jest to \u015bwi\u0119to obchodzone przez wszystkich muzu\u0142man\u00f3w, poniewa\u017c tego \u015bwi\u0119ta nie ustanowi\u0142 mahomet. nie jest obchodzone w arabii saudyjskiej ani w krajach zatoki perskiej. ci, kt\u00f3rzy to \u015bwi\u0119to obchodz\u0105, obdarowuj\u0105 si\u0119 w tym dniu s\u0142odyczami i opowiadaj\u0105 historie z \u017cycia proroka, jego rodziny i towarzyszy. sunnici po\u015bwi\u0119caj\u0105 ten dzie\u0144 g\u0142\u0119bszej refleksji religijnej. dla szyit\u00f3w jest to pocz\u0105tek miesi\u0105ca, w kt\u00f3rym obchodz\u0105 swoje najwa\u017cniejsze \u015bwi\u0119to upami\u0119tniaj\u0105ce \u015bmier\u0107 imama husajna. ira\u0144czycy zgodnie z tradycj\u0105 przedmuzu\u0142ma\u0144sk\u0105 \u015bwi\u0119tuj\u0105 pocz\u0105tek roku, zw. nouruz (pers. nowy dzie\u0144), 21 marca (pierwszy dzie\u0144 wiosny).\naszura (10 muharrama) \u2013 najwa\u017cniejsze \u015bwi\u0119to imamickie. aszura jest kulminacj\u0105 miesi\u0105ca \u017ca\u0142oby, kt\u00f3ry rozpoczyna si\u0119 pierwszego dnia roku. aszura upami\u0119tnia m\u0119cze\u0144sk\u0105 \u015bmier\u0107 trzeciego imama husajna, kt\u00f3ry w 680 r. zosta\u0142 zabity w bitwie pod karbal\u0105 przez wojska kalifa omajjadzkiego. z tej okazji odbywaj\u0105 si\u0119 procesje i przedstawienia pasyjne. w czasie procesji zmierzaj\u0105cych do grobu husajna gromady m\u0119\u017cczyzn biczuj\u0105 si\u0119 do krwi. pielgrzymi p\u0142acz\u0105 i zawodz\u0105. organizowane s\u0105 spotkania, odr\u0119bne dla kobiet i m\u0119\u017cczyzn, podczas kt\u00f3rych rozpami\u0119tuje si\u0119 cierpienia imama. kobiety w tym czasie ubieraj\u0105 si\u0119 na czarno i nie nosz\u0105 ozd\u00f3b.turcy obchodz\u0105 aszur\u0119 jako \u015bwi\u0119to uratowania arki noego, kt\u00f3ra zatrzyma\u0142a si\u0119 na g\u00f3rze ararat. w tym dniu przygotowuje si\u0119 \u015bwi\u0105teczne potrawy z\u0142o\u017cone z czterdziestu sk\u0142adnik\u00f3w i cz\u0119stuje si\u0119 nimi przyjaci\u00f3\u0142 i znajomych. wi\u0119kszo\u015b\u0107 muzu\u0142man\u00f3w uznaje, \u017ce arka noego zatrzyma\u0142a si\u0119 na g\u00f3rze al-d\u017cudi w arabii, nie za\u015b na g\u00f3rze ararat w turcji.\n\nhid\u017cra \u2013 \u015bwi\u0119to upami\u0119tnia ucieczk\u0119 mahometa w 622 r. z mekki do medyny.\nnoc pocz\u0119cia proroka \u2013 na pocz\u0105tku miesi\u0105ca rad\u017cab muzu\u0142manie wspominaj\u0105 pocz\u0119cie proroka. w tym dniu na czole abd allaha, ojca mahometa, pojawi\u0142a si\u0119 \u015bwiat\u0142o\u015b\u0107 boska, kt\u00f3ra przenios\u0142a si\u0119 i wype\u0142ni\u0142a \u0142ono aminy, matki mahometa. w turcji ta noc jest obchodzona jako noc \u015bwiat\u0142a \u2013 w meczetach zostawia si\u0119 na noc pal\u0105ce si\u0119 lampy, kt\u00f3re roz\u015bwietlaj\u0105 ich wn\u0119trza.\nurodziny proroka (ar. maulid an-nabi, urdu milad) \u2013 narodzinom mahometa towarzyszy\u0142y liczne cuda: ziemi\u0119 rozja\u015bni\u0142o niezwyk\u0142e \u015bwiat\u0142o, rozbrzmiewa\u0142y g\u0142osy z niebios, anio\u0142owie rozpostarli swe skrzyd\u0142a i zadr\u017ca\u0142y trony panuj\u0105cych. we wczesnym islamie tego \u015bwi\u0119ta nie obchodzono, narodzi\u0142o si\u0119 w x\u2013xi w. w egipcie. sunnici obchodz\u0105 je dwunastego dnia trzeciego miesi\u0105ca roku \u2013 w tym dniu wspominaj\u0105 zar\u00f3wno narodziny, jak i \u015bmier\u0107 proroka. szyici obchodz\u0105 je pi\u0119\u0107 dni p\u00f3\u017aniej. w turcji to \u015bwi\u0119to nazywa si\u0119 \u015bwi\u0119tem \u015bwiat\u0142a. w meczetach zapala si\u0119 lampy i \u015bwiece. organizuje si\u0119 zgromadzenia, na kt\u00f3rych odprawia si\u0119 modlitwy dzi\u0119kczynne za proroka i opowiada si\u0119 buduj\u0105ce historie z jego \u017cycia. w pakistanie \u015bwi\u0119to to polega na wspominaniu proroka na wsp\u00f3lnych spotkaniach i trwa ca\u0142y miesi\u0105c. wed\u0142ug wahhabit\u00f3w, \u015bwi\u0119to to jest sprzeczne z koranem, poniewa\u017c oddaje si\u0119 cze\u015b\u0107 komu\u015b innemu ni\u017c allah\nnoc wniebowst\u0105pienia (arab. id al-isra) \u2013 \u015bwi\u0119to upami\u0119tniaj\u0105ce nocn\u0105 podr\u00f3\u017c i wniebowst\u0105pienie proroka (arab. al-mirad\u017c). rozpoczyna si\u0119 27 rad\u017caba i jest jedn\u0105 z \u201epi\u0119ciu \u015bwi\u0119tych nocy\u201d w islamie.\nurodziny ali ibn abi taliba \u2013 szyici \u015bwi\u0119tuj\u0105 je 13 rad\u017caba.\nnoc niewinno\u015bci \u2013 \u015bwi\u0119to odpuszczenia grzech\u00f3w, obchodzone w nocy z 14 na 15 szabana. wierni b\u0142agaj\u0105 boga, by przebaczy\u0142 ludzko\u015bci wszystkie grzechy pope\u0142nione w minionym roku.\nramadan (pers., tur. ramazan) \u2013 miesi\u0105c postu (arab. saum, sijam \u2013 jeden z pi\u0119ciu filar\u00f3w islamu), dziewi\u0105ty miesi\u0105c ksi\u0119\u017cycowego kalendarza muzu\u0142ma\u0144skiego, naj\u015bwi\u0119tszy w roku, poniewa\u017c w tym czasie zosta\u0142 objawiony mahometowi pierwszy fragment koranu. w ci\u0105gu tego miesi\u0105ca od wschodu do zachodu s\u0142o\u0144ca doros\u0142ym, zdrowym muzu\u0142manom nie wolno je\u015b\u0107, pi\u0107, pos\u0142ugiwa\u0107 si\u0119 u\u017cywkami, oddawa\u0107 si\u0119 podnieceniu seksualnemu. post ten, inaczej ni\u017c post w chrze\u015bcija\u0144stwie, nie s\u0142u\u017cy pokucie czy umartwianiu si\u0119, lecz \u0107wiczeniu samokontroli cz\u0142owieka, aby potem by\u0142o mu \u0142atwiej kontrolowa\u0107 swoje pragnienia. post s\u0142u\u017cy tak\u017ce wyra\u017ceniu solidarno\u015bci z biednymi i g\u0142oduj\u0105cymi, a tak\u017ce pog\u0142\u0119bieniu w\u0142asnej pobo\u017cno\u015bci, m.in. przez lektur\u0119 koranu i rozwa\u017cania. z postu zwolnieni s\u0105: starcy, dzieci, kobiety w ci\u0105\u017cy i karmi\u0105ce, chorzy oraz osoby w podr\u00f3\u017cy. po zachodzie s\u0142o\u0144ca, oznajmianym zazwyczaj wystrza\u0142em armatnim, wszyscy zasiadaj\u0105 do pierwszego posi\u0142ku zwanego iftar, po kt\u00f3rym przez ca\u0142\u0105 noc muzu\u0142manie odwiedzaj\u0105 si\u0119 nawzajem, \u015bwi\u0119tuj\u0105 w domu lub w miejscach publicznych (np. restauracjach). w czasie ramadanu miasta przyjmuj\u0105 od\u015bwi\u0119tny wygl\u0105d, a wiele urz\u0119d\u00f3w, szko\u0142y czy uczelnie maj\u0105 skr\u00f3cony czas pracy. ramadan ko\u0144czy si\u0119 \u015bwi\u0119tem id al-fitr.\nnoc mocy (przeznaczenia) (arab. lajlat al-kadar, tur. kadir gecesi) \u2013 nale\u017cy do \u201epi\u0119ciu \u015bwi\u0119tych nocy\u201d i najcz\u0119\u015bciej przypada w 27. noc ramadanu, kiedy objawionych zosta\u0142o pi\u0119\u0107 pierwszych werset\u00f3w koranu z 97. sury, pt. \u201eprzeznaczenie\u201d. g\u0142\u00f3wnym elementem tego \u015bwi\u0119ta jest rozwa\u017canie tej w\u0142a\u015bnie sury, kt\u00f3ra wyra\u017ca podzi\u0119kowanie za zes\u0142anie s\u0142owa bo\u017cego.\n\u015bwi\u0119to przerwania postu (arab. id al-fitr, pers. ejd-e fetr, tur. \u015feker bayram) \u2013 jedno z najwa\u017cniejszych, obchodzone na koniec ramadanu. w tym dniu dzi\u0119kuje si\u0119 bogu za przetrwanie postu i przebaczenie wszystkich grzech\u00f3w. wa\u017cnymi elementami \u015bwi\u0119ta s\u0105 wsp\u00f3lna, uroczysta modlitwa w meczecie i odwiedzanie krewnych oraz przyjaci\u00f3\u0142. ka\u017cdy muzu\u0142manin, kt\u00f3ry sam nie cierpi niedostatku, przed udaniem si\u0119 na modlitw\u0119 powinien wesprze\u0107 odpowiednim datkiem potrzebuj\u0105cego. w tym dniu muzu\u0142manie sk\u0142adaj\u0105 sobie \u017cyczenia i obdarowuj\u0105 si\u0119 prezentami, szczeg\u00f3lnie nowymi ubraniami. dzieci dostaj\u0105 s\u0142odycze (st\u0105d turecka nazwa: \u015feker \u2013 cukier, s\u0142odycze) i pieni\u0105dze, a na ulicach miast ustawione s\u0105 dla nich weso\u0142e miasteczka.\n\u015bwi\u0119to ofiar (arab. id al-adha, pers. ejd-e ghorban, tur. kurban bayram) \u2013 najwa\u017cniejsze \u015bwi\u0119to muzu\u0142ma\u0144skie, trwa cztery dni i jest zwi\u0105zane z pielgrzymk\u0105 do mekki. \u015bwi\u0119to ofiar upami\u0119tnia ofiar\u0119 abrahama i jego pos\u0142usze\u0144stwo wobec boga. abraham (ibrahim) wed\u0142ug islamu mia\u0142 z\u0142o\u017cy\u0107 w ofierze bogu swego syna izmaela, b\u00f3g jednak, widz\u0105c oddanie abrahama, pozwoli\u0142 mu z\u0142o\u017cy\u0107 w ofierze barana zamiast dziecko. na pami\u0105tk\u0119 czynu abrahama ka\u017cdy ojciec rodziny sk\u0142ada w ofierze barana, wielb\u0142\u0105da lub krow\u0119. zwierz\u0119 musi by\u0107 zabite rytualnie, nast\u0119pnie dzieli si\u0119 mi\u0119so tak, by 1/3 odda\u0107 potrzebuj\u0105cym, 1/3 krewnym, a pozosta\u0142\u0105 1/3 spo\u017cywa si\u0119 na wsp\u00f3lnej uczcie. tego dnia wsp\u00f3lnie odwiedza si\u0119 meczet, recytuje koran i rozdziela prezenty. w czasie \u015bwi\u0119ta ofiar wielu muzu\u0142man\u00f3w sk\u0142ada te\u017c datki pieni\u0119\u017cne przeznaczone na pomoc biednym i fundacje charytatywne.\n\n\n== znaczenie kulturowe ==\nz powodu zakazu przedstawiania w sztuce zwierz\u0105t i ludzi rozwin\u0119\u0142a si\u0119 ornamentyka, wykorzystuj\u0105ca kaligrafi\u0119 i motywy ro\u015blinne, kt\u00f3rej przyk\u0142adem jest arabeska. zakaz lichwy doprowadzi\u0142 do powstania szeregu alternatywnych rozwi\u0105za\u0144, kt\u00f3re mia\u0142y na celu unikni\u0119cie konieczno\u015bci pobierania odsetek w transakcjach finansowych (bankowo\u015b\u0107 islamska).\n\n\n== kontrowersje i krytyka ==\n\n\n=== d\u017cihad ===\nd\u017cihad jest ci\u0105g\u0142\u0105 obron\u0105 g\u0142\u00f3wnej idei islamu wyra\u017canej w szahadzie. znaczenie tego terminu jest bardzo r\u00f3\u017cnie interpretowane przez r\u00f3\u017cne nurty i szko\u0142y koraniczne: od walki zbrojnej o panowanie islamu na ca\u0142ym \u015bwiecie (kital) do wewn\u0119trznej walki duchowej (tzw. wi\u0119kszy d\u017cihad). cz\u0119sto interpretacja ma charakter indywidualny dla wierz\u0105cych. dla rozwi\u0105zania problem\u00f3w z jego wyk\u0142adni\u0105 teolodzy muzu\u0142ma\u0144scy odwo\u0142uj\u0105 si\u0119 do tradycji (hadis\u00f3w), czyli przekaz\u00f3w o wypowiedziach i czynach mahometa. nale\u017cy podkre\u015bli\u0107, \u017ce w islamie istnieje wiele lokalnych o\u015brodk\u00f3w studi\u00f3w koranicznych i ich interpretacje koranu mog\u0105 si\u0119 znacznie r\u00f3\u017cni\u0107 od siebie.\nwed\u0142ug przekazu hadis\u00f3w oraz przekaz\u00f3w historycznych, w czasach mahometa i bezpo\u015brednio po nim rozumiano d\u017cihad m.in. jako zbrojn\u0105 walk\u0119 z niewiernymi i to w\u0142a\u015bnie prowadz\u0105c wojn\u0119 mahomet zjednoczy\u0142 arab\u00f3w wok\u00f3\u0142 siebie, a po jego \u015bmierci zaatakowali oni cesarstwo bizanty\u0144skie i persj\u0119, w ci\u0105gu nieco ponad stu lat podbijaj\u0105c ca\u0142\u0105 afryk\u0119 p\u00f3\u0142nocn\u0105, p\u00f3\u0142wysep iberyjski, bliski wsch\u00f3d i znaczn\u0105 cz\u0119\u015b\u0107 azji \u015brodkowej.\nsunnici i szyici r\u00f3\u017cnie interpretuj\u0105 poj\u0119cie d\u017cihadu. w islamie sunnickim, zbrojny d\u017cihad jest ofensywny b\u0105d\u017a defensywny, do walki mo\u017ce wezwa\u0107 tylko kalif, inni akceptuj\u0105 walk\u0119 tak\u017ce pod jego nieobecno\u015b\u0107 (np. aby ustanowi\u0107 kalifat). w islamie szyickim, d\u017cihad ofensywny jest \u201ezawieszony\u201d i zakazany do momentu powrotu ostatniego imama, d\u017cihad defensywny (np. zbrojna obrona przed eksterminacj\u0105, obrona miejsc \u015bwi\u0119tych) jest dozwolony tylko, gdy wezwie do niego wielki ajatollah (imamizm) b\u0105d\u017a \u017cyj\u0105cy imamowie (ismailizm i zajdyzm). przyk\u0142adem szyickiego d\u017cihadu defensywnego jest fatwa ali as-sistaniego wzywaj\u0105ca irackich szyit\u00f3w do obrony miejsc kultu i zniszczenia pa\u0144stwa islamskiego.\n\n\n=== kobieta w islamie ===\nzagadnienie sytuacji kobiet w krajach muzu\u0142ma\u0144skich nale\u017cy do najbardziej kontrowersyjnych. wersety koranu dotycz\u0105ce kobiet s\u0105 r\u00f3\u017cnie interpretowane w zale\u017cno\u015bci od kontekstu, czasu, sytuacji politycznej i spo\u0142eczno-ekonomicznej. jednak\u017ce w \u015bwietle koranu m\u0119\u017cczyzna i kobieta s\u0105 traktowani jako r\u00f3\u017cne, lecz r\u00f3wne sobie istoty ludzkie. islam zagwarantowa\u0142 kobiecie szereg praw, zgodnie ze s\u0142owem objawionym boga (z arabskiego \u2018allah\u2019) zapisanym w koranie, jak wierz\u0105 muzu\u0142manie, na przyk\u0142ad;\n\nw obowi\u0105zkach religijnych, tj. modlitwa, ja\u0142mu\u017cna, post, pielgrzymka, kobieta ma te same zobowi\u0105zania co m\u0119\u017cczyzna.\nkobieta na r\u00f3wni z m\u0119\u017cczyzn\u0105 ma prawo do ochrony swej godno\u015bci i honoru (koran 24:4).\nkobieta na r\u00f3wni z m\u0119\u017cczyzn\u0105 ma prawo do dziedziczenia po bliskich:\u201em\u0119\u017cczyznom przypada cz\u0119\u015b\u0107 tego, co pozostawili rodzice i krewni; i kobietom przypada cz\u0119\u015b\u0107 tego, co pozostawili rodzice i krewni. czy to b\u0119dzie ma\u0142o, czy du\u017co, to jest udzia\u0142 obowi\u0105zuj\u0105cy prawnie\u201d (koran 4:7)\n\nkobieta na r\u00f3wni z m\u0119\u017cczyzn\u0105 posiada prawo do wykszta\u0142cenia, zdobywania wiedzy oraz nauczania, prorok mahomet powiedzia\u0142:\u201ezdobywanie nauki jest obowi\u0105zkiem ka\u017cdego muzu\u0142manina.\u201d (sunen ibn mad\u017ca, hadis nr 224)\n\nkobieta podobnie jak m\u0119\u017cczyzna mo\u017ce udzieli\u0107 azylu (zapewni\u0107 bezpiecze\u0144stwa) (koran 9:6)\nprawo do wyboru m\u0119\u017ca, w sprawie ma\u0142\u017ce\u0144stwa islam bierze pod uwag\u0119 zdanie kobiety, uznaj\u0105c go za warunek wa\u017cno\u015bci aktu. prorok mahomet przekaza\u0142 \u201e... kobieta nie wyjdzie za m\u0105\u017c, dop\u00f3ki nie zostanie zapytana o zgod\u0119. zapytali: jak wygl\u0105da jej zgoda? wys\u0142annik rzek\u0142: milczy.\u201d (sahih al-buchari, hadis nr 4843); \u201eo wy, kt\u00f3rzy wierzycie! nie jest wam dozwolone, aby\u015bcie dziedziczyli kobiety wbrew ich woli.\u201d (koran 4:19)\nprawo do \u2018as-sadak\u2019 jest obowi\u0105zkowym darem ma\u0142\u017ce\u0144skim od m\u0119\u017ca dla \u017cony.\ninne (czytaj w linkach zewn\u0119trznych).sprawa kobiety jako \u015bwiadka w islamie jest bardzo kontrowersyjna. krytykowane s\u0105 r\u00f3wnie\u017c zawarte w koranie wskazania o biciu kobiet w niekt\u00f3rych sytuacjach. jednak jeden z t\u0142umaczy koranu \u2013 abdullah jusuf ali \u2013 wykazuje, \u017ce te fragmenty koranu nakazuj\u0105 tylko \u201elekkie bicie\u201d. u\u017cycie przez m\u0119\u017cczyzn\u0119 si\u0142y fizycznej jest dopuszczalne wobec ma\u0142\u017conki tylko w wypadku, kiedy nie skorygowa\u0142a ona swego niew\u0142a\u015bciwego zachowania mimo reprymendy s\u0142ownej. wsp\u00f3\u0142czesne t\u0142umaczenia koranu, np. t\u0142umaczenie asmy barlas odchodz\u0105 od t\u0142umaczenia wersetu 34 z sury 4: jako \u201ebi\u0107\u201d. arabskie s\u0142owo \u201edaraba\u201d t\u0142umaczone do tej pory jako \u201ebi\u0107\u201d zapisywane za pomoc\u0105 liter d-r-b ma 16 innych znacze\u0144, m.in. \u201eoddziela\u0107\u201d lub \u201eodchodzi\u0107\u201d. identycznie interpretuj\u0105 to s\u0142owo wsp\u00f3\u0142czesne t\u0142umaczenia przek\u0142adu koranu na turecki edipa y\u00fcksela i na angielski laleha bakhtiara.\ninn\u0105 krytykowan\u0105 na zachodzie zasad\u0105 islamu jest nakaz skromno\u015bci (hid\u017cab), ograniczaj\u0105cy swobod\u0119 w wyborze ubioru. skromno\u015b\u0107 ta obowi\u0105zuje obie p\u0142ci.\n\nwielu muzu\u0142man\u00f3w uwa\u017ca, i\u017c to kultura zachodnia ze swoim kultem cia\u0142a ur\u0105ga godno\u015bci kobiety, jak r\u00f3wnie\u017c, \u017ce pogorszenie sytuacji kobiet w wielu krajach bliskiego wschodu jest wynikiem wp\u0142yw\u00f3w europejskich.\n\n\n=== pok\u00f3j i wojna ===\nw koranie znajduje si\u0119 pochwa\u0142a pokoju, stwierdza si\u0119 te\u017c, \u017ce to bezbo\u017cnicy wywo\u0142uj\u0105 wojny i \u017ce allah nie pochwala u\u017cycia si\u0142y zbrojnej (kital), z wyj\u0105tkiem walki przeciwko si\u0142om z\u0142a:\n\nilekro\u0107 rozpalaj\u0105 ogie\u0144 wojny, b\u00f3g go wygasza. oni usi\u0142uj\u0105 szerzy\u0107 na ziemi zgorszenie, lecz b\u00f3g nie mi\u0142uje tych, kt\u00f3rzy szerz\u0105 zgorszenie. (5:64)\nwolno walczy\u0107 tym, kt\u00f3rzy doznali krzywdy \u2013 zaprawd\u0119, b\u00f3g jest wszechw\u0142adny, by im udzieli\u0107 pomocy \u2013 i tym, kt\u00f3rzy zostali wyp\u0119dzeni bezprawnie ze swoich domostw, jedynie za to, i\u017c powiedzieli: \u201epan nasz \u2013 to b\u00f3g!\u201d i je\u015bliby b\u00f3g nie odepchn\u0105\u0142 ludzi, jednych przy pomocy drugich, to zosta\u0142yby zniszczone klasztory i ko\u015bcio\u0142y, miejsca modlitwy i meczety, gdzie cz\u0119sto wspomina si\u0119 imi\u0119 boga. b\u00f3g pomo\u017ce z pewno\u015bci\u0105 tym, kt\u00f3rzy jemu pomagaj\u0105. zaprawd\u0119, b\u00f3g jest mocny, pot\u0119\u017cny! (22:39-40)\nzwalczajcie na drodze boga tych, kt\u00f3rzy was zwalczaj\u0105, lecz nie b\u0105d\u017acie naje\u017ad\u017acami. zaprawd\u0119; b\u00f3g nie mi\u0142uje naje\u017ad\u017ac\u00f3w! i zabijajcie ich, gdziekolwiek ich spotkacie, i wyp\u0119dzajcie ich, sk\u0105d oni was wyp\u0119dzili \u2013 prze\u015bladowanie jest gorsze ni\u017c zabicie. \u2013 i nie zwalczajcie ich przy \u015bwi\u0119tym meczecie, dop\u00f3ki oni nie b\u0119d\u0105 was tam zwalcza\u0107. gdziekolwiek oni b\u0119d\u0105 walczy\u0107 przeciw wam, zabijajcie ich! \u2013 taka jest odp\u0142ata niewiernym! \u2013 ale je\u015bli oni si\u0119 powstrzymaj\u0105... \u2013 zaprawd\u0119, b\u00f3g jest przebaczaj\u0105cy, lito\u015bciwy! i zwalczajcie ich, a\u017c ustanie prze\u015bladowanie i religia b\u0119dzie nale\u017ce\u0107 do boga. a je\u015bli oni si\u0119 powstrzymaj\u0105, to wyrzeknijcie si\u0119 wrogo\u015bci, opr\u00f3cz wrogo\u015bci przeciw niesprawiedliwym! miesi\u0105c \u015bwi\u0119ty za miesi\u0105c \u015bwi\u0119ty. rzeczy \u015bwi\u0119te podlegaj\u0105 talionowi. a je\u015bli kto odnosi si\u0119 wrogo do was, to i wy odno\u015bcie si\u0119 wrogo do niego, podobnie jak on odnosi si\u0119 wrogo do was. i b\u00f3jcie si\u0119 boga! i wiedzcie, \u017ce b\u00f3g jest z bogobojnymi! (2:140-149)\nkoran (8:59-61); g\u0142osi jednak r\u00f3wnie\u017c tzw. \u015bwi\u0119t\u0105 wojn\u0119 (d\u017cihad). wszak\u017ce wojna ta, wed\u0142ug r\u00f3\u017cnych interpretacji, nie musi by\u0107 zawsze walk\u0105 zbrojn\u0105 \u2013 mo\u017ce by\u0107 tak\u017ce \u201ewalk\u0105 duchow\u0105\u201d (czasem wyodr\u0119bnia si\u0119 a\u017c 5 rodzaj\u00f3w d\u017cihadu). standardowo wyodr\u0119bnia si\u0119 d\u017cihad wi\u0119kszy, b\u0119d\u0105cy walk\u0105 z w\u0142asnymi s\u0142abo\u015bciami oraz d\u017cihad mniejszy, szerzony mieczem.\nistnieje kilka hadis\u00f3w dotycz\u0105cych d\u017cihadu, m.in.:\n\nprorok spyta\u0142 pewnego m\u0119\u017cczyzny, kt\u00f3ry chcia\u0142 i\u015b\u0107 na wojn\u0119: \u201eczy twoja matka \u017cyje?\u201d m\u0119\u017cczyzna odpowiedzia\u0142: tak. prorok rzek\u0142: \u201etowarzysz jej, gdy\u017c raj jest u jej n\u00f3g\u201d. (rel. ibn mad\u017ca, an-nisai oraz al-hakim)\nabu hurajra powiedzia\u0142, \u017ce prorok rzek\u0142: \u201edbaj\u0105cy o potrzeby wdowy i biednego jest jak walcz\u0105cy na drodze allaha (mud\u017cahidin)\u201d (relacjonowali al-buchari i muslim).\npewnego razu a\u2019isza powiedzia\u0142 prorokowi: o proroku allaha! widzimy, \u017ce d\u017cihad jest najlepszym czynem, czy nie mamy walczy\u0107 w drodze allaha? prorok rzek\u0142: \u201eale\u017c najlepszy d\u017cihad to dobra pielgrzymka\u201d (relacjonowa\u0142 al-buchari).\nwed\u0142ug zwolennik\u00f3w pokojowego znaczenia d\u017cihadu oznacza on \u015bwi\u0119t\u0105 wojn\u0119 prowadzon\u0105 w umy\u015ble wiernego, walk\u0119 z w\u0142asnymi s\u0142abo\u015bciami. jednak zawsze ostatecznym celem owej walki jest wzmocnienie islamu.\nnie podlega w\u0105tpliwo\u015bci, i\u017c mahomet prowadzi\u0142 walk\u0119 zbrojn\u0105 zar\u00f3wno obronn\u0105, jak i agresywn\u0105. wersety g\u0142osz\u0105ce \u015bwi\u0119t\u0105 wojn\u0119 znacznie przewy\u017cszaj\u0105 liczebnie wersety promuj\u0105ce pok\u00f3j i tolerancj\u0119. zgodnie z niekt\u00f3rymi interpretacjami d\u017cihad mo\u017ce og\u0142osi\u0107 wy\u0142\u0105cznie kalif, a poniewa\u017c kalifat nie istnieje od 1924 r. og\u0142oszenie \u015bwi\u0119tej wojny jest uznawane przez cz\u0119\u015b\u0107 muzu\u0142man\u00f3w za niemo\u017cliwe.\nw \u015bwietle coraz cz\u0119stszych zamach\u00f3w terrorystycznych dokonywanych przez radykalnych muzu\u0142man\u00f3w wa\u017cnym pytaniem jest, czy motywacj\u0105 zbrodni dokonywanych przez terroryst\u00f3w islamskich jest religia, czy te\u017c inne czynniki, np. polityczne czy osobiste. niekt\u00f3re fragmenty koranu sugeruj\u0105, i\u017c gniew i zemsta boga wobec niewiernych i grzesznik\u00f3w w piekle po \u015bmierci realizowana jest r\u00f3wnie\u017c r\u0119koma pobo\u017cnych muzu\u0142man\u00f3w za \u017cycia, wywy\u017cszaj\u0105c m\u0119cze\u0144sk\u0105 \u015bmier\u0107 poniesion\u0105 w walce z niewiernymi i obiecuj\u0105c poleg\u0142ym nagrod\u0119 w raju.\n\nniech\u017ce walcz\u0105 na drodze boga ci, kt\u00f3rzy za \u017cycie tego \u015bwiata kupuj\u0105 \u017cycie ostateczne! a kto walczy na drodze boga i zostanie zabity albo zwyci\u0119\u017cy, otrzyma od nas nagrod\u0119 ogromn\u0105 (4:74).\nto nie wy ich zabijali\u015bcie, lecz b\u00f3g ich zabija\u0142. to nie ty rzuci\u0142e\u015b, kiedy rzuci\u0142e\u015b, lecz to b\u00f3g rzuci\u0142; aby do\u015bwiadczy\u0107 wiernych do\u015bwiadczeniem pi\u0119knym, pochodz\u0105cym od niego. zaprawd\u0119, b\u00f3g jest s\u0142ysz\u0105cym, wszechwiedz\u0105cym! (8:17)\ncz\u0119\u015b\u0107 uczonych islamskich uwa\u017ca jednak terroryzm za z\u0142y i sprzeczny z koranem, opieraj\u0105c si\u0119 na poni\u017cszych fragmentach:\n\nnie poszukuj zgorszenia na ziemi! zaprawd\u0119, b\u00f3g nie mi\u0142uje szerz\u0105cych zgorszenie! (28:77)\nb\u00f3g nie zabrania wam, aby\u015bcie byli dobrzy i sprawiedliwi wzgl\u0119dem tych, kt\u00f3rzy was nie zwalczali z powodu religii ani nie wyp\u0119dzali was z waszych domostw. zaprawd\u0119, b\u00f3g mi\u0142uje ludzi sprawiedliwych! (60:8)\nzwraca si\u0119 r\u00f3wnie\u017c uwag\u0119, \u017ce wed\u0142ug hadis\u00f3w prorok mahomet zakaza\u0142 zabijania kobiet i dzieci, jak r\u00f3wnie\u017c niszczenia miejsc kultu. inny hadis zabrania zabijania innowierc\u00f3w, kt\u00f3rzy podpisali z pa\u0144stwem muzu\u0142ma\u0144skim traktat pokojowy:\n\n\u201ektokolwiek zabije tego kto jest obj\u0119ty porozumieniem ochrony ten nawet nie poczuje zapachu raju.\u201d\n\n\n=== zab\u00f3jstwo ===\nkoran w surze 5:32 zakazuje zab\u00f3jstwa s\u0142owami:\n\nten, kto zabi\u0142 cz\u0142owieka, kt\u00f3ry nie pope\u0142ni\u0142 zab\u00f3jstwa i nie szerzy\u0142 zgorszenia na ziemi, czyni tak, jakby zabi\u0142 wszystkich ludzi.w tym wersecie do zakazu zabijania zostaj\u0105 dodane dwa wyj\u0105tki dotycz\u0105ce zab\u00f3jc\u00f3w oraz szerz\u0105cych zepsucie (arab. \u0641\u0633\u0627\u062f fasad), przy czym s\u0142owo to pada w wersie 2:204-205, lecz i tutaj nie jest do ko\u0144ca zdefiniowane. kolejny wers dopisuje do tej listy mo\u017cliwo\u015b\u0107 zabijania os\u00f3b, kt\u00f3re wyst\u0119puj\u0105 przeciw allahowi, mahometowi oraz powt\u00f3rzono wyj\u0105tek dla szerz\u0105cych zepsucie:\n\nzap\u0142at\u0105 dla tych, kt\u00f3rzy zwalczaj\u0105 allaha, i jego pos\u0142a\u0144ca, i staraj\u0105 si\u0119 szerzy\u0107 zepsucie na ziemi, b\u0119dzie tylko to, i\u017c b\u0119d\u0105 oni zabici lub ukrzy\u017cowani albo te\u017c obetnie im si\u0119 r\u0119k\u0119 i nog\u0119 naprzemianleg\u0142e, albo te\u017c zostan\u0105 wyp\u0119dzeni z kraju. (koran 5:33).kolejna sura og\u0142asza u\u0142askawienie dla tych, kt\u00f3rzy si\u0119 nawr\u00f3c\u0105 (koran 5:34).\nkolejny wyj\u0105tek od zabijania wprowadzaj\u0105 sura 2 w wersetach 190-191:\n\nzwalczajcie na drodze boga tych, kt\u00f3rzy was zwalczaj\u0105, lecz nie b\u0105d\u017acie naje\u017ad\u017acami. zaprawd\u0119; b\u00f3g nie mi\u0142uje naje\u017ad\u017ac\u00f3w! i zabijajcie ich, gdziekolwiek ich spotkacie, i wyp\u0119dzajcie ich, sk\u0105d oni was wyp\u0119dzili \u2013 prze\u015bladowanie jest gorsze ni\u017c zabicie \u2013 i nie zwalczajcie ich przy \u015bwi\u0119tym meczecie, dop\u00f3ki oni nie b\u0119d\u0105 was tam zwalcza\u0107. gdziekolwiek oni b\u0119d\u0105 walczy\u0107 przeciw wam, zabijajcie ich! \u2013 taka jest odp\u0142ata niewiernym!potwierdzenie fragment znajduje r\u00f3wnie\u017c w wersie 4:74 m\u00f3wi\u0105cym o nagrodzie dla tych, kt\u00f3rych zgin\u0105 w tej walce.\nprawo muzu\u0142ma\u0144skie (szariat) w cz\u0119\u015bci interpretacji przewiduje kar\u0119 \u015bmierci (ukamienowanie, \u015bci\u0119cie mieczem, zrzucenie z wysoko\u015bci, b\u0105d\u017a powieszenie) w o wiele wi\u0119kszym zakresie ni\u017c prawodawstwo kraj\u00f3w szeroko poj\u0119tej cywilizacji zachodniej. grozi ona na przyk\u0142ad za przest\u0119pstwa takie jak cudzo\u0142\u00f3stwo, blu\u017anierstwo czy te\u017c homoseksualizm.\nw wi\u0119kszo\u015bci kraj\u00f3w stosuj\u0105cych prawo koraniczne karze \u015bmierci podlega r\u00f3wnie\u017c apostazja, czyli porzucenie islamu, kt\u00f3re nazywa si\u0119 ridd\u0105.\n\n\n== islam wobec innych religii ==\nstosunek islamu do wyznawc\u00f3w innych religii jest z\u0142o\u017cony. koran (2:256) stwierdza, \u017ce \u201enie ma przymusu w religii\u201d, co w praktyce by\u0142o cz\u0119sto naruszane. \u017cydzi, chrze\u015bcijanie i sabejczycy (p\u00f3\u017aniej dodano r\u00f3wnie\u017c zaratusztrian, co do dzi\u015b nie jest uznawane przez wszystkich teolog\u00f3w) okre\u015blani s\u0105 jako \u201eludzie ksi\u0119gi\u201d (ahl al-kit\u0101b, dhimmi), kt\u00f3rzy maj\u0105 by\u0107 tolerowani przez wyznawc\u00f3w islamu. w poprzednich epokach (w niekt\u00f3rych krajach muzu\u0142ma\u0144skich r\u00f3wnie\u017c dzi\u015b) \u201eludzie ksi\u0119gi\u201d byli jednak poddawani r\u00f3\u017cnym formom dyskryminacji. w przesz\u0142o\u015bci by\u0142y to np. zakazy procesji, naprawiania starych i budowy nowych \u015bwi\u0105ty\u0144, u\u017cywania ko\u0142atek w ko\u015bcio\u0142ach, wykonywania okre\u015blonych zawod\u00f3w (zw\u0142aszcza s\u0142u\u017cby w urz\u0119dach pa\u0144stwowych) oraz nakaz noszenia charakterystycznej odzie\u017cy lub oznakowa\u0144. zdarza\u0142y si\u0119 pogromy, niszczenie \u015bwi\u0105ty\u0144 i wymuszone nawr\u00f3cenia na islam (np. w czasach kalifa al-hakima, kt\u00f3rego druzowie og\u0142osili bogiem). obecnie dyskryminacja przybiera g\u0142\u00f3wnie formy szykan administracyjnych, nier\u00f3wnego traktowania przez wymiar sprawiedliwo\u015bci i ograniczania kultu. w koranie pojawiaj\u0105 si\u0119 fragmenty, kt\u00f3re promuj\u0105 tolerancj\u0119 religijn\u0105, np. \u201ezaprawd\u0119, ci, kt\u00f3rzy uwierzyli, ci, kt\u00f3rzy wyznaj\u0105 judaizm, chrze\u015bcijanie i sabejczycy, i ci, kt\u00f3rzy wierz\u0105 w boga i w dzie\u0144 ostatni i kt\u00f3rzy czyni\u0105 dobro, wszyscy otrzymaj\u0105 nagrod\u0119 u swego pana; i nie odczuj\u0105 \u017cadnego l\u0119ku, i nie b\u0119d\u0105 zasmuceni!\u201d (koran 2:62, t\u0142um. j\u00f3zef bielawski). jednak znacznie wi\u0119cej jest werset\u00f3w, kt\u00f3re zach\u0119caj\u0105 do nienawi\u015bci do niemuzu\u0142man\u00f3w, np. \u201eo wy, kt\u00f3rzy wierzycie! nie bierzcie sobie za przyjaci\u00f3\u0142 \u017cyd\u00f3w i chrze\u015bcijan; oni s\u0105 przyjaci\u00f3\u0142mi jedni dla drugich. a kto z was bierze ich sobie za przyjaci\u00f3\u0142, to sam jest spo\u015br\u00f3d nich. zaprawd\u0119, b\u00f3g nie prowadzi drog\u0105 prost\u0105 ludu niesprawiedliwych!\u201d (koran 5:51, t\u0142um. j\u00f3zef bielawski).\n\n(koran 5:82) ty z pewno\u015bci\u0105 si\u0119 przekonasz, \u017ce ludzie najbardziej zawzi\u0119ci w swojej wrogo\u015bci wobec tych, kt\u00f3rzy uwierzyli\n\u2013 to \u017cydzi i ba\u0142wochwalcy. i z pewno\u015bci\u0105 si\u0119 przekonasz, \u017ce najbli\u017csi, przez swoj\u0105 przyja\u017a\u0144, tym, kt\u00f3rzy uwierzyli,\n\ns\u0105 ci, kt\u00f3rzy m\u00f3wi\u0105: \u201emy jeste\u015bmy chrze\u015bcijanami!\u201d\nsam prorok mahomet i jego bezpo\u015bredni nast\u0119pcy na og\u00f3\u0142 nie wyp\u0119dzali z kraj\u00f3w podbitych przez arab\u00f3w chrze\u015bcijan i \u017cyd\u00f3w. wyj\u0105tek stanowi\u0142y trzy \u017cydowskie plemiona z medyny, z kt\u00f3rych dwa zosta\u0142y przez mahometa wyp\u0119dzone, a trzecie zosta\u0142o z jego aprobat\u0105 wymordowane. podobnie, \u017cydzi z chajbaru i chrze\u015bcijanie z nad\u017cranu zostali wyp\u0119dzeni za panowania kalifa umara ibn al-chattaba.\n\n\n=== judaizm ===\nkoran przyznaje, i\u017c moj\u017cesz (musa) by\u0142 \u201eprorokiem boga\u201d (podobnie jak inni prorocy \u017cydowscy); tora (taurat) jest \u201es\u0142owem allaha\u201d, ale s\u0142owem przeinaczonym. \u017cydzi okre\u015bleni s\u0105 jako winni \u201eodwr\u00f3cenia si\u0119\u201d od boga i jego prawdziwych s\u0142\u00f3w, poniewa\u017c zacz\u0119li czci\u0107 \u201ez\u0142otego cielca\u201d i przeinaczyli s\u0142owa bo\u017ce, przekazane im przez moj\u017cesza. znane s\u0105 masowe prze\u015bladowania \u017cyd\u00f3w przez muzu\u0142man\u00f3w (np. przez almohad\u00f3w w afryce p\u00f3\u0142nocnej w po\u0142owie xii wieku). z drugiej strony w wielu \u015bredniowiecznych krajach muzu\u0142ma\u0144skich, takich jak andaluzja, \u017cydzi byli tolerowani i mieli mo\u017cliwo\u015b\u0107 rozwoju swojej religii i kultury.\n\n\n=== chrze\u015bcija\u0144stwo ===\n\n\n==== r\u00f3\u017cnice i podobie\u0144stwa ====\njezus (isa) pojawia si\u0119 w koranie pod nazw\u0105 jezus syn maryi (arab. isa ibn mariam) (koran 2:87) i okre\u015blany jest jako prorok (pos\u0142aniec) bo\u017cy (posta\u0107 jezusa otaczana jest szacunkiem jako jednego z najwa\u017cniejszych prorok\u00f3w, ale nie najwa\u017cniejszego). przepowiada, \u017ce b\u0119dzie on uzdrowicielem, cudotw\u00f3rc\u0105 i nauczycielem dzieci izraela (koran 3:42-51, 19:16-34), jakkolwiek przekaz koranu w wielu punktach jest niezgodny lub nawet sprzeczny z naukami jezusa przekazywanymi przez bibli\u0119 (5:32, 5:45. 5:90). mi\u0119dzy innymi negowane s\u0105 boska natura jezusa, jak r\u00f3wnie\u017c \u015bmier\u0107 na krzy\u017cu (okre\u015blona jako fa\u0142szerstwo), wed\u0142ug islamu jezus nie poni\u00f3s\u0142 \u201ehaniebnej\u201d \u015bmierci w m\u0119czarniach, gdy\u017c chroni\u0142 go b\u00f3g. \u015bwi\u0119ta ksi\u0119ga islamu wspomina o tym, \u017ce niewierni uknuli przeciw niemu spisek, aby go zabi\u0107 (koran 3, 52-54) i twierdzi, \u017ce spisek ten mia\u0142 si\u0119 nie powie\u015b\u0107 (koran 4:157). muzu\u0142manie nie wierz\u0105, by jezus by\u0142 \u2018synem bo\u017cym\u2019 (koran 6:101, 5:75, 18:4-5). r\u00f3wnie\u017c postawa mahometa w stosunku do jezusa wykazuje, \u017ce ten wysuwa si\u0119 w swoich wypowiedziach przed jego osob\u0119 (koran 43:81), gdzie dla chrze\u015bcijan jest to nie do przyj\u0119cia.\n\n\u017cydzi powiedzieli:\n\u201euzajr jest synem boga\u201d.\na chrze\u015bcijanie powiedzieli:\n\u201emesjasz jest synem boga\u201d.\ntakie s\u0105 s\u0142owa wypowiedziane ich ustami.\noni na\u015bladuj\u0105 s\u0142owa tych,\nkt\u00f3rzy przedtem nie wierzyli.\nniech zwalczy ich b\u00f3g!\njak\u017ce oni s\u0105 przewrotni!\n(koran 9:30)\n\nchrze\u015bcijanie mieli jakoby przeinaczy\u0107 s\u0142owa boga (koran 3:71, 5:14-15), przekazane im przez jezusa, i stworzyli \u201etrzech bog\u00f3w\u201d (tr\u00f3jca \u015bwi\u0119ta), zamiast uzna\u0107 jednego (koran 4:171), co staje w opozycji do biblii, gdzie przekazane s\u0142owa jezusa wymieniaj\u0105 \u201esyna, ojca i ducha \u015bwi\u0119tego\u201d (mt 28:19) oraz fragmentu, gdzie b\u00f3g stwierdza o jezusie: \u201ety\u015b jest m\u00f3j syn umi\u0142owany\u201d (mk 1,10-11). w koranie jest te\u017c zawarty b\u0142\u0119dny przekaz, z kt\u00f3rego wynika, \u017ce chrze\u015bcijanie wierzyli, i\u017c maryja jest r\u00f3wnie\u017c bogiem (koran 5:116). z tych powod\u00f3w cz\u0119\u015b\u0107 nurt\u00f3w muzu\u0142ma\u0144skich traktuje chrze\u015bcijan jako \u201ebezbo\u017cnik\u00f3w\u201d lub nawet \u201epoliteist\u00f3w\u201d (ar. muszrik). r\u00f3\u017cnica dotyczy r\u00f3wnie\u017c rozumienia osoby pocieszyciela, kt\u00f3rego zapowiedzia\u0142 jezus, wed\u0142ug chrze\u015bcijan jest nim duch \u015bwi\u0119ty (zgodnie z tre\u015bci\u0105 w nowym testamencie), a wed\u0142ug muzu\u0142man\u00f3w prorok mahomet. zgodno\u015b\u0107 koran i biblia osi\u0105gaj\u0105 w punkcie powt\u00f3rnego przyj\u015bcia jezusa na ziemi\u0119, kt\u00f3re to b\u0119dzie zwiastunem s\u0105du ostatecznego. (koran 43, 61). koran zatem odrzucaj\u0105c tr\u00f3jc\u0119 \u015bwi\u0119t\u0105 i \u015bmier\u0107 jezusa na krzy\u017cu odrzuca zmartwychwstanie jezusa, tym samym odrzucaj\u0105c podstawowe za\u0142o\u017cenia wiary chrze\u015bcija\u0144skiej.\n\n\n==== stosunek do chrze\u015bcijan ====\nkoran o chrze\u015bcijanach, podobnie jak o \u017cydach, wyra\u017ca si\u0119 s\u0142owami \u201eludzie ksi\u0119gi\u201d i najcz\u0119\u015bciej w ten spos\u00f3b do nich lub o nich si\u0119 wyra\u017ca, ale te\u017c wymienia ich z nazwy rozr\u00f3\u017cniaj\u0105c od \u017cyd\u00f3w. uznaje ich najbli\u017cszych islamowi (koran 5:82), ale w wi\u0119kszo\u015bci pot\u0119pia chrze\u015bcijan (koran 9:30-31) i wzywa do zaprzestania wiary w tr\u00f3jc\u0119 (koran 4:171). dla wyznawc\u00f3w islamu okre\u015bla jednoznacznie stosunek do chrze\u015bcijan okre\u015blaj\u0105c ich jako nieprzyjaci\u00f3\u0142 (koran 5:51, 5:14) wzywaj\u0105c jednocze\u015bnie do prze\u015bladowania (koran 9:29). koran pomimo werset\u00f3w pokazuj\u0105cych punkty wsp\u00f3lne obu religii nazywa chrze\u015bcijan niewiernymi wprost (koran 5:72, 9:31) lub te\u017c poprzez niewiar\u0119 w przekaz \u201epos\u0142a\u0144ca\u201d mahometa.\n\n\n== islam w polsce ==\nhistoria islamu na ziemiach polskich si\u0119ga xiv w. pierwszymi wyznawcami islamu byli tatarzy polscy pochodz\u0105cy pierwotnie ze z\u0142otej ordy i krymu. a\u017c do xx w. byli niemal\u017ce jedyn\u0105 grup\u0105 w polsce wyznaj\u0105c\u0105 islam. kolejn\u0105 niewielk\u0105 grup\u0105 byli kupcy i dyplomaci z kraj\u00f3w arabskich osiedlaj\u0105cy si\u0119 w polsce na prze\u0142omie xviii i xix w. ostatni\u0105 wi\u0119ksz\u0105 grup\u0105 byli studenci z kraj\u00f3w muzu\u0142ma\u0144skich przybywaj\u0105cy na studia g\u0142\u00f3wnie w drugiej po\u0142owie xx wieku.\nw 2010 roku liczba muzu\u0142man\u00f3w w polsce szacowana by\u0142a na oko\u0142o 20 000 wyznawc\u00f3w.\nw polsce znajduje si\u0119 12 czynnych meczet\u00f3w sunnickich \u2013 maj\u0105 je:\n\naktualnie nie ma w polsce meczet\u00f3w szyickich.\n\n\n=== instytucje badawcze zajmuj\u0105ce si\u0119 islamem w polsce ===\nzak\u0142ad islamu europejskiego instytutu orientalistycznego uniwersytetu warszawskiego\n\n\n== zobacz te\u017c ==\nfilozofia \u015bwiata islamu\narchitektura islamu\n\n\n== uwagi ==\n\n\n== przypisy ==\n\n\n== linki zewn\u0119trzne ==\npolskoj\u0119zyczneantologia islamska \u2013 wyb\u00f3r tekst\u00f3w islamu i o islamie. zahid.fm.interia.pl. [zarchiwizowane z tego adresu (2009-06-14)].\nkatedra bliskiego wschodu i p\u00f3\u0142nocnej afryki wydzia\u0142u studi\u00f3w mi\u0119dzynarodowych uniwersytetu \u0142\u00f3dzkiego\nplaneta islam \u2013 strona przedstawiaj\u0105ca wiar\u0119, metodologi\u0119 oraz praktyki religijne pierwszych pokole\u0144 muzu\u0142man\u00f3w\nserwis internetowy daniela pipesa \u2013 publicysty i analityka zajmuj\u0105cego si\u0119 islamem\nstatus kobiety w islamie\n karolina g\u0142owacka i katarzyna pachniak, islam i d\u017cihad \u2013 czy s\u0105 nieroz\u0142\u0105czne? o pocz\u0105tkach dzia\u0142ania mahometa, kana\u0142 \u201eradio naukowe\u201d na youtube, 30 czerwca 2022 [dost\u0119p 2023-09-09].angloj\u0119zyczneeuro-islam website coordinator jocelyne cesari, harvard university and cnrs-gsrl, paris\nasabiyya: re-interpreting value change in globalized societies\nwhy europe has to offer a better deal towards its muslim communities. a quantitative analysis of open international data"