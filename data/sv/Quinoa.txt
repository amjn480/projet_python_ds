"quinoa (chenopodium quinoa), med det rekommenderade svenska namnet mj\u00f6lm\u00e5lla och \u00e4ven kallad rism\u00e5lla, \u00e4r en \u00f6rt som v\u00e4xer vilt i sydamerika. den beskrevs av den tyske botanikern carl ludwig willdenow 1798.\nv\u00e4xtens fr\u00f6n \u00e4r \u00e4tliga och anses inneh\u00e5lla en god sammans\u00e4ttning av aminosyror och en h\u00f6g halt mineraler. de inneh\u00e5ller inte gluten. quinoa finns i m\u00e5nga olika f\u00e4rger och storlekar. vanligast \u00e4r vit, r\u00f6d och svart, men det finns ocks\u00e5 bl\u00e5 quinoa. quinoa har en mindre sl\u00e4kting som kallas canihua och som ocks\u00e5 \u00e4r \u00e4tlig.\n\n\n== historia ==\n\n\n=== bakgrund ===\nquinoa v\u00e4xer vilt p\u00e5 h\u00f6g h\u00f6jd i bergskedjan anderna i sydamerika, framf\u00f6r allt i bolivia och peru. d\u00e4r har den odlats i mer \u00e4n 7 000 \u00e5r. klimatet i anderna \u00e4r torrt och kallt och perfekt f\u00f6r quinoa.\nquinoa s\u00e4gs ha varit en f\u00f6rklaring till inkarikets starka st\u00e4llning, eftersom den inneh\u00e5ller s\u00e5 mycket nyttigheter som h\u00f6ll inkafolket v\u00e4ln\u00e4rt och starkt. inkafolket betraktade quinoa som en helig gr\u00f6da, och den anv\u00e4ndes i rituella ceremonier. n\u00e4r de spanska er\u00f6vrarna kom till peru motarbetades odling av quinoa, och man f\u00f6rs\u00f6kte inf\u00f6ra majs, vete och korn. sk\u00f6rdarna minskade och b\u00f6ndernas h\u00e4lsa och f\u00f6rs\u00f6rjning drabbades.i modern tid har amerikanska f\u00f6retag med st\u00f6d av regeringarna i peru och bolivia inf\u00f6rt bek\u00e4mpningsmedel och konstg\u00f6dsel, och odlingsmarken har utarmats.\n\n\n=== odling ===\nquinoa tillh\u00f6r amarantsl\u00e4ktet och har odlats i anderna i 6 000 \u00e5r upp till 4 000 meter \u00f6ver havet. det \u00e4r fr\u00e4mst de n\u00e4ringsrika fr\u00f6na som anv\u00e4nds, men \u00e4ven bladen g\u00e5r att \u00e4ta \u2013 ungef\u00e4r som spenat eller i sallad. quinoa \u00e4r ett\u00e5rig och kan t\u00e5la temperatur ner till minus 8\u00b0 under en kortare tid.\nsvenska f\u00f6rs\u00f6ksodlingar har f\u00f6rekommit p\u00e5 \u00f6land (torslunda)  och gotland (l\u00f6vsta lantbruksgymnasium) sedan 1990-talet. \u00e4ven i finland har f\u00f6rs\u00f6ksodling f\u00f6rekommit.\nsedan 2017 odlas quinoa i \u00f6sterg\u00f6tland.hush\u00e5llningss\u00e4llskapet har tagit fram skriften alternativa livsmedelsgr\u00f6dor f\u00f6r svenskt lantbruk, d\u00e4r f\u00f6ruts\u00e4ttningar f\u00f6r quinoa framg\u00e5r. v\u00e4xten kan odlas p\u00e5 de flesta jordarter, utom de bl\u00f6taste. quinoa har en l\u00e5ng odlingss\u00e4song och kan s\u00e5s tidigt d\u00e5 den inte \u00e4r frostk\u00e4nslig.\n\n\n=== ren\u00e4ssans i anderna ===\np\u00e5 1990-talet b\u00f6rjade v\u00e4sterlandets konsumtion av quinoa \u00f6ka dramatiskt. en tysk krav-organisation inledde ett projekt i en liten by p\u00e5 3 000 meters h\u00f6jd i ecuador.b\u00f6ndernas \u00f6verskott vid odling av quinoa var l\u00e5gt och deras barn undern\u00e4rda. den tyska organisationen, bio controle system, startade projektet heirloom quinoa project. tolv familjer av i byn los \u00e1ngeles de colta gick med p\u00e5 att delta i projektet, d\u00e4r deras resultat skulle j\u00e4mf\u00f6ras med 298 quinoa-odlare runt om i ecuador. projektets m\u00e5l var att \u00f6ka b\u00f6ndernas \u00f6verskott, l\u00e4ra ut ekologisk odling och verka f\u00f6r traditionella gr\u00f6dor b\u00e5de f\u00f6r export och inhemsk konsumtion. efter bara ett \u00e5r var dessa familjers \u00f6verskott 50 procent h\u00f6gre \u00e4n andra odlares. merparten av familjerna ville nu odla den traditionella gr\u00f6dan p\u00e5 traditionellt s\u00e4tt, och projektet kunde exportera 400 ton.b\u00f6nderna beh\u00f6vde inte undervisning hur man odlar traditionellt och utan konstg\u00f6dsel, men de beh\u00f6vde en marknad.\n\nbolivia \u00e4r det land som odlar mest quinoa f\u00f6r export till nordamerika och europa. 1980 exporterades quinoa till ett v\u00e4rde av 100 000 us-dollar. 2009 var summan uppe i 39 miljoner dollar. omv\u00e4rldens uppt\u00e4ckt av quinoa har varit goda nyheter f\u00f6r b\u00f6nderna i anderna. de har f\u00e5tt en ny f\u00f6rs\u00f6rjningsm\u00f6jlighet, och inflyttningen till st\u00e4derna fr\u00e5n landsbygden har minskat. omkring 64 000 familjer odlar v\u00e4xten.\n\n\n== anv\u00e4ndning och n\u00e4ring ==\n\n\n=== tillredning ===\nn\u00e4r man tillagar quinoa \u00e4r det l\u00e4mpligt att f\u00f6rst sk\u00f6lja den under rinnande vatten och sedan koka den med dubbelt s\u00e5 mycket vatten eller buljong. man sk\u00f6ljer mj\u00f6lm\u00e5lla eftersom det finns bitter\u00e4mnen (saponiner) i skalet som avl\u00e4gsnas n\u00e4r man sk\u00f6ljer. n\u00e4r man kokar quinoa ser det ut som att fr\u00f6na f\u00e5r svans, vilket \u00e4r helt normalt och beror p\u00e5 att grodden lossnar vid kokning.\nquinoa kan anv\u00e4ndas precis som ris eller couscous i alla sorters r\u00e4tter.\n\n\n=== n\u00e4ringsinneh\u00e5ll ===\nungef\u00e4rligt n\u00e4ringsv\u00e4rde f\u00f6r kokt quinoa (per 100 g):\nenergi \u2013 586 kj / 140 kcal\nkostfibrer \u2013 13 g\nproteiner \u2013 4,4 g (fullv\u00e4rdigt protein)\nkolhydrater \u2013 21 g\nfett \u2013 2,5gnatrium \u2013 7 mg\nkalcium \u2013 17 mg\nzink \u2013 1,1 mgquinoa har l\u00e5gt glykemiskt index (gi).\n\n\n== bildgalleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== kommentarer ==\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r chenopodium quinoa."