"greta tintin eleonora ernman thunberg, f\u00f6dd 3 januari 2003 i stockholm, \u00e4r en svensk opinionsbildare och klimataktivist. hon blev uppm\u00e4rksammad n\u00e4r hon i augusti 2018 regelbundet b\u00f6rjade sitta utanf\u00f6r sveriges riksdag med ett plakat med texten skolstrejk f\u00f6r klimatet. aktionen inspirerade ungdomar i flera l\u00e4nder att genomf\u00f6ra liknande demonstrationer; de samlas varje fredag under namnet skolstrejk f\u00f6r klimatet eller fridays for future.\n\n\n== biografi ==\n\n\n=== tidiga \u00e5r ===\ngreta thunberg \u00e4r dotter till artisterna svante thunberg och malena ernman, sondotter till sk\u00e5despelarna olof thunberg och mona andersson och syssling med oskar thunberg. tillsammans med systern beata ernman k\u00f6rade hon 2013 p\u00e5 malena ernmans julalbum i decembertid.hon spelade piano i 10-\u00e5rs\u00e5ldern och har absolut geh\u00f6r. som yngre spelade hon ocks\u00e5 teater och dansade, och l\u00e4s\u00e5ret 2014\u20132015 deltog hon i direkts\u00e4ndning av vi i femman, f\u00f6r sin d\u00e5varande skolklass.\n\n\n=== tidig skolg\u00e5ng ===\nunder sina tidiga skol\u00e5r b\u00f6rjade thunberg, efter att ha sett en skolfilm om plastf\u00f6roreningarna i haven, alltmer oroa sig \u00f6ver milj\u00f6f\u00f6rst\u00f6ringen och den globala uppv\u00e4rmningen. vid elva \u00e5rs \u00e5lder bidrog hennes oro \u00f6ver dessa fr\u00e5gor till att hon under en period drabbades av en sv\u00e5r depression och upplevde k\u00e4nslor av meningsl\u00f6shet. tidvis var hon hemmasittare och f\u00f6rm\u00e5dde inte g\u00e5 till skolan. greta thunberg har diagnostiserats med aspergers syndrom, tv\u00e5ngssyndrom och selektiv mutism.i ett f\u00f6rs\u00f6k att slippa \u00e5terfall beslutade hon sig 2018 f\u00f6r att ist\u00e4llet g\u00e5 till handling.\n\n\n== aktivism ==\n\n\n=== 2018: skolstrejk ===\ni slutet av maj 2018 placerade sig greta thunberg p\u00e5 andra plats i en uppsatst\u00e4vling om klimathotet, som arrangerats av svenska dagbladet. uppsatsen hette \"vi vet \u2013 och vi kan g\u00f6ra n\u00e5got nu\". bo thor\u00e9n, som d\u00e5 ledde organisationen fossilfritt dalsland, kontaktade flera av deltagarna och f\u00f6reslog en skolstrejk. thor\u00e9n hade inspirerats av aktionen p\u00e5 marjory stoneman douglas high school i florida, d\u00e4r elever i februari 2018 protesterade f\u00f6r str\u00e4ngare vapenlagar efter ett skottdrama vid skolan.\nden enda av de tillfr\u00e5gade som nappade p\u00e5 id\u00e9n var greta thunberg, och hon skrev ihop en pamflett och textade sin skylt. den 20 augusti 2018 tog greta thunberg sin cykel och inledde sin sittstrejk fr\u00e5n skolundervisningen, utanf\u00f6r riksdagshuset i stockholm. strejken p\u00e5gick varje skoldag fram till riksdagsvalet i b\u00f6rjan av september. sedan dess har hon strejkat p\u00e5 fredagar, med avsikt att f\u00e5 svensk politik i linje med parisavtalet. den 8 september 2018 h\u00f6ll hon sitt f\u00f6rsta tal, vilket skedde i r\u00e5lambshovsparken p\u00e5 kungsholmen under folkets klimatmarsch, och det var d\u00e5 hon meddelade att fr\u00e5n den kommande veckan skulle hon forts\u00e4tta skolstrejken varje fredag tills sverige uppfyllt parisavtalet. under de globala skolstrejkerna talade hon ocks\u00e5 i stockholm, p\u00e5 sergels torg den 15 mars 2019, och i kungstr\u00e4dg\u00e5rden den 24 maj samma \u00e5r. i slutet av september 2018 talade hon och svante thunberg under bokm\u00e4ssan i g\u00f6teborg.tre dagar efter att sittstrejken p\u00e5b\u00f6rjades utgavs f\u00f6rsta upplagan av boken scener ur hj\u00e4rtat, som hennes b\u00e5da f\u00f6r\u00e4ldrar har f\u00f6rfattat. en senare upplaga omfattar \u00e4ven texter av greta thunberg och hennes syster beata ernman. boken \u00e4r skriven som en sj\u00e4lvbiografi, d\u00e4r l\u00e4saren f\u00e5r f\u00f6lja malena ernman och hennes familj. i samband med lanseringen f\u00f6rklarade f\u00f6r\u00e4ldrarna, att samtidigt som de f\u00f6rst\u00e5r dotterns val, inte kan st\u00f6dja hennes fr\u00e5nvaro fr\u00e5n skolundervisningen.\nhennes initiativ spreds internationellt under hashtaggarna #fridaysforfuture #klimatstrejka eller #climatestrike och hade i slutet av september 2018 uppm\u00e4rksammats av tv-medier i ett flertal l\u00e4nder samt av fn:s generalsekreterare ant\u00f3nio guterres och den amerikanska sk\u00e5despelaren och politikern arnold schwarzenegger.i november 2018 talade hon under ted-x i stockholm.\n\n\n=== 2019: framtr\u00e4danden och fortsatt uppm\u00e4rksamhet ===\nden 18 januari 2019 var hon g\u00e4st i svt:s skavlan. hon f\u00f6rklarade d\u00e5 att hon blivit vegan, slutat flyga samt slutat g\u00f6ra mindre n\u00f6dv\u00e4ndiga ink\u00f6p, och dessutom \u00f6vertygat sin familj att sluta flyga. den 21 januari samma \u00e5r talade hon under svenska idrottsgalan och presenterade vinnaren i kategorin \u00e5rets ledare, som blev janne andersson.i maj 2019 utgavs hennes bok no one is too small to make a difference, som best\u00e5r av elva tal som hon framf\u00f6rt och som handlar om global uppv\u00e4rmning och klimatf\u00f6r\u00e4ndring. i boken har hon gjort g\u00e4llande att det fr\u00e4mst \u00e4r den globala s\u00f6dern som kommer att drabbas mest av klimatf\u00f6r\u00e4ndringarna, trots att de har bidragit minst till koldioxidutsl\u00e4ppen. thunberg har ocks\u00e5 uttryckt sitt st\u00f6d f\u00f6r andra unga aktivister fr\u00e5n utvecklingsl\u00e4nder som redan st\u00e5r inf\u00f6r klimatf\u00f6r\u00e4ndringarnas skadliga verkningar. den 28 juni 2019 talade hon om bland annat milj\u00f6- och klimatfr\u00e5gor med den amerikanska politikern och aktivisten alexandria ocasio-cortez \u00f6ver videol\u00e4nk. samtalet publicerades i tidningen the guardian. hon p\u00e5pekade d\u00e4r att klimatf\u00f6r\u00e4ndringarna kommer att f\u00e5 en stor inverkan p\u00e5 ungdomars framtid och att hennes egen generation kanske inte l\u00e4ngre har n\u00e5gon framtid, eftersom \"den framtiden har s\u00e5lts ut till litet antal m\u00e4nniskor som h\u00e4rigenom har kunnat tj\u00e4na ofattbara m\u00e4ngder med pengar\". ut\u00f6ver milj\u00f6- och klimatfr\u00e5gor, har hon \u00e4ven engagerat sig f\u00f6r m\u00e4nskliga r\u00e4ttigheter. den 1 maj 2019 demonstrerade hon i ludvika, f\u00f6r alla m\u00e4nniskors lika r\u00e4ttigheter och mot odemokratiska v\u00e4rderingar, i samband med att nordiska motst\u00e5ndsr\u00f6relsen ocks\u00e5 demonstrerade i staden.i mitten av juni 2019 talade hon under konferensen brilliant minds p\u00e5 stockholms grand h\u00f4tel.\n\n\n=== senare \u00e5r ===\ngreta thunberg blev den 6 december 2020 den f\u00f6rsta och enda g\u00e4stande chefredakt\u00f6ren n\u00e5gonsin f\u00f6r dagens nyheter. satsningen sades vara ett led i en f\u00f6rst\u00e4rkt klimatbevakning men kombinerades ocks\u00e5 med att nya l\u00e4sare erbj\u00f6ds gratisprenumeration \u00e5ret ut.den 24 juli 2023 d\u00f6mdes greta thunberg av malm\u00f6 tingsr\u00e4tt till 30 dagsb\u00f6ter f\u00f6r oh\u00f6rsamhet mot ordningsmakten. den 11 oktober 2023 d\u00f6mdes greta thunberg \u00e5terigen av malm\u00f6 tingsr\u00e4tt f\u00f6r oh\u00f6rsamhet mot ordningsmakten till 90 dagsb\u00f6ter, f\u00f6r en liknande klimataktion i malm\u00f6 oljehamn.\n\n\n=== internationella resor ===\n\n\n==== t\u00e5gresor i europa ====\nsedan b\u00f6rjan av oktober 2018 har greta thunberg genomf\u00f6rt en rad resor runtom i europa, oftast med t\u00e5g, och h\u00e5llit tal p\u00e5 engelska (i sverige ofta p\u00e5 svenska) om milj\u00f6f\u00f6rst\u00f6ringen och klimatuppv\u00e4rmningen, samt tr\u00e4ffat flera ledare. under resorna har hon \u00e4ven skolstrejkat f\u00f6r klimatet p\u00e5 den plats hon d\u00e5 befunnit sig.\ni b\u00f6rjan av oktober 2018 bes\u00f6kte hon belgien och talade i bryssel under demonstrationen rise for climate. den 20 oktober 2018 talade hon under en klimatmarsch i helsingfors, inf\u00f6r de ungdomar som sympatistrejkat med henne utanf\u00f6r finlands riksdag. den 31 oktober samma \u00e5r talade hon vid parliament square i london inf\u00f6r r\u00f6relsen extinction rebellion.under fn:s klimatkonferens i katowice i b\u00f6rjan av december 2018 h\u00f6ll hon ett tal till generalsekreteraren efter inbjudan. resan gjordes med elbil.i januari 2019 bes\u00f6kte hon world economic forum i davos, dit hon tagit sig med t\u00e5get, och d\u00e5 hon anl\u00e4nt beklagade hon sig \u00f6ver att m\u00e5nga andra deltagare anl\u00e4nt i privat\u00e4gda jetflygplan. d\u00e4r h\u00f6ll hon \u00e4ven talet our house is on fire.\ni februari 2019 bes\u00f6kte hon \u00e5terigen bryssel samt antwerpen, d\u00e4r hon skolstrejkade med belgiska skolungdomar, samt talade under en eu-konferens ledd av jean-claude juncker. dessutom tr\u00e4ffade hon den belgiska klimataktivisten anuna de wever. de kommande dagarna bes\u00f6kte hon paris, d\u00e4r hon tr\u00e4ffade frankrikes president emmanuel macron. den 1 mars talade hon inf\u00f6r skolstrejkande ungdomar i hamburg. i slutet av samma m\u00e5nad \u00e5terv\u00e4nde hon till tyskland, d\u00e4r hon deltog vid en protest i berlin. dagen d\u00e4rp\u00e5 mottog hon priset den gyllene kameran.i april 2019 genomf\u00f6rde hon en rundresa i kontinentaleuropa, d\u00e4r hon bland annat talade inf\u00f6r europaparlamentet i strasbourg, italiens senat i rom och storbritanniens parlament i london. under samma resa bes\u00f6kte hon \u00e4ven vatikanstaten d\u00e4r hon tr\u00e4ffade p\u00e5ve franciskus som \u00f6nskade henne guds v\u00e4lsignelse.den 25 maj 2019 talade hon inf\u00f6r 40 000 personer vid christiansborg i k\u00f6penhamn.i slutet av maj 2019 bes\u00f6kte hon wien, d\u00e4r hon tr\u00e4ffade arnold schwarzenegger, som bjudit in henne i september 2018. under ett tal inf\u00f6r skolstrejkande ungdomar i wien den 31 maj 2019 meddelade hon att hon efter grundskolan skulle ta ett sabbats\u00e5r f\u00f6r att bes\u00f6ka f\u00f6renta nationernas klimatkonferenser i new york i september och i santiago de chile i b\u00f6rjan av december utan att beh\u00f6va genomf\u00f6ra n\u00e5gra flygresor.i mitten av juli 2019 bes\u00f6kte hon \u00e5terigen frankrike och tyskland, d\u00e4r hon bland annat talade i invalidenpark i berlin samt inf\u00f6r frankrikes nationalf\u00f6rsamling.\n\n\n==== 2019: seglats \u00f6ver atlanten och bes\u00f6k i amerika ====\ni slutet av juli samma \u00e5r meddelade greta thunberg att hon skulle resa \u00f6ver atlanten mot amerika i den monegaskiska t\u00e4vlingssegelb\u00e5ten malizia ii, och i b\u00f6rjan av augusti samma \u00e5r deltog hon i fridays for futures sommarkonferens i lausanne. den 14 i samma m\u00e5nad avseglade greta och svante thunberg fr\u00e5n plymouth i malizia ii. den 28 augusti anl\u00e4nde de till new york.i usa tr\u00e4ffade hon \u00e4ven usa:s tidigare president barack obama i washington, dc.den 18 september 2019 talade hon i usa:s kongress i washington, dc om klimatf\u00f6r\u00e4ndringarna. och den 21 september talade hon under f\u00f6renta nationernas ungdomsklimatm\u00f6te i new york. den 23 september samma \u00e5r v\u00e4ckte hennes uppr\u00f6rda tal till v\u00e4rldsledarna under f\u00f6renta nationernas klimatm\u00f6te i new york stor internationell uppm\u00e4rksamhet d\u00e5 hon anklagade dem f\u00f6r att offra framtida generationer och enbart prata ist\u00e4llet f\u00f6r att g\u00e5 till handling. i september 2019 l\u00e4mnade hon \u00e4ven, tillsammans med 15 andra unga klimatk\u00e4mpar, in ett officiellt klagom\u00e5l till fn:s barnr\u00e4ttskommitt\u00e9, d\u00e5 de ans\u00e5g att v\u00e4rldens regeringar vidtagit f\u00f6r f\u00e5 \u00e5tg\u00e4rder i samband med klimatf\u00f6r\u00e4ndringarna.efter ankomsten fredagsstrejkade hon vanligtvis i new york, men \u00e4ven utanf\u00f6r vita huset i washington, dc, vilket hon gjorde den 13 september. under den internationella klimatstrejkveckan i september samma \u00e5r talade hon i battery park i new york den 20 september, och den 27 september i montr\u00e9al under en klimatmarsch som uppskattningsvis lockade cirka 500 000 deltagare.i new york medverkade hon \u00e4ven under september m\u00e5nad i tv-program som the daily show. hon medverkade \u00e4ven en andra g\u00e5ng i skavlan, tillsammans med michael moore, d\u00e5 programmet s\u00e4nde fr\u00e5n new york.i slutet av september 2019 p\u00e5b\u00f6rjade greta thunberg sin resa v\u00e4sterut mot iowa. den 4 oktober deltog hon tillsammans med skolungdomar i iowa city i en skolstrejk mot anv\u00e4ndandet av kolkraftverk. det f\u00f6ljdes upp de kommande dagarna med en sammankomst med den j\u00e4mn\u00e5riga aktivisten tokata iron eyes, som k\u00e4mpar mot utbyggnaden av de oljeledningar, som dras genom ursprungsbefolkningens reservat i north och south dakota. den 11 oktober talade hon inf\u00f6r klimataktivister i denver. medan hon den 18 oktober talade i edmonton. den 25 oktober talade hon i vancouver, d\u00e4r \u00e4ven david suzuki och severn cullis-suzuki medverkade. den 1 november 2019 talade hon i los angeles. under amerikavistelsen diskuterade hon \u00e4ven klimatfr\u00e5gor med sk\u00e5despelaren och filmproducenten leonardo dicaprio.d\u00e5 f\u00f6renta nationernas klimatkonferens 2019 med kort varsel flyttades fr\u00e5n santiago de chile i sydamerika till madrid i spanien, fick greta thunberg och hennes far l\u00e4gga om planerna och ta sig tillbaka till europa. detta l\u00f6stes genom outremer-katamaranen la vagabonde, som seglas av det australiska paret riley whitelum och elayna carausu tillsammans med deras elva m\u00e5nader gamla son. paret har youtube-kanalen sailing la vagabonde. b\u00e5tens bes\u00e4ttning ut\u00f6kades med den brittiska seglaren nikki henderson. avf\u00e4rden fr\u00e5n usa skedde i hampton, virginia, 13 november 2019. resan tog 19 dygn och man n\u00e5dde lissabon 3 december 2019.\n\n\n=== digital aktivism, p\u00e5 radio ===\ni mars 2020 uppmanade greta thunberg, p\u00e5 grund av coronavirusets h\u00e4rjningar, r\u00f6relsen att i st\u00e4llet f\u00f6r att samlas p\u00e5 gator och torg, sitta hemma med en skylt och sedan ladda upp bilden p\u00e5 internet. hon var \u00e4ven ansikte f\u00f6r en vaccinationskampanj vid namn \"kavla upp\" i stockholms tunnelbana.\nden 20 juni 2020 var thunberg v\u00e4rd f\u00f6r sommar i p1. hon spelade \u00e4ven in sitt program p\u00e5 engelska, f\u00f6r att kunna s\u00e4ndas i bbc.\n\n\n=== \u00f6vriga \u00e5sikter ===\nthunberg har gjort sig k\u00e4nd f\u00f6r att uppmana vuxenv\u00e4rlden att \"st\u00e5 upp bakom forskningen\", det vill s\u00e4ga lyssna p\u00e5 klimatforskarna. hon har \u00e4ven deltagit i demonstrationer och h\u00e5llit tal runt om i europa och ligger ocks\u00e5 bakom kampanjen #jagstannarp\u00e5marken, som syftar till ett minskat flygande av milj\u00f6sk\u00e4l. hon har sj\u00e4lv f\u00f6rklarat att hon numera endast skulle flyga i n\u00f6dfall.\n\n\n== uppm\u00e4rksammande ==\n\n\n=== priser och nomineringar ===\ngreta thunberg var en av tre vinnare i svenska dagbladets debattartikelskrivart\u00e4vling om klimatet f\u00f6r unga slutet av i maj 2018.i november 2018 tilldelades hon stipendiet och utm\u00e4rkelsen \u00e5rets unga f\u00f6rebild av fryshusets grundare anders carlbergs minnespris.time magazine uts\u00e5g i december 2018 thunberg till en av v\u00e4rldens 25 mest inflytelserika ton\u00e5ringar och i april 2019 till en av v\u00e4rldens 100 mest inflytelserika personer. i maj 2019 blev hon placerad som omslagsbild till denna tidning, och bilden togs i stockholm.i v\u00e4rldsnaturfondens pris \u00e5rets unga milj\u00f6hj\u00e4lte 2018 var thunberg en av de tre nominerade.thunberg nominerades till barnens klimatpris, elbolaget telge energis pris f\u00f6r barn och unga som driver h\u00e5llbar utveckling. hon tackade dock nej d\u00e5 finalisterna skulle flygas in till stockholm.greta thunberg uts\u00e5gs den 8 mars 2019 av expressen till \u00e5rets kvinna. \u00e4ven i aftonbladet/inizios opinionsunders\u00f6kning, d\u00e4r 1 000 personer tillfr\u00e5gats, uts\u00e5gs hon till \u00e5rets kvinna med 23 procent av r\u00f6sterna. den 30 mars samma \u00e5r tilldelades hon goldene kameras specialpris f\u00f6r klimatskydd. samma dag uts\u00e5gs hon till \u00e5rets svenska kvinna av swea international.i mars 2019 nominerades hon \u00e4ven till nobels fredspris, ett pris som dock tillf\u00f6ll etiopiens premi\u00e4rminister abiy ahmed. en m\u00e5nad senare uts\u00e5gs greta thunberg av svenska europar\u00f6relsen till \u00e5rets europ\u00e9, med motiveringen att hon \"lyckats mobilisera en hel generation\", att hon \"med sin \u00e4rlighet och sitt mod... utmanat, kritiserat och ifr\u00e5gasatt makthavare i sin kamp om en b\u00e4ttre, mer h\u00e5llbar v\u00e4rld\", samt att hon \"i en tid d\u00e5 gemensamma v\u00e4rderingar utmanas lyser... klar f\u00f6r de yngre och f\u00f6r europa.\" samma m\u00e5nad tilldelades hon fritt ords yttrandefrihetspris.i maj 2019 meddelades att hon skulle utses till hedersdoktor vid mons universitet i belgien f\u00f6r att hon \u00f6kat medvetenheten om h\u00e5llbar utveckling. ceremonin h\u00f6lls den 9 oktober samma \u00e5r, och greta thunberg tackade genom ett f\u00f6rinspelat videoinslag.i juni 2019 mottog hon brev fr\u00e5n dalai lama, som menade att han blev uppmuntrad av att se henne inspirera andra unga m\u00e4nniskor att s\u00e4ga ifr\u00e5n. i juni tilldelades hon \u00e4ven, tillsammans med r\u00f6relsen fridays for future, amnesty internationals ambassador of conscience award, som organisationen sj\u00e4lva r\u00e4knar som sin h\u00f6gsta utm\u00e4rkelse. m\u00e5naden efter tilldelades hon geddes environment medal av royal scottish geographical society, och hon blev d\u00e4rmed den yngsta person som n\u00e5gonsin tilldelats medalj av detta s\u00e4llskap. senare samma m\u00e5nad tilldelades hon \u00e4ven normandies frihetspris, och hon till\u00e4gnade priset \u00e5t hela fridays for future-r\u00f6relsen. i mitten av augusti samma \u00e5r tilldelades hon utm\u00e4rkelsen game changer of the year, utdelad av tidskriften gq, och prydde \u00e4ven tidningens omslag.den 20 september 2019 lystes fn-skrapan upp med konstverket voices for the future, som bland annat inneh\u00f6ll greta thunbergs budskap.i september 2019 tilldelades hon right livelihood award med motiveringen:\n\ni september samma \u00e5r tilldelades hon \u00e4ven stadens nyckel av montr\u00e9als borgm\u00e4stare val\u00e9rie plante.i oktober 2019 uts\u00e5gs hon till \u00e5rets unga milj\u00f6hj\u00e4lte av v\u00e4rldsnaturfonden. priset delades ut p\u00e5 ulriksdals slott samma m\u00e5nad av kung carl xvi gustaf, i greta thunbergs fr\u00e5nvaro, och priset mottogs i st\u00e4llet av bland andra isabelle och mina fr\u00e5n \"fridays for future\".i oktober 2019 meddelades att naturhistoriska museet i storbritannien har namngivit en art av skalbagge som uppt\u00e4cktes i kenya 1960 efter greta thunberg. arten heter\nnelloptodes gretae och ing\u00e5r i familjen fj\u00e4dervingar. den 29 oktober samma \u00e5r meddelades att hon tilldelats nordiska r\u00e5dets milj\u00f6pris, ett pris hon dock avb\u00f6jde att ta emot, d\u00e5 hon menade att klimatr\u00f6relsen inte beh\u00f6ver fler priser, utan att politikerna lyssnar p\u00e5 forskarna.tidskriften time uts\u00e5g 11 december 2019 thunberg till \u00e5rets person, med motiveringen \"f\u00f6r att hon slagit larm om m\u00e4nniskans rovgiriga relation till det enda hem vi har, f\u00f6r att hon till en splittrad v\u00e4rld bidragit med en r\u00f6st som \u00f6verskrider bakgrunder och gr\u00e4nser, f\u00f6r att hon visar oss alla hur det kan se ut n\u00e4r en ny generation styr \u2013 d\u00e4rf\u00f6r \u00e4r greta thunberg \u00e5rets person enligt time magazine\". hon blev d\u00e4rmed b\u00e5de den f\u00f6rsta fr\u00e5n sverige och \u00e4ven den yngsta n\u00e5gonsin, att f\u00e5 utm\u00e4rkelsen.arachnologen peter j\u00e4ger d\u00f6pte 2020 ett nytt sl\u00e4kte spindlar fr\u00e5n madagaskar till namnet thunberga och en ny art av spindlar inom detta sl\u00e4kte fick namnet thunberga greta. i den vetenskapliga artikeln beskriver j\u00e4ger etymologin:\n\nportugisiska gulbenkianstiftelsen uts\u00e5g 20 juli 2020 greta thunberg till f\u00f6rsta mottagare av sitt nyinstiftade gulbenkian prize for humanity. prissumman p\u00e5 en miljon euro kommer att g\u00e5 till organisationer och projekt som arbetar f\u00f6r en h\u00e5llbar v\u00e4rld.elin w\u00e4gner-s\u00e4llskapet tilldelade i september 2020 greta thunberg utm\u00e4rkelsen \u00e5rets v\u00e4ckarklocka. motiveringen lyder: \"f\u00f6r hela v\u00e4rlden har greta thunberg med kunskap, mod och beslutsamhet varit en v\u00e4ckarklocka. greta thunberg forts\u00e4tter elin w\u00e4gners kamp f\u00f6r milj\u00f6, fred och m\u00e4nsklighet. det \u00e4r med gl\u00e4dje, tacksamhet och sj\u00e4lvklarhet som greta blir \u00e5rets mottagare av v\u00e4ckarklockan. elin w\u00e4gner ler nog stolt i sin himmel.\"i mars 2021 fick greta thunberg ett nyuppt\u00e4ckt bj\u00f6rndjur, tr\u00f6gkrypare uppkallat efter sig. samma m\u00e5nad meddelades att thunberg skulle utses till hedersdoktor vid university of british columbia i kanada f\u00f6r att hon fungerat som ledare i en av de st\u00f6rsta kriserna som vi kollektivt har m\u00f6tt.i mars 2023 meddelades att thunberg skulle utses till hedersdoktor vid helsingfors universitet i finland.\n\n\n=== kritik ===\nthunberg har av en forskare kritiserats f\u00f6r att framf\u00f6ra klimatalarmistiska budskap.\n\n\n=== thunberg i popul\u00e4rkulturen ===\n\n\n==== konst ====\ngatukonstn\u00e4ren jr skapade en st\u00f6rre banderoll f\u00f6rest\u00e4llande greta thunberg, f\u00f6r att visas upp vid klimatmarschen i paris den 15 mars 2019. i april samma \u00e5r gjorde konstn\u00e4ren henk de ruddere en v\u00e4ggm\u00e5lning av greta thunberg i bryssel. i slutet av maj detta \u00e5r avbildades greta thunberg p\u00e5 en v\u00e4ggm\u00e5lning i centrala bristol. m\u00e5lningen visar henne st\u00e5ende under vattenytan bland isberg i ett polaromr\u00e5de tillsammans med en drunknande isbj\u00f6rn.i mitten av juli 2019 meddelades att en bonde i selm i tyskland skapat ett st\u00f6rre portr\u00e4tt av henne i sin majs\u00e5ker. i slutet av samma m\u00e5nad prydde greta hon tidningen vogues omslag som en av de yngsta personerna att n\u00e5gonsin g\u00f6ra detta.i november 2019 avbildades greta thunberg p\u00e5 en v\u00e4ggm\u00e5lning i  san francisco vid union square av konstn\u00e4ren andres \u201ccobre\u201d petreselli tillsammans med initiativtagaren paul scott fr\u00e5n den ideella organisationen one atmosphere.\n\n\n==== musik och s\u00e5ng ====\ngreta thunberg omn\u00e4mns i den tyske pr\u00e4sten och l\u00e5tskrivaren clemens bittlingers s\u00e5ng \"fridays for future\". i b\u00f6rjan av maj 2019 sl\u00e4ppte den svenska artisten frida green s\u00e5ngen \"what would greta do?\" skriven av michael saxell.tons\u00e4ttaren kjell perder var inspirerad av thunberg n\u00e4r han skrev det \u00e5tta minuter l\u00e5nga verket \"now or never!\" f\u00f6r diskantk\u00f6r, blandad k\u00f6r och orkester. verket uruppf\u00f6rdes p\u00e5 v\u00e4ster\u00e5s konserthus 23 maj 2019. det var ett best\u00e4llningsverk fr\u00e5n v\u00e4stmanlandmusiken. stycket till\u00e4gnades greta thunberg och framf\u00f6rdes av v\u00e4ster\u00e5s sinfonietta tillsammans med 280 unga s\u00e5ngare, d\u00e4r s\u00e5ngarna \u00e4ven skanderade fraser fr\u00e5n klimatr\u00f6relsen.under glastonburyfestivalen i juni 2019 till\u00e4gnade sheryl crow sin l\u00e5t \"soak up the sun\" fr\u00e5n 2002 greta thunberg.i tv-programmet s\u00e5 mycket b\u00e4ttre 2019 gjorde niklas str\u00f6mstedt en nytolkning av magnus ugglas l\u00e5t \"jag m\u00e5r illa\". i nyversionen \"jag kan gilla\" refererade str\u00f6mstedt till greta thunbergs aktivism som en av sakerna han kan gilla. \"jag kan gilla / n\u00e4r inte skolbarn h\u00e5ller k\u00e4ft och sitter stilla / n\u00e4r jag ser greta i fl\u00e4ta s\u00e4tta en strike / d\u00e5 st\u00e5r varenda cell i kroppen i givakt och det \u00e4r l\u00e4tt att trycka like\".\n\n\n==== film ====\nb-reel films och dokument\u00e4rfilmaren nathan grossman spelade in dokument\u00e4rfilmen greta om greta thunberg. filmen hade premi\u00e4r den 3 september 2020 p\u00e5 venedigs filmfestival. filmen hade svensk biopremi\u00e4r 20 november 2020.\n\n\n==== tv ====\ni december 2019 parodierades thunberg i en sketch i tv-programmet saturday night live spelad av kate mckinnon. i f\u00f6rsta avsnittet av svt:s julkalender mirakel fr\u00e5n 2020 f\u00f6rklarar vetenskapsmannen vilgot (spelad av johan glans) att greta thunberg kommer att \u00e4lska hans och anna-carins experiment som \u00e4r avsett att revolutionera elindustrin.\ni april 2021 s\u00e4nde bbc en 3-delad dokument\u00e4rserie om greta thunberg, greta thunberg: a year to change the world\n\n\n== privatliv och skolg\u00e5ng ==\ngreta thunberg gick under l\u00e4s\u00e5ret 2018\u20132019, d\u00e5 hennes aktivism blev internationella uppm\u00e4rksammad, i nionde klass. l\u00e4s\u00e5ret 2019-2020 tog greta thunberg sabbats\u00e5r f\u00f6r att kunna \u00e4gna sig helt \u00e5t sitt klimatengagemang. \u00e5ret efter p\u00e5b\u00f6rjade hon gymnasiet. 2023 tog thunberg studenten vid globala gymnasiet p\u00e5 s\u00f6dermalm i stockholm med h\u00f6gsta betyg i alla \u00e4mnen utom ett.under h\u00f6sten 2023 studerar greta thunberg ett kandidatprogram vid stockholms universitet.\n\n\n== bibliografi ==\nthunberg, greta; ernman, malena & thunberg, svante & ernman, beata (2018). scener ur hj\u00e4rtat. stockholm: bokf\u00f6rlaget polaris. libris blv1zg9k8m8np5k3. isbn 9789177951339 \nthunberg, greta (2019). no one is too small to make a difference. london: penguin books. libris fqj3cc46cwk9fhm2. isbn 9780141991740 \ngretas resa (2021)\nthunberg, greta (2022). klimatboken. bokf\u00f6rlaget polaris. libris s744ll56qxkk9qc9. isbn 9789177956525 \n\n\n== k\u00e4llor ==\n\n\n== externa l\u00e4nkar ==\n\n wikimedia commons har media som r\u00f6r greta thunberg.\ngreta thunberg p\u00e5 twitter\nxerobiotus gretae, nyuppt\u00e4ckt tr\u00f6gkrypare uppkallad efter greta thunberg. l\u00e4st 5 mars 2021.\np3 nyheter dokument\u00e4r \u2013 greta thunberg och fridays for future (29 november 2019)"