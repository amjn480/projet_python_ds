"yngwie malmsteen, w\u0142a\u015bc. lars yngve johann lannerb\u00e4ck (ur. 30 czerwca 1963 w sztokholmie) \u2013 szwedzki gitarzysta-wirtuoz heavymetalowy, kompozytor, autor tekst\u00f3w.\nw 1981 przeni\u00f3s\u0142 si\u0119 do usa, gdzie wyst\u0119powa\u0142 w zespo\u0142ach steeler i alcatrazz. od 1983 kolejne grupy firmowa\u0142 w\u0142asnym nazwiskiem.\nprzedstawi\u0142 odmian\u0119 heavy metalu neoklasycznego o indywidualnym rysie, nadanym poprzez wykorzystanie barokowej harmonii i ekspresyjny styl gry na gitarze. by\u0142 kolejnym po eddie van halenie gitarzyst\u0105, kt\u00f3ry dokona\u0142 wyra\u017anego prze\u0142omu w technice gry. charakterystyczne cechy jego stylu to szybkie przebiegi oraz pasa\u017ce i ich sekwencje, do wykonywania kt\u00f3rych inspiracj\u0105 by\u0142y kaprysy niccol\u00f2 paganiniego. od pocz\u0105tku swojej kariery u\u017cywa gitary fender stratocaster. wywar\u0142 wp\u0142yw na gitarzyst\u00f3w lat 80., szczeg\u00f3lnie graj\u0105cych r\u00f3\u017cne odmiany muzyki heavy metal.\nw 2004 roku muzyk zosta\u0142 sklasyfikowany na 17. miejscu listy 100 najlepszych gitarzyst\u00f3w heavymetalowych wszech czas\u00f3w wed\u0142ug magazynu guitar world.\n\n\n== \u017cyciorys ==\n\n\n=== dzieci\u0144stwo i m\u0142odo\u015b\u0107 ===\nyngwie malmsteen urodzi\u0142 si\u0119 30 czerwca 1963 roku w sztokholmie. jego ojciec by\u0142 wojskowym w stopniu kapitana, natomiast matka, rigmor, artystk\u0105. yngwie mia\u0142 dw\u00f3jk\u0119 starszego rodze\u0144stwa, siostr\u0119 ann louise oraz brata bjorna. rodzice rozwiedli si\u0119 kr\u00f3tko po jego narodzinach.\nyngwie pocz\u0105tkowo nie wykazywa\u0142 zbytniego zainteresowania muzyk\u0105. prze\u0142om nast\u0105pi\u0142 w dniu \u015bmierci jimiego hendriksa \u2013 18 wrze\u015bnia 1970 roku. yngwie zobaczy\u0142 wtedy w szwedzkiej telewizji program po\u015bwi\u0119cony hendriksowi, wyemitowany w zwi\u0105zku z jego \u015bmierci\u0105. oryginalny styl gry oraz ekscentryczne zachowanie jimiego na scenie wp\u0142yn\u0119\u0142o na m\u0142odego yngwiego tak mocno, i\u017c niemal natychmiast chwyci\u0142 gitar\u0119 i zacz\u0105\u0142 \u0107wiczy\u0107. od tego momentu jego \u017cycie by\u0142o skupione prawie wy\u0142\u0105cznie na graniu. \u0107wiczy\u0142 ca\u0142ymi dniami, do p\u00f3\u017aniej nocy, nieraz zasypiaj\u0105c z gitar\u0105 w r\u0119kach.\nw wieku dziesi\u0119ciu lat postanowi\u0142 zmieni\u0107 nazwisko lannerb\u00e4ck na nazwisko panie\u0144skie matki \u2013 malmsten, nadaj\u0105c mu przy tym bardziej angielsk\u0105 pisowni\u0119 \u2013 malmsteen, oraz zmodyfikowa\u0107 swoje imi\u0119 yngve na bardziej angielsko brzmi\u0105ce \u2013 yngwie.\nod tego momentu opuszcza\u0142 cz\u0119sto lekcje w szkole, aby m\u00f3c w tym czasie \u0107wiczy\u0107. jego matka, kt\u00f3ra zauwa\u017cy\u0142a ju\u017c wtedy jego muzyczny talent, pozwala\u0142a mu na to, wspomagaj\u0105c jednocze\u015bnie w doskonaleniu muzycznych umiej\u0119tno\u015bci.\nopr\u00f3cz wspomnianego ju\u017c wcze\u015bniej jimiego hendriksa, do pierwszych jego inspiracji nale\u017celi r\u00f3wnie\u017c ritchie blackmore z deep purple oraz uli jon roth ze scorpions, gitarzy\u015bci rockowi, kt\u00f3rych gra by\u0142a inspirowana muzyk\u0105 powa\u017cn\u0105. sprawi\u0142o to, i\u017c yngwie zacz\u0105\u0142 si\u0119 bardziej interesowa\u0107 muzyk\u0105 m.in. takich kompozytor\u00f3w jak bach, vivaldi, beethoven czy mozart, z kt\u00f3r\u0105 mia\u0142 styczno\u015b\u0107 od wczesnego dzieci\u0144stwa za spraw\u0105 matki.\nkolejnym wa\u017cnym momentem, maj\u0105cym wp\u0142yw na jego gr\u0119, by\u0142 dzie\u0144, w kt\u00f3rym zobaczy\u0142 w telewizji \u0142otewskiego skrzypka, gidona kremera, wykonuj\u0105cego 24 kaprysy niccol\u00f2 paganiniego. yngwie mia\u0142 wtedy trzyna\u015bcie lat. to wydarzenie pomog\u0142o mu znale\u017a\u0107 spos\u00f3b na po\u0142\u0105czenie muzyki rockowej z muzyk\u0105 powa\u017cn\u0105.\nw wieku pi\u0119tnastu lat yngwie przesta\u0142 ucz\u0119szcza\u0107 do szko\u0142y. przez jaki\u015b czas pracowa\u0142 jako lutnik w sklepie muzycznym. gdy pewnego razu do sklepu trafi\u0142a xvii wieczna lutnia z wy\u017c\u0142obionymi progami, zaintrygowany tym yngwie postanowi\u0142 przerobi\u0107 w podobny spos\u00f3b swoj\u0105 star\u0105 gitar\u0119. rezultat na tyle go usatysfakcjonowa\u0142, \u017ce dokona\u0142 takiej modyfikacji r\u00f3wnie\u017c w pozosta\u0142ych swoich gitarach.\nw tym czasie yngwie pr\u00f3bowa\u0142 swych si\u0142 na rodzimej scenie. przez dwa lata wyst\u0119powa\u0142 w zespole powerhouse. ich muzyka by\u0142a pe\u0142na instrumentalnych sekcji, w kt\u00f3rych yngwie pokazywa\u0142 swoj\u0105 wirtuozeri\u0119. jednak szwedzka publiczno\u015b\u0107 nie przyj\u0119\u0142a ich zbyt dobrze.\ngdy malsteen sko\u0144czy\u0142 18 lat, zainteresowa\u0142a si\u0119 nim szwedzka armia \u2013 uda\u0142o mu si\u0119 jednak zapobiec poborowi. w tym samym roku wys\u0142a\u0142 on swoje demo sk\u0142adaj\u0105ce si\u0119 z trzech utwor\u00f3w, nagrane wraz z przyjaci\u00f3\u0142mi, do szwedzkiej wytw\u00f3rni cbs. nagrania nie zosta\u0142y jednak nigdy wydane. powodem by\u0142o mi\u0119dzy innymi to, i\u017c wytw\u00f3rnia chcia\u0142a aby piosenki nagrano jeszcze raz, ale nie w j\u0119zyku angielskim, lecz w szwedzkim. yngwie nie chcia\u0142 na to przysta\u0107.\nsfrustrowany zacz\u0105\u0142 wysy\u0142a\u0107 demo za granic\u0119. jednym z jego adresat\u00f3w by\u0142 mike varney, za\u0142o\u017cyciel shrapnel music. varney w tym czasie udziela\u0142 si\u0119, pisz\u0105c artyku\u0142y dla magazynu guitar player. da\u0142 on pozytywn\u0105 recenzj\u0119 yngwiemu, po czym zaprosi\u0142 go do pracy w zespole steeler.\n\n\n=== lata 80. ===\nw lutym 1983 roku, yngwie malmsteen przeprowadzi\u0142 si\u0119 do los angeles, aby przy\u0142\u0105czy\u0107 si\u0119 do wspomnianego zespo\u0142u. nie uczestniczy\u0142 jednak w pisaniu utwor\u00f3w, wi\u0119c jego udzia\u0142 ogranicza\u0142 si\u0119 tylko do partii solowych. wystarczy\u0142o to jednak, aby zwr\u00f3cono na niego uwag\u0119. opu\u015bci\u0142 zesp\u00f3\u0142 jeszcze zanim ich debiut trafi\u0142 do sklep\u00f3w.\nwsp\u00f3lnie z wokalist\u0105 grahamem bonnetem utworzyli zesp\u00f3\u0142 alcatrazz. tym razem to malmsteen by\u0142 autorem muzyki, a bonnett autorem tekst\u00f3w. nie usatysfakcjonowa\u0142o to jednak yngwiego w pe\u0142ni i przyczyni\u0142o si\u0119 do podj\u0119cia decyzji o solowej karierze.\nrok p\u00f3\u017aniej zrealizowa\u0142 swoje plany, wydaj\u0105c album rising force pod nazw\u0105 zespo\u0142u yngwie j. malmsteen's rising force. pomimo \u017ce album nie by\u0142 promowany w og\u00f3le w mediach, osi\u0105gn\u0105\u0142 60 miejsce na li\u015bcie billboardu, otrzyma\u0142 nominacj\u0119 do grammy w kategorii best rock instrumental performance, a przez guitar playera zosta\u0142 uznany za najlepszy album roku. yngwie malmsteen kontynuowa\u0142 swoj\u0105 karier\u0119 wydaj\u0105c albumy marching out oraz trilogy i zwi\u0119kszaj\u0105c coraz bardziej swoj\u0105 popularno\u015b\u0107.\nkariera yngwiego zosta\u0142a jednak zagro\u017cona, gdy 22 czerwca 1987 roku swoim jaguarem e-type uderzy\u0142 w drzewo. uderzenie by\u0142o na tyle silne, \u017ce malmsteen po\u0142ama\u0142 g\u0142ow\u0105 kierownic\u0119. przebywa\u0142 w stanie \u015bpi\u0105czki przez prawie tydzie\u0144. gdy odzyska\u0142 przytomno\u015b\u0107 okaza\u0142o si\u0119, \u017ce, z powodu uszkodzenia nerw\u00f3w, straci\u0142 w\u0142adz\u0119 w prawej r\u0119ce. nie zamierza\u0142 jednak rezygnowa\u0107 ze swojej kariery i zacz\u0105\u0142 intensywn\u0105 rehabilitacj\u0119 w celu zregenerowania nerw\u00f3w. w tym samym roku spotka\u0142a go jednak r\u00f3wnie\u017c inna tragedia \u2013 jego matka zmar\u0142a na raka. odkry\u0142 r\u00f3wnie\u017c, \u017ce jego menad\u017cer roztrwoni\u0142 wszystkie jego pieni\u0105dze.\nmalmsteenowi uda\u0142o si\u0119 jednak powr\u00f3ci\u0107 do muzyki i w roku 1988 wyda\u0142 album odyssey, na kt\u00f3rym za\u015bpiewa\u0142 by\u0142y wokalista rainbow, joe lynn turner. pod koniec tego samego roku zosta\u0142 wyprodukowany, sygnowany imieniem malmsteena, fender stratocaster. by\u0142 to pierwszy, obok erica claptona, sygnowany model fendera.\nw lutym 1989 roku malmsteen zagra\u0142 dwa koncerty w rosji \u2013 w moskwie oraz leningradzie. ten drugi zosta\u0142 nagrany oraz wydany jako trial by fire: live in leningrad. po tej trasie koncertowej rozsta\u0142 si\u0119 ze swoim zespo\u0142em i przeprowadzi\u0142 do miami na florydzie, gdzie skompletowa\u0142 nowy sk\u0142ad i nagra\u0142 kolejny album eclipse.\n\n\n=== lata 90. ===\nw maju 1991 roku po\u015blubi\u0142 szwedzk\u0105 wokalistk\u0119 popow\u0105 erike norberg. ich ma\u0142\u017ce\u0144stwo trwa\u0142o nieca\u0142y rok.\nwydany w 1992 roku album fire & ice, kt\u00f3ry najpierw ukaza\u0142 si\u0119 w japonii, okaza\u0142 si\u0119 wielkim sukcesem. ju\u017c w pierwszym dniu zosta\u0142o sprzedanych 100 000 jego sztuk i album szybko sta\u0142 si\u0119 numerem jeden, osi\u0105gaj\u0105c status z\u0142otej i platynowej p\u0142yty praktycznie w ca\u0142ej europie i azji. pomimo tego, jego s\u0142awa w stanach zjednoczonych zaczyna\u0142a powoli zanika\u0107, g\u0142\u00f3wnie za spraw\u0105 popularno\u015bci innych nurt\u00f3w w muzyce, takich jak grunge czy nu metal, w kt\u00f3rych wystrzegano si\u0119 partii solowych oraz nie wymagano wysokich umiej\u0119tno\u015bci technicznych od artyst\u00f3w.\nrok 1993 okaza\u0142 si\u0119 niezbyt szcz\u0119\u015bliwy dla malmsteena. ju\u017c pod koniec poprzedniego roku huragan zniszczy\u0142 jego posiad\u0142o\u015b\u0107 w miami. w styczniu zmar\u0142 na atak serca jego menad\u017cer nigel thomas, z kt\u00f3rym wsp\u00f3\u0142pracowa\u0142 przez cztery lata. w lipcu z\u0142ama\u0142 praw\u0105 r\u0119k\u0119 w wypadku, a miesi\u0105c p\u00f3\u017aniej zosta\u0142 aresztowany po tym, jak jego przysz\u0142a te\u015bciowa, kt\u00f3ra by\u0142a przeciwna zwi\u0105zkowi swojej c\u00f3rki z nim, oskar\u017cy\u0142a go, \u017ce grozi\u0142 jej pistoletem, a c\u00f3rk\u0119 trzyma\u0142 wbrew jej woli. nie znaleziono jednak potwierdzenia tych oskar\u017ce\u0144 i podejrzany zosta\u0142 wypuszczony. pod koniec roku, gdy r\u0119ka yngwiego by\u0142a ju\u017c w pe\u0142ni sprawna, podpisa\u0142 kontrakt z pony canyon records.\nyngwie malmsteen kontynuowa\u0142 swoj\u0105 karier\u0119 wydaj\u0105c w 1994 roku the seventh sign.\nzbudowa\u0142 r\u00f3wnie\u017c studio we w\u0142asnym domu w miami, nazwane studio 308, w kt\u00f3rym \u2013 jak sam m\u00f3wi\u0142 \u2013 nie ma ogranicze\u0144 czasowych, co pozwala\u0142o mu na swobodn\u0105 prac\u0119.\nnast\u0119pnymi wydawnictwami by\u0142y magnum opus (1995), inspiration (1996) (zawieraj\u0105cy covery zespo\u0142\u00f3w, kt\u00f3re by\u0142y jego inspiracj\u0105), facing the animal (1997).\nw 1996 roku malmsteen postanowi\u0142 wyda\u0107 album zupe\u0142nie odmienny od pozosta\u0142ych i pokaza\u0107, \u017ce jego talent nie ogranicza si\u0119 tylko do rockowej wirtuozerii. w mi\u0119dzyczasie, pomi\u0119dzy zwyk\u0142ymi wydawnictwami, pracowa\u0142 nad swoim concerto suite, komponuj\u0105c nie tylko partie gitary, ale ca\u0142ej orkiestry. malmsteen nie chcia\u0142, aby album by\u0142 podobny do kolaboracji innych artyst\u00f3w rockowych z orkiestrami (jak na przyk\u0142ad concerto for group and orchestra zespo\u0142u deep purple), gdzie zesp\u00f3\u0142 gra\u0142 z akompaniamentem orkiestry, lecz chcia\u0142 stworzy\u0107 dzie\u0142o wzorowane na muzyce powa\u017cnej, w kt\u00f3rym instrumentem solowym b\u0119dzie gitara elektryczna. w komponowaniu pomaga\u0142 mu klawiszowiec z jego zespo\u0142u, mats olausson. w trakcie nagrywania albumu inspiration, gdy concerto suite by\u0142o praktycznie skomponowane, mats przebywa\u0142 za granic\u0105. malmsteen nawi\u0105za\u0142 wsp\u00f3\u0142prac\u0119 z davidem rosenthalem, kt\u00f3ry utworzy\u0142 transkrypcje partii orkiestry oraz nagra\u0142 wst\u0119pn\u0105 ich wersje za pomoc\u0105 syntezatora. po dograniu partii gitary, malmsteen stwierdzi\u0142, \u017ce wszystko brzmi doskonale i rozpocz\u0105\u0142 poszukiwania dyrygenta oraz orkiestry. spotka\u0142 yoela leviego, kt\u00f3ry by\u0142 dyrygentem atlanta symphony orchestra i w czerwcu 1997 roku z czesk\u0105 filharmoni\u0105 nagrali razem w pradze sekcje orkiestry. po powrocie do miami, zosta\u0142y dograne partie gitary i w lutym 1998 ukaza\u0142 si\u0119 album concerto suite for electric guitar and orchestra in eb minor op. 1.\nw miesi\u0105c p\u00f3\u017aniej, 6 marca, \u017cona yngwiego, april, urodzi\u0142a syna, kt\u00f3remu dali imi\u0119 antonio (na cze\u015b\u0107 antonio vivaldiego).\nw nast\u0119pnych latach malmsteen kontynuowa\u0142 nagrywanie p\u0142yt. kolejnymi albumami by\u0142y alchemy (1999), war to end all wars (2000) oraz attack!! (2002).\n\n\n=== xxi wiek ===\nw 2003 roku wyruszy\u0142 w tras\u0119 koncertow\u0105 g3 wraz z joem satrianim i steve'em vaiem. trasa zaowocowa\u0142a albumem koncertowym oraz dvd. do wsp\u00f3\u0142pracy zaprosi\u0142 go r\u00f3wnie\u017c derek sherinian, u kt\u00f3rego udzieli\u0142 si\u0119 go\u015bcinnie na dw\u00f3ch albumach, gdzie zagra\u0142 w tych samych utworach, w kt\u00f3rych zagrali al di meola czy zakk wylde.\nkolejnymi albumami by\u0142y, wydana w 2005 roku, unleash the fury oraz perpetual flame z 2008 roku.\nw marcu 2009 roku ukaza\u0142 si\u0119 w pe\u0142ni instrumentalny, akustyczny album angels of love. na jego zawarto\u015b\u0107 sk\u0142adaj\u0105 si\u0119 zaaran\u017cowane akustycznie, znane z poprzednich album\u00f3w, utwory artysty (z wyj\u0105tkiem jednego, nie publikowanego wcze\u015bniej).\n\n\n== sprz\u0119t ==\n\n\n=== gitary ===\nyngwie malmsteen u\u017cywa g\u0142\u00f3wnie gitar fender stratocaster. egzemplarzem, kt\u00f3rego u\u017cywa\u0142 najcz\u0119\u015bciej, by\u0142 kupiony jeszcze\nw czasach m\u0142odo\u015bci w szwecji stratocaster, kt\u00f3rego nieznacznie przerobi\u0142, \u017c\u0142obi\u0105c progi oraz dokonuj\u0105c\ninnych drobnych modyfikacji. gitara by\u0142a nazywana \"play loud\" lub te\u017c \"the duck\" za spraw\u0105 naklejek, kt\u00f3re si\u0119 na\nniej znajdowa\u0142y. by\u0142a ona bardzo intensywnie eksploatowana, lecz w tej chwili ju\u017c nie jest u\u017cywana. malmsteen u\u017cywa natomiast jej replik zrobionych przez fendera specjalnie dla niego. ponadto u\u017cywa on gitar fendera sygnowanych jego imieniem.\ndo u\u017cywanego przez niego sprz\u0119tu nale\u017c\u0105 r\u00f3wnie\u017c gitary akustyczne ovation 2002-ac acoustic guitar, ovation viper acoustic guitar, sitar coral sitar oraz wiele innych gitar elektrycznych, jak na przyk\u0142ad gibson les paul czy flying v.\nmalmsteen u\u017cywa w swoich gitarach przystawek dimarzio yjm single coil pickups oraz dimarzio hs-3, kt\u00f3re daj\u0105 s\u0142aby\nsygna\u0142, co pozwala mu osi\u0105gn\u0105\u0107 \u017c\u0105dane brzmienie.\njego gitary zachowuj\u0105 str\u00f3j, nawet przy zbyt intensywnym u\u017cywaniu ramienia tremolo, dzi\u0119ki odpowiedniemu za\u0142o\u017ceniu strun.\n\n\n=== wzmacniacze ===\nmalmsteen u\u017cywa wy\u0142\u0105cznie wzmacniaczy marshalla. do najcz\u0119\u015bciej u\u017cywanych modeli nale\u017c\u0105: marshall jmp-50 mkii head,\nmarshall jmp-100 mkii head, marshall major 200 watt head, kt\u00f3rych u\u017cywa z zestawami g\u0142o\u015bnik\u00f3w celestion g12 h30 4x12\ncabs. ponadto do stosowanych przez niego g\u0142o\u015bnik\u00f3w nale\u017c\u0105 celestion 12\" g12m oraz greenback speakers. w czasie koncert\u00f3w\nu\u017cywany jest r\u00f3wnie\u017c marshall 6040 400 watt.\n\n\n=== efekty ===\ndo najcz\u0119\u015bciej u\u017cywanych nale\u017c\u0105 korg sdd-2000 digital delay, rocktron hush\niicx noise gate, dunlop original crybaby wah pedal, vox flanger, dod yjm308 yngwie malmsteen signature overdrive\npedal, fatar bass pedals, boss oc-2 octave. w sk\u0142ad jego zestawu koncertowego wchodz\u0105 r\u00f3wnie\u017c sze\u015bciokana\u0142owy mikser korg kmx-62 oraz modu\u0142 \u015bwietlny furman pl-8.\n\n\n=== kostki, struny, kable ===\nmalmsteen u\u017cywa kostek o grubo\u015bci 1,5 mm wyprodukowanych przez firm\u0119 jim dunlop z jego podpisem.\nu\u017cywa on zestawu strun sygnowanych jego imieniem, a produkowanych przez firm\u0119 fender.\nmalmsteen u\u017cywa kabli dimarzio sygnowanych jego imieniem. ponadto w czasie koncertu u\u017cywa zestawu bezprzewodowego firmy samson.\ndo najch\u0119tniej u\u017cywanego paska do gitary nale\u017cy model \"ocelot\" produkowany przez dimarzio.\n\n\n== styl ==\nyngwie malmsteen jest powszechnie uwa\u017cany za tw\u00f3rc\u0119 metalu neoklasycznego. o ile inspiracj\u0119 z muzyki powa\u017cnej czerpa\u0142o ju\u017c wcze\u015bniej wielu gitarzyst\u00f3w rockowych (m.in. ritchie blackmore, uli jon roth, randy rhoads) to malmsteen przedstawi\u0142 oryginaln\u0105 odmian\u0119 po\u0142\u0105czenia tych gatunk\u00f3w.\njego utwory maj\u0105 skomplikowan\u0105 budow\u0119, wzorowan\u0105 na dzie\u0142ach kompozytor\u00f3w muzyki powa\u017cnej, czasem, cho\u0107 rzadko, z wplecionymi ca\u0142ymi motywami (np. w icarus' dream suite op. 4). w swoich kompozycjach u\u017cywa on najcz\u0119\u015bciej skali molowej harmonicznej i eolskiej (naturalnej) oraz frygijskiej.\ncharakterystycznymi elementami gry malmsteena jest szybka gra staccato, g\u0142\u0119bokie vibrato oraz technika sweep picking. czasem u\u017cywa r\u00f3wnie\u017c tappingu, lecz w nieskomplikowanej technicznie formie, na jednej strunie.\nwa\u017cnym aspektem jego gry jest precyzja oraz dok\u0142adno\u015b\u0107 wysoko\u015bci granych d\u017awi\u0119k\u00f3w.\nmalmsteen nie u\u017cywa nigdy po sobie palc\u00f3w serdecznego i ma\u0142ego (nie dotyczy sweep picking).\n\n\n== dyskografia ==\n\n\n=== albumy studyjne ===\n\n\n=== albumy koncertowe ===\n\n\n=== kompilacje ===\n\n\n== wideografia ==\n\n\n== wsp\u00f3\u0142praca ==\n\n\n== publikacje ==\nrelentless: the memoir, 2013, wiley, isbn 978-1-118-51771-0\n\n\n== filmografia ==\ns\u00e5 j\u00e4vla metal (2011, film dokumentalny, re\u017cyseria: yasin hillborg)\n\n\n== przypisy ==\n\n\n== linki zewn\u0119trzne ==\nyngwie malmsteen - strona oficjalna (ang.)\ng3 2003 - strona oficjalna (ang.)"