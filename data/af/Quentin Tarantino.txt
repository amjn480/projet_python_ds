"quentin jerome tarantino (geb. 27 maart 1963) is \u2019n amerikaanse rolprentvervaardiger en akteur. sy prente word gekenmerk deur nieline\u00eare storielyne, satiriese onderwerpe, \u2019n estetisering van geweld en verwysings na die popkultuur.\n\n\n== vroe\u00eb lewe ==\ntarantino is in knoxville, tennessee, gebore as die seun van tony tarantino, \u2019n vermaakkunstenaar en akteur, en connie mchugh. sy pa was van italiaanse afkoms en sy ma engels en iers. quentin is genoem na quint asper, burt reynolds se karakter in die cbs-reeks gunsmoke. \nsy ouers se huwelik het nie lank geduur nie en connie tarantino het verhuis na knoxville, waar haar ouers gewoon het. in 1966 het sy saam met haar driejarige seun teruggetrek na los angeles, waar tarantino grootgeword het.in 1973 het tarantino vir sowat \u2019n jaar by sy oupa en ouma gaan woon, en daarna het hy na kaliforni\u00eb teruggekeer. op 14 het hy een van sy eerste werke, \u2019n draaiboek met die naam captain peachfuzz and the anchovy bandit, geskryf. hierna het hy in toneelstukke soos two plus two makes sex en romeo and juliet gespeel.op 15 of 16 het hy die skool verlaat en werk as \u2019n plekaanwyser by \u2019n pornoteater in torrance gekry nadat hy ges\u00ea het hy is ouer as wat hy was. hy het daarna toneelklasse geloop, waar hy verskeie mense ontmoet het wat later in sy prente sou verskyn. in die 1980's het tarantino op verskeie plekke gewerk. hy was onder meer \u2019n elvis-nabootser in \"sophia's wedding: part 1\", \u2019n episode van die vierde seisoen van the golden girls, en het in \u2019n videowinkel gewerk.\n\n\n== loopbaan ==\nsy loopbaan het in die laat 1980's begin, toe hy my best friend's birthday geskryf en geregisseer het \u2013 dit het die basis vir sy sewende prent, true romance, gevorm. in 1992 het hy sy loopbaan as onafhanklike vervaardiger begin met die uitreiking van reservoir dogs. dit is beskou as \u2019n klassieke prent en kultustreffer, en is deur die rolprenttydskrif empire \"die grootste onafhanklike rolprent van alle tye\" genoem. \nsy gewildheid het gestyg met die uitreiking van sy tweede prent, pulp fiction (1994), \u2019n swartkomedie-misdaadprent wat \u2019n groot sukses was onder resensente en die publiek. entertainment weekly het dit beskryf as die beste rolprent van 1983 tot 2008 en baie resensente en geleerdes het dit een van die mees betekenisvolle werke van die moderne rolprentteater genoem.kill bill, \u2019n hoogs gestileerde \"wraakfliek\" in die tradisie van die japannese gevegskuns, spaghetti-westerns en italiaanse rillers, het ses jaar later gevolg en is as twee prente uitgereik: kill bill: volume 1 in 2003 en kill bill: volume 2 in 2004. in 2009 is sy prent inglourious basterds uitgereik, en dit het positiewe resensies gehad. daarna het django unchained in 2012 gevolg en die western the hateful eight in 2015.\ntarantino se rolprente was ewe gewild onder resensente en die publiek. hy het verskeie pryse ontvang, onder meer twee oscars, twee golden globes, twee baftas en die palme d'or, en is vir \u2019n emmy en grammy benoem. die tydskrif time het hom in 2005 as een van die 100 invloedrykste mense in die w\u00eareld aangewys.  in desember 2015 het tarantino \u2019n ster op die hollywood walk of fame gekry vir sy bydrae tot die rolprentwese.\n\n\n== persoonlike lewe ==\ntarantino het ges\u00ea: \"ek s\u00ea nie ek sal nie trou en kinders h\u00ea voor ek 60 is nie, maar ek het tot dusver \u2019n keuse gedoen om hierdie pad alleen te stap. dit is my tyd om flieks te maak.\" in 2015 is berig dat hy in \u2019n verhouding met die kostuummaker courtney hoffman is.hy is \u2019n groot voorstander van 35 mm-film en op 18 februarie 2010 is aangekondig dat hy die new beverly cinema gekoop het. hy het ges\u00ea: \"solank as wat ek lewe en ryk is, sal die new beverly daar wees en prente wys wat op 35 mm geskiet is.\"\n\n\n== pryse ==\noscars\n\nbaftas\n\ngolden globes\n\nfilm independent spirit awards\n\nsitges-rolprentfees\n\nsaturn-pryse\n\ncannes-filmfees\n\n\n== verwysings ==\n\n\n== eksterne skakels ==\nquentin tarantino in die internet-rolprentdatabasis\n\n wikimedia commons het meer media in die kategorie quentin tarantino.\n hierdie artikel is vertaal uit die engelse wikipedia"