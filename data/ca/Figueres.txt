"figueres \u00e9s una ciutat de catalunya, capital de la comarca de l'alt empord\u00e0 i cap del partit judicial de figueres. \u00e9s el principal nucli urb\u00e0 i el pol econ\u00f2mic i comercial de l'empord\u00e0.\n\n\n== medi f\u00edsic ==\nllista de top\u00f2nims de figueres (orografia: muntanyes, serres, collades, indrets..; hidrografia: rius, fonts...; edificis: cases, masies, esgl\u00e9sies, etc).est\u00e0 situada en el centre de la plana empordanesa, a 39 metres sobre el nivell del mar, a l'extrem nord-oriental de catalunya. als seus peus corre el torrent de galligans, que aporta al manol aigua plujana de les comes de ponent. el puig de les basses amb 136 metres com a punt m\u00e9s elevat.\n\n\n== clima ==\n\ncaracter\u00edstica fonamental de figueres \u00e9s la tramuntana, vent sec i fred del nord que bufa indistintament a totes les estacions per\u00f2 que a l'hivern pot arribar a condicionar la vida quotidiana: efecte de refor\u00e7 de la sensaci\u00f3 t\u00e8rmica de fred pel vent fort. aix\u00ed, durant l'onada de fred del febrer de 2012 es va arribar a registres percebuts de -22 \u00ba a causa de la coincid\u00e8ncia de temperatures inferiors als -5 \u00ba amb vents sostinguts de 50 km/h amb ratxes de m\u00e9s de 100 km/h.\nla tramuntana \u00e9s d'altra banda causant de l'ombra pluviom\u00e8trica que afecta la plana de l'empord\u00e0. de manera que al sud a la comarca del giron\u00e8s, se superen els 800 mm. anuals, a l'est, a la garrotxa els 1000 mm. i al nord, a les muntanyes de l'albera i cap a la banda de la vajol, els 1200 mm. a figueres i rodalia cauen al voltant dels 500 mm. com demostren les s\u00e8ries de dades del per\u00edode 1971-2000.\nla tramuntana es presenta amb particular incid\u00e8ncia entre el novembre, el mar\u00e7 i a l'estiu, particularment al juny, pot comportar-se com un vent sec i caldejat de caracter\u00edstiques fohn. aquesta tramuntana, coneguda com a tramuntana calenta o tramuntana de sant joan, ha contribu\u00eft en episodis d'incendis forestals que han assolat les garrigues d'empord\u00e0, l'albera i el mass\u00eds del cap de creus a la d\u00e8cada dels 80.\nla temperatura m\u00e0xima absoluta registrada a la ciutat va ser de 45,3 \u00bac al 18 de juliol de 2023 i la m\u00ednima absoluta els -16 \u00bac de l'11 de febrer del 1956. a l'estiu s\u00f3n freq\u00fcents les tempestes que des del pirineu oriental, s'acosten a la costa a la tarda, tot i que r\u00e0pidament, la tramuntana les tira cap al mar. la precipitaci\u00f3 m\u00e0xima en 24 hores van ser els 223 mm. recollits el 16 de setembre de 1974. aquestes precipitacions de gran intensitat hor\u00e0ria i di\u00e0ria s\u00f3n causants d'inundacions de trista mem\u00f2ria en la zona compresa entre els rius manol, muga i llobregat d'empord\u00e0.\nfigueres es troba geogr\u00e0ficament en el punt per on entren a la pen\u00ednsula ib\u00e8rica les grans onades de fred siberianes o simplement d'origen europeu, donant-se una mitjana de tres dies de nevada anuals que, en episodis de tramuntana negra (tramuntana que es dona amb temps pertorbat) han donat lloc a grans nevades de 1944 (mig metre de neu), 1954, 1956, 1962, 1963, 1970, gener de 1985, gener de 1986, febrer del 87, gener del 92, desembre del 97, mar\u00e7 del 93, gener del 2000, desembre del 2001 i la tempesta de neu de mar\u00e7 del 2010 que va causar col\u00b7lapse de la xarxa el\u00e8ctrica de la comarca a causa de la combinaci\u00f3 de la neu humida amb les congestes ocasionades per la tramuntana.\n\n\n== hist\u00f2ria ==\n\n\n=== \u00e8poca antiga ===\ncap al 600 a c hi hauria en el tur\u00f3 de la muntanyeta (on actualment es troba el castell de sant ferran) un primitiu assentament ib\u00e8ric de la tribu dels indicetes. en aquella \u00e8poca bona part de la plana altempordanesa estava inundada per aiguamolls i grans extensions de joncs. els habitants de la comarca vivien en els petits pujols o a les zones m\u00e9s elevades lliures de les aig\u00fces estancades. d'aquesta \u00e8poca anterior a la pres\u00e8ncia romana podem destacar una troballa cer\u00e0mica realitzada a finals del segle xix que rep el nom de vas de l'aig\u00fceta (correspon al segle v a c i es troba en el museu arqueol\u00f2gic de barcelona).\nels romans (que van desembarcar a la ciutat grega d'emp\u00f2rion el 218 ac) cap al 195-194 a c van crear un petit nucli de poblaci\u00f3, a la zona baixa de l'actual terme municipal (zona del carrer tapis i l'aig\u00fceta), que va rebre el nom de jonc\u00e0ria, ja que hi havia molts joncs en aquell terreny. aquesta petita poblaci\u00f3 va anar guanyant import\u00e0ncia, ja que era una de les parades de la important cal\u00e7ada romana, primer de l'anomenada via dom\u00edcia i, despr\u00e9s, de la via augusta (s'han trobat restes d'una mansi\u00f3 romana a la zona de l'aig\u00fceta). aquesta parada de la via romana es trobava a una jornada a peu del pert\u00fas (xvi miliaris) i a una altra jornada de girona (xviii miliaris). una resta d'aquest poblat rom\u00e0 de jonc\u00e0ria el tindr\u00edem en una estela funer\u00e0ria que es troba al museu de l'empord\u00e0 de figueres. els romans segurament van obligar els indicetes que havien viscut en el tur\u00f3 de la muntanyeta a baixa a la zona plana propera a la via romana i la seva mansi\u00f3 i, aix\u00ed, a poc a poc es va crear a la zona, primer, dos poblats (un ib\u00e8ric i un altre rom\u00e0) i, posteriorment, un sol assentament cada vegada m\u00e9s romanitzat.\na partir de l'any 258, a causa d'un caos administratiu dins els territoris de l'imperi rom\u00e0, es va produir la invasi\u00f3 del poble germ\u00e0nic dels francs que va destruir i saquejar tot el que van trobar durant 12 anys; durant aquest per\u00edode els b\u00e0rbars germ\u00e0nics haurien acabat amb la petita poblaci\u00f3 de jonc\u00e0ria, deixant-la redu\u00efda a un pilot de runes i cendres (que haurien donat el nom de cendrassos a les restes d'aquest l'establiment rom\u00e0). a partir d'aquest fet desapareix el nom de jonc\u00e0ria.\nper\u00f2, un cop va passar el perill, la poblaci\u00f3 hispanoromana va refer un nucli de poblaci\u00f3 en aquella zona de la via augusta; aix\u00ed es van refer les cases amb parets i t\u00e0pies de fang, que segurament van afavorir que el poblet reb\u00e9s el nom de tapioles. d'aquesta poblaci\u00f3 es va localitzar el seu cementiri, en unes excavacions a finals del segle xix, a la zona actual del barri del cendrassos; on es van localitzar diversos tipus de tombes (algunes amb sarc\u00f2fags de marbre, d'altres amb sepulcres de pedra, i la resta amb teules o simplement amb terra). tamb\u00e9 es van trobar en aquesta necr\u00f2polis monedes romanes que van ser datades de la segona meitat del segle iv. el poblet de tapioles va sobreviure (segons l'opini\u00f3 dels historiadors locals) fins a l'arribada dels visigots en el segle v, com a m\u00ednim, o fins a l'arribada dels sarra\u00efns, a principis del segle viii.\n\n\n=== figueres medieval ===\nla invasi\u00f3 i conquesta de la pen\u00ednsula ib\u00e8rica, que es va iniciar l'any 711, va arribar a l'alt empord\u00e0 cap al 712. les tropes sarra\u00efnes haurien arribat de forma violenta a aquestes contrades i aix\u00f2 hauria produ\u00eft que bona part de la poblaci\u00f3 de la comarca es refugi\u00e9s en els boscos de les alberes i de les salines (zona pirinenca de l'empord\u00e0) o fug\u00eds a les ve\u00efnes terres del rossell\u00f3. cap al 785 (que \u00e9s l'any en qu\u00e8 girona es va lliurar a carlemany) tot l'alt empord\u00e0 ja seria territori franc i estaria lliure de musulmans.\nl'any 802 trobem per primera vegada en una inscripci\u00f3 el nom de \"villa ficerias\" i el 962 apareix en un altre document el nom de \"figariae\". l'opini\u00f3 majorit\u00e0ria est\u00e0 a favor que el mot d'origen llat\u00ed \"ficarias\" tindria la traducci\u00f3 de figueres (per tant indica el nom dels arbres que produeixen les figues). l'any 1020 trobem ja documentada l'esgl\u00e9sia parroquial de sant pere de figueres (\"sancti petri de figarias\"). fins a la segona meitat del segle xiii figueres era un poblet d'uns 20 focs (entre 80 i 100 habitants) que havia crescut al voltant de l'esgl\u00e9sia parroquial i es trobava en un petit turonet de nom\u00e9s 39 metres d'altitud (a la zona de l'actual pla\u00e7a de l'esgl\u00e9sia). fins al 1111 aquest poblet va pert\u00e0nyer al comtat de besal\u00fa (era una de les parts m\u00e9s oriental d'aquest territori) i a partir d'aquest any va passar, com la resta del comtat, a estar sota el poder del comte de barcelona.\n\nel rei jaume i el conqueridor va prendre el 21 de juny de 1267 una important decisi\u00f3 per a figueres: convertir-la en vila reial i donar-li una carta pobla que va proporcionar tota una s\u00e8rie d'avantatges i privilegis als vilatans (com no patir els mals usos, ser m\u00e9s lliures que els habitants de la rodalia i tenir un dia de mercat setmanal i una fira anyal de 8 dies de durada). el rei jaume i va voler convertir aquest llogarret, que es trobava en la carretera de girona a perpiny\u00e0 i feia frontera amb el comtat d'emp\u00faries, en la base principal del poder reial a la zona i, aix\u00ed, poder aturar al bel\u00b7lic\u00f3s i rebel comte d'emp\u00faries i, tamb\u00e9, qualsevol intent d'invasi\u00f3 francesa de l'empord\u00e0. les muralles que tancaven la poblaci\u00f3 dibuixaven un petit rectangle format pels actuals carrers de besal\u00fa, pujada del castell, canig\u00f3 i de la jonquera; deixant extramurs bona part de l'actual pla\u00e7a de l'ajuntament. aquest recinte emmurallat tenia una superf\u00edcie de 15.000 m\u00b2. de l'antiga muralla queda dempeus la torre gorgot, convertida actualment en la torre galatea del teatre-museu dal\u00ed.\nper aconseguir augmentar la redu\u00efda poblaci\u00f3 figuerenca l'infant pere (el futur rei pere ii el gran), el 12 de mar\u00e7 de 1269, va facilitar la creaci\u00f3 d'un call jueu a la nova vila reial alliberant durant cinc anys del tribut a tots els jueus que anessin a viure a figueres. el barri jueu va existir durant m\u00e9s de 200 anys, es trobava a l'actual carrer magre i comptava amb una sinagoga, carnisseria i forns propis.\nel comte hug v d'emp\u00faries va intentar esclafar la nova vila reial i el 16 d'octubre de 1274 va assetjar figueres que estava feblement fortificada i amb pocs defensors; despr\u00e9s de tres dies de setge el comte d'emp\u00faries i la seva host van aconseguir entrar dins la petita vila i van saquejar totes les cases, van matar molts dels seus habitants i es van emportar les portes de les muralles cap a castell\u00f3 d'emp\u00faries (capital del seu comtat) com a trofeu de guerra. per\u00f2 l'infant pere va arribar a figueres amb 180 cavallers (i els seus vassalls respectius) i va perseguir les tropes del comte hug v fins que es va produir una aferrissada batalla on l'infant pere va derrotar el rebel comte emporit\u00e0. despr\u00e9s l'hereu de la corona d'arag\u00f3 va tornar a figueres on va iniciar la reconstrucci\u00f3 de les cases destru\u00efdes i de les muralles fetes malb\u00e9.\ndurant la croada contra el rei pere ii el gran dirigida pels francesos, 1285 figueres va ser ocupada durant tres mesos per les tropes del rei de fran\u00e7a felip iii l'ardit.\n\nl'any 1361 el rei pere iii el cerimoni\u00f3s va decidir ampliar el recinte emmurallat, cap al sud i cap a l'est, formant el que es coneix com la vila vella. aquest clos, d'una superf\u00edcie de 50.000 m\u00b2, estava delimitat pels actuals carrers de la pujada del castell, canig\u00f3, de la muralla, ample, monturiol i la rambla (que era una petita vall per on corria la riera galligans). el centre de la poblaci\u00f3 es trobava a l'actual pla\u00e7a de l'ajuntament on es tallaven en angle recte les dues principals art\u00e8ries vi\u00e0ries: el cam\u00ed reial de girona a perpiny\u00e0 (actuals carrers de girona i de la jonquera) i els camins que menaven a besal\u00fa (i la zona de la garrotxa i el ripoll\u00e8s) i a vilabertran i peralada (actuals carrers de besal\u00fa i de peralada).\nmalgrat la gran epid\u00e8mia de pesta negra que va esclatar el 1348 i que va afectar de forma important la vila, figueres al llarg del segle xiv va augmentar la seva poblaci\u00f3 arribant a uns 105 focs (gaireb\u00e9 uns 500 habitants) l'any 1313 es va fundar l'hospital de malalts, mendicants i pobres (primera instal\u00b7laci\u00f3 sanit\u00e0ria de la vila) que va ser la donaci\u00f3 del matrimoni figuerenc bernat jaume i la seva muller garsendis (els quals van fer vot de treballar a l'hospital fins a la seva mort). aquest hospital va canviar d'ubicaci\u00f3 l'any 1616 quan va traslladar-se del carrer de la jonquera (el seu lloc original) a la zona extramurs de l'actual carrer nou (posteriorment, despr\u00e9s de la guerra civil, l'hospital de figueres es va traslladar a la zona nord del parc bosc (a la perif\u00e8ria de la ciutat).\n\npere el cerimoni\u00f3s va tenir un especial inter\u00e8s per figueres que va viure temporades a la poblaci\u00f3, sobretot a partir del seu casament amb sibil\u00b7la de forti\u00e0. el rei pere, a m\u00e9s a m\u00e9s d'engrandir l'espai fortificat de la vila, va fer construir una esgl\u00e9sia g\u00f2tica m\u00e9s \u00e0mplia sobre el terreny de l'antic temple rom\u00e0nic. el rei pere el cerimoni\u00f3s (i posteriorment tots els altres monarques) vivia en un palauet, quan sojornava a figueres, conegut amb el nom de posada del senyor rei, que es trobava en el carrer de girona tocant la muralla i al costat del portal d'entrada (encara actualment es pot veure l'escut de la posada reial a la fa\u00e7ana de la casa n\u00famero 16 del carrer de girona).\nel 28 de setembre de 1419 el rei alfons iv el magn\u00e0nim va instaurar com a festa principal i fira el 3 de maig festivitat de la santa creu (encara avui dia \u00e9s la festa major de figueres i el dia principal de les fires de la ciutat).\n\n\n=== figueres moderna ===\nla poblaci\u00f3 figuerenca va continuar, majorit\u00e0riament, tancada dins les seves muralles medievals, de la vila vella, fins a principis del segle xviii (encara que, molt t\u00edmidament, van comen\u00e7ar a apar\u00e8ixer cases extramurs en les quatre principals vies d'entrada des de mitjan segle xvi). el clos emmurallat disposava de quatre portals d'on sortien els camins principals i tenia tamb\u00e9 16 torres.\nmalgrat que des del final de la guerra civil catalana, l'any 1472, fins a la guerra dels segadors, el 1640, tot l'empord\u00e0 va gaudir d'una \u00e8poca sense guerres, la vila de figueres va tenir molta activitat com a centre de concentraci\u00f3 de tropes per lluitar contra els francesos que, peri\u00f2dicament, atacaven o enva\u00efen els territoris de la catalunya nord.\nl'inici de la guerra dels segadors, la separaci\u00f3 de catalunya de la monarquia hisp\u00e0nica i l'acceptaci\u00f3 del rei llu\u00eds xiii de fran\u00e7a, com a comte de barcelona i sobir\u00e0 dels catalans, va portar a figueres a convertir-se en pla\u00e7a d'armes on una guarnici\u00f3 francesa permanent controlava el territori d'ofensives castellanes que ocupaven la ciutadella de roses. el 1652 l'ex\u00e8rcit espanyol va ocupar tot l'empord\u00e0 (excepte roses que havia caigut en mans franceses el 1645) i es va acabar el conflicte b\u00e8l\u00b7lic entre el principat i el rei felip iv de castella. per\u00f2 aix\u00f2 no va dur el final de la guerra amb fran\u00e7a; aix\u00ed tenim que els francesos, que dominaven el rossell\u00f3, enva\u00efen peri\u00f2dicament l'empord\u00e0, i tenim not\u00edcia de l'ocupaci\u00f3 de figueres el 1653 (any terrible perqu\u00e8, a m\u00e9s a m\u00e9s, la vila va patir una epid\u00e8mia de pesta), 1654 i 1656. aquesta guerra amb fran\u00e7a s'acaba l'any 1659 amb el tractat dels pirineus que va comportar l'amputaci\u00f3 dels comtats del rossell\u00f3 i la meitat del de cerdanya del territori catal\u00e0 i la seva incorporaci\u00f3 al regne de fran\u00e7a. per acabar de solucionar alguns punts pol\u00e8mics del tractat, ja que els francesos reclamaven que la frontera havia de comen\u00e7ar en el cap de creus (aix\u00ed llan\u00e7\u00e0, la selva de mar, cadaqu\u00e9s i la muntanya de sant pere de rodes es convertien en territoris francesos), es van dur a terme a la vila reial, el 1660, les anomenades confer\u00e8ncies de figueres.\n\nel 3 de novembre de 1701, es van casar a l'esgl\u00e9sia parroquial de sant pere de figueres el rei felip v d'espanya amb la seva primera muller la princesa maria llu\u00efsa de savoia. durant la guerra de successi\u00f3 espanyola (1701-1715) figueres va ser ocupada diverses vegades tant per les tropes de l'arxiduc carles com per les tropes de felip d'anjou.\n\ndespr\u00e9s del tractat dels pirineus i la p\u00e8rdua de la catalunya nord, la frontera amb fran\u00e7a va ser la serralada dels pirineus i la primera localitat important entrant a espanya des del pert\u00fas era la vila de figueres. la important fortalesa de salses, que barrava el pas als francesos en el rossell\u00f3, ara era part del regne de fran\u00e7a; i, a m\u00e9s a m\u00e9s, el pa\u00eds ve\u00ed tenia el castell de bellaguarda que dominava el pas del pert\u00fas. el rei ferran vi d'espanya va decidir la construcci\u00f3 d'una gran i potent fortalesa a l'alt empord\u00e0 per intimidar i evitar qualsevol intent d'invasi\u00f3 francesa. la poblaci\u00f3 on s'havia d'edificar aquesta infraestructura militar va ser figueres i el lloc el tur\u00f3 de la muntanyeta (al nord de la vila i a uns 140 metres d'altitud). les obres del castell de sant ferran van comen\u00e7ar el 13 de desembre de 1753 (amb la col\u00b7locaci\u00f3 de la primera pedra) i van continuar fins al 1766 (encara que no l'obra no estava enllestida i s'hi va treballar fins al 1790). el director del projecte va ser el general d'enginyers juan mart\u00edn cerme\u00f1o. la fortalesa era una de les m\u00e9s grans d'europa i tenia la forma d'un pent\u00e0gon irregular amb 6 baluards, 7 revellins, 3 tenalles, 2 contragu\u00e0rdies, un gran fossat que envoltava tota la fortificaci\u00f3. la superf\u00edcie era 320.000 m\u00b2 (32 hect\u00e0rees) i el per\u00edmetre exterior era de 3.120 metres. tenia capacitat per encabir c\u00f2modament 6.000 homes i 500 cavalls. el pressuposts inicial de l'obra va ser de 20 milions de rals, quan es va donar per acabada l'obra (el 1766) ja se n'havien gastat 30 milions i el 1790 el cost s'enfilava fins als 40 milions. la poblaci\u00f3 de figueres va cr\u00e9ixer de forma important en el segle xviii. el 1725 ja arribava als 1.872 habitants i era la poblaci\u00f3 m\u00e9s gran de la comarca, ja que la segona vila era castell\u00f3 d'emp\u00faries que nom\u00e9s comptava amb 1.261 ve\u00efns. per\u00f2 el salt demogr\u00e0fic realment important (que va convertir figueres en la inapel\u00b7lable capital de la comarca) va ser causa de la construcci\u00f3 del castell de sant ferran que va portar a la vila nombroses fam\u00edlies d'enginyers, picapedrers, paletes, obrers, etc.; i un cop finalitzada l'obra molts es van quedar a viure a figueres. l'any 1785 la vila reial tenia 5.398 habitants (aix\u00f2 representa un increment d'un 288% respecte al 1725). va ser en el segle xviii quan aquesta poblaci\u00f3 en r\u00e0pid augment va necessitar m\u00e9s espai habitable i la vila es va expandir m\u00e9s enll\u00e0 del recinte emmurallat i es va crear els barris extramurs, sobretot en direcci\u00f3 sud, a l'altra banda de la riba (actualment coberta pel passeig de la rambla); ja que per q\u00fcestions de defensa del castell el creixement per la zona nord era del tot prohibit (existia una primera zona, en un radi de 400 metres de la fortalesa, on no es podia construir cap edifici i una altra segona zona, en un radi de 400 a 770 metres del castell, on nom\u00e9s es podia aixecar edificis d'una sola planta d'al\u00e7ada). el desenvolupament urban\u00edstic de figueres durant la segona meitat del segle xviii, tot el segle xix i una part del segle xx va estar marcat per les instruccions i decisions dels enginyers militars que buscaven, en primer lloc, protegir la fortalesa i, en segon lloc, donar un creixement homogeni i harmoni\u00f3s a la vila.\nquan es va produir la revoluci\u00f3 francesa va arribar a figueres una gran quantitat d'emigrats francesos absolutistes que fugien del nou govern (nobles, militars i clergues). el juliol de 1791 n'hi havia m\u00e9s d'un miler vivint a la vila. en esclatar la guerra gran (1793-1795), figueres es va convertir en el punt decisiu de la defensa espanyola. inicialment la campanya va ser favorable a espanya, per\u00f2 el 20 de novembre de 1794 les tropes hisp\u00e0niques s\u00f3n derrotades a la batalla del roure; aix\u00f2 va provocar un \u00e8xode massiu de la poblaci\u00f3 de figueres, i dels habitants de l'alt empord\u00e0, que fugien dels francesos, fins al sud del riu fluvi\u00e0, o fins a girona o m\u00e9s al sud. el dia 28 de novembre de 1794 el castell de sant ferran es va rendir a les tropes franceses sense haver fet ni un sol tret (dins de la fortificaci\u00f3 hi havia 10.000 soldats, 171 canons i aigua i queviures suficients per aguantar un setge). el castell de sant ferran va quedar en mans franceses fins al 22 de juliol de 1795 que amb la pau de basilea es va acabar la guerra i fran\u00e7a va retornar els territoris conquerits.\n\n\n=== figueres contempor\u00e0nia ===\n\n\n==== el segle xix ====\nel 10 de febrer de 1808 els francesos van ocupar pac\u00edficament la vila de figueres (ja que eren aliats d'espanya en la seva lluita contra els anglesos i portuguesos). a primers d'abril, com que les forces franceses estacionades a la vila reial eren molt nombroses, els seus comandaments van demanar perm\u00eds a les autoritats militars espanyoles del castell de sant ferran que permetessin l'allotjament, a la fortificaci\u00f3, de 200 soldats francesos; les autoritats espanyoles van accedir-hi i els francesos, un cop dins la fortalesa, van aconseguir el seu control. els francesos van anomenar la imponent fortificaci\u00f3 militar de figueres com la \"bella in\u00fatil\", ja que malgrat ser tan gran i ben feta des del punt de vista militar les dues vegades que van voler conquerir-la ho van aconseguir sense disparar ni un sol tret. el 3 de juny, davant la not\u00edcia que el mariscal franc\u00e8s joachim murat es convertia en el regent d'espanya, els figuerencs es van revoltar contra els francesos, i aquest es van tancar a la fortalesa; el dia 13 de juny, davant l'intent dels figuerencs de prendre per les armes el castell de sant ferran, les tropes napole\u00f2niques van comen\u00e7ar a bombardejar la vila (es calcula que van caure 2.760 bombes). el setge popular va continuar fins que una columna francesa de 2.000 soldats amb municions i queviures va aconseguir trencar el bloqueig popular i arribar a la fortificaci\u00f3. llavors, un cop refets els assetjats van ocupar figueres per\u00f2 la van trobar buida. molts joves figuerencs i de la comarca van unir-se a les partides de guerrillers per seguir lluitant contra l'invasor. la resta de figuerencs van anar tornant a la vila quan el perill de repres\u00e0lies va disminuir. les autoritats franceses per intentar guanyar-se l'estimaci\u00f3 dels figuerencs van dur a terme la pavimentaci\u00f3 de la pla\u00e7a de l'ajuntament (que va ser el primer espai urb\u00e0 que ja no tindria el s\u00f2l de terra).\nla nit del 21 de gener de 1810 va morir en el castell de sant ferran el general mariano \u00e1lvarez de castro que havia estat el cap dels defensors de girona. va ser enterrat, inicialment, en el cementiri municipal.\nla matinada del 10 d'abril de 1811 uns 1.000 soldats espanyols comandats pel coronel moss\u00e8n francesc rovira van aconseguir entrar d'amagat al castell de figueres (gr\u00e0cies al fet de disposar d'una clau d'una porta exterior) i van ocupar-lo fent presoners a tota la guarnici\u00f3. aquest fet heroic rep el nom de \"la rovirada\" o, tamb\u00e9, \"la gloriosa sorpresa del castell\". el 16 d'abril les tropes napole\u00f2niques van assetjar la fortalesa. finalment, el 16 d'agost de 1811, els defensors del castell de sant ferran es van rendir, ja que no tenien ni municions ni queviures.\nper un decret del mariscal augerau (governador general franc\u00e8s de catalunya), el 1812, la vila de figueres va quedar inclosa en el departament del ter (convertint-se en una subprefectura) i, juntament amb la resta de catalunya va quedar incorporada a l'imperi franc\u00e8s. amb el final de la guerra del franc\u00e8s les tropes napole\u00f2niques van evacuar el castell de sant ferran el 25 de maig de 1814. quan el rei ferran vii d'espanya va tornar del seu exili franc\u00e8s va sojornar a figueres (a causa d'uns forts aiguats que feien impossible travessar el riu manol).\nel 1817 van comen\u00e7ar les obres del nou cementiri municipal (deixant ja d'enterrar al costat de l'esgl\u00e9sia parroquial). aquest mateix any una forta tramuntanada va fer caure part del campanar de l'esgl\u00e9sia de sant pere. el 1829 paula montal i forn\u00e9s (actualment santa paula montal) va crear a figueres la primera escola per a nenes de catalunya: col\u00b7legi de les religioses escol\u00e0pies (creant al mateix temps la congregaci\u00f3 de les religioses de les escoles pies). l'any anterior l'alcalde i governador militar de figueres joaqu\u00edn caama\u00f1o va proposar portar a terme la cobertura de la ribera (la riera galligans) en el tros de l'actual rambla. el director del projecte va ser l'enginyer militar lasauca i el 29 de juliol de 1832 va quedar acabada l'obra (aix\u00ed va sorgir la pla\u00e7a m\u00e9s important de figueres i es lligava la part de la vila vella amb els nous barris que havien anat creixent, sobretot, a la part sud). la coberta de la ribera va continuar, els seg\u00fcents anys, amunt de la rambla, carrer lasauca, i tamb\u00e9 avall, carrer caama\u00f1o (aquestes obres es van acabar el 1844).\nel setembre de 1835 figueres va comen\u00e7ar a fortificar-se davant el perill d'un atac de les tropes carlines (primera guerra carlina). aquestes noves muralles ja no coincidien amb les antigues de la vila vella, ja que figueres havia augmentat molt en extensi\u00f3; a m\u00e9s a m\u00e9s, les antigues muralles d'origen medieval van comen\u00e7ar a ser derru\u00efdes a partir de l'exist\u00e8ncia del castell de sant ferran (\u00faltim ter\u00e7 del segle xviii). durant aquest conflicte armat es va arribar a la situaci\u00f3 que tota la comarca estava dominada pels carlins excepte la vila de figueres i el seu castell.\n\nun cop acabada la guerra la vila reial va continuar creixent i modernitzant-se. el 28 de setembre de 1839 es va inaugurar el \"col\u00b7legi d'humanitats\" dirigit pel pare juli\u00e1n gonz\u00e1lez de soto (amb un conveni amb l'ajuntament figuerenc) que va ser el primer centre d'ensenyament mitj\u00e0 de figueres i comarca; aquest centre es va convertir l'any 1845 en el primer institut de segon ensenyament de tota la prov\u00edncia de girona (aquest \u00e9s l'actual institut ramon muntaner que \u00e9s el deg\u00e0 dels instituts d'ensenyament secundari d'espanya).\nels anys 40 i 50 del segle xix van veure l'actuaci\u00f3 de l'abd\u00f3 terrades i pul\u00ed, pol\u00edtic i pensador republic\u00e0, que va ser diverses vegades escollit alcalde de figueres per\u00f2 no va poder ocupar aquest c\u00e0rrec, ja que mai va jurar obedi\u00e8ncia a la reina d'espanya (a causa de les seves idees antimon\u00e0rquiques, democr\u00e0tiques i republicanofederals); tamb\u00e9 va ser el m\u00e0xim exponent de l'aixecament popular antigovernamental conegut com la jam\u00e0ncia (va aconseguir al\u00e7ar els figuerencs, altempordanesos i, fins i tot, la guarnici\u00f3 del castell de sant ferran).\nun altre figuerenc destacable (encara que nascut a alcal\u00e1 la real, prov\u00edncia de ja\u00e9n) va ser en josep maria ventura i cases, m\u00e9s conegut com en pep ventura, el qual va dur a terme, a figueres, la creaci\u00f3 de la sardana moderna o sardana llarga. la seva \u00e8poca de major activitat va des del 1848 al 1875. ell va modificar els instruments de la cobla (suprimint-ne alguns i afegint-ne d'altres com la tenora), va ser m\u00fasic, director i, tamb\u00e9, compositor de m\u00e9s de 300 peces. gr\u00e0cies a en pep ventura, figueres es va convertir en la \"ciutat mare de la sardana\".\nl'any 1850 es va inaugurar el teatre municipal (actual edifici del teatre-museu dal\u00ed) que va ser obra de l'arquitecte josep roca i bros. el 1857 figueres supera per primera vegada la xifra de 10.000 habitants (exactament en tenia 10.370) l'any 1861 comen\u00e7a l'enllumenat p\u00fablic amb fanals de gas. el 1862 es planten els actuals pl\u00e0tans de la rambla figuerenca (per tant, tenen m\u00e9s de 150 anys).\ntamb\u00e9 en aquests anys centrals del segle xix podem destacar un altre insigne figuerenc en narc\u00eds monturiol i estarriol que va ser enginyer, intel\u00b7lectual, pol\u00edtic republic\u00e0 federal, per\u00f2, sobretot, va passar a la hist\u00f2ria com l'inventor del submar\u00ed (el seu fam\u00f3s ict\u00edneo).\nl'any 1862 es va crear la figuerenca societat coral erato amb la pres\u00e8ncia de l'anselm clav\u00e9.\ndurant el sexenni democr\u00e0tic figueres i tota la seva comarca era partid\u00e0ria de les idees del republicanisme federal i un figuerenc va ser ministre (de finances) del govern espanyol durant la primera rep\u00fablica espanyola: en joan tutau i verg\u00e9s.\nl'any 1874 els figuerencs van estar immersos de ple en la tercera guerra carlina; ja que les partides del general carl\u00ed francesc savalls, que dominaven la major part de la comarca, volien conquerir la vila i el castell. figueres va refor\u00e7ar les muralles que encerclaven la vila i que comptaven amb 14 torres de defensa (la torre gorgot o \"torre galatea\" \u00e9s l'\u00fanica que es conserva actualment, encara que molt reformada). la matinada del 28 de maig de 1874 les tropes carlines van atacar figueres per\u00f2, malgrat la manca de col\u00b7laboraci\u00f3 de la guarnici\u00f3 del castell de sant ferran, els vilatans van \n\naconseguir rebutjar l'atac i els carlins es van retirar.\ngr\u00e0cies a l'heroica defensa de la vila contra els carlins, el rei alfons xii d'espanya va donar, el 28 d'octubre de 1875, el t\u00edtol de ciutat a figueres. un cop acabada la guerra, els figuerencs van enderrocar definitivament les muralles que l'havien tornat a encerclar. el 28 d'octubre de 1877 el ferrocarril va arribar a figueres (ja la ciutat era un dels punts per on passava la l\u00ednia de barcelona a fran\u00e7a). el 1878 arriba la plaga de la fil\u00b7loxera a la comarca i aix\u00f2 provoca una situaci\u00f3 de pobresa i l'alt empord\u00e0 va perdre 7.000 habitants (molts van emigrar a fran\u00e7a o a altres zones de catalunya), malgrat tot la poblaci\u00f3 de figueres no va disminuir (ja que el sector agr\u00edcola era molt poc important i la ind\u00fastria i l'artesania jugaven un paper molt m\u00e9s important). l'any 1887 es va inaugurar la pla\u00e7a del gra (amb la seva coberta). el 1894 es va construir la pla\u00e7a de braus de la ciutat en un estil mud\u00e8jar. el 1896 comencen les obres d'instal\u00b7laci\u00f3 de l'electricitat.\n\n\n==== el segle xx ====\n\n\n===== els primers 30 anys =====\nquan comen\u00e7a el segle, la poblaci\u00f3 de figueres era de 10.714 habitants i durant aquesta cent\u00faria tindr\u00e0 un important creixement, sobretot a partir del 1960. el 1902 l'arquitecte josep azemar va aixecar l'edifici modernista de l'escorxador municipal de figueres (on ara es troba l'arxiu comarcal de l'alt empord\u00e0). el dia 11 de maig de 1904 va n\u00e9ixer el gran pintor surrealista salvador dal\u00ed i dom\u00e8nech. aquest mateix any es va construir l'edifici modernista del casino menestral\n\nfiguerenc (la societat recreativa s'havia creat el 1856). el 1905 es va construir la pres\u00f3 de figueres al final del carrer sant pau. aquest mateix any el ric figuerenc carles cus\u00ed va construir el primer cinema de figueres (va ser el primer de tota la prov\u00edncia). l'any 1908 corrien pels carrers de la ciutat els primers cotxes propietat d'alguns figuerencs benestants. el 1910 es va inaugurar l'actual edifici del col\u00b7legi la salle de figueres. l'any 1914 es va construir el teatre cinema el jard\u00ed (actual teatre municipal de figueres), el projecte va ser de l'arquitecte lloren\u00e7 ros i costa i l'edifici \u00e9s d'estil noucentista. l'any 1916 va comen\u00e7ar a funcionar el tel\u00e8fon a figueres.\nel 2 de maig de 1918 es va inaugurar la reforma de la rambla de figueres, obra de l'arquitecte ricard giralt, que la va engrandir i millorar; tamb\u00e9 va incorporar el monument a narc\u00eds monturiol, amb escultures d'enric casanoves.\n\nel 13 d'abril de 1919 es va crear l'equip de futbol: uni\u00f3 esportiva figueres. el maig de 1920 es va inaugurar el parc bosc municipal, on es van plantar 20 esp\u00e8cies diferents d'arbres i es va convertir en l'aut\u00e8ntic pulm\u00f3 de figueres. aquest mateix any l'ajuntament figuerenc va crear la companyia municipal d'aig\u00fces. el 12 de juliol de 1922 es va inaugurar la biblioteca popular de la mancomunitat de catalunya. l'any 1922 es va estrenar la primera l\u00ednia d'autobusos a motor que anava de figueres al pert\u00fas. el 1925 es va empedrar la carretera reial que travessava figueres. del 1900 al 1930 la poblaci\u00f3 de figueres va augmentar en un 132% arribant als 14.106 habitants. el fot\u00f2graf costumista narc\u00eds roget documenta \u00e0mpliament aquesta \u00e8poca d'important transformaci\u00f3 de figueres en creixement demogr\u00e0fic, industrialitzaci\u00f3, creaci\u00f3 d'una cultura c\u00edvica, catalanisme, sindicalisme i associacionisme.\n\n\n===== figueres republicana (1931-1936) =====\nel 12 d'abril de 1931 a les eleccions municipals va guanyar la federaci\u00f3 republicana socialista de l'empord\u00e0 (frse) que formava part de la coalici\u00f3 esquerra republicana de catalunya. la participaci\u00f3 va ser del 64,5% i erc va obtenir el 66,75% dels vots. el nou alcalde va ser en mari\u00e0 pujol\u00e0 i vidal. el dia 14 d'abril es va proclamar la rep\u00fablica a figueres.\nel 8 d'agost de 1931 es va votar l'estatut d'autonomia (de n\u00faria), la participaci\u00f3 va ser del 70% i el resultat va ser el seg\u00fcent: vots a favor 2.328 (99,7%), vots en contra 6 (0,26%) i vots en blanc 1 (0,04%) el 19 de novembre de 1933 va haver-hi eleccions a corts (va ser la primera vegada que votaven les figuerenques) i el resultat va ser del triomf d'erc per un 60,8% dels vots.\nel 14 d'abril de 1933 es va inaugurar el col\u00b7legi p\u00fablic sant pau que va ser el primer de titularitat estatal de la ciutat.\nels fets d'octubre de 1934 no varen tenir gaire ress\u00f2 a figueres que no va secundar la proclamaci\u00f3 de l'estat catal\u00e0 feta pel president de la generalitat llu\u00eds companys.\n\n\n===== la guerra civil a figueres (1936-1939) =====\nel cop d'estat del 18 de juliol de 1936 no es va con\u00e8ixer fins l'endem\u00e0, el dia 19. a la ciutat va haver-hi 76 figuerencs que van ser assassinats per milicians antifeixistes dels diferents sindicats obrers (molts d'aquests milicians no eren de la ciutat sin\u00f3 que havien vingut de girona i, sobretot, de barcelona). el 12 d'octubre de 1936 va arribar a figueres el primer grup de voluntaris de les brigades internacionals per lluitar a favor de la rep\u00fablica (van ser 500 homes que venien en tren des de par\u00eds).\nel dia 3 de novembre de 1936 l'ajuntament de la ciutat (en mans dels sectors m\u00e9s radicals) va acordar l'enderroc de l'esgl\u00e9sia parroquial de sant pere. les obres van comen\u00e7ar immediatament: es van destruir un total de 1.200 m\u00b2: el campanar, el presbiteri i el creuer; nom\u00e9s va quedar dempeus la nau g\u00f2tica (ja que els diners per desmuntar l'esgl\u00e9sia s'havien esgotat).\nel mes de juny de 1937 es va acabar la construcci\u00f3 de l'edifici actual de l'ajuntament.\n\nel 20 de gener de 1938 es va produir el primer bombardeig de figueres. van ser avions de l'alemanya nazi els que van deixar caure unes 30 bombes sobre la ciutat per\u00f2, afortunadament, no va haver-hi cap v\u00edctima. al cap de 3 dies va arribar el segon i el tercer bombardejos: el segon va ser al migdia i van participar avions alemanys llen\u00e7ant les seves bombes sobre el parc bosc i el passeig nou; el tercer atac aeri va ser per la tarda, aquest cop eren avions de la it\u00e0lia feixista, despr\u00e9s de llen\u00e7ar la seva c\u00e0rrega de destrucci\u00f3 indiscriminada, van tornar a la seva base a son sant joan a mallorca; aquests dos atacs del dia 23 de gener va provocar 16 morts. figueres des del 20 de gener de 1939 fins al 7 de febrer de 1939 va ser bombardejada 18 vegades. aquest atacs van produir un total de 281 morts: 76 el 1938 i 205 el 1939 (en aquest darrer any nom\u00e9s en 1 mes i 7 dies). aquests atacs aeris van destruir 560 cases. el dia 11 de novembre de 1938 es va produir a la ciutat el comiat cap a l'estranger dels voluntaris de les brigades internacionals. el 23 de gener de 1939 el president del govern juan negr\u00edn l\u00f3pez va ordenar el trasllat del govern espanyol a figueres. la nit del dia 1 de febrer de 1939 la ciutat es va convertir en seu de les corts republicanes i en capital de la rep\u00fablica. la sessi\u00f3 del parlament, que va ser nocturna, es va dur a terme al castell de sant ferran i van assistir 62 diputats del total de 473 existents.\nel 3 de febrer de 1939 van passar per figueres una riuada humana de 150.000 persones que anaven cap a fran\u00e7a; aquest dia la ciutat i el castell van ser bombardejats 5 vegades i va haver-hi 82 v\u00edctimes mortals. els seg\u00fcents dies el corrent hum\u00e0 que travessava figueres en direcci\u00f3 fran\u00e7a no va aturar-se (per exemple el dia 4 de febrer van passar per la ciutat unes 100.000 persones).\nel dia 5 de febrer es va saber a figueres la marxa cap a fran\u00e7a del president de la rep\u00fablica manuel aza\u00f1a d\u00edaz, el president de la generalitat llu\u00eds companys i jover, el lehendakari jos\u00e9 antonio aguirre i lecube i d'altres membres del govern central i de l'auton\u00f2mic; al vespre, els carrers de la ciutat es trobaven totalment deserts, ja que bona part de la poblaci\u00f3 havia marxat de la ciutat fugin dels bombardejos quasi constants i la resta es trobaven amagats en els soterranis de les cases o en els refugis antiaeris (a figueres n'hi havia uns 15 de p\u00fablics, l'any 2013 es va redescobrir el de la pla\u00e7a del gra que tenia capacitat per a 200 persones). el dia 8 de febrer, a les 8 del vespre, es va produir una gran explosi\u00f3 en el castell de sant ferran, milers de tones de pedra van volar pels aires (algunes a m\u00e9s d'un quil\u00f2metre de dist\u00e0ncia), va desapar\u00e8ixer tot un llarg tros de cortina i la monumental porta principal d'estil neocl\u00e0ssic; els causants d'aquesta terrible explosi\u00f3 van ser els artificiers de l'ex\u00e8rcit republic\u00e0 que van destruir bona part del polvor\u00ed de la fortalesa perqu\u00e8 no caigu\u00e9s en mans dels franquistes. aquest mateix dia 8 de febrer per la nit les tropes nacionals van entrar a la ciutat. la guerra s'havia acabat per als figuerencs.\n\n\n===== figueres durant la dictadura franquista (1939-1975) =====\nel dia 9 de febrer de 1939 la ciutat presentava un aspecte horror\u00f3s: morts pels carrers, cases en ru\u00efnes (un 23,4% dels edificis estaven destru\u00efts), focs que no paraven de cremar, carrers bloquejats per les runes, el clavegueram i el subministrament d'aigua no funcionaven, etc., per\u00f2, a m\u00e9s a m\u00e9s, hi havia la pres\u00e8ncia d'un ex\u00e8rcit enemic que havia ocupat la ciutat i un r\u00e8gim dictatorial que volia passar comptes i castigar ven\u00e7uts. el 19 de febrer de 1939 el teatre municipal va ser incendiat, de forma involunt\u00e0ria, per soldats d'un tabor (o batall\u00f3 de soldats ind\u00edgenes i oficials espanyols) del protectorat espanyol al marroc, que forma part de les unitats de l'ex\u00e8rcit nacional; i l'edifici va quedar totalment destru\u00eft excepte les parets exteriors.\nels anys que van del 1939 fins al 1955 van ser de gran pobresa. el 1949 es van enllestir les obres de reconstrucci\u00f3 de l'esgl\u00e9sia parroquial de sant pere, la part nova va ser feta en estil neog\u00f2tic per aix\u00ed lligar amb la part conservada que era d'estil g\u00f2tic. entre el 1943 i el 1953 es va dur a terme la construcci\u00f3 del nou hospital.\na finals dels anys 50, per\u00f2 sobretot, a partir del 1960, es produeix una creixent arribada de turisme estranger a la comarca (francesos, alemanys, holandesos, su\u00efssos, etc.); gr\u00e0cies a la pres\u00e8ncia, cada vegada major, d'aquests estiuejants forasters es va iniciar una etapa econ\u00f2mica molt satisfact\u00f2ria per a figueres que va destacar com a nucli econ\u00f2mic i comercial de l'alt empord\u00e0. tamb\u00e9 durant els anys 60, i principis dels 70, es produeix amb for\u00e7a el fenomen de l'emigraci\u00f3 d'altres zones d'espanya (andalusos, extremenys, murcians, etc.) cap a catalunya i cap a aquesta ciutat altempordanesa en particular. la costa brava nord anava b\u00e9 i figueres creixia i s'enfortia.\nl'abril de 1971 es va inaugurar la seu actual del museu de l'empord\u00e0 (que havia estat creat el 1947) a la part baixa de la rambla figuerenca. amb l'augment de la poblaci\u00f3 la ciutat va veure com apareixien noves parr\u00f2quies, a m\u00e9s a m\u00e9s de la m\u00e9s antiga de sant pere; aix\u00ed tenim que el 1954 es va crear la de la immaculada i sant pau (l'actual temple va ser consagrat el 1962) i, posteriorment, es van crear les del bon pastor (1966), de la sagrada fam\u00edlia (creada el 1968, l'actual esgl\u00e9sia \u00e9s del 1989), i la de santa maria del poble nou (1975).\nel 19 de setembre de 1971 la ciutat va patir un temporal de pluja que va descarregar, en nom\u00e9s 24 hores, 535 l/m\u00b2, provocant unes grans inundacions a figueres i a tota la comarca.\nl'11 de maig de 1972 es va inaugurar el monument a pep ventura, a l'actual pla\u00e7a president tarradellas (l'escultura era obra de lloren\u00e7 cair\u00f3). l'octubre de 1973 es va inaugurar el segon col\u00b7legi p\u00fablic de figueres: el salvador dal\u00ed.\n\nel 28 de setembre de 1974 es va inaugurar el teatre-museu dal\u00ed sobre les restes de l'antic teatre municipal. l'any seg\u00fcent, el 1975, figueres va tenir una escola de formaci\u00f3 professional, aquest centre va ser prendre el nom del fam\u00f3s inventor figuerenc: narc\u00eds monturiol. tamb\u00e9, l'any 1975, el poble de vilatenim i el llogaret de palol de vila-sacra (que fins aleshores havien format un municipi) van incorporar-se al municipi de figueres.\ndurant els anys del franquisme la ciutat va anar creixent de poc m\u00e9s de 16.000 habitants fins als 28.000 l'any de la mort del dictador (encara que el creixement m\u00e9s fort va ser del 1960 al 1975).\n\n\n===== figueres democr\u00e0tica (des del 1976) =====\nl'any 1975 la ciutat havia arribat, com ja s'ha esmentat, als 28.102 habitants i seguir\u00e0 augmentant la poblaci\u00f3 fins a l'actualitat (sobretot durant la primera d\u00e8cada del segle xxi).\nel 15 de desembre de 1976 es va fer la votaci\u00f3 del refer\u00e8ndum per a la reforma pol\u00edtica a espanya i els figuerencs van votar s\u00ed el 75% del cens electoral. en el refer\u00e8ndum del 6 de desembre de 1978 sobre la constituci\u00f3 els ciutadans de figueres van votar s\u00ed el 61,8% del cens electoral. la votaci\u00f3 per aprovar l'estatut d'autonomia de catalunya de 1979 va comptar amb el 52,86% del cens electoral que va votar afirmativament. les primeres eleccions municipals, el 1979, les va guanyar el partit dels socialistes de catalunya i el primer batlle democr\u00e0tic va ser en josep ma. ametlla i peris.\nel 1977 es va enllestir la zona de vianants dels carrers del centre hist\u00f2ric (aquest projecte es va iniciar el 1969), al voltant de la pla\u00e7a de l'ajuntament.\nben aviat l'oferta d'escola p\u00fablica a figueres va augmentar i va passar, del 1976 al 1984, de tenir nom\u00e9s 2 centres a tenir-ne 6. el 1978 es va afegir a l'institut ramon muntaner (que era l'\u00fanic que hi havia a figueres i a tota la comarca) un segon institut que va rebre el nom d'alexandre deulofeu.\nl'any 1982 es va inaugurar el museu del joguet de catalunya. el 1983 va ser empresonat al castell de sant ferran (que llavors funcionava com a pres\u00f3 militar) l'extinent coronel de la gu\u00e0rdia civil antonio tejero molina que era un dels m\u00e0xims representants del frustrat intent de cop d'estat del 23 de febrer de 1981 (m\u00e9s conegut popularment com el 23-f. l'agost de 1986 es va inaugurar l'estadi municipal de vilatenim que va ser el nou camp de la uni\u00f3 esportiva figueres que havia aconseguit la temporada 1985-86 pujar a 2a divisi\u00f3 a de futbol.\nen la d\u00e8cada dels anys 80 tamb\u00e9 cal destacar la mort del gran pintor salvador dal\u00ed (va morir el 23 de gener de 1989 i est\u00e0 enterrat en el seu museu).\ndes del punt de vista pol\u00edtic els figuerencs, des del 1979 fins a les eleccions del 2011, s'han decidit b\u00e0sicament per dues forces pol\u00edtiques: partit dels socialistes de catalunya i converg\u00e8ncia i uni\u00f3. aix\u00ed podem trobar quatre etapes en la pol\u00edtica municipal: en primer lloc, del 1979 fins al 1987 els vots majoritaris van per al psc; en segon lloc, del 1987 fins al 1995 la majoria est\u00e0 en mans de ciu; en tercer lloc, del 1995 fins al 2007 els socialistes tornen a gaudir de la majoria (etapa d'en joan armangu\u00e9 i ribas); finalment, del 2007 fins al 2015 els resultats tornen a donar la majoria als convergents (del 2007 fins al 2012, el batlle va ser en santi vila i vicente i, a partir del 2012, la marta felip i torres es va convertir en batllessa).\ndurant l'any 2009 figueres va ser la capital de la cultura catalana. a partir de les eleccions maig de 2019, es va fer un quadripartit amb erc al capdevant, com a alcaldessa agn\u00e8s llad\u00f3.\n\n\n== comunicacions ==\nest\u00e0 ben comunicada perqu\u00e8, gr\u00e0cies a la seva situaci\u00f3, des de figueres es pot anar a la platja, a la muntanya o travessar la frontera franco-espanyola en un interval no superior a la mitja hora. les principals vies de comunicaci\u00f3 s\u00f3n la l\u00ednia ferrovi\u00e0ria de barcelona a portbou, i la l\u00ednia que connecta des de par\u00eds fins a figueres amb la xarxa de tren d'alta velocitat, l'autopista ap-7 de barcelona a la jonquera, la carretera n-ii de barcelona a fran\u00e7a i d'altres vies secund\u00e0ries que connecten l'alt empord\u00e0 amb el pla de l'estany, la garrotxa i el baix empord\u00e0.\ndist\u00e0ncies des de figueres a altres ciutats:\n\naeroport de girona-costa brava: 50 km\naeroport del prat 160 km\ntarragona: 234 km\ntolosa: 253 km\nlleida: 292 km\nmarsella: 373 km\nval\u00e8ncia: 483 km\nmadrid: 735 km\nmil\u00e0: 849 km\npar\u00eds: 911 km\nroma: 1207 km\namsterdam: 1426 km\n\n\n== economia ==\nfigueres gaudeix d'una situaci\u00f3 privilegiada, a la cru\u00eflla de la principal via de comunicaci\u00f3 que va de barcelona al rossell\u00f3 i fran\u00e7a, i de la ruta que condueix de la costa empordanesa a l'interior del prepirineu. aquesta situaci\u00f3 l'ha convertit, des d'antic, en un punt de trobada i d'aturada, de viatgers, menestrals i comerciants de tota mena.\nl'atractiu comercial de figueres \u00e9s gran, sobretot per a la comarca de l'alt empord\u00e0, que hi ha trobat un centre prove\u00efdor de tots els serveis necessaris, per\u00f2 tamb\u00e9 per a altres zones pr\u00f2ximes. tot i que aquest atractiu s'ha matisat darrerament, amb l'auge d'altres localitats i la compet\u00e8ncia de girona i olot, figueres continua sent un reclam setmanal important per a la seva comarca, que hi acudeix setmanalment a mercat (els dijous).\nel desenvolupament del turisme ha afavorit la ciutat. anualment, visiten figueres molts dels turistes que travessen la frontera i aprofiten per fer-hi una petita aturada, i tamb\u00e9 molts ve\u00efns nord-catalans i francesos.\nactualment, el principal sector econ\u00f2mic de figueres \u00e9s el sector terciari. la restauraci\u00f3, l'alimentaci\u00f3 i tots els comer\u00e7os i serveis que ofereix la ciutat hi representen un 75% de l'activitat econ\u00f2mica. el sector comercial, tradicionalment de petites superf\u00edcies, s'ha comen\u00e7at a renovar i modernitzar en els darrers anys.\n\n\n== demografia ==\n\u00e9s la ciutat m\u00e9s poblada de la comarca, amb 45.262 habitants, xifra que representa un ter\u00e7 de la poblaci\u00f3 total de la comarca. t\u00e9 una extensi\u00f3 de 19,38 km\u00b2.\n\nen el cens del 1975 s'incorpora vilatenim i palol, antic municipi.\n\n\n== pol\u00edtica ==\n\n\n=== eleccions municipals 2019 ===\n\n\n=== eleccions al parlament de catalunya ===\n\n\n== llocs d'inter\u00e8s ==\ndeclarats b\u00e9ns culturals d'inter\u00e8s nacional:\nel castell de sant ferran\ntorre gorgot, seu del teatre-museu dal\u00ed\nesgl\u00e9sia fortificada de vilatenim\nsant pere de figueres\n\n\n== tradicions i cultura ==\nla festa major de figueres se celebra el 3 de maig amb motiu de les fires de la santa creu. el 29 de juny se celebra la festa petita, amb motiu de la diada del patr\u00f3 de la ciutat, sant pere. figueres compta amb un destacat conjunt de gegants i capgrossos.\nfigueres acull la seu de:\n\nl'arxiu comarcal de l'alt empord\u00e0\nl'orquestra de cambra de l'empord\u00e0\nla biblioteca comarcal fages de climent\nla uni\u00f3 esportiva figueres\nla fundaci\u00f3 esportiva figueres\nel club b\u00e0squet adepaf\nel casino menestral figuerenc\nl'associaci\u00f3 de familiars de represaliats pel franquisme\njoventuts musicals de figueres\n\n\n=== museus i teatres ===\nel museu del joguet de catalunya\nel museu de l'empord\u00e0\nel museu de la t\u00e8cnica de l'empord\u00e0\nel teatre-museu gala salvador dal\u00ed. inaugurat el 1974. el van construir a l'antic teatre de figueres. t\u00e9 un ampli ventall d'obres que mostren la traject\u00f2ria de salvador dal\u00ed, des de les primeres obres fins a les dels \u00faltims anys de la seva vida.\nteatre municipal el jard\u00ed\ncol\u00b7lecci\u00f3 particular de rellotges de mart\u00ed amiel\nmuseu endesa o de l'electricitat.\n\n\n=== festes i festivals ===\nfires i festes de la santa creu i embarraca't: el programa d'actes de les fires i festes de figueres \u00e9s extens\u00edssim i compr\u00e8n m\u00fasica i balls de diferents g\u00e8neres i proced\u00e8ncies, teatre, concursos diversos, fires (d'antiguitats, de productes alimentaris, d'artesania, de llibres d'ocasi\u00f3, etc.), un bon grapat d'exposicions i centenars d'activitats esportives que conviuran amb el conegut festival de m\u00fasica embarraca't. el dia central de la festa 3 de maig, el dia de la santa creu, t\u00e9 lloc l'ofici solemne i el tradicional pilar caminat dels castellers de figueres. despr\u00e9s se celebra el concurs de les creus de maig un dels actes que origina les festes de la santa creu.\nel festival de jazz de figueres \u00e9s un festival anual de jazz que es fa a la capital de l'alt empord\u00e0. est\u00e0 organitzat pels joventuts musicals de figueres i actualment se celebra al teatre jard\u00ed i al cercle sport.\nfestival c\u00f2mic el festival c\u00f2mic de figueres \u00e9s un esdeveniment ideat per a fer de figueres millor ciutat i del m\u00f3n, un lloc millor. es tracta d'una programaci\u00f3 anual basada en les arts esc\u00e8niques per\u00f2 oberta a tot tipus de propostes que tinguin el bon humor, la com\u00e8dia i l'alegria de viure com a leitmotiv.\nac\u00fastica: festival musical que se celebra a figueres a finals d'agost i/o principis de setembre. l'organitza promoartsmusic.\nfestival figueres es mou - dansa i moviment - organitzat per l'entitat agitart. se celebra durant la primera setmana de juliol des de l'any 2012.\nfesticurts : festival internacional de curtmetratges de figueres organitzat per acat.\n\n\n=== mitjans de comunicaci\u00f3 ===\nsetmanari de l'alt emporda. nascut el 4 de gener del 1978. \u00e9s el segon setmanari d'informaci\u00f3 comarcal de catalunya en difusi\u00f3, segons l'oficina de justificaci\u00f3 de la difusi\u00f3 i la primera revista en catal\u00e0 de tota la prov\u00edncia, segons el bar\u00f2metre de la comunicaci\u00f3 i la cultura. es publica els dimarts.\nhora nova \u00e9s el peri\u00f2dic independent de l'alt empord\u00e0. la primera cap\u00e7alera, amb m\u00e9s de 30 anys d'hist\u00f2ria. es publica cada dimarts i cada divendres.\ntramuntana tv. televisi\u00f3 online creada el 23 d'abril del 2006. ofereix v\u00eddeonot\u00edcies de figueres i l'alt empord\u00e0.\nr\u00e0dio ser empord\u00e0. emissora que va comen\u00e7ar a emetre el dia 15 d'abril de 1984 en el dial de fm 94.5. els estudis estaven situats al carrer sant pau de figueres i jordi costa n'era el director. la programaci\u00f3 era b\u00e0sicament aut\u00f2noma i s'emetien informatius comarcals tres cops al dia. l'emissora es va fer molt popular retransmetent els partits de futbol de la ue figueres. del 30 de juny de 1988 al 29 d'agost de 1991, r\u00e0dio ser empord\u00e0 va emetre un programa que va tenir molt d'\u00e8xit anomenat \"la r\u00e0dio al sol\". el dia 1 de setembre de 1993 l'emissora es va convertir en m 80 s\u00e8rie d'or.\n\n\n== figuerencs destacats ==\ncategoria principal: figuerencsalguns figuerencs destacats, d'origen i d'adopci\u00f3:\n\njosep canaleta heras (n. 1972), escultor i creador del monument a llu\u00eds companys i jover d'aquesta vila.\nbernat jaume (segles xiii-xiv), fundador del primer hospital de figueres\ncresques elies (segle xiv), metge jueu de pere iii el cerimoni\u00f3s\nabd\u00f3 terrades i paul\u00ed (1812-1856), pol\u00edtic republic\u00e0\njosep \u201cpep\u201d ventura, (1817 - 1875), m\u00fasic i compositor de sardanes\njosep maria mart\u00ed i juli\u00e0 (1818-1897), batlle de figueres (1875-1877).\nnarc\u00eds monturiol i estarriol (1819-1885), enginyer, pol\u00edtic i inventor del submar\u00ed ict\u00edneu\ndamas calvet i de budall\u00e9s (1836-1891), enginyer, poeta i dramaturg\nteodor bar\u00f3 i surera, (1842 - 1916), pol\u00edtic, periodista, escriptor i dramaturg\nsantiago mund\u00ed i gir\u00f3 (1842-1915) cient\u00edfic.\npau pastells i vila (1846-1932) jesu\u00efta i historiador filipinista\njos\u00e9 marina vega (1850-1926) militar espanyol, ministre de la guerra dues vegades i senador vitalici\nramon mandri i campamar (1851-1927), apotecari, creador del cerebrino mandri\nalbert cot\u00f3 i fita (1852-1906), int\u00e8rpret de piano, director d'orquestra i compositor\nmart\u00edn pastells i papell (1856-1926),arquitecte i professor d'arquitectura\nvicen\u00e7 ros i marisch (1859-1937), industrial i pol\u00edtic, alcalde de figueres (1920-1923)\nfrederic gironella (1869-1948), escriptor i periodista\njosep pous i pag\u00e8s (1873-1952), escriptor, periodista i pol\u00edtic\nantoni junc\u00e0 i soler (1875-1952), m\u00fasic\ncarles jord\u00e0 i fages (1883-1935), pol\u00edtic\njosep puig i pujades (1883\u20131949), pol\u00edtic i escriptor\nramon noguer i comet (1886 - 1969), advocat i pol\u00edtic d'ideologia republicana\ndelf\u00ed dalmau i gener (1891-1965), pedagog i ling\u00fcista\nmercedes moner raguer (1892-1991), pianista\njoan carandell pericay (1893-1937), g\u00e8oleg i catedr\u00e0tic d'hist\u00f2ria natural\njoaquim xirau i palau (1895 - m\u00e8xic 1946), fil\u00f2sof\nmart\u00ed vilanova i purcallas (1896-1930), pol\u00edtic\neduard rodeja i galter (1896\u20131968), historiador\njaume maurici i soler (1898-1972?), poeta\nantoni xirau i palau (1898 - 1976), pol\u00edtic i advocat\nmart\u00ed vilanova i purcallas (1896-1930), pol\u00edtic\njaume maurici i soler (1898-1972?), poeta\ncarles maun\u00e9 i alai, (1899 - 1985), m\u00fasic i compositor\ncarles fages de climent (1902-1968), escriptor, poeta i periodista\ncarles varela i burch (1902-1973), ling\u00fcista i articulista d'ideologia republicana\nalexandre deulofeu i torres (1903-1978), farmac\u00e8utic, pol\u00edtic i fil\u00f2sof\ncamil\u00b7la lloret altafulla (1903-1998), pianista i professora\nsalvador dal\u00ed dom\u00e8nech (1904\u20131989), pintor surrealista i escriptor\nfrancesc basil i oliveras (1905-1975), compositor de sardanes\njaume miravitlles i navarra (1906-1988), pol\u00edtic i escriptor\njoaquim collar i serra (1906-1933), militar i aviador\nmaria dels \u00e0ngels vayreda i trullol (1913-1977), escriptora\njosep pallach i carol\u00e0, (1920-1977), mestre, pedagog i pol\u00edtic\nflorenci maun\u00e9 i marimont, (1925-1995), m\u00fasic, compositor de sardanes i director d'orquestres\ncarme guasch i darn\u00e9 (1928-1998), poetessa i escriptora\npere portabella i r\u00e0fols (1929-), director de cinema\njosep maria bernils i mach (1929-2011) historiador, cronista oficial de figueres.\nmaria \u00e0ngels anglada i d'abadal (1930-1999), escriptora\nemili casademont i comas (1936-2012), periodista i escriptor\na\u00efda lorenzo rosa (1937-), activista antifranquista\njaume cristau i brunet (1940-) m\u00fasic, compositor de sardanes i director de cobla.\npep subir\u00f3s puig (1947- 2016), fil\u00f2sof i escriptor\nllu\u00eds pe\u00f1aranda (1947-2010), pintor, il\u00b7lustrador i artterapeuta.\njos\u00e9 mar\u00eda l\u00f3pez sanfeliu (1952-), m\u00fasic conegut com a kiko veneno\njordi ball\u00f3 i fantova (1954-) professor universitari i actual director d'exposicions del cccb\nteresa compte i massachs (1954-), fiscal en cap del tribunal superior de just\u00edcia de catalunyaesther lloren\u00e7 (1962), activista antifranquista\nvicen\u00e7 pag\u00e8s jord\u00e0 (1963-), escriptor.\ntoni soler i guasch (1965-), periodista i presentador de r\u00e0dio i televisi\u00f3\nsebasti\u00e0 roig (1965-), escriptor.\nang\u00e9lica gonzalez (1966-), dramaturga, actriu i performer coneguda com a ang\u00e9lica liddell\nm\u00f3nica naranjo carrasco (1974-), cantant\nd\u00eddac lee i hsing (1974-,) emprenedor\nsara miquel (1984-), actriu\njoel gonz\u00e1lez (1989-), taekwondista\n\n\n== refer\u00e8ncies ==\n\n\n== vegeu tamb\u00e9 ==\nceba de figueres\nies ramon muntaner\nllista de monuments de figueres\nescuts i banderes de l'alt empord\u00e0\nllista d'alcaldes de figueres\n\n\n== enlla\u00e7os externs ==\ninformaci\u00f3 de la generalitat de catalunya\nmapa de l'art i la cultura a figueres - wikiartmap, el mapa de l'art a l'espai p\u00fablic arxivat 2014-01-27 a wayback machine.\n\nviccionari"