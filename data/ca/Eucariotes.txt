"els eucariotes (de noms cient\u00edfics eucaryotae, eukaryotae, eukarya o eucarya) s\u00f3n, en taxonomia i histologia, el domini d'organismes cel\u00b7lulars amb nucli diferenciat, i altres org\u00e0nuls tancats dins de les membranes biol\u00f2giques, contraposats aix\u00ed als procariotes. els eucariotes pertanyen al t\u00e0xon eukarya o eukaryota.\nl'estructura que defineix l'estructura de la membrana que fa que les c\u00e8l\u00b7lules eucariotes estiguin a part de les c\u00e8l\u00b7lules procari\u00f2tiques (bacteris i archaea) \u00e9s el nucli cel\u00b7lular, el qual cont\u00e9 el material gen\u00e8tic, tancat dins l'embolcall nuclear. la pres\u00e8ncia d'un nucli dona als eucariotes el seu nom, el qual prov\u00e9 del grec: \u03b5\u03c5 (eu, 'ben') i \u03ba\u03ac\u03c1\u03c5\u03bf\u03bd (karyon, 'nou' o 'pinyol'). les c\u00e8l\u00b7lules eucariotes tamb\u00e9 contenen altres org\u00e0nuls amb membrana com els mitocondris o els aparells de golgi. a m\u00e9s, les plantes i les algues contenen cloroplasts. molts organismes unicel\u00b7lulars s\u00f3n eucariotes, com ho s\u00f3n els protozoa. tots els organismes multicel\u00b7lulars s\u00f3n eucariotes, incloent-hi animals, plantes i fongs.\nals organismes formats per c\u00e8l\u00b7lules eucariotes se'ls denomina eucarionts.\nles an\u00e0lisis seq\u00fcenciadores dels ribosomes avalen la teoria que aquestes seq\u00fc\u00e8ncies dels eucariotes, les principals en la taxonomia gen\u00e8tica, s\u00f3n m\u00e9s properes als arqueobacteris que no pas als bacteris i que van compartir un avantpassat com\u00fa amb els primers durant m\u00e9s temps que els segons. tanmateix, altres grups de gens estan m\u00e9s relacionats amb els bacteris i encara d'altres semblen ser una diversificaci\u00f3 anterior als dos altres dominis. aix\u00f2 es deuria a l'elevada transfer\u00e8ncia horitzontal de gens original que es va donar en el brou primitiu.\nla divisi\u00f3 cel\u00b7lular en els eucariotes difereix de la dels procariotes. hi ha dos tipus de processos de divisi\u00f3. en la mitosi, una c\u00e8l\u00b7lula es divideix per a produir dues c\u00e8l\u00b7lules gen\u00e8ticament id\u00e8ntiques. en la meiosi, la qual es requereix en la reproducci\u00f3 sexual, una c\u00e8l\u00b7lula diploide experimenta recombinaci\u00f3: de cada parell de cromosomes parentals, en resulten quatre c\u00e8l\u00b7lules haploides (gamets).\nel domini eukaryota sembla monofil\u00e8tic. els dos altres dominis, eubacteria i archaea, s\u00f3n procariotes. els eucariotes representen una petita minoria de tots els \u00e9ssers vius; fins i tot, en el cos hum\u00e0 hi ha 10 cops m\u00e9s microbis que c\u00e8l\u00b7lules humanes.\n\n\n== organitzaci\u00f3 cel\u00b7lular ==\ntamb\u00e9 es denominen eucariotes les c\u00e8l\u00b7lules que tenen el seu material hereditari fonamental (la seva informaci\u00f3 gen\u00e8tica, adn) envoltat per d'una membrana cel\u00b7lular doble, l'embolcall nuclear, que delimita un nucli cel\u00b7lular.l'alternativa a l'organitzaci\u00f3 eucari\u00f2tica de la c\u00e8l\u00b7lula l'ofereix l'anomenada c\u00e8l\u00b7lula procariota. en aquestes c\u00e8l\u00b7lules, el material hereditari apareix m\u00e9s o menys dispers en el citoplasma. les c\u00e8l\u00b7lules eucariotes no tenen un compartiment al voltant de la membrana pl\u00e0smica, com el que tenen les c\u00e8l\u00b7lules procariotes.\na difer\u00e8ncia de les c\u00e8l\u00b7lules procariotes, les eucariotes presenten un citoplasma molt compartimentat, amb org\u00e0nuls separats o interconnectats, limitats per membranes biol\u00f2giques que s\u00f3n de la mateixa naturalesa essencial que la membrana plasm\u00e0tica. el nucli \u00e9s nom\u00e9s el m\u00e9s notable i caracter\u00edstic dels compartiments en qu\u00e8 es divideix el protoplasma, \u00e9s a dir, la part activa de la c\u00e8l\u00b7lula. en el protoplasma, distingim tres components principals, a saber: la membrana plasm\u00e0tica, el nucli i el citoplasma, constitu\u00eft per tota la resta. les c\u00e8l\u00b7lules eucariotes estan dotades d'un citoesquelet complex, molt estructurat i din\u00e0mic, format per microt\u00fabuls i diversos filaments proteics. a m\u00e9s, pot haver-hi paret cel\u00b7lular, que \u00e9s el t\u00edpic de plantes, fongs i protoctists pluricel\u00b7lulars, o algun altre tipus de recobriment extern a la membrana.\n\n\n== fisiologia ==\nles c\u00e8l\u00b7lules eucariotes contenen en principi mitocondris, org\u00e0nuls derivats per endosimbiosi de certs bacteris, la qual cosa els dota de la capacitat de desenvolupar un metabolisme aerobi. tanmateix, en alguns eucariotes del regne protoctists, els mitocondris han desaparegut secund\u00e0riament en el curs de l'evoluci\u00f3, en general derivant a altres org\u00e0nuls, com els hidrogenosomes.\nalguns eucariotes realitzen la fotos\u00edntesi, gr\u00e0cies a la pres\u00e8ncia en el seu citoplasma d'org\u00e0nuls anomenats cloroplasts, els quals deriven per endosimbiosi d'eubacteris del grup denominat cianobacteris (algues blaves).\nencara que demostren una diversitat incre\u00efble en la seua forma, comparteixen les caracter\u00edstiques fonamentals de la seua organitzaci\u00f3 cel\u00b7lular, a dalt resumides, i una gran homogene\u00eftat quant a la seua bioqu\u00edmica (composici\u00f3) i metabolisme, que contrasta amb la immensa heterogene\u00eftat que en aquest terreny presenten els procarionts (bacteris sensu lato).\n\n\n== diversitat ==\nels organismes eucariotes formen el domini eukarya, que inclou els organismes m\u00e9s coneguts, repartits en quatre regnes: animalia (animals), plantae (plantes), fungi (fongs) i protista. inclouen la gran majoria dels organismes extints morfol\u00f2gicament recognoscibles que estudien els paleont\u00f2legs. els exemples de la disparitat eucari\u00f2tica van des d'un dinoflagel\u00b7lat (un protist unicel\u00b7lular fotosintetitzador), un arbre com la sequoia, un calamar, o un xanglot de bolets (\u00f2rgans reproductius de fongs), cadascun amb c\u00e8l\u00b7lules distintes i, en el cas dels pluricel\u00b7lulars, sovint molt variades.\n\n\n== cladograma ==\nel seg\u00fcent arbre filogen\u00e8tic mostra les relacions entre els diferents grups d'eucariotes:\n\n\n== vegeu tamb\u00e9 ==\nadelfog\u00e0mia.\n\n\n== refer\u00e8ncies ==\n\nviccionari"