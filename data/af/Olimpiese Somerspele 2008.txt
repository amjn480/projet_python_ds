"die olimpiese somerspele 2008 (chinees: \u7b2c\u4e8c\u5341\u4e5d\u5c4a\u590f\u5b63\u5965\u6797\u5339\u514b\u8fd0\u52a8\u4f1a; pinyin: d\u00ec \u00e8rsh\u00edji\u01d4 ji\u00e8 xi\u00e0j\u00ec \u00e0ol\u00ednp\u01d0k\u00e8 y\u00f9nd\u00f2nghu\u00ec), amptelik bekend as die spele van die xxixste olimpiade, is tussen 8 en 24 augustus 2008 in beijing, china, aangebied. tydens die geleentheid het 10 942 atlete uit 204 nasies aan 302 items in 28 verskillende sportsoorte deelgeneem.\n\ndit was naas die spele van 1964 in tokio en die spele van 1988 in seoel die derde olimpiese somerspele wat in asi\u00eb beslis is. tokio sal later nog die spele van 2020 aanbied en beijing die winterspele van 2022. naas beijing was istanboel, osaka, parys en toronto kandidate vir die organisasie van die 2008-somerspele gewees.\ndie opening- en sluitingseremonies het in die nasionale stadion van beijing, ook bekend as \"vo\u00eblnes\", plaasgevind. soos gebruiklik het die lande in alfabetiese volgorde die stadion ingestap met griekeland die eerste en die gasheer volksrepubliek china die laaste, maar aangesien die plaaslike taal mandaryns is, is di\u00e9 taal se alfabet gebruik om die volgorde te bepaal. natalie du toit, swemmer en gouemedaljewenner tydens die paralimpiese somerspele 2004, het die suid-afrikaanse vlag ingedra.die paralimpiese somerspele 2008 is tussen 6 en 17 september in beijing gehou.\n\n\n== toewysing ==\nbeijing is op 13 julie 2001 in moskou deur die internasionale olimpiese komitee gekies as die gasheer vir die olimpiese somerspele in 2008. di\u00e9 stad is bo die ander kandidate op die kortlys, naamlik istanboel (turkye), osaka (japan), parys (frankryk) en toronto (kanada) gekies. stede soos bangkok, havana, ka\u00efro, kuala lumpur en sevilla was ook voorgestel, maar het nie die kortlys gemaak nie.\ndie stemming het as volg verloop:\n\n\n== omstredenheid ==\ndie toekenning van die spele aan die volksrepubliek china was in sommige kringe omstrede weens die land se ondemokratiese regering en swak menseregterekord. amnestie internasionaal het in april 2007 gemeld dat die situasie met die aanloop na die spele vir terdoodveroordeeldes en buitelandse joernaliste verbeter het, terwyl die onderdrukking van plaaslike joernaliste en politieke aktiviste besig was om toe te neem. die getal mense onder huisarres en inhegtenisnames sonder regsproses het volgens amnestie internasionaal ook toegeneem.uit 'n ondersoek van play fair 2008, 'n organisasie van vakbonde en aksiegroepe, blyk dit dat daar ook probleme was met die vervaardiging van goedere soos pette, tasse en penne wat vir die geleentheid gemaak word. kinderarbeid word op groot skaal in chinese fabrieke aangewend en mense word nie die helfte van die minimumloon betaal nie. die organisasiekomitee van die spele het aangekondig dat hierdie bedrywighede ondersoek sal word.van die atlete was besorg dat die lugbesoedeling wat oor die stad hang hulle prestasies nadelig kon be\u00efnvloed. die beijing munisipale regering het ingestem om die besoedelingsprobleem aan te spreek en verskeie fabrieke in die omgewing is gesluit.\n\n\n== seremonies ==\ndie opening- en afsluitingseremonie is in die nuwe nasionale stadion van beijing gehou, waar byna 100 000 toeskouers geakkommodeer kan word. die stadion vertoon uiterlik soos 'n vo\u00eblnes en word in die volksmond dan ook as sodanig aangedui. die stadion is deur die argitekfirma herzog & de meuron ontwerp.\ndie aflos met die olimpiese fakkel is vanaf athene, deur die himalaja, na beijing geneem. die fakkel is ook deur 'n groep van 80 spesiaal opgeleide bergklimmers na die spits van berg everest gedra. die voormalige chinese gimnas, li ning, het die eer te beurt geval om die olimpiese vlam aan te steek.\ndie olimpiese vlam is op 24 augustus 2008 uitgedoof tydens die afsluitingseremonie. guo jinlong, die burgemeester van beijing, het die olimpiese vlag aan die burgemeester van londen, boris johnson oorhandig, waar die 2012-spele aangebied gaan word.\n\n\n== sporte ==\n28 olimpiese sportsoorte in 302 dissiplines is tydens die spele beoefen. tydens die spele is 301 goue medaljes oorhandig.\n\n\n== stadions ==\n31 sportplekke is tydens die olimpiese somerspele 2008 gebruik:\n\n\n=== olimpiese groen ===\n\n\n=== universiteitsgimnasiums ===\n\n\n=== nuwe wedstrydplekke ===\n\n\n=== bestaande wedstrydplekke ===\n\n\n=== tydelike wedstrydplekke ===\n\n\n=== buite beijing ===\n\n\n== kalender ==\ndie volgende tabel dui die spele se daaglikse program aan. 'n blou blokkie beteken dat wedstryde plaasgevind het, maar dat geen medaljes op die spel was nie. 'n geel blokkie dui aan dat medaljes toegeken is, die getal dui op die getal medaljeparades wat die dag gehou is.\n\n\n== deelnemende nasies ==\nhier volg 'n alfabetiese lys van al die nasionale olimpiese komitees wat deelgeneem het. waar beskikbaar word die getal atlete per land in hakies aangedui:\n\n\n=== suid-afrikaanse deelname ===\ndie suid-afrikaanse swemmer natalie du toit, die wenner van vyf goue medaljes by die paralimpiese somerspele 2004, het gekwalifiseer om aan die spele deel te neem. daarby word sy die eerste geamputeerde atleet wat vir die olimpiese spele kwalifiseer sedert oliv\u00e9r halassy in 1936.die paralimpiese atleet oscar pistorius is eers deur die internasionale atletiekfederasie verbied om aan die olimpiese spele deel te neem nadat 'n duitse universiteit bevind het dat sy bioniese kunsbene hom 'n voordeel bo gewone atlete gee. die verbod is later opgehef, maar hy kon nie vir deelname kwalifiseer nie.\nsuid-afrika kon slegs 'n enkele silwer medalje tydens die spele inpalm (godfrey khotso mokoena vir verspring).\n\n\n== hoogtepunte ==\nmichael phelps van die verenigde state het agt goue medaljes tydens die spele ingepalm, 'n w\u00eareldrekord wat hom 'n totaal van 14 goue medaljes oor sy loopbaan besorg, meer as enige ander atleet in die geskiedenis van die spele.\nusain bolt van jamaika kon tydens die spele drie goue medaljes verower en drie nuwe w\u00eareldrekorde opstel, vir die 100 m, die 200 m en die 4x100 meter vryslagaflos. verder het die britse baanfietsryer chris hoy, die australiese swemmer stephanie rice en die chinese gimnas zou kai drie goue medaljes gewen.\ndie suid-afikaanse atleet godfrey khotso mokoena verower 'n silwer medalje in die verspring.\nkirsty coventry van zimbabwe wen een goue (200 m rugslag) en drie silwer medaljes (100 m rugslag, 200 m wisselslag en 400 m wisselslag swem).\nnatalie du toit behaal 'n 16de plek (uit 25 swemmers) met 'n tyd van 2uur 49.9 sekondes in die 10 km swem marathon. haar tyd is min of meer 'n minuut en 'n half stadiger as die van die wenner, die 19-jarige rus, larisa ilchenko.\n\n\n== getal medaljes ==\nhier is die top tien lande wat medaljes by die spele verower het:\n\n\n== sien ook ==\nolimpiese winterspele 2022 in beijing\n\n\n== verwysings ==\n\n\n== eksterne skakels ==\n(en)  beijing 2008 olympic.org. internasionale olimpiese komitee.\n(en)  resultate en medaljewenners olympic.org. internasionale olimpiese komitee.\n(en)  olympics: 2004 to 2012"