"merc\u00e8 rodoreda i gurgu\u00ed    (barcelona, 10 d'octubre de 1908 - girona, 13 d'abril de 1983) fou una escriptora catalana, considerada l'escriptora de llengua catalana contempor\u00e0nia m\u00e9s influent, tal com ho testifiquen les refer\u00e8ncies d'altres autors a la seva obra i la repercussi\u00f3 internacional, amb traduccions a m\u00e9s de trenta lleng\u00fces. va rebre, entre altres guardons, el premi d'honor de les lletres catalanes de 1980.la seva producci\u00f3 compr\u00e8n tots els g\u00e8neres literaris; rodoreda conre\u00e0 tant la poesia com el teatre o el conte, tot i que destac\u00e0 especialment en la novel\u00b7la. p\u00f2stumament, se'n descobr\u00ed el vessant m\u00e9s pict\u00f2ric, que sovint havia quedat en segon terme per la import\u00e0ncia que rodoreda donava a la pr\u00f2pia escriptura:\n\n\n== biografia ==\n\n\n=== inf\u00e0ncia (1908-1921) ===\nmerc\u00e8 rosa rodoreda i gurgu\u00ed nasqu\u00e9 el 10 d'octubre de 1908 en una petita torre amb jard\u00ed del carrer de sant antoni, actualment carrer de manuel angelon, al barri de sant gervasi de cassoles, barcelona. fou l'\u00fanica filla d'andreu rodoreda i sallent, comptable d'una armeria, i montserrat gurgu\u00ed i gu\u00e0rdia. tots dos eren grans amants de la literatura i el teatre i, de fet, havien assistit a classes de declamaci\u00f3 a l'escola d'art dram\u00e0tic, que posteriorment esdevindria l'institut del teatre, impartides per adri\u00e0 gual. la seva mare tamb\u00e9 tenia un gran inter\u00e8s per la m\u00fasica.rodoreda nom\u00e9s curs\u00e0 l'educaci\u00f3 prim\u00e0ria durant sis anys, de 1915 fins a 1917 a l'escola lurdes del barri de sarri\u00e0 i de 1917 fins a 1920 al centre nuestra se\u00f1ora de lourdes  que era m\u00e9s proper a casa seva, al carrer de p\u00e0dua, a l'altura del carrer de vallirana. despr\u00e9s va anar a una acad\u00e8mia on estudi\u00e0 nom\u00e9s franc\u00e8s i aritm\u00e8tica comercial.l'avi matern, pere gurgu\u00ed, era un admirador de jacint verdaguer \u2014de qui havia estat amic\u2014 i havia col\u00b7laborat com a redactor a les revistes la renaixensa i l'arc de sant mart\u00ed. l'any 1910, pere gurgu\u00ed feu aixecar un monument en mem\u00f2ria de jacint verdaguer al jard\u00ed de casa que duia un gravat amb el t\u00edtol de les dues obres m\u00e9s importants de l'autor, canig\u00f3 i l'atl\u00e0ntida; aquell indret es convert\u00ed en l'espai de festes i reunions de la fam\u00edlia. la figura de l'avi la marc\u00e0 intensament i l'arrib\u00e0 a considerar el seu mestre. gurgu\u00ed li inculc\u00e0 un profund sentiment catalanista, i un amor a la llengua catalana i a les flors que quedaren ben reflectits al llarg de tota l'obra de merc\u00e8 rodoreda.\n\nel 18 de maig de 1913, amb nom\u00e9s cinc anys, actu\u00e0 per primer cop en una obra de teatre amb el paper de la nena kitty de l'obra el misteri\u00f3s jimmy samson, al teatre torrent de les flors. anys m\u00e9s tard, aquest personatge fou, en certa manera, recuperat per al conte el bany, dins l'obra vint-i-dos contes.durant la seva inf\u00e0ncia lleg\u00ed sobretot els autors catalans cl\u00e0ssics i moderns, com jacint verdaguer, ramon llull, joan maragall, sagarra i josep carner, entre altres, segurament influ\u00efda per l'ambient bohemi que es respirava a la casa familiar.el 30 de maig de 1920 particip\u00e0 en el drama quince d\u00edas de reinado a l'escola lurdes. en el mateix acte tamb\u00e9 hi recit\u00e0 el poema en catal\u00e0 la negra.el 1921, el seu oncle joan s'instal\u00b7l\u00e0 a casa de la fam\u00edlia i els canvi\u00e0 l'estil de vida tot imposant-hi austeritat i ordre convencional. merc\u00e8 rodoreda el tenia idealitzat arran de les cartes que n'havia rebut anteriorment i acab\u00e0 casant-s'hi el 10 d'octubre de 1928, el dia del seu vint\u00e8 aniversari, a l'esgl\u00e9sia de la bonanova. ell tenia catorze anys m\u00e9s que ella i, a causa del grau de consanguinitat, necessitaren la dispensa papal.\n\n\n=== joventut (1929-1938) ===\ndespr\u00e9s del casament, el matrimoni an\u00e0 a par\u00eds de viatge de nuvis, i despr\u00e9s s'instal\u00b7l\u00e0 en una casa del carrer de saragossa. el seu marit havia estat a l'argentina de ben jove i n'havia tornat amb una petita fortuna.\nel 23 de juliol de 1929 nasqu\u00e9 el seu \u00fanic fill, jordi gurgu\u00ed i rodoreda. a partir d'aquest moment, merc\u00e8 rodoreda comen\u00e7\u00e0 a fer proves liter\u00e0ries, per a aconseguir alliberar-se de la depend\u00e8ncia econ\u00f2mica i social que li comportava la mon\u00f2tona vida de casada. fou aix\u00ed que comen\u00e7\u00e0 a concebre l'escriptura com un ofici. cada dia es tancava durant una estona en un colomar blau que hi havia a la casa materna de manuel angelon, que possiblement despr\u00e9s li serv\u00ed d'inspiraci\u00f3 per a incloure a la pla\u00e7a del diamant el colomar. durant aquell temps, escriu versos, una com\u00e8dia teatral (que roman desapareguda) i una novel\u00b7la. entretant, fou proclamada la segona rep\u00fablica.\n\n\n==== segona rep\u00fablica ====\nel 1931 merc\u00e8 rodoreda comen\u00e7\u00e0 a rebre classes al liceu dalmau, on millor\u00e0 el seu coneixement de la llengua sota la guia del pedagog, ling\u00fcista i esperantista delf\u00ed dalmau i gener, que la influ\u00ed enormement i l'estimul\u00e0 a formar-se, i amb qui sorg\u00ed un vincle d'amistat. merc\u00e8 rodoreda ensenyava el que escrivia a dalmau, i ell l'anim\u00e0 a fer p\u00fablics aquests primers textos. segons dalmau, merc\u00e8 rodoreda era una alumna excepcional, que posse\u00efa una plenitud espiritual i una prometedora \u00e0nima de literata. aquesta admiraci\u00f3 cap a merc\u00e8 rodoreda port\u00e0 dalmau a demanar-li que fos una de les contraparts a la seva obra pol\u00e8mica, una apologia del catal\u00e0 i de l'esperanto; ella respongu\u00e9 afirmativament i la pe\u00e7a es public\u00e0 l'any 1934. segons reconegu\u00e9 el mestre delf\u00ed dalmau, aquesta obra tamb\u00e9 havia estat influ\u00efda per les observacions de rodoreda.l'any 1932 es public\u00e0 la primera novel\u00b7la de merc\u00e8 rodoreda a l'editorial catal\u00f2nia titulada s\u00f3c una dona honrada? i tamb\u00e9, alguns contes per a diversos diaris. l'obra pass\u00e0 quasi desapercebuda fins que opt\u00e0 al premi crexells de l'any 1933, encara que el guanyador d'aquell any fou carles soldevila. tamb\u00e9 en aquest any de 1932, el 20 d'octubre, public\u00e0 una entrevista a l'actriu maria vila a la revista mirador.l'1 d'octubre de 1933 inici\u00e0 la seva carrera period\u00edstica a la revista setmanal clarisme on public\u00e0 vint-i-quatre contribucions: cinc proses sobre cultura tradicional, tretze entrevistes, dues ressenyes, un conte i tres comentaris de tem\u00e0tica politicocultural, musical i cinematogr\u00e0fic. aquell mateix any, entr\u00e0 a formar part de l'associaci\u00f3 de la premsa de barcelona, fet que posava en evid\u00e8ncia la intenci\u00f3 de formalitzar la col\u00b7laboraci\u00f3 amb la tasca period\u00edstica.a la primavera de 1934 merc\u00e8 rodoreda publica la seva segona obra, del que hom no pot fugir, en les edicions de la revista clarisme. en el maig d'aquell mateix any, guany\u00e0 el premi del casino independent dels jocs florals de lleida amb el conte \u00abla sireneta i el delf\u00ed\u00bb, actualment perdut.despr\u00e9s d'escriure aquesta segona obra, joan puig i ferreter, director d'edicions proa, la visit\u00e0 i s'interess\u00e0 per publicar-li la seva pr\u00f2xima obra: un dia en la vida d'un home, publicada a la tardor d'aquell mateix any a proa. rodoreda comen\u00e7\u00e0 a introduir-se al m\u00f3n literari gr\u00e0cies a l'ajuda del mateix puig i ferreter, que li obr\u00ed les portes d'el club dels novel\u00b7listes, format per autors com armand obiols, francesc trabal o joan oliver, que tamb\u00e9 eren antics membres de la colla de sabadell. en aquell temps, s'endins\u00e0 en la lectura de les novel\u00b7les de fi\u00f3dor dostoievski.de 1935 fins a 1939 public\u00e0 un total de setze contes per a la quitxalla al diari la publicitat, en una secci\u00f3 anomenada una estona amb els infants. cal destacar el noiet i la casona dedicat al seu fill, i tamb\u00e9 la fulla, que dedic\u00e0 a josep carner. a m\u00e9s a m\u00e9s, ho compaginava amb la publicaci\u00f3 de contes en els mitjans de premsa en catal\u00e0 capdavanters com la revista, la veu de catalunya i mirador, entre altres.l'any 1936 public\u00e0 la quarta novel\u00b7la, crim. posteriorment, rodoreda rebutjaria aquesta novel\u00b7la, juntament amb les tres anteriors, en considerar-les producte de la inexperi\u00e8ncia.\n\n\n==== guerra civil ====\nde l'any 1937 en\u00e7\u00e0, rodoreda ocup\u00e0 el c\u00e0rrec de correctora de catal\u00e0 en el comissariat de propaganda de la generalitat. en aquest ambient conegu\u00e9 escriptores de l'\u00e8poca com aurora bertrana, maria teresa vernet, i establ\u00ed lla\u00e7os d'amistat amb susina amat, julieta franquesa, anna muri\u00e0 i carme manrubia.el premi joan crexells de narrativa de l'any 1937 s'atorg\u00e0 a merc\u00e8 rodoreda per la seva obra aloma. aquest mateix any, se separ\u00e0 del seu marit joan gurgu\u00ed, despr\u00e9s d'uns nou anys de matrimoni i amb un fill en com\u00fa. el seu suposat amant, andreu nin i p\u00e9rez, fou detingut el dia 16 de juny davant de la seu del seu partit a la rambla de barcelona, on dies m\u00e9s tard fou torturat i assassinat per agents de la policia sovi\u00e8tica per ordre del general aleksandr orlov, a la pres\u00f3 d'alcal\u00e1 de henares.l'any 1938, fou publicada per la instituci\u00f3 de les lletres catalanes la cinquena novel\u00b7la de merc\u00e8 rodoreda titulada aloma. aquesta fou la primera obra que rodoreda accept\u00e0 com a seva, encara que posteriorment la reform\u00e0 i public\u00e0 de nou. el mateix any, en representaci\u00f3 del pen club de catalunya, viatj\u00e0 juntament amb l'escriptor catal\u00e0 francesc trabal, i lleg\u00ed una benvinguda escrita per carles riba al congr\u00e9s internacional del pen club a praga.\n\n\n=== exili (1939-1972) ===\nel 23 de gener de 1939, pocs dies abans de la desfeta dels republicans, merc\u00e8 rodoreda fug\u00ed a l'exili. pensant-se que la separaci\u00f3 seria breu, deix\u00e0 el fill amb la seva mare. encara que merc\u00e8 rodoreda no havia participat mai en pol\u00edtica, part\u00ed per consell de la seva mare, que temia problemes a causa de les activitats de col\u00b7laboraci\u00f3 amb publicacions en catal\u00e0 i algunes revistes d'esquerres durant els anys anteriors. juntament amb altres intel\u00b7lectuals de l'\u00e8poca, an\u00e0 de barcelona a girona amb un bibliob\u00fas propietat de la conselleria de cultura de la generalitat de catalunya, despr\u00e9s segu\u00ed el cam\u00ed pel mas perx\u00e9s, al municipi d'agullana, fins a travessar la frontera administrativa pel pert\u00fas i entr\u00e0 a catalunya del nord el 30 de gener. despr\u00e9s de pernoctar al vol\u00f3, es dirigiren a perpiny\u00e0; all\u00ed hi passaren tres dies i a continuaci\u00f3 viatjaren fins a tolosa de llenguadoc amb tren.\nmerc\u00e8 rodoreda va partir l\u2019exili i en les seves obres es pot percebre l\u2019estela d\u2019aquesta viv\u00e8ncia, a l\u2019obra \u00aborleans, 3 quil\u00f2metres\u00bb (1958), l\u2019autora, empra la ficci\u00f3 extreta de la realitat, per testimoniar l\u2019experi\u00e8ncia angoixant de l\u2019exili, narra la hist\u00f2ria d\u2019una parella d\u2019exiliats que fugen dels nazis i es dirigeixen cap a orleans. en l\u2019obra es pot percebre la por \u00abbombes d'avi\u00f3. la casa trontoll\u00e0 i la finestra, oberta, va tancar-se amb un cop sec. se sent\u00ed trencadissa de vidres.\u00bb (1979: 289), la fatiga, la tristor \u00abtothom caminava a poc a poc, sense esma. tothom caminava sense saber perqu\u00e8\u00bb (1979: 286) i l\u2019enyoran\u00e7a de la llar \u00abentre una espessor d'arbres es veia una casa. una casa fora poble, a\u00efllada, voltada d'una gran extensi\u00f3 de terreny llis com el palmell de la m\u00e0. al davant tenia un jard\u00ed ple de tulipes, i de rosers amb les darreres roses del mes de juny.\u00bb (rodoreda, 1979: 287)\n\n\n==== roissy-en-brie ====\narrib\u00e0 a la capital francesa a la fi de febrer i a principi d'abril es trasllad\u00e0 a roissy-en-brie, una localitat propera a l'est de la capital. s'instal\u00b7l\u00e0 al castell de roissy-en-brie, construcci\u00f3 del segle xviii, que s'oferia a refugiar escriptors. compart\u00ed casa durant mesos amb altres intel\u00b7lectuals com ara anna muri\u00e0, c\u00e8sar august jordana, armand obiols, francesc trabal i carles riba.a roissy-en-brie hi sorgiren diverses relacions amoroses; una d'elles fou entre merc\u00e8 rodoreda i joan prat i esteve, m\u00e9s conegut amb el pseud\u00f2nim d'armand obiols. el problema al castell sorg\u00ed perqu\u00e8 armand obiols estava casat amb la germana de francesc trabal i tenien un fill, que havia restat a barcelona juntament amb la seva mare. a m\u00e9s a m\u00e9s, la sogra d'armand obiols havia viatjat amb trabal fins a roissy-en-brie juntament amb altres membres de la fam\u00edlia trabal. en conseq\u00fc\u00e8ncia, aquest adulteri divid\u00ed els exiliats catalans en dos b\u00e0ndols contraposats. segons anna muri\u00e0, en francesc trabal s'hi oposava no solament per la seva germana sin\u00f3 per gelosia, ja que hauria mantingut una relaci\u00f3 amb merc\u00e8 rodoreda en secret a barcelona que nom\u00e9s coneixien ells dos i la seva confident. rodoreda d'aix\u00f2 en volgu\u00e9 escriure un llibre titulat la novel\u00b7la de roissy, tanmateix, no es decid\u00ed a fer-ho mai.l'ambient d'estabilitat que oferia el castell fou pertorbat per l'inici de la segona guerra mundial. en aquell moment alguns decidiren fugir cap a pa\u00efsos d'hispanoam\u00e8rica i d'altres preferiren restar a fran\u00e7a; aquest darrer dest\u00ed fou l'escollit per rodoreda i obiols. en conseq\u00fc\u00e8ncia, es traslladaren a la casa villa rosset, a la perif\u00e8ria de la vila.\n\n\n===== fugida dels nazis =====\nmerc\u00e8 rodoreda, juntament amb altres escriptors que encara es refugiaven a fran\u00e7a, hagu\u00e9 de fugir de par\u00eds a mitjan juny de 1940 per l'aven\u00e7 dels soldats alemanys que anaven en direcci\u00f3 a orleans per la via d'artenay. josep maria esverd pogu\u00e9 aconseguir una camioneta per a fugir de fran\u00e7a; tanmateix, l'endem\u00e0 fou requisada per les tropes franceses. despr\u00e9s d'un intent fracassat d'agafar el tren, hagueren de fugir a peu cap al sud. l'objectiu era travessar el riu loira per poder entrar a la zona no ocupada, per\u00f2 poc abans d'arribar a orleans se la trobaren en flames i no restava cap pont dempeus en aquell tram del riu loira; en conseq\u00fc\u00e8ncia, es desviaren de la ruta fixada.\n\ndurant dotze dies es resguardaren en una granja fins a la signatura de l'armistici del 22 de juny de 1940, despr\u00e9s d'haver travessat el riu loira per la localitat de meung-sur-loire que estava del tot destru\u00efda. d'all\u00ed viatjaren encara m\u00e9s al sud fins a establir-se aquest cop a llemotges.\n\n\n==== llemotges-bordeus ====\na llemotges s'instal\u00b7l\u00e0 en una habitaci\u00f3 al n\u00famero 12 del carrer des filles-notre-dame. foren uns anys durs per a l'autora, car el 5 de juny de 1941 el seu company sentimental armand obiols fou detingut, i rest\u00e0 sola fins a l'octubre d'aquell mateix any. durant aquell temps, armand obiols hagu\u00e9 de fer treballs for\u00e7ats a saillat-sur-vienne en una pedrera. tanmateix, diverses gestions de rodoreda aconseguiren que fos destinat a bordeus. quan obiols ja estigu\u00e9 en unes millors condicions de vida a bordeus, rodoreda s'involucr\u00e0 en un cercle d'estudi dedicat a la lectura i l'aprenentatge de l'angl\u00e8s.durant els mesos posteriors, la relaci\u00f3 entre merc\u00e8 rodoreda i armand obiols fou sobretot a dist\u00e0ncia, i nom\u00e9s espor\u00e0dicament es pogueren veure en persona. no fou fins a final d'agost de 1943, que rodoreda es trasllad\u00e0 al n\u00famero 43 del carrer chauffour de bordeus on es retrob\u00e0 amb l'amant. a bordeus hi visqu\u00e9 moments molt durs i cosia, segons paraules seves, \u00abfins a l'embrutiment\u00bb en un magatzem durant gran part del dia, una feina que no li deixava temps per a escriure.\n\n\n==== par\u00eds ====\nel retorn a par\u00eds tingu\u00e9 lloc el setembre de 1946 quan rodoreda i armand obiols es traslladaren a la casa de rafael tasis i marca a l'exili, que es trobava al n\u00famero 9 al carrer co\u00ebtlogon. poc temps despr\u00e9s, la parella es trasllad\u00e0 a la sisena planta del n\u00famero 21 del carrer de cherche-midi, a la zona residencial de saint-germain-des-pr\u00e9s, que era un lloc de reuni\u00f3 per a molts intel\u00b7lectuals del moment. aquesta fou la seva llar durant vuit anys i, de fet, no se'n desllig\u00e0 totalment fins a l'any 1977.a principis de 1947, pogu\u00e9 deixar la feina de cosidora per passar a treballar un altre cop com a col\u00b7laboradora a la revista de catalunya. a banda de publicar durant aquell any narracions a les diverses edicions de la revista, tamb\u00e9 en pogu\u00e9 publicar algunes a xile i m\u00e8xic.de 1947 fins a l'any 1953, merc\u00e8 rodoreda no pogu\u00e9 cultivar una literatura de gran extensi\u00f3 perqu\u00e8 just a l'any 1945 havia comen\u00e7at a patir problemes de salut, juntament amb la reaparici\u00f3 d'una par\u00e0lisi som\u00e0tica al bra\u00e7 dret. per aquesta ra\u00f3, intensific\u00e0 la creaci\u00f3 po\u00e8tica i trob\u00e0 en josep carner el seu mestre, amb qui mantingu\u00e9 una estreta relaci\u00f3 per correspond\u00e8ncia. l'any 1952, comen\u00e7\u00e0 una ter\u00e0pia de recuperaci\u00f3 al balneari de ch\u00e2tel-guyon. durant els anys que estigu\u00e9 a par\u00eds tamb\u00e9 comen\u00e7\u00e0 dues novel\u00b7les que no acab\u00e0.l'any 1947, als jocs florals de la llengua catalana celebrats a londres, guany\u00e0 la seva primera flor natural amb sis sonets: rosa, amor novell, adam a eva, ocell i dos sonets m\u00e9s sense t\u00edtol. amb el poema m\u00f3n d'ulisses, rodoreda s'al\u00e7\u00e0 per segon cop amb la flor natural dels jocs florals de 1948 a par\u00eds, poema que fou publicat a la revista la nostra revista aquell mateix any. albes i nits li don\u00e0 la tercera vict\u00f2ria en el certamen dels jocs florals i, en conseq\u00fc\u00e8ncia, fou nomenada \u00abmestre en gai saber\u00bb a montevideo el 1949. aquell mateix any visit\u00e0 barcelona per primer cop despr\u00e9s de l'exili.\nl'any 1951, s'acost\u00e0 tamb\u00e9 a la pintura, interessada sobretot per pintors com ara pablo picasso, paul klee i joan mir\u00f3, i feu algunes creacions pr\u00f2pies. en una carta a armand obiols de l'any 1954 explica que ja t\u00e9 un \u00abestil i un m\u00f3n\u00bb en la pintura, tanmateix, reconeix que el seu lloc es troba en l'escriptura. d'altra banda, armand obiols, comen\u00e7\u00e0 a treballar com a traductor per a la unesco gr\u00e0cies a quiroga pl\u00e1, i dos anys m\u00e9s tard, l'any 1953, es trasllad\u00e0 definitivament a ginebra.\n\n\n==== ginebra ====\nl'any 1954, merc\u00e8 rodoreda i armand obiols es traslladaren a un apartament al n\u00famero 19 del carrer de violet, en un barri burg\u00e8s de la ciutat de ginebra. en aquesta ciutat, sempre s'hi sent\u00ed exiliada i, fins i tot, reconegu\u00e9 que ginebra \u00ab\u00e9s una ciutat molt avorrida, apta per escriure\u00bb. poc despr\u00e9s, obiols s'hagu\u00e9 de traslladar a viena per q\u00fcestions de feina. aquell mateix any, rodoreda feu un viatge a barcelona per a assistir al casament del seu \u00fanic fill, jordi gurgu\u00ed i rodoreda.\n\nl'any 1956, guany\u00e0 el premi d'assaig joan maragall amb tres sonets i una can\u00e7\u00f3 que ser\u00e0 publicat al suplement literari la gaseta de lletres de la nova revista (1955-1958). aix\u00ed mateix, fou premiada amb el premi joan santamaria pel seu conte carnaval que li fou entregat a barcelona el mateix any.el 1958 es publica el recull de contes escrits sota el nom de vint-i-dos contes que, un any abans, havia rebut el prestigi\u00f3s premi v\u00edctor catal\u00e0. alguns d'aquests contes havien estat ja publicats a m\u00e8xic durant l'exili a fran\u00e7a, mentre que d'altres eren in\u00e8dits. segons confess\u00e0 l'autora, aquest llibre provenia d'una crisi de t\u00e8cniques que comport\u00e0 un desigual nivell literari entre els diversos contes, malgrat que els lligava una unitat tem\u00e0tica.segons unes anotacions in\u00e8dites que parlen de ginebra, rodoreda ens revela que durant aquells anys es vei\u00e9 amb escriptors com ara eugeni xammar, julio cort\u00e1zar i la seva muller, i jorge sempr\u00fan.durant la llarga estada a ginebra, es cre\u00e0 un primer jard\u00ed que m\u00e9s endavant repetiria a romany\u00e0 de la selva. el gran volum de flors que l'envoltaven li serv\u00ed d'inspiraci\u00f3 per comen\u00e7ar a retratar les flors que acabarien conformant flors de deb\u00f2 dins de viatges i flors, juntament amb els viatges que redactaria a romany\u00e0; tanmateix, aquest llibre no fou publicat fins a l'any 1980.\nla perla del llac fou el t\u00edtol d'una novel\u00b7la potencial de l'autora que qued\u00e0 incompleta, i resta a l'arxiu de l'institut d'estudis catalans. el t\u00edtol \u00e9s el nom d'un restaurant a la riba del llac l\u00e9man en un rac\u00f3 de ginebra que merc\u00e8 rodoreda freq\u00fcentava. era un empla\u00e7ament prop de l'edifici de les nacions unides on l'autora menjava habitualment, i d'on ella gaudia d'una gran vista en el menjador dels pisos superiors. segons ens descriu al pr\u00f2leg de mirall trencat, els ulls de la protagonista teresa goday de valldaura eren els mateixos que la dama del l\u00e9man.en el 1958, present\u00e0 una mica d'hist\u00f2ria al premi joanot martorell, encara que no guany\u00e0 sin\u00f3 que ho feu ricard salvat amb animals destructors de lleis; emper\u00f2, aquesta novel\u00b7la fou publicada l'any 1967 aquest cop amb el t\u00edtol de jard\u00ed vora el mar. tamb\u00e9 escrigu\u00e9 el conte rom negrita per al volum els 7 pecats capitals vistos per 21 contistes, encara que despr\u00e9s formaria part del volum semblava de seda i altres contes. del 1958 endavant, i sense trencar amb rodoreda, armand obiols mantindr\u00e0 una relaci\u00f3 sentimental amb una dona a ginebra fins a la seva mort.l'any 1959, comen\u00e7\u00e0 a escriure la novel\u00b7la possiblement m\u00e9s coneguda de la seva carrera sota el nom de la colometa, encara que l'any 1962 seria publicada amb el nom de la pla\u00e7a del diamant per el club dels novel\u00b7listes. el 1960, l'havia presentat al premi sant jordi de novel\u00b7la, anteriorment conegut sota el nom de premi joanot martorell, tanmateix, no guany\u00e0 sin\u00f3 que s'al\u00e7\u00e0 amb el premi enric mass\u00f3 i urgell\u00e8s amb la seva novel\u00b7la viure no \u00e9s f\u00e0cil. joan fuster l'envi\u00e0 igualment a el club dels novel\u00b7listes, que en aquell moment era dirigit per joan sales. sales qued\u00e0 encisat per la novel\u00b7la i comen\u00e7\u00e0 a mantenir contacte per correspond\u00e8ncia amb merc\u00e8 rodoreda. a partir d'aquest moment, trob\u00e0 en el club editor, en qu\u00e8 sales era cofundador, un espai on bolcar la seva obra liter\u00e0ria. quan fou publicada l'any seixanta-dos, la novel\u00b7la no era exactament la que havia presentat al premi sant jordi, sin\u00f3 que havia rebut una ampliaci\u00f3 tant en cap\u00edtols com en correccions de sales, d'obiols i de la mateixa autora.\n\nl'any 1961 envi\u00e0 al mateix premi una altra obra seva, la mort i la primavera, que tampoc guany\u00e0 sin\u00f3 que fou josep maria espin\u00e0s amb l'\u00faltim repl\u00e0 qui sort\u00ed victori\u00f3s.\nl'any 1965, rodoreda feu els primers passos en la publicaci\u00f3 de les seves obres completes despr\u00e9s d'una petici\u00f3 de joaquim molas per dur-ho a terme, no obstant aix\u00f2, no serien publicades a edicions 62 fins a l'any 1977. l'obra no inclogu\u00e9 cap de les seves primeres quatre obres (s\u00f3c una dona honrada?, del que hom no pot fugir, un dia de la vida d'un home i crim) perqu\u00e8 considerava que eren fruit de la seva inexperi\u00e8ncia i accept\u00e0 reescriure aloma per adequar-la al nivell de la seva obra actual; i que seria reeditada l'any 1969.l'any 1966, mor\u00ed la seva mare, montserrat gurgu\u00ed; i tres anys m\u00e9s tard, el seu oncle-marit, joan gurgu\u00ed. fruit de la mort del seu marit, es desballest\u00e0 la relaci\u00f3 entre mare-fill per problemes amb el repartiment de l'her\u00e8ncia. tanmateix, el 1966 fou l'any en qu\u00e8 es public\u00e0 el carrer de les cam\u00e8lies que reb\u00e9 el premi sant jordi sense que ella hi hagu\u00e9s presentat candidatura; aquest fet esdevingu\u00e9 perqu\u00e8 la direcci\u00f3 decid\u00ed premiar una obra ja publicada. amb aquesta mateixa novel\u00b7la reb\u00e9 tamb\u00e9 el premi cr\u00edtica serra d'or de literatura i assaig l'any 1967, i el premi ramon llull de novel\u00b7la l'any 1969. l'any 1967, comen\u00e7\u00e0 a treballar en la novel\u00b7la mirall trencat, que anys despr\u00e9s convertiria en una de les obres m\u00e9s reeixides de l'autora. mirall trencat fou fruit de la reelaboraci\u00f3 de l'obra teatral un dia que no havia pogut estrenar. tamb\u00e9 public\u00e0 dues obres: jard\u00ed vora el mar i un recull de contes titulat la meva cristina i altres contes.\nde 1970 endavant la seva obra comen\u00e7\u00e0 a ser tradu\u00efda a altres idiomes, encara que la seva primera obra tradu\u00efda fou la plaza del diamante en castell\u00e0 l'any 1965. l'any 1971, s'accentu\u00e0 el seu sentiment d'exili amb la mort a l'hospital de la universitat de viena del seu company de molts anys, armand obiols. aquest fet, juntament amb el descobriment d'una altra amant d'obiols, la deix\u00e0 encara m\u00e9s sola i decaiguda per terres su\u00efsses. durant aquests dies, escrigu\u00e9 un petit carnet colpidor sobre els durs dies que pass\u00e0 a l'hospital; actualment, aquest carnet es conserva a l'arxiu de l'iec. en conseq\u00fc\u00e8ncia, despr\u00e9s del retrobament d'unes amigues del temps de la guerra civil, decid\u00ed d'establir-se a partir de 1972 al xalet de carme manrubia a romany\u00e0 de la selva, sense deixar de sojornar a ginebra, per b\u00e9 que cada cop m\u00e9s espor\u00e0dicament.\n\n\n=== romany\u00e0 de la selva (1972-1983) ===\nl'any 1972, pass\u00e0 l'estiu a el senyal \u2014actualment anomenat el senyal vell\u2014 de romany\u00e0 de la selva, que era una casa propietat de la seva amiga carme manrubia, tanmateix havia estat ideada per les dues amigues. la seva amistat amb carme manrubia venia ja de quan treballaven juntes al comissariat de propaganda de la generalitat de catalunya durant la guerra civil espanyola, encara que es distanciaren quan manrubia i rodoreda s'exiliaren en pa\u00efsos diferents. tamb\u00e9 participaren en aquest projecte: el fill adoptat de carme manrubia, carlos; la susina amat i esther floricourt. en aquesta casa hi viur\u00e0 durant sis anys, fins que l'any 1979 es constru\u00ed la seva pr\u00f2pia casa a romany\u00e0. el nom escollit per les dues amigues per a la casa, el senyal, fa refer\u00e8ncia a l'estigma de ca\u00edn a l'obra demian de hermann hesse.a casa de manrubia acab\u00e0 de completar substancialment la feina d'escriptura de mirall trencat que ja havia comen\u00e7at a ginebra anys enrere. aquesta obra \u00e9s considerada la m\u00e9s reeixida de la seva producci\u00f3 liter\u00e0ria i sort\u00ed publicada l'any 1974. tamb\u00e9 escrigu\u00e9 all\u00e0 viatges a uns quants pobles dins de viatges i flors i la novel\u00b7la quanta, quanta guerra\u2026. aquests dos llibres foren publicats l'any 1980 i li permeteren guanyar el premi ciutat de barcelona. aquell mateix any, an\u00e0 tamb\u00e9 a la ciutat comtal a fer el preg\u00f3 de les festes de la merc\u00e8. tamb\u00e9 en el mateix any, se li atorg\u00e0 per la seva traject\u00f2ria liter\u00e0ria en llengua catalana el premi d'honor de les lletres catalanes, arribant, aix\u00ed, la seva consagraci\u00f3 com a escriptora. l'any 1978, es public\u00e0 semblava de seda i altres contes que era una recull de contes escrits al llarg de la seva vida.el projecte conjunt entre merc\u00e8 rodoreda i manrubia fracass\u00e0. merc\u00e8 rodoreda es compr\u00e0 un terreny l'any 1977 en qu\u00e8 es feu construir una casa al costat de l'existent; que s'acabaria l'any 1979. segons anna maria saludes i amat, aquest aband\u00f3 de la casa de manrubia fou causat per la necessitat de rodoreda de seguir una vida en soledat pr\u00f2pia del seu car\u00e0cter; fruit de la dif\u00edcil conviv\u00e8ncia entre ambdues.l'any 1979, escrigu\u00e9 la seva com\u00e8dia teatral el maniqu\u00ed que fou estrenada al mateix any per la companyia bruixes de dol al festival internacional de teatre de sitges dirigida per aracel\u00b7li bruch.en aquells \u00faltims anys de vida, merc\u00e8 rodoreda veur\u00e0 diversos cops el salt de les seves novel\u00b7les a la petita i gran pantalla. primerament, feu el salt a la televisi\u00f3 la seva novel\u00b7la aloma del director llu\u00eds pascual l'any 1978. m\u00e9s tard, feu el salt a la pantalla gran la pla\u00e7a del diamant (1982) amb s\u00edlvia munt en el paper de colometa i sota la direcci\u00f3 de francesc betriu.l'any 1982, escrigu\u00e9 un recull d'articles biogr\u00e0fics publicats a serra d'or titulats fitxers d'infantesa. merc\u00e8 rodoreda pertany\u00e9 a l'associaci\u00f3 d'escriptors en llengua catalana i fou membre i s\u00f2cia d'honor despr\u00e9s del seu retorn a catalunya.\n\n\n==== mort ====\na dos quarts de dues de la tarda del 13 d'abril de 1983, mor merc\u00e8 rodoreda i gurgu\u00ed a la cl\u00ednica mu\u00f1oz, avui desapareguda, de la ciutat de girona producte d'un c\u00e0ncer de fetge molt avan\u00e7at. durant els seus \u00faltims dies, en qu\u00e8 es trobava ja ingressada a l'hospital de girona, merc\u00e8 rodoreda es reconcili\u00e0 amb els membres de la seva fam\u00edlia despr\u00e9s que fossin avisats per joan sales. segons explica l'amiga \u00edntima de rodoreda, isabel par\u00e9s, quan diagnosticaren el c\u00e0ncer a rodoreda, l'autora s'enfons\u00e0 i no volgu\u00e9 lluitar per poder viure:\n\nla capella ardent fou instal\u00b7lada en el palau solterra del departament de cultura de la generalitat i, fent cas a la seva voluntat, rodoreda fou enterrada al cementiri de romany\u00e0 de la selva en un enterrament multitudinari al qual assistiren molts companys de professi\u00f3 i d'altres personalitats del moment. el seu llegat intel\u00b7lectual fou donat en her\u00e8ncia a l'institut d'estudis catalans que anys despr\u00e9s, cre\u00e0 la fundaci\u00f3 merc\u00e8 rodoreda.\n\n\n== narrativa ==\nla narrativa fou el camp literari per excel\u00b7l\u00e8ncia de l'autora i pel qual \u00e9s \u00e0mpliament coneguda. a l'hora de classificar el corpus narratiu de rodoreda existeix una disparitat de criteris, encara que principalment es divideix segons les etapes de la vida de l'autora, segons el contingut (psicol\u00f2gico-realistes o m\u00edtico-simb\u00f2liques) o segons els personatges principals (adolesc\u00e8ncia, joventut, maduresa, vellesa-mort). majorit\u00e0riament, s'opta per dividir les seves obres en tres etapes cronol\u00f2giques i, separadament, un quart grup on s'inclouen les dues narracions p\u00f2stumes, isabel i maria i la mort i la primavera. les tres etapes serien les obres d'abans de la guerra (1932-1938), on hi ha les quatre primeres obres de rodoreda i la primera versi\u00f3 d'aloma; les obres entre l'exili i el retorn del mateix (1958-1974), on hi ha el gruix narratiu rodoredi\u00e0 que va des de la publicaci\u00f3 de vint-i-dos contes fins a mirall trencat, i despr\u00e9s del retorn, on hi ha semblava de seda i altres contes viatges i flors i quanta, quanta guerra...\n\n\n=== influ\u00e8ncies ===\nl'obra de rodoreda \u00e9s el fruit de l'evoluci\u00f3 personal i liter\u00e0ria de l'autora. s'aprecien sobretot influ\u00e8ncies de marcel proust, joan sales, armand obiols, virginia woolf, thomas mann, v\u00edctor catal\u00e0, josep carner i del liceu dalmau. encara que es pot trobar l'empremta dels diferents autors al llarg de tota la seva obra liter\u00e0ria, \u00e9s en les seves primeres obres, quan buscava el seu estil propi, on aquesta influ\u00e8ncia \u00e9s m\u00e9s latent. per exemple, a del que hom no pot fugir la protagonista est\u00e0 clarament inspirada en el personatge jacob\u00e9 de l'obra hom\u00f2nima de l'autor giron\u00ed joaquim ruyra.la influ\u00e8ncia que exerciren tant armand obiols com joan sales \u00e9s present tant en les seves obres com en la correspond\u00e8ncia de mestratge que mantenien entre ells. armand obiols, parella sentimental durant molts anys, prengu\u00e9 el paper de conseller i lector cr\u00edtic en l'arranjament de les seves novel\u00b7les entre 1939 i el 1971, i la influ\u00ed principalment en l'organitzaci\u00f3 i en l'estructuraci\u00f3 d'alguna de les peces m\u00e9s conegudes de l'autora. obiols igualment li acost\u00e0 les novetats bibliogr\u00e0fiques del moment i les seves pr\u00f2pies prefer\u00e8ncies, que tamb\u00e9 acabaren influint-la, com andr\u00e9 gide i jean-paul sartre. en les primeres obres, la influ\u00e8ncia del grup de sabadell, del qual obiols formava part, provoc\u00e0 un apropament a l'espai urb\u00e0 i la cr\u00edtica social; un dia en la vida d'un home \u00e9s un bon exponent d'aquesta nova manera de fer literatura. tant el valor d'universalitat de la pla\u00e7a del diamant com de l'estructuraci\u00f3 i coher\u00e8ncia a l'hora de crear les complexes relacions entre els personatges de mirall trencat, foren refor\u00e7ats pels consells d'armand obiols. encara que en menor mesura, la petja de joan sales tamb\u00e9 \u00e9s destacable, car fou l'editor principal dels seus treballs des de la pla\u00e7a del diamant i alhora prengu\u00e9 el paper d'assessor literari. joan sales, a trav\u00e9s del seu assessorament sobre aspectes ling\u00fc\u00edstic i estil\u00edstics, influ\u00ed i ajud\u00e0 en l'evoluci\u00f3 i la millora de l'estil rodoredi\u00e0. nogensmenys, l'evoluci\u00f3 final de les seves obres venien marcades per la decisi\u00f3 presa per l'autora, i tal com apunta anna m. saludes aquests consells i recomanacions dels dos escriptors no eren sempre acceptats per rodoreda.\nla influ\u00e8ncia dels escriptors psicologistes europeus, especialment de virginia woolf, marcel proust i thomas mann, \u00e9s present en tot el corpus narratiu de l'autor exceptuant les obres m\u00edtico-simb\u00f2liques de l'\u00faltima etapa de la seva vida. l'obra de merc\u00e8 rodoreda ha estat comparada, pel seu estil i la seva capacitat de descripci\u00f3, amb la de l'escriptora virginia woolf, a qui admirava. un d'aquests paral\u00b7lelismes podria ser la passivitat de les protagonistes femenines m\u00e9s representatives, com nat\u00e0lia (la pla\u00e7a del diamant), cec\u00edlia (el carrer de les cam\u00e8lies) o teresa goday (mirall trencat), davant la impossibilitat de canviar els esdeveniments marcats per l'avan\u00e7 del temps cronol\u00f2gic. la petja proustiana \u00e9s present en l'estructuraci\u00f3 de les obres de rodoreda, puix que el temps avan\u00e7a impassible i el passat ho pren tot al seu pas. el record d'un temps anterior, convertit en angoixa, es transforma en un s\u00edmbol negatiu en els protagonistes a causa de la impossibilitat de recuperar el \u00abtemps perdut\u00bb. rodoreda seguir\u00e0 d'aquest autor l'\u00fas del record com l'actualitzador d'un temps anterior. un altre tret que comparteixen \u00e9s la necessitat del record i del secret en el desenvolupament de la narraci\u00f3. en la novel\u00b7la psicol\u00f2gica d'ambd\u00f3s autors es presenta l'esperan\u00e7a del futur, en qu\u00e8 l'anhel del futur representa la superaci\u00f3 del present i del passat ag\u00f2nic. rodoreda seguir\u00e0 d'aquests autors, l'\u00fas del record com l'actualitzador d'un temps anterior. tanmateix, en les \u00faltimes obres rodoreda intentar\u00e0 fugir de l'evoluci\u00f3 natural de les coses a trav\u00e9s de la creaci\u00f3 d'universos ficticis amb un temps i un espai diferent on \u00e9s possible controlar el pas del temps. l'empremta m\u00e9s visible thomas mann en les narracions rodoredianes \u00e9s la universalitzaci\u00f3 descriptiva a trav\u00e9s de la inexactitud cronol\u00f2gica que facilita, aix\u00ed, la flu\u00efdesa i naturalitat.l'empremta de caterina albert, m\u00e9s coneguda sota el nom de v\u00edctor catal\u00e0, \u00e9s molt present sobretot en les primeres obres creatives de merc\u00e8 rodoreda \u2014publicacions entre 1932 i 1938\u2014, especialment influenciades per la novel\u00b7la solitud. nogensmenys, es poden trobar tamb\u00e9 alguns paral\u00b7lelismes en les obres posteriors als anys trenta. a tall d'exemple, el conte carnaval de rodoreda recorda a l'obra carnestoltes de v\u00edctor catal\u00e0 o alguns elements de la mort i la primavera recorden a l'obra solitud de l'empordanesa. rodoreda havia llegit alguna de les obres de caterina albert de les quals n'extragu\u00e9 diversos recursos expressius, com la fal\u00b7l\u00e0cia pat\u00e8tica, i diverses imatges simb\u00f2liques, com alguns elements de la natura. en una comparativa d'algunes obres d'ambdues escriptores es troben paral\u00b7lelismes en la construcci\u00f3 de les trames, en la constituci\u00f3 dels personatges i \u00e0dhuc en la tem\u00e0tica.\n\nl\u2019obra de merc\u00e8 rodoreda, en la seva primera etapa \u00e9s fortament influenciada per la narrativa moderna \u00abd\u2019endinsar-se en la intimitat dels seus personatges\u00bb (arnau, 1998, 216) i tamb\u00e9 per la realitat i, incl\u00fas, en alguns d\u2019aquests contes \u00abs\u2019emmiralla l\u2019exili\u00bb que va patir l\u2019autora (ib\u00edd, 1998, 219) com \u00e9s el cas d\u2019\u00aborleans tres quil\u00f2metres\u00bb, en altres contes rodoreda explica la vida d\u2019amics i familiars o persones que coneix directament o indirectament. en el seu segon recull de contes, rodoreda aconsegueix un allunyament de la realitat per apropar-se m\u00e9s a la fantasia. rodoreda, va manifestar que va ser a causa d\u2019una decepci\u00f3 profunda sense especificar quina, va comen\u00e7ar a escriure contes m\u00e9s fant\u00e0stics. segons arnau, rodoreda, empra l\u2019element fant\u00e0stic amb uns personatges que acostumen a viure al marge de la realitat quotidiana i incl\u00fas en la soledat extrema que crear\u00e0 personatges marginats \u00abl\u2019origen dels quals acostuma a ser una obsessi\u00f3\u00bb (ib\u00edd, 1998, 229) i els quals se senten dins d\u2019un m\u00f3n estrany que els desemboca a viure hist\u00f2ries fant\u00e0stiques de follia o bruixeria. la mort \u00e9s un altre tema que rodoreda empra per a representar les inquietuds i pors que habiten l\u2019\u00e0nima humana i que l\u2019ajuden a crear un ambient fant\u00e0stic dins dels seus contes.\nen el conte \u00abel mar\u00bb dins \u00abla meva cristina i altres contes\u00bb dos homes s\u2019hi troben i parlen sobre la vida tot fent servir el mar com a punt de connexi\u00f3 per a explicar les seves inquietuds. el personatge alt i ben plantat sent prefer\u00e8ncia pel mar mentre que l\u2019altre amb aspecte malalt\u00eds sent atracci\u00f3 pels portaavions, tot amb tot, els dos temes s\u00f3n una met\u00e0fora de les seves personalitats, l\u2019alt de m\u00e9s tranquil\u00b7la i l\u2019amic de m\u00e9s inquieta, tots dos s\u2019asseguen en un banc al costat d\u2019una dona que li dona menjar a una cadernera que t\u00e9 dins una g\u00e0bia. el di\u00e0leg entre els dos amics podr\u00edem catalogar-lo d\u2019obsessiu, l\u2019un amb el mar i l\u2019altre amb els successos b\u00e8l\u00b7lics, la dona amb la g\u00e0bia que explica l\u2019aparici\u00f3 del seu marit com si fos un fantasma tamb\u00e9 la podr\u00edem qualificar de follia. segons arnau, rodoreda empra la flama i la por com a elements fant\u00e0stics, \u00abuna figura fantasma a dins d\u2019un llen\u00e7ol que li venia balder i que es movia com la flama d\u2019una espelma amb el vent\u00bb (rodoreda, 2020, 33). en el conte de rodoreda, els dos homes observen passivament el patiment que explica la dona i l\u2019infortuni dels dos nens perduts \u00abmiri, que la mare dels nens ensenyi el que vulgui. tant se me\u2019n d\u00f3na.\u00bb (ib\u00edd, 2020, 39), aquest comportament de l\u2019heroi exc\u00e8ntric que veu com espectador el patiment dels altres, segons freud, \u00e9s degut al fet que el jo del poeta tamb\u00e9 es conforma en ser un espectador.  \ntot amb tot, la merc\u00e8 rodoreda empra els trets fant\u00e0stics sobretot en l\u2019obra \u00abla meva cristina\u00bb i s\u2019allunya de la narraci\u00f3 m\u00e9s autobiogr\u00e0fica. rodoreda es submergeix en les profunditats de l\u2019\u00e0nima humana, en la solitud, en la manca d\u2019afecte, en l\u2019objectivaci\u00f3, en la por, les culpes, les obsessions, les guerres. el que hi ha d\u2019amagat darrere d\u2019aquests elements potser, tal com diu arnau, \u00abhi ha una experi\u00e8ncia de la vida, una visi\u00f3 del m\u00f3n, una visi\u00f3, aqu\u00ed, des de la soledat\u00bb (arnau, 1998, 238). llavors, seguint la l\u00ednia de freud, aquests personatges passius, exc\u00e8ntrics s\u00f3n una necessitat de l\u2019autora per a cercar el plaer? un plaer d\u2019allunyar-se del m\u00f3n perqu\u00e8 aquest li ha fet mal? freud diu que darrere de les narracions l\u2019autor cerca el plaer d\u2019all\u00f2 que no ha pogut aconseguir en la seva vida real, que despr\u00e9s es manifesta durant el somni, i que s\u2019oculta amb la condensaci\u00f3 i despla\u00e7ament. tamb\u00e9 l\u2019obra rodoreriana sembla un \u00abjerogl\u00edfic\u00bb de paraules i situacions condensades i despla\u00e7ades per censurar all\u00f2 que pateix l\u2019autora, i que tal com ella mateixa va manifestar, va ser aquella decepci\u00f3 el que hi ha darrere de les seves fantasies.\n\n\n=== simbolisme ===\nel simbolisme \u00e9s un recurs literari molt com\u00fa en les obres de merc\u00e8 rodoreda, especialment en la seva obra narrativa. en far\u00e0 \u00fas per expressar els constants pensaments interiors dels seus personatges; rodoreda aconsegueix transformar al lector en un confident involuntari que viu l'angoixa i agonia dels personatges amb nom\u00e9s la paraula, els s\u00edmbols i les imatges. els referents de la realitat que utilitz\u00e0 en els seus s\u00edmbols provenen de la seva imaginaci\u00f3 a partir dels seus coneixements culturals adquirits al llarg de la seva vida, en alguns casos, de l'imaginari catal\u00e0 com \u00e9s el cas de les encantades. sense abandonar aquests referents, crea un llenguatge simb\u00f2lic que pugui ser interpretat pel lector sense gaires dificultats i presenta un alt grau de fabulaci\u00f3 en moltes de les seves obres, especialment en les seves \u00faltimes obres com viatges i flors. segons pere gimferrer a dietari 1979-80, fruit de la recerca d'una perfecci\u00f3 tant formal com ling\u00fc\u00edstica, rodoreda tingu\u00e9 una cura meticulosa a l'hora de fer \u00fas d'imatges i s\u00edmbols conceptuals.\n\n\n=== la dona ===\nl'obra liter\u00e0ria de merc\u00e8 rodoreda es caracteritza per l'\u00fas de personatges principals femenins en les seves novel\u00b7les, exceptuant un dia de la vida d'un home i quanta, quanta guerra\u2026. aquest fet provoc\u00e0 que err\u00f2niament s'associ\u00e9s a rodoreda amb el moviment feminista, encara que rodoreda en diverses entrevistes ho desment\u00ed.\n\nal llarg de la seva obra present\u00e0 un gran ventall de dones pertanyents a diferents estaments socials, edats o nivells culturals, a qui en alguns casos donar\u00e0 veu pr\u00f2pia a trav\u00e9s de l'\u00fas de l'autodiegesi o l'homodiegesi i el mon\u00f2leg interior el qual \u00e9s molt caracter\u00edstic de l'autora. la soledat i la incomunicaci\u00f3, caracter\u00edstiques de les dones rodoredianes, coajuden a la introspecci\u00f3 i al desenvolupament del m\u00f3n interior.els personatges protagonistes femenins, a part d'estar condicionats per la problem\u00e0tica de la maternitat, tamb\u00e9 es troben sotmesos a la problem\u00e0tica de l'home, que en molts casos provoca un desig de trobar un espai propi. com per exemple, el personatge mascul\u00ed del quimet a la pla\u00e7a del diamant impedeix la realitzaci\u00f3 personal de la nat\u00e0lia que es troba sotmesa a la dominaci\u00f3 masculina del seu marit i que, fins i tot, li arriba a anul\u00b7lar la pr\u00f2pia identitat imposant-li'n una altra (la colometa).gran part de les dones rodoredianes, per her\u00e8ncia de virginia woolf, presenten la seva llar com el refugi que els permet a\u00efllar-se de la realitat exterior, que arriba fins a tal punt que sortir a l'exterior de la seva llar familiar els produeix malestar i se senten abandonades. tant la casa com el jard\u00ed en alguns casos, com a l'obra aloma, es converteixen en un s\u00edmbol obsessiu que representa la mare que les protegeix en exc\u00e9s del m\u00f3n exterior.\n\n\n=== els \u00e0ngels ===\nsegons explic\u00e0 merc\u00e8 rodoreda en el pr\u00f2leg de mirall trencat, els \u00e0ngels apareixen curiosament en bona part de les seves obres de manera involunt\u00e0ria. ens recorda que el seu avi li explic\u00e0 que ella tenia un \u00e0ngel de la guarda del qual se n'acab\u00e0 enamorant. segons ens explica, podria ser que fos producte d'aquest record el que l'indu\u00eds a fer apar\u00e8ixer \u00e0ngels en les seves obres sense tenir-ne consci\u00e8ncia. fins que escrigu\u00e9 el carrer de les cam\u00e8lies amb cec\u00edlia ce no se n'adon\u00e0. tanmateix, a partir d'aquell moment tota pres\u00e8ncia d'\u00e0ngels en les seves obres posteriors apareix per voluntat de l'autora. la pla\u00e7a del diamant, mirall trencat o semblava de seda s\u00f3n exemples d'obres en qu\u00e8 es poden trobar la pres\u00e8ncia d'aquests ens divins.\n\n\n== poesia ==\nl'obra po\u00e8tica de merc\u00e8 rodoreda es concentr\u00e0 principalment entre els anys cinquanta i els seixanta, fins que l'abandon\u00e0 per dedicar-se plenament en la creaci\u00f3 novel\u00b7l\u00edstica. aquesta creaci\u00f3 po\u00e8tica havia passat quasi desapercebuda, tot i haver rebut diversos premis, i ha estat p\u00f2stumament quan s'ha descobert aquest gruix important de poemes que, segons els experts, s\u00f3n equiparables qualitativament amb altres poetes de l'\u00e8poca. josep carner fou com un mestre per a rodoreda i es convert\u00ed en una figura clau en la creaci\u00f3 po\u00e8tica rodorediana, ja que s'encarreg\u00e0 ocasionalment de guiar, revisar i fins i tot, adoctrinar les creacions m\u00e8triques de la poeta.la poesia rodorediana es caracteritza per seguir una tradici\u00f3 postsimbolista o neosimbolista molt marcada, que es fa patent en el tractament d'algunes tem\u00e0tiques i en l'elecci\u00f3 de la iconografia occidental cl\u00e0ssica com per exemple of\u00e8lia, judit, nausica, entre altres. segons abraham mohino, la poesia de rodoreda \u00e9s molt propera, estil\u00edsticament parlant, a algunes creacions de paul val\u00e9ry i tamb\u00e9 a les percepcions de rainer maria rilke en el tema de la \u00abmort pr\u00f2pia\u00bb.merc\u00e8 rodoreda fou nomenada mestre en gai saber en els jocs florals a l'exili, despr\u00e9s de guanyar en els anys 1947, 1948 i 1949, per\u00f2 nom\u00e9s vei\u00e9 publicats en vida un recull dels seus poemes a la revista liter\u00e0ria els marges, la qual public\u00e0 un petit tast dels sonets de l'autora. no fou fins a l'any 2002, quasi vint anys despr\u00e9s de la seva mort, que aquells poemes foren rescatats i publicats en un recull titulat agonia de llum. la publicaci\u00f3 ofereix cent cinc poemes \u2014 101 sonets i quatre can\u00e7ons \u2014, dels quals la majoria in\u00e8dits. val a dir que l'any 1999, nancy l. bundy public\u00e0 una traducci\u00f3 a l'angl\u00e8s dels poemes escrits a la revista els marges, en una revista universit\u00e0ria de londres. segons abraham mohino, els poemes de merc\u00e8 rodoreda s\u00f3n \u00abdensos, herm\u00e8tics, amb un alt sentit tr\u00e0gic i molt bells\u00bb.mohino organitz\u00e0 l'obra po\u00e8tica de rodoreda en cinc parts: m\u00f3n d'ulisses, albes i nits, d'amor i de mort, illa dels lliris vermells i bestioles. el m\u00f3n d'ulisses cont\u00e9 un total de trenta-dos poemes com a resposta a un enc\u00e0rrec de carner de fer una recreaci\u00f3 de l'odissea en vers. es caracteritzen per un sentiment clar d'exili. albes i nits, format per set poemes, i d'amor i de mort, per vint-i-set, desprenen un sentiment d'angoixa, de p\u00e8rdua i d'impossibilitat amorosa. l'illa dels lliris vermells de dinou poemes i bestioles de quinze s\u00f3n versos m\u00e9s madurs, breus i d'un caire menys dram\u00e0tic que la resta.\n\n\n== teatre ==\n\nl'inter\u00e8s de rodoreda pel teatre t\u00e9 el seu origen quan, amb tan sols cinc anys, actu\u00e0 per primer cop en un escenari en el paper de la petita ketty a l'obra teatral el misteri\u00f3s jimmy samson, al teatre del torrent de les flors. aquest inter\u00e8s possiblement l'heret\u00e0 dels seus pares, els quals n'eren uns grans afeccionats i que fins i tot havien rebut classes de dramat\u00fargia. l'amiga \u00edntima de rodoreda, anna muri\u00e0, explic\u00e0 en una entrevista que l'entusiasme de rodoreda pel teatre augment\u00e0 durant l'exili.la tem\u00e0tica de les seves composicions teatrals \u00e9s un calc de la seva obra narrativa, basada en les hist\u00f2ries d'amor impossibles majorit\u00e0riament condemnades al frac\u00e0s, que giren al voltant del desenc\u00eds existencial, la tristesa, el dolor i falsedat. segons francesc massip, una de les poques cr\u00edtiques que se li poden fer a merc\u00e8 rodoreda en les seves creacions teatrals \u00e9s la \u00abfalta de contacte amb la pr\u00e0ctica teatral\u00bb en els seus propis textos, que li haguessin perm\u00e8s revisar \u00abels seus textos dram\u00e0tics en un cam\u00ed d'aprenentatge de les regles d'escena\u00bbl'any 1959, escrigu\u00e9 l'obra teatral un dia amb la idea de presentar-la al premi ignasi igl\u00e9sias de teatre, per\u00f2 s'havia deixat de convocar el certamen. en no aconseguir tampoc que s'estren\u00e9s en cap teatre, acab\u00e0 desistint; posteriorment un dia serviria de base per escriure una de les seves novel\u00b7les m\u00e9s conegudes, mirall trencat, despr\u00e9s de reelaborar-la i adaptar-la en novel\u00b7la. no fou fins despr\u00e9s de la seva mort, l'any 1993, que un dia fou representada als escenaris en una producci\u00f3 de calixto bieito dins del festival grec, que no tingu\u00e9 gaire \u00e8xit; l'any seg\u00fcent es torn\u00e0 a representar al mercat de les flors despr\u00e9s d'una revisi\u00f3 dramat\u00fargica amb millores a partir de la novel\u00b7la. un dia es caracteritza per retrospeccions m\u00e9s pr\u00f2pies del llenguatge cinematogr\u00e0fic que del teatral que impedeixen una estructura esc\u00e8nica efica\u00e7.l'any 1973, escrigu\u00e9 la senyora florentina i el seu amor homer que consistia en una hist\u00f2ria de car\u00e0cter cl\u00e0ssic on sobresurten les veus femenines caracter\u00edstiques de l'autora. tanmateix, ja l'any 1967 rodoreda tenia escrit el mon\u00f2leg de la serventa zerafina, puix que es public\u00e0 dins dels contes de la meva cristina. mario gas fou l'encarregat de dur la pe\u00e7a teatral l'any 1993 al teatre romea que compt\u00e0 amb l'actriu rosa novell en el paper de protagonista.l'\u00fanica obra teatral publicada en vida de rodoreda fou el relat d'amor el parc de les magn\u00f2lies i fou a la revista els marges l'any 1976 com tamb\u00e9 a semblava de seda (1979). en el teatre prado dins de la programaci\u00f3 del xii festival internacional de teatre de sitges de 1979, s'estren\u00e0 la com\u00e8dia rom\u00e0ntica de l'hostal de les tres cam\u00e8lies que es convert\u00ed en l'\u00fanica pe\u00e7a pr\u00f2pia que l'autora vei\u00e9 representada als escenaris.el maniqu\u00ed 1 i el maniqu\u00ed 2 foren escrites pels volts de 1979 i eren una representaci\u00f3 de teatre de l'absurd que tenien com a protagonista un maniqu\u00ed (ninot) que portava la veu cantant de l'acci\u00f3 i del deliri dels personatges. el primer que s'estren\u00e0 fou l'any 1999 en el teatre nacional de catalunya dirigida per pere planella. segons francesc massip, fou l'obra teatral \u00abformalment m\u00e9s innovadora i atrevida\u00bb.\n\n\n== influ\u00e8ncies cl\u00e0ssiques ==\nen el cas concret de l\u2019obra de merc\u00e8 rodoreda, la recepci\u00f3 dels cl\u00e0ssics sovint \u00e9s \u00abdirecta, deliberada i subtilment incardinada en l\u2019alqu\u00edmia\u00bb de la seva escriptura: fonts i tradici\u00f3 cl\u00e0ssiques ressonen en tots els g\u00e8neres que va conrear l\u2019autora i es manifesten de manera concreta en episodis, motius, imatges i personatges. sens dubte els cl\u00e0ssics grecollatins fertilitzen l\u2019obra de merc\u00e8 rodoreda, com queda ben demostrat en els treballs d'alt\u00edssim nivell, cal dir-ho, que s\u2019apleguen a merc\u00e8 rodoreda i els cl\u00e0ssics. refer\u00e8ncies cl\u00e0ssiques, imatges i personatges que evoquen aquell m\u00f3n que il\u00b7lumina el nostre horitz\u00f3 filos\u00f2fic i est\u00e8tic, s\u2019entreteixeixen en la literatura rodorediana, tant en la seva narrativa com en la seva poesia.\nnarra amb fets antics i moderns i aix\u00ed sumen la ironia i la trag\u00e8dia; o l\u2019humor i el sarcasme. aix\u00f2 construeix una llengua. la colometa no seria res si no fos pels mots que la diuen, la fan moure i enraonar, angoixar-se i esperar. de diverses fonts de la paideia grega va beure regularment rodoreda. singularment en l\u2019odissea i aquest relat hom\u00e8ric. com tamb\u00e9 es troben algunes fulguracions dels himnes hom\u00e8rics i de la nausica de maragall. en el pr\u00f2leg de mirall trencat, l\u2019autora destaca que un dels temes principals de la seva producci\u00f3 \u00e9s la metamorfosi, un tema cl\u00e0ssic i ben imaginatiu. rodoreda rep tamb\u00e9 molta influ\u00e8ncia de plat\u00f3 i el seu pensament de l\u2019univers alhora delicat i repulsiu de la mort i la primavera. un m\u00f3n que neix d'influ\u00e8ncies diverses i contrastos, condu\u00efdes per la for\u00e7a imaginativa de rodoreda i que sembla, tanmateix, una obra que, aparentment, no \u00e9s tocada. en la producci\u00f3 rodorediana hi ha una gran valoraci\u00f3 de l\u2019ascensi\u00f3, de la puresa del vol i de l\u2019aire, de l'an\u00e0basi, doncs, el nucli de diverses novel\u00b7les que \u00e9s una cat\u00e0basi. aquest \u00e9s el nucli de la pla\u00e7a del diamant tamb\u00e9 d'el carrer de les cam\u00e8lies i, de manera encara m\u00e9s contundent, m\u00e9s expl\u00edcita, de quanta, quanta, guerra... sembla sentir inter\u00e8s per les etimologies i pel sentit profund de les paraules. els cl\u00e0ssics van ser tamb\u00e9 objecte d\u2019humor a s\u00f3c una dona honrada?, estils, un dia de la vida d\u2019un home i crim. aix\u00ed doncs, els autors cl\u00e0ssics deixaran una empremta important en l\u2019imaginari de rodoreda un imaginari d'una gran riquesa i visualitat.\n\n\n== pintura ==\nmerc\u00e8 rodoreda s'aprop\u00e0 al camp de la pintura durant un per\u00edode de la seva vida que an\u00e0 des dels \u00faltims anys que resid\u00ed a par\u00eds fins que guany\u00e0 el premi v\u00edctor catal\u00e0 \u2014 l'any 1957 \u2014, moment en el qual decid\u00ed dedicar-se \u00fanicament a l'escriptura. durant aquest per\u00edode, rodoreda intent\u00e0 en dues ocasions fer una exposici\u00f3 de les seves pintures, encara que en ambd\u00f3s casos fou en va. el primer intent fou a la tardor de 1953 a la sala mirador de par\u00eds i el segon, a la primavera de 1957, ja a barcelona. la seva principal influ\u00e8ncia en l'expressi\u00f3 pl\u00e0stica fou paul klee i en menor mesura joan mir\u00f3, jean dubuffet, vassili kandinski o pablo picasso.es calcula que rodoreda arrib\u00e0 a pintar 150 quadres dels quals nom\u00e9s una vintena estan en possessi\u00f3 de la fundaci\u00f3 merc\u00e8 rodoreda; i els altres resten repartits entre particulars perqu\u00e8 es vengueren en una exposici\u00f3 que es feu l'any 1991 a calldetenes on es presentaren 122 obres, adquirides majorit\u00e0riament per particulars. una seixantena d'aquestes cent cinquanta obres les posseeix actualment la fam\u00edlia borr\u00e0s-gras. rodoreda no datava cap dels seus quadres, malgrat que s\u00ed que en signava alguns.l'estil pl\u00e0stic \u00e9s molt proper al de la seva obra liter\u00e0ria i es caracteritza per la senzillesa. rodoreda digu\u00e9 que el m\u00e9s senzill \u00e9s el m\u00e9s dif\u00edcil d'aconseguir, el m\u00e9s elaborat. un altre paral\u00b7lelisme amb la seva narrativa es presenta en l'inter\u00e8s de rodoreda pel moviment que s'entreveur\u00e0 tamb\u00e9 en alguns dels seus quadres. es perfila tamb\u00e9 un inter\u00e8s per omplir tot el quadre.\n\nmerc\u00e8 rodoreda utilitz\u00e0 la pintura com un mitj\u00e0 d'expressi\u00f3 quan no podia expressar-ho a trav\u00e9s de la novel\u00b7la llarga i vivia un moment molt dur de la seva vida. fins i tot, reconegu\u00e9 que si no hagu\u00e9s estat per l'expressi\u00f3 pl\u00e0stica, s'hauria tirat al riu sena, puix que li servia d'un espai d'evasi\u00f3. tanmateix, tamb\u00e9 ho feu per guanyar uns diners extres quan se li acab\u00e0 la feina de modista.\nen les seves pintures en paper canson hi ha aquarel\u00b7les, aiguades i collages, que fa palesa d'una pobra varietat de t\u00e8cniques pl\u00e0stiques. seguint els models de postguerra europeus, marcats per les dues guerres mundials i la guerra freda, les seves obres tenien un car\u00e0cter par\u00f2dic, grotesc, ambigu, cruel i fragmentat.entre les seves pintures, hi ha un collage fet amb retalls de les llistes de morts als camps d'extermini o en un altre, hi feu apar\u00e8ixer el conegut cavall sicili\u00e0 amb el qual rodoreda amena\u00e7ava a carme muri\u00e0 que hi tornaria per deixar empremta amb la seva obra, quan estava vivint un dels seus pitjors moments a l'exili a fran\u00e7a.\n\n\n== publicacions p\u00f2stumes ==\nel reconeixement literari a la figura de merc\u00e8 rodoreda li arrib\u00e0 poc abans de la seva mort en guanyar al premi d'honor de les lletres catalanes de 1980, tanmateix, ha estat reconeguda i valorada encara m\u00e9s a partir de la seva mort. rodoreda fou una persona molt reservada i ha estat arran de la seva mort que s'ha descobert que era molt m\u00e9s poli\u00e8drica en l'\u00e0mbit de les arts del que ella ens deix\u00e0 entendre.\np\u00f2stumament, s'han publicat dues novel\u00b7les de l'autora: la primera, fou l'any 1986 amb la mort i la primavera editada pel club editor a barcelona i la segona, l'any 1991 es public\u00e0 isabel i maria a val\u00e8ncia per edicions tres i quatre.tamb\u00e9 amb posterioritat a la seva mort, l'any 2002, es public\u00e0 un recull de tota la producci\u00f3 po\u00e8tica rodorediana sota el t\u00edtol agonia de llum, extret del t\u00edtol del poema xxxviii del llibre de poesia donat pel seu curador abraham mohino i publicat per angle editorial. constant d'un total de cent cinc poemes dividits en cinc parts per poemes tant in\u00e8dits com editats ja en revistes amb anterioritat.tot el corpus teatral de rodoreda, exceptuant el parc de les magn\u00f2lies, fou publicat p\u00f2stumament; un exemple d'aquest fet, fou la publicaci\u00f3 l'any 1993 de la seva pe\u00e7a teatral el torrent de les flors, que ensems era el nom del carrer del teatre que rodoreda s'estren\u00e0 com a actriu amb nom\u00e9s cinc anys.\n\n\n== premis ==\n\n\n== llegat ==\n\n\n=== adaptacions ===\n\n\n==== audiovisuals ====\nen vida de merc\u00e8 rodoreda, es feren les primeres adaptacions audiovisuals d'alguna de les seves novel\u00b7les. l'any 1982, fou portada a la pantalla gran la pla\u00e7a del diamant basada en la novel\u00b7la de rodoreda que duu el mateix t\u00edtol. amb aquesta pel\u00b7l\u00edcula, dirigida per francesc betriu, rodoreda reb\u00e9 una suma de diners que li don\u00e0 un benestar econ\u00f2mic suficient per deixar enrere les importants dificultats viscudes durant gran part de la seva vida. l'actriu s\u00edlvia munt reb\u00e9 el premi cec de millor actriu revelaci\u00f3 pel seu paper de colometa a la pel\u00b7l\u00edcula. posteriorment, es feu una adaptaci\u00f3 per a la pantalla petita.\nel 10 d'octubre de 1977 s'emet\u00e9 per primer cop l'adaptaci\u00f3 per a la televisi\u00f3 d'aloma sota la direcci\u00f3 llu\u00eds pascual i ja, p\u00f2stumament, l'any 2002, es produ\u00ed la segona i \u00faltima adaptaci\u00f3 televisiva fins al moment d'una obra de merc\u00e8 rodoreda que fou mirall trencat. mirall trencat fou una s\u00e8rie en catal\u00e0 de tretze cap\u00edtols adaptats per josep maria benet i jornet i dirigits per orestes lara, que foren produ\u00efts i emesos per la cadena p\u00fablica tv3.\n\n\n==== teatrals ====\ndins dels actes de l'any rodoreda (2008) s'adaptaren tres novel\u00b7les de merc\u00e8 rodoreda al teatre. sota el mateix t\u00edtol que la novel\u00b7la rodorediana, l'obra la pla\u00e7a del diamant fou la primera novel\u00b7la adaptada al teatre durant l'any rodoreda. aquesta s'estren\u00e0 el 13 de novembre de 2007 al teatre nacional de catalunya i fou adaptada per josep maria benet i jornet i dirigida per toni casares i que es present\u00e0 amb grans dosis d'intensitat po\u00e8tica i realisme.la segona adaptaci\u00f3 teatral de l'any fou un dia. mirall trencat que era la fusi\u00f3 d'una de les seves obres m\u00e9s reeixides, mirall trencat, amb l'obra teatral de la mateixa autora un dia. estrenada al teatre borr\u00e0s amb direcci\u00f3 de ricard salvat, compt\u00e0 amb actors de la talla de rosa novell o enric maj\u00f3.la novel\u00b7la aloma, publicada per primer cop l'any 1938 i reformada l'any 1969, fou la tercera obra de merc\u00e8 rodoreda adaptada al teatre, en aquest cas, en forma de musical. llu\u00eds alcarazo va escriure'n el text i, aprofitant el fet que l'escriptora en fes dues versions, va posar damunt l'escenari dues alomes: una de jove, que viu el present, i una altra que es mira l'acci\u00f3 30 anys despr\u00e9s; la m\u00fasica la va escriure alfonso vilallonga i, amb la interpretaci\u00f3 dels actors de la companyia dagoll dagom, s'estren\u00e0 a la sala gran del teatre nacional de catalunya el 23 d'octubre de 2008.\n\n\n=== memorials ===\nl'any 1988, l'institut d'estudis catalans, hereu de la propietat intel\u00b7lectual de l'autora, va inaugurar el jard\u00ed merc\u00e8 rodoreda a la casa de convalesc\u00e8ncia de l'antic hospital de la santa creu i sant pau, de barcelona.\np\u00f2stumament, s'han nomenat diversos espais amb el nom de l'escriptora, en record seu. els jardins merc\u00e8 rodoreda fou el nom escollit per l'ajuntament de barcelona per designar el recinte enjardinat del districte sarri\u00e0 - sant gervasi entre l'avinguda rep\u00fablica argentina i el carrer la costa, dins dels actes de l'any rodoreda.el 30 d'abril de 2001, s'inaugur\u00e0 la biblioteca p\u00fablica merc\u00e8 rodoreda al municipi de platja d'aro al davant de la hist\u00f2rica masia bas del segle xv-xvi. la ciutat de barcelona, amb el nom de biblioteca guinard\u00f3 merc\u00e8 rodoreda, nomen\u00e0 la seva biblioteca del districte horta-guinard\u00f3 fruit d'una iniciativa a escala de districte d'adoptar noms de dones significatives en l'\u00e0mbit cultural, social o pol\u00edtic, als nous equipaments p\u00fablics del districte.a la pla\u00e7a del diamant al barri vila de gr\u00e0cia, que don\u00e0 nom a una de les obres m\u00e9s conegudes de merc\u00e8 rodoreda, es troba l'est\u00e0tua la colometa, obra de xavier medina-campeny, en homenatge a aquesta novel\u00b7la i, en conseq\u00fc\u00e8ncia, a la seva autora. a m\u00e9s a m\u00e9s, l'any 2008 es col\u00b7loc\u00e0 una placa a la pla\u00e7a en mem\u00f2ria de l'escriptora, merc\u00e8 rodoreda.arreu de la geografia dels territoris de parla catalana s'han nomenat desenes de carrers, places i passatges amb el nom de l'escriptora, com, per exemple, a palma, a vila-real i a castelldefels. existeixen tamb\u00e9 diverses escoles, principalment ceip, que duen el nom de l'escriptora merc\u00e8 rodoreda com martorell, elx, hospitalet de llobregat, badalona i nou barris. segons la base de dades obertes de noms de carrers de 2021, hi ha m\u00e9s de 125 carrers o places a catalunya dedicades a aquesta escriptora.\n\n\n==== fundaci\u00f3 merc\u00e8 rodoreda ====\n\nla fundaci\u00f3 merc\u00e8 rodoreda \u00e9s una entitat creada p\u00f2stumament per l'institut d'estudis catalans que s'encarrega de preservar els drets intel\u00b7lectuals de l'autora, de divulgar la figura i obra de merc\u00e8 rodoreda i d'organitzar els premis merc\u00e8 rodoreda i els ajuts per a treballs d'investigaci\u00f3. els premis merc\u00e8 rodoreda s\u00f3n els guardons atorgats als millors treballs i estudis d'investigaci\u00f3 sobre la narrativa catalana del segle xx.\n\n\n==== any rodoreda 1908-2008 ====\nl'any 2008, se celebr\u00e0 l'any rodoreda per commemorar el centenari del naixement de l'escriptora, organitzat per la fundaci\u00f3 merc\u00e8 rodoreda, l'institut ramon llull, la instituci\u00f3 de les lletres catalanes i l'institut d'estudis catalans per tal de donar a con\u00e8ixer a merc\u00e8 rodoreda i divulgar la seva obra. els actes es distribu\u00efren per les comarques de les prov\u00edncies de girona i barcelona. entre aquests actes hi hagu\u00e9 adaptacions teatrals de les novel\u00b7les rodoredianes, taules rodones, confer\u00e8ncies, exposicions i audiovisuals sobre la vida de l'autora, noves traduccions i edicions d'obres de rodoredianes, entre altres. dins dels actes de l'any rodoreda destac\u00e0 el congr\u00e9s internacional merc\u00e8 rodoreda que se celebr\u00e0 de l'1 al 4 d'octubre a la ciutat de barcelona on es reuniren un total de 150 especialistes de l'obra l'autora d'arreu del m\u00f3n.altres premis\npremi merc\u00e8 rodoreda de contes i narracions\nconcurs de narrativa liter\u00e0ria merc\u00e8 rodoreda. ajuntament de molins de rei.\n\n\n== obra liter\u00e0ria ==\n\n\n=== narrativa ===\n\n\n=== teatre ===\n\n\n== notes ==\n\n\n== refer\u00e8ncies ==\n\n\n== bibliografia ==\n\n\n=== llibres ===\ncort\u00e9s orts, carles. les primeres novel\u00b7les de merc\u00e8 rodoreda (1932-1936).  universitat d'alacant. (tesi doctoral), 1997 [consulta: 3 octubre 2008]. \ncort\u00e9s orts, carles. ii jornades d'estudi, vida i obra de caterina albert i parad\u00eds.  publicacions de l'abadia de montserrat, 2001, p. 203-230. isbn 8484153916 [consulta: 3 octubre 2008]. \ncort\u00e9s orts, carles; contr\u00ed cirerol, imma. aproximaci\u00f3 a 'quanta, quanta guerra...' de merc\u00e8 rodoreda.  librer\u00eda comp\u00e1s, 2000, p. 19-20. isbn 8486776392. \ncort\u00e9s orts, carles. la superaci\u00f3 del pas del temps en els personatges de merc\u00e8 rodoreda (alguns paral\u00b7lels amb l'obra de virginia woolf, marcel proust i thomas mann).  publicacions de l'abadia de montserrat, 2002, p. 21. isbn 9788484153337. \nhormig\u00f3n, juan antonio. autoras en la historia del teatro espa\u00f1ol (1500-1994), vol. 2, siglo xx (1900-1975).  madrid: publicaciones de la asociaci\u00f3n de directores de escena de espa\u00f1a, 1997. \nreal mercadal, neus. merc\u00e8 rodoreda, l'obra de preguerra.  publicacions de l'abadia de montserrat, 2005. isbn 8484157121. \nrodoreda, merc\u00e8. mirall trencat.  club editor jove, 2008. isbn 9788473291149. \nmuri\u00e0, anna. reflexions de la vellesa.  publicacions de l'abadia de montserrat, 2003, p. 449-452. isbn 8484154769. \narnau, carme. merc\u00e8 rodoreda.  barcelona: edicions 62, 1992 (pere verg\u00e9s de biografies; 35). isbn 8429733965. \nsoldevila, lloren\u00e7. una novel\u00b7la s\u00f3n paraules. introducci\u00f3 a l'obra de merc\u00e8 rodoreda.  edicions proa. eines, 2000. isbn 8482568027. \nrodoreda, merc\u00e8. vint-i-dos contes.  barcelona: edicions 62, 1979. \n\n\n=== articles ===\narnau i faidella, carme \u00abuna segona edici\u00f3 \u00aben veu baixa\u00bb: 'vint-i-dos contes', de merc\u00e8 rodoreda\u00bb. els marges, n\u00fam.2, 1974 [consulta: 13 novembre 2008].\ncort\u00e9s orts, carles \u00abel simbolisme en la narrativa de merc\u00e8 rodoreda\u00bb. revista de catalunya, n\u00fam. 96, 1995, p. 95-104. 35524043 [consulta: 27 febrer 2009].\ncort\u00e9s orts, carles \u00abla contribuci\u00f3 cr\u00edtica d'armand obiols i de joan sales en la narrativa de merc\u00e8 rodoreda\u00bb. universitat d'alacant [consulta: 1r juliol 2009].\ncosta, joaqu\u00edm \u00abarticle\u00bb. revista de proves [vic], vol. 3, n\u00fam. 111, maig 1992, p\u00e0g. 23-40.\nibarz, merc\u00e8 \u00abla pintura com a taller literari\u00bb. el pa\u00eds, extra de sant jordi, 19-04-2008, p\u00e0g. 7.\nmassip, francesc \u00abel teatre de merc\u00e8 rodoreda\u00bb. serra d'or, n\u00fam. 577, gener 2008, p\u00e0g. 29-32.\nmoliner, mar\u00eda \u00abuna reflexi\u00f3n acerca de la psiqu\u00e9 de la mujer comtempor\u00e1nea a trav\u00e9s de la voz femenina en la literatura: las mujeres de merc\u00e9 rodoreda\u00bb. aspark\u00eda: iner, n\u00fam 4, 1994 [consulta: 7 gener 2009].\nmohino i balet, abraham \u00abla poesia de merc\u00e8 rodoreda: terra de fretura, terra de promissi\u00f3\u00bb. serra d'or, n\u00fam. 577, gener 2008, p\u00e0g. 24-28.\noller, dolors \u00abl'entrevista que mai no va sortir\u00bb. la vanguardia, 1991. arxivat de l'original el 2013-10-17 [consulta: 1r desembre 2008].\nporta espluga, roser \u00ables primeres novel\u00b7les de merc\u00e8 rodoreda. antisentimentalisme i humor\u00bb. serra d'or, n\u00fam. 577, gener 2008, p\u00e0g. 15-19.\nreal mercadal, neus \u00abl'exili franc\u00e8s: par\u00eds\u00bb. revista de girona, n\u00fam.247, 2008 [consulta: 28 octubre 2008].\nriera, ana. catalanes universals. barcelona: l'arca, 2018. isbn 9788494836442\nvilallonga, mari\u00e0ngela \u00abl'eclosi\u00f3 liter\u00e0ria ginebra\u00bb. revista de girona, n\u00fam.247, 2008 [consulta: 9 novembre 2008].\nvilallonga, borja \u00abel recer celest a romany\u00e0\u00bb. revista de girona, n\u00fam.247, 2008 [consulta: 23 novembre 2008].\narnau, c. [carme]. (1998).  \u00abmerc\u00e8 rodoreda, contista (1933-1974). una aproximaci\u00f3 a la seva evoluci\u00f3 i influ\u00e8ncies\u00bb. actes del primer simposi internacional de narrativa breu, a cura de v. alonso, a. bernal i c. gregori, val\u00e8ncia: institut interuniversitari de filologia valenciana; barcelona: publicacions de l'abadia de montserrat, 215-239.\nfreud, sigmund; murgades, josep \u00abel poeta i el fantasieig\u00bb. els marges: revista de llengua i literatura, 27-29, 1984, p. 17-23. issn: 0210-0452.\nfreud, sigmund; leita, joan (traductor) \u00abl\u2019elaboraci\u00f3 del somni.\u00bb. la interpretaci\u00f3 dels somnis. emp\u00faries [barcelona], 1984, p. 9-41.\nrodoreda, merc\u00e8 \u00abel mar. a rodoreda, m. [merc\u00e8].\u00bb. la meva cristina i altres contes. edicions 62 [barcelona], 2020, p. 21-41. isbn 978-84-297-7835-9.\n\n\n== enlla\u00e7os externs ==\nlloc web de la fundaci\u00f3 merc\u00e8 rodoreda\n\u00abmerc\u00e8 rodoreda i gurgu\u00ed\u00bb.   associaci\u00f3 d'escriptors en llengua catalana.\nlletra. \u00abmerc\u00e8 rodoreda i gurgu\u00ed\u00bb.   universitat oberta de catalunya i institut ramon llull.\nlloc web sobre l'any rodoreda\nmerc\u00e8 rodoreda a traces, base de dades de llengua i literatura catalanes (uab)"