"w\u0142ochy, republika w\u0142oska (w\u0142. italia, repubblica italiana) \u2013 pa\u0144stwo po\u0142o\u017cone w europie po\u0142udniowej, g\u0142\u00f3wnie na p\u00f3\u0142wyspie apeni\u0144skim, b\u0119d\u0105ce cz\u0142onkiem unii europejskiej oraz wielu organizacji, m.in.: onz, nato, nale\u017c\u0105ce do grupy siedmiu najbardziej uprzemys\u0142owionych i bogatych pa\u0144stw \u015bwiata \u2013 g7.\n\n\n== nazwa pa\u0144stwa ==\nnazwa w\u0142ochy pochodzi od celtyckiego plemienia wolk\u00f3w zamieszkuj\u0105cego w staro\u017cytno\u015bci tereny po\u0142udniowej francji (prowincji gallia narbonensis). w j\u0119zykach germa\u0144skich nazwa tego ludu przyj\u0119\u0142a si\u0119 jako walh (\u201eobcy\u201d). nast\u0119pnie zosta\u0142a ona zapo\u017cyczona przez polszczyzn\u0119 w formie wa\u0142ch lub wo\u0142ch, kt\u00f3ra na zasadzie przestawki fonetycznej przybra\u0142a form\u0119 w\u0142och. wkr\u00f3tce w\u0142ochami zacz\u0119to okre\u015bla\u0107 mieszka\u0144c\u00f3w ca\u0142ego p\u00f3\u0142wyspu apeni\u0144skiego. z kolei form\u0105 wyrazu w\u0142och w liczbie mnogiej nazwano pa\u0144stwo zajmuj\u0105ce ten p\u00f3\u0142wysep. nazwa ba\u0142ka\u0144skiej grupy etnicznej \u2013 wo\u0142och\u00f3w \u2013 ma t\u0119 sam\u0105 etymologi\u0119.\nnazwa w\u0142ochy lub podobne u\u017cywana jest w polszczy\u017anie oraz w j\u0119zykach \u0142u\u017cyckich (w\u0142\u00f3ska, w\u0142oska), a historycznie tak\u017ce w czeskim (vlachy). w innych j\u0119zykach nazwa w\u0142och (m.in. po w\u0142osku) jest wyra\u017cona mniej lub bardziej przekszta\u0142con\u0105 form\u0105 nazwy italia. w polsce termin ten jest r\u00f3wnie\u017c powszechnie u\u017cywany, lecz najcz\u0119\u015bciej jako okre\u015blenie terenu dzisiejszych w\u0142och w staro\u017cytno\u015bci.\n\n\n== historia ==\nw epoce \u017celaza tereny w\u0142och zamieszkiwali ligurowie i sykulowie, a tak\u017ce liczne inne plemiona italskie, celtyckie i iliryjskie. w okresie staro\u017cytno\u015bci tereny w\u0142och znalaz\u0142y si\u0119 pod panowaniem rzymian. przed okresem rzymskim tereny w\u0142och by\u0142y zamieszkiwane przez fenicjan i grek\u00f3w. od \u015bredniowiecza do risorgimento, pomimo \u017ce p\u00f3\u0142wysep apeni\u0144ski by\u0142 sp\u00f3jny pod wzgl\u0119dem j\u0119zykowym i kulturowym, jego historia sk\u0142ada\u0142a si\u0119 z dziej\u00f3w niezale\u017cnych republik i ksi\u0119stw oraz obcych posiad\u0142o\u015bci i stref wp\u0142yw\u00f3w. w 1861 roku dosz\u0142o do zjednoczenia ziem w\u0142oskich, w wyniku kt\u00f3rego powsta\u0142o kr\u00f3lestwo w\u0142och, na kt\u00f3rego tronie zasiad\u0142 wiktor emanuel ii. w pocz\u0105tkach xx wieku w\u0142ochy sta\u0142y si\u0119 pa\u0144stwem faszystowskim.\n\n\n=== ii wojna \u015bwiatowa ===\npodczas drugiej wojny \u015bwiatowej benito mussolini postanowi\u0142 zachowa\u0107 neutralno\u015b\u0107. nie by\u0142 do ko\u0144ca przekonany, czy si\u0119 przy\u0142\u0105czy\u0107 do wojny, lecz sukcesy trzeciej rzeszy przekona\u0142y go, by szybko dzia\u0142a\u0107, gdy\u017c kolonie francuskie i brytyjskie (np. algieria, tunezja, egipt czy indie) zostan\u0105 szybko zdobyte. dlatego 10 czerwca 1940 roku w\u0142ochy do\u0142\u0105czy\u0142y do wojny po stronie niemiec. we wrze\u015bniu tego roku kr\u00f3lestwo w\u0142och, trzecia rzesza oraz cesarstwo wielkiej japonii podpisa\u0142y tzw. pakt trzech. 28 pa\u017adziernika, po drugim arbitra\u017cu wiede\u0144skim, g\u0142\u00f3wnie na skutek ch\u0119ci zrealizowania idei przywr\u00f3cenia cesarstwa rzymskiego, mussolini i jego wojska wkroczy\u0142y do grecji. w\u0142oski atak zosta\u0142 odparty, a grecy do ko\u0144ca grudnia 1940 roku zaj\u0119li po\u0142ow\u0119 albanii. w tym samym czasie w afryce w\u0142osi zostali zepchni\u0119ci a\u017c do el agheila. w lutym przyby\u0142 afrika korps pod dow\u00f3dztwem erwina rommla. punktem zwrotnym kampanii afryka\u0144skiej by\u0142a ii bitwa pod el alamein. w lipcu 1943 roku alianci desantowali si\u0119 na sycylii, a w maju 1945 w\u0142ochy zosta\u0142y zdobyte.\n\n\n=== upadek monarchii ===\npo ii wojnie \u015bwiatowej w referendum konstytucyjnym w\u0142osi opowiedzieli si\u0119 za zmian\u0105 ustroju pa\u0144stwa na republik\u0119, na kt\u00f3rej czele stoi prezydent w\u0142och.\n\n\n== polityka ==\n\n\n=== ustr\u00f3j ===\nustr\u00f3j demokratyczny, republika z dwuizbowym parlamentem (kadencja pi\u0119cioletnia):\n\nizb\u0105 deputowanych (400 miejsc)\nsenatem (200 miejsc + senatorowie do\u017cywotni).obie izby parlamentu wybierane s\u0105 w wyborach powszechnych, r\u00f3wnych, bezpo\u015brednich, w g\u0142osowaniu tajnym. jest 27 sztucznie wytyczonych okr\u0119g\u00f3w w wyborach do izby deputowanych, a w wyborach do senatu okr\u0119gami s\u0105 regiony.\ng\u0142ow\u0105 pa\u0144stwa jest prezydent republiki wybierany na 7-letni\u0105 kadencj\u0119 przez zgromadzenie narodowe \u2013 wsp\u00f3lnie obraduj\u0105ce obie izby parlamentu, wraz z reprezentantami region\u00f3w (1 z valle d\u2019aosta, z pozosta\u0142ych 19 region\u00f3w po 3).\nustr\u00f3j pa\u0144stwa mo\u017cna okre\u015bli\u0107 jako odmian\u0119 systemu parlamentarnego, w kt\u00f3rej wzmocniono jednak rol\u0119 prezydenta \u2013 dysponuje on na przyk\u0142ad swobodnym prawem desygnowania premiera \u2013 co jest istotne w systemie wielopartyjnym; w przypadku dymisji rz\u0105du mo\u017ce jej nie przyj\u0105\u0107 i rozwi\u0105za\u0107 parlament.\nsystem polityczny panuj\u0105cy we w\u0142oszech powszechnie zaliczany jest do ma\u0142o stabilnych. zaprzysi\u0119\u017cony w pa\u017adzierniku 2022 rz\u0105d giorgii meloni jest 68. rz\u0105dem po zako\u0144czeniu ii wojny \u015bwiatowej.\n\n\n=== w\u0142oski system partyjny ===\nw\u0142oski system nale\u017cy do wielopartyjnych. scena polityczna jest mocno rozdrobniona, jednak aktualnie najwa\u017cniejsze partie skoncentrowane s\u0105 w dw\u00f3ch obozach \u2013 rz\u0105dz\u0105cej koalicji centroprawicowej, w sk\u0142ad kt\u00f3rej wchodz\u0105 bracia w\u0142osi, liga (w\u0142. lega), forza italia i mniejsi sojusznicy oraz w pozostaj\u0105cej w opozycji do rz\u0105du koalicji centrolewicowej z\u0142o\u017conej z parti demokratycznej (w\u0142. partito democratico) i pomniejszych sojusznik\u00f3w. w parlamencie zasiadaj\u0105 tak\u017ce przedstawiciele antyestablishmentowego ruchu pi\u0119ciu gwiazd, liberalnej akcji \u2013 italia viva.\n\n\n=== przyw\u00f3dcy w\u0142och ===\n\n\n== geografia ==\n\npa\u0144stwo le\u017c\u0105ce w europie po\u0142udniowej, posiadaj\u0105ce na swoim terytorium dwie enklawy: san marino na p\u00f3\u0142nocy i watykan na terenie stolicy kraju, rzymu. w\u0142ochy cechuje wy\u017cynny i g\u00f3rzysty krajobraz. praktycznie ca\u0142y kraj reprezentuje klimat podzwrotnikowy i ro\u015blinno\u015b\u0107 \u015br\u00f3dziemnomorska.\nca\u0142kowita granica l\u0105dowa w\u0142och wynosi 1932,2 km. s\u0105siaduj\u0105 z francj\u0105 \u2013 488 km granicy, szwajcari\u0105 \u2013 740 km, austri\u0105 \u2013 430 km i s\u0142oweni\u0105 \u2013 232 km. wewn\u0105trz terytorium w\u0142och znajduj\u0105 si\u0119 ponadto dwa pa\u0144stwa enklawy: san marino (39 km granicy) i watykan (3,2 km). wyspy pelagijskie to skrawek w\u0142oskiego terytorium po\u0142o\u017cony blisko kontynentu afryki, pod wzgl\u0119dem fizycznogeograficznym nale\u017c\u0105cy do tej cz\u0119\u015bci \u015bwiata.\nlinia brzegowa jest do\u015b\u0107 dobrze rozwini\u0119ta, d\u0142ugo\u015b\u0107 wybrze\u017ca wynosi a\u017c 7600 km. oblewaj\u0105 je wody kilku akwen\u00f3w morza \u015br\u00f3dziemnego: morze liguryjskie, morze tyrre\u0144skie, morze jo\u0144skie i morze adriatyckie. zachodnie wybrze\u017ce p\u00f3\u0142wyspu jest rozcz\u0142onkowane wieloma zatokami (gaecka, neapolita\u0144ska, salerno) i skalistymi przyl\u0105dkami. na p\u00f3\u0142nocy i po\u0142udniu wybrze\u017ce jest przewa\u017cnie g\u00f3rzyste, za\u015b w cz\u0119\u015bci \u015brodkowej \u2013 nizinne. wybrze\u017ce wschodnie, adriatyckie jest w wi\u0119kszo\u015bci wyr\u00f3wnane z w\u0105skim pasem nizin nadmorskich, na po\u0142udniowym wschodzie le\u017cy szeroka zatoka tarencka i nizinny p\u00f3\u0142wysep salenty\u0144ski. \u0142\u0105czna powierzchnia wysp w\u0142oskich wynosi oko\u0142o 50 tys. km\u00b2 (1/6 pow. kraju), najwi\u0119ksze z nich to sycylia (25,4 tys. km\u00b2) i sardynia (23,8 tys. km\u00b2). g\u00f3rzysta sycylia, oddzielona od p\u00f3\u0142wyspu apeni\u0144skiego w\u0105sk\u0105 cie\u015bnin\u0105 mesy\u0144sk\u0105, stanowi przed\u0142u\u017cenie apenin\u00f3w.\nna obszarze w\u0142och znajduj\u0105 si\u0119 dwa \u0142a\u0144cuchy g\u00f3rskie, s\u0105 to alpy na p\u00f3\u0142nocy i apeniny ci\u0105gn\u0105ce si\u0119 niemal ca\u0142ej d\u0142ugo\u015bci p\u00f3\u0142wyspu apeni\u0144skiego, kt\u00f3rego nazwa wzi\u0119\u0142a si\u0119 od tych\u017ce g\u00f3r. alpy stanowi\u0105 wygi\u0119ty ku p\u00f3\u0142nocy \u0142uk, kt\u00f3rym biegnie p\u00f3\u0142nocna granica w\u0142och. g\u00f3ry i wy\u017cyny stanowi\u0105 oko\u0142o 77% powierzchni kraju. najwy\u017cszym punktem w\u0142och jest monte bianco di courmayeur (4748 m n.p.m.), po\u0142o\u017cony w najwy\u017cszym masywie europy \u2013 mont blanc.\ndu\u017ca rozci\u0105g\u0142o\u015b\u0107 po\u0142udnikowa kraju, r\u00f3wnole\u017cnikowy (alpy) i po\u0142udnikowy (apeniny) przebieg \u0142a\u0144cuch\u00f3w g\u00f3rskich, stanowi\u0105cych bariery klimatyczne, oraz blisko\u015b\u0107 afryki \u2013 powoduj\u0105 znaczne zr\u00f3\u017cnicowanie klimatu. w\u0142ochy niemal w ca\u0142o\u015bci le\u017c\u0105 w strefie klimatu podzwrotnikowego, w jego \u015br\u00f3dziemnomorskim typie, wyj\u0105tek tu stanowi centralna cz\u0119\u015b\u0107 niziny pada\u0144skiej, gdzie wi\u0119kszy wp\u0142yw ma kontynentalizm. klimat umiarkowany wyst\u0119puje w pasie alp, gdzie charakterystyczn\u0105 cech\u0105 jest wyst\u0119powanie pi\u0119trowo\u015bci klimatycznej. wysoko w alpach panuje g\u00f3rska odmiana klimatu, a w najwy\u017cszych partiach \u2013 typowy klimat alpejski o cechach zbli\u017conych do subpolarnego.\nterytorium w\u0142och nale\u017cy do zlewiska morza adriatyckiego, tyrre\u0144skiego oraz liguryjskiego i jo\u0144skiego. sie\u0107 rzeczna w\u0142och jest g\u0119sta, zw\u0142aszcza w cz\u0119\u015bci p\u00f3\u0142nocnej, odwadnianej przez pad \u2013 najd\u0142u\u017csz\u0105 rzek\u0119 w\u0142och (652 km). pad na d\u0142ugo\u015bci oko\u0142o 600 km p\u0142ynie przez nizin\u0119 pada\u0144sk\u0105, gdzie jest zasilany zasobnymi w wod\u0119 dop\u0142ywami alpejskimi (ticino, adda, oglio i inne) oraz apeni\u0144skimi (najd\u0142u\u017cszy tanaro). z alp do morza adriatyckiego sp\u0142ywa tak\u017ce adyga (d\u0142ugo\u015b\u0107 410 km) i piawa. na p\u00f3\u0142wyspie apeni\u0144skim i wyspach rzeki s\u0105 kr\u00f3tkie, o wysokich jesienno-zimowych stanach w\u00f3d i bardzo niskich w okresie letnim. podczas lata cz\u0119\u015b\u0107 z nich ca\u0142kowicie wysycha. najd\u0142u\u017csze rzeki p\u00f3\u0142wyspu apeni\u0144skiego to: tyber (405 km), arno, reno, ombrone i volturno, sycylii \u2013 salso, sardynii \u2013 tirso.\n\n\n=== podzia\u0142 administracyjny ===\nw\u0142ochy podzielone s\u0105 na 20 region\u00f3w (5 z nich na prawach szczeg\u00f3lnych), 107 prowincji (z kt\u00f3rych 2 s\u0105 autonomiczne) i 8092 gminy.\nregiony:\n\n\u00b9 do regionu lombardia nale\u017cy tak\u017ce w\u0142oska eksklawa w szwajcarii o nazwie campione d\u2019italia.\n\n\n=== miasta ===\ndo najludniejszych miast w\u0142oskich nale\u017cy rzym, mediolan oraz neapol.\n\n\n== gospodarka ==\nwed\u0142ug danych z 2014 r. w\u0142ochy s\u0105 \u00f3sm\u0105 gospodark\u0105 \u015bwiata i czwart\u0105 gospodark\u0105 europy.\nw\u0142ochy zajmuj\u0105 pierwsze miejsce na \u015bwiecie w produkcji win (zaraz po nich jest francja); du\u017cy udzia\u0142 maj\u0105 te\u017c w zbiorze winogron. kraj jest wysoko rozwini\u0119ty. g\u00f3rnictwo odgrywa coraz mniejsz\u0105 rol\u0119 z powodu wyczerpania z\u0142\u00f3\u017c. najwi\u0119ksze znaczenie ma przemys\u0142 \u015brodk\u00f3w transportu. istotny jest przemys\u0142 motoryzacyjny \u2013 w\u0142osi produkuj\u0105 mi\u0119dzy innymi samochody marki fiat, ferrari, maserati, iveco, lancia, alfa romeo, pagani i lamborghini, jak r\u00f3wnie\u017c wysokiej klasy motocykle ducati. du\u017cy udzia\u0142 w gospodarce w\u0142och ma rolnictwo i przetw\u00f3rstwo \u017cywno\u015bci, przemys\u0142 odzie\u017cowy, a tak\u017ce bran\u017ca turystyczna.\n\n\n=== turystyka ===\nw 2015 roku kraj ten odwiedzi\u0142o 50,7 mln turyst\u00f3w (4,4% wi\u0119cej ni\u017c w roku poprzednim), generuj\u0105c dla niego przychody na poziomie 39,449 mld dolar\u00f3w. tym samym w\u0142ochy znalaz\u0142y si\u0119 na 5. miejscu na \u015bwiecie pod wzgl\u0119dem liczby przybywaj\u0105cych turyst\u00f3w i na 7. miejscu pod wzgl\u0119dem przychod\u00f3w z turystyki.\nna potrzeby obs\u0142ugi ruchu turystycznego zbudowano ogromn\u0105 liczb\u0119 obiekt\u00f3w noclegowych, restauracji i bar\u00f3w, a coroczne wydatki promocyjne i reklamowe wynosz\u0105 ponad 230 mln euro. baza noclegowa osi\u0105gn\u0119\u0142a 2 mln \u0142\u00f3\u017cek w obiektach o rozmaitym standardzie. w\u0142ochy jako jeden z nielicznych kraj\u00f3w basenu morza \u015br\u00f3dziemnego przez ca\u0142y rok czerpie dochody z turystyki. w sezonie wakacyjnym ruch turystyczny skupia si\u0119 wok\u00f3\u0142 miejscowo\u015bci nadmorskich i jezior (g\u0142\u00f3wnie jezioro garda, jezioro como i jezioro maggiore), natomiast zim\u0105 ch\u0119tnie odwiedzane s\u0105 alpejskie kurorty narciarskie. przez ca\u0142y rok trwa tak\u017ce turystyka miejska. tylko trzy w\u0142oskie miasta: rzym, wenecj\u0119 i mediolan ka\u017cdego roku odwiedza po 7 milion\u00f3w turyst\u00f3w\n\n\n== demografia ==\nw\u0142ochy nale\u017c\u0105 do najludniejszych pa\u0144stw europy (czwarte miejsce na kontynencie) o wysokiej, lecz zr\u00f3\u017cnicowanej g\u0119sto\u015bci zaludnienia. na 1 km\u00b2 przypada \u015brednio prawie 200 os\u00f3b, ale w niekt\u00f3rych regionach wska\u017anik ten jest znacznie wy\u017cszy, np. w lombardii wynosi on ok. 388 mieszk./km\u00b2, w ligurii \u2013 291, w lacjum \u2013 303, a w kampanii \u2013 nawet 425. wyra\u017anie s\u0142abiej zaludnione s\u0105 obszary na po\u0142udniu: basilicata \u2013 tylko 60 mieszk./km\u00b2, a moliza \u2013 73; wysok\u0105 g\u0119sto\u015b\u0107 zaludnienia ma za\u015b apulia \u2013 209 os\u00f3b na km\u00b2. najrzadziej zaludniona jest wysokog\u00f3rska dolina aosty \u2013 38. z dw\u00f3ch g\u0142\u00f3wnych wysp sycyli\u0119 zasiedla 195 mieszk./km\u00b2, a sardyni\u0119 zaledwie 68 mieszk./km\u00b2.\n\nw\u0142ochy, maj\u0105ce niegdy\u015b jeden z wy\u017cszych wska\u017anik\u00f3w przyrostu naturalnego w europie, od pi\u0119tnastu lat borykaj\u0105 si\u0119 z przewag\u0105 zgon\u00f3w nad urodzeniami. w 2015 wska\u017anik urodze\u0144 na 1000 mieszka\u0144c\u00f3w wyni\u00f3s\u0142 8,74, za\u015b zgon\u00f3w 10,19, co da\u0142o naturalny ubytek ludno\u015bci na poziomie 0,4 promila. obecnie dzi\u0119ki imigrantom przybywaj\u0105cym z r\u00f3\u017cnych stron \u015bwiata pragn\u0105cych zalegalizowa\u0107 sw\u00f3j pobyt, liczba ludno\u015bci kraju ci\u0105gle wzrasta. w 2017 przekracza\u0142a 60 mln. dzi\u0119ki znacznemu post\u0119powi medycyny oraz opieki zdrowotnej w\u0142ochy szczyc\u0105 si\u0119 jednym z najni\u017cszych wska\u017anik\u00f3w \u015bmiertelno\u015bci niemowl\u0105t, kt\u00f3ry spad\u0142 poni\u017cej 5 na 1000 urodze\u0144 \u017cywych (3,29 na 1000 urodze\u0144, 3,49 dla ch\u0142opc\u00f3w i 3,08 dla dziewcz\u0105t) oraz najd\u0142u\u017cszym \u2013 po szwecji przeci\u0119tnym trwaniem \u017cycia spo\u015br\u00f3d wszystkich kraj\u00f3w ue; m\u0119\u017cczy\u017ani \u017cyj\u0105 \u015brednio 78,5 lat, za\u015b kobiety 82,7 lat (dane z 2003 roku).\nstruktura wiekowa ludno\u015bci wykazuje szybki wzrost udzia\u0142u ludno\u015bci starszej ni\u017c 65 lat (poprodukcyjnej) i jednocze\u015bnie spadek udzia\u0142u dzieci i m\u0142odzie\u017cy w og\u00f3lnym zaludnieniu kraju. w 2003 roku osoby maj\u0105ce 19 lat i mniej stanowi\u0142y 18,9% og\u00f3\u0142u mieszka\u0144c\u00f3w, od 20 do 39 lat \u2013 29,7%, w wieku od 40 do 64 lat \u2013 32,4% i w wieku 65 lat i powy\u017cej a\u017c 19,0%.\nw 2009 roku oko\u0142o 21,1% w\u0142oszek w wieku 40\u201344 lat nie mia\u0142o potomstwa (w 1990 by\u0142o to nieco ponad 10%), w 2009 u m\u0119\u017cczyzn w tym samym wieku odsetek ten wyni\u00f3s\u0142 30,8%. wed\u0142ug szacunk\u00f3w z 2015 roku na jedn\u0105 kobiet\u0119 przypada\u0142o 1,43 narodzonego dziecka; pod tym wzgl\u0119dem w\u0142ochy zaj\u0119\u0142y 208. miejsce na \u015bwiecie.\nw 2014 roku bezrobocie wynios\u0142o 12,7% spo\u0142ecze\u0144stwa, w 2013 \u2013 12,2%.\nstruktura zatrudnienia by\u0142a nast\u0119puj\u0105ca (w procentach; dane za lata 2003/1990): przemys\u0142 24,6/26,8, budownictwo 6,9/7,3, handel 15,4/14,8, transport i \u0142\u0105czno\u015b\u0107 6,2/5,9, rolnictwo, le\u015bnictwo i rybo\u0142\u00f3wstwo 4,8/8,3, inne dzia\u0142y gospodarki 42,1/36,9.\nw\u0142ochy nale\u017c\u0105 do kraj\u00f3w o najwy\u017cszym w \u015bwiecie poziomie edukacji, czego przejawem jest bardzo du\u017ca liczba student\u00f3w wynosz\u0105ca w 2003 roku 1,86 mln, czyli 32,6 na tysi\u0105c mieszka\u0144c\u00f3w; w najwi\u0119kszych o\u015brodkach akademickich jak rzym, mediolan, turyn, neapol, padwa czy bolonia z najstarszym uniwersytetem na \u015bwiecie studiuje po kilkadziesi\u0105t tysi\u0119cy os\u00f3b. w tym samym roku u\u017cytkownikami komputer\u00f3w by\u0142o 15,7 mln os\u00f3b.\nwska\u017anik urbanizacji ro\u015bnie powoli ze wzgl\u0119du na ostre tempo wyludniania si\u0119 najwi\u0119kszych miast i przenoszeniem si\u0119 ludno\u015bci na przedmie\u015bcia \u2013 formalnie wiejskie. statystyka w\u0142oska ponadto nie publikuje oficjalnych danych o zespo\u0142ach miejskich, tylko o gminach w ich \u015bcis\u0142ych granicach administracyjnych, niezale\u017cnie od statusu prawnego. w 2003 roku w miastach mieszka\u0142o prawie 68% ludno\u015bci, przy czym wska\u017anik koncentracji ludno\u015bci w najwi\u0119kszych miastach jest wyra\u017anie mniejszy ni\u017c w innych podobnej wielko\u015bci krajach unii. od po\u0142owy lat 80.xx w. w\u0142ochy notuj\u0105 znaczny nap\u0142yw imigrant\u00f3w, g\u0142\u00f3wnie z albanii (apulia), kraj\u00f3w arabskich p\u00f3\u0142nocnej afryki oraz ameryki po\u0142udniowej, kt\u00f3rzy zasiedlili zw\u0142aszcza rzym i jego peryferia oraz okolice mediolanu i turynu, a tak\u017ce inne miasta na p\u00f3\u0142nocy kraju. liczba imigrant\u00f3w w 2003 roku wynios\u0142a 1,126 mln, czyli 2% ludno\u015bci, z czego oko\u0142o 32 tysi\u0105ce stanowili polacy. wspomniana migracja ludno\u015bci wi\u0119kszych miast jest bardzo ciekawym zjawiskiem powoduj\u0105cym \u2013 niekiedy drastyczny \u2013 spadek zaludnienia g\u0142\u00f3wnych miast na rzecz osiedli podmiejskich.\n\n\n=== imigranci ===\nw\u0142ochy dopiero w latach 80. xx wieku sta\u0142y si\u0119 krajem b\u0119d\u0105cym celem wielu imigrant\u00f3w. obecnie nielegalna imigracja stanowi du\u017cy problem dla rz\u0105du w\u0142oskiego, bowiem kraj ten posiada lini\u0119 brzegow\u0105 o d\u0142ugo\u015bci 7600 km, kt\u00f3r\u0105 trudno jest zupe\u0142nie uszczelni\u0107. ka\u017cdego roku przybywaj\u0105 tutaj tysi\u0105ce imigrant\u00f3w z afryki, chin, indii, turcji, filipin, albanii i innych. dziesi\u0105tki ludzi ginie podczas ci\u0119\u017ckiej morskiej przeprawy. w samym roku 2005 do w\u0142och przyby\u0142o oko\u0142o 1 miliona nielegalnych imigrant\u00f3w. w sumie na wy\u017cej wymienione pa\u0144stwa przypada 38% spo\u015br\u00f3d og\u00f3\u0142u przyznanych pozwole\u0144 na sta\u0142y pobyt.\ndu\u017cy wp\u0142yw na liczb\u0119 imigrant\u00f3w przybywaj\u0105cych do w\u0142och maj\u0105 uchod\u017acy; takie wydarzenia jak konflikty na ba\u0142kanach czy w basenie morza \u015br\u00f3dziemnego nie pozostaj\u0105 bez wp\u0142ywu na ruchy imigracyjne. w 2005 roku zanotowano 95 500 wniosk\u00f3w o azyl. w obecnych czasach coraz wi\u0119kszy nap\u0142yw ludno\u015bci nap\u0142ywa tutaj z takich kraj\u00f3w jak: afganistan, iran czy irak.\noczywistym wydaje si\u0119 fakt, i\u017c sprawa imigracji legalnej i nielegalnej b\u0119dzie ci\u0105gle powraca\u0107, poniewa\u017c mimo \u017ce obecnie imigranci stanowi\u0105 oko\u0142o 2,5% spo\u0142ecze\u0144stwa w\u0142oskiego, ich liczba ci\u0105gle ro\u015bnie. w 2007 w\u0142oski rz\u0105d oszacowa\u0142, \u017ce w kraju \u017cyje ju\u017c ponad 1 milion muzu\u0142man\u00f3w. innymi licznymi grupami imigrant\u00f3w mieszkaj\u0105cych we w\u0142oszech s\u0105: obywatele dawnej jugos\u0142awii (800 tys.), alba\u0144czycy (~500 tys.), azjaci (360 tys.), rumuni (320 tys.), ludno\u015b\u0107 z europy wschodniej (300 tys.), ludno\u015b\u0107 z ameryki po\u0142udniowej (280 tys.), afryka\u0144czycy (220 tys.), francuzi (180 tys.), chi\u0144czycy (140 tys.), ukrai\u0144cy (107 tys.), niemcy (100 tys.), polacy (60 tys.) oraz pozosta\u0142e grupy ludzi, kt\u00f3rych liczba og\u00f3\u0142em szacowana jest na oko\u0142o 270 tys.\nw 2015 najliczniejsz\u0105 grup\u0119 uchod\u017ac\u00f3w nap\u0142ywaj\u0105cych do w\u0142och stanowili syryjczycy, liba\u0144czycy oraz erytrejczycy, podstawowym motywem emigracji jest wojna i przemoc w kraju rodzimym.\n\n\n=== religia ===\nprawie ca\u0142\u0105 ludno\u015b\u0107 stanowi\u0105 katolicy \u2013 87,6% (licz\u0105c wszystkich ochrzczonych), z kt\u00f3rych niewielu regularnie praktykuje. przez d\u0142ugi czas o stanie praktyk religijnych obowi\u0105zywa\u0142y dane, \u017ce oko\u0142o 30% w\u0142och\u00f3w uczestniczy w niedzielnych nabo\u017ce\u0144stwach przynajmniej raz w tygodniu, a kolejne 20% przynajmniej raz w miesi\u0105cu. dane te pochodzi\u0142y z o\u015brodk\u00f3w sonda\u017cowych, w kt\u00f3rych respondenci sami okre\u015blali w\u0142asne zaanga\u017cowanie religijne. jednak\u017ce badania przeprowadzone przez patriarchat wenecji w 619 ko\u015bcio\u0142ach wykaza\u0142y, \u017ce jedynie 15% wiernych ka\u017cdej niedzieli uczestniczy we mszach, a 8% przynajmniej raz w miesi\u0105cu, co daje razem 23%. w p\u00f3\u0142nocnej cz\u0119\u015bci kraju (w\u0142oski tyrol) \u017cyje kilkadziesi\u0105t tysi\u0119cy protestant\u00f3w, a w ca\u0142ym kraju oko\u0142o 650 tysi\u0119cy (1,1%), g\u0142\u00f3wnie zielono\u015bwi\u0105tkowc\u00f3w. pozosta\u0142ymi najwi\u0119kszymi wsp\u00f3lnotami chrze\u015bcija\u0144skimi s\u0105 prawos\u0142awni (2,3%) i \u015bwiadkowie jehowy (0,7%). nap\u0142yw imigrant\u00f3w z albanii i kraj\u00f3w arabskich spowodowa\u0142 wzrost liczby muzu\u0142man\u00f3w do 1,5 miliona (2,4%), a ich skupiskami s\u0105 apulia, basilicata, rzym, genua i mediolan. coraz liczniejsi staj\u0105 si\u0119 tak\u017ce wyznawcy religii wschodnich, g\u0142\u00f3wnie sikhizmu, hinduizmu i buddyzmu (\u0142\u0105cznie 0,7%). ponadto w rzymie i mediolanie mieszkaj\u0105 znaczniejsze grupy wyznawc\u00f3w judaizmu \u2013 w sumie w ca\u0142ych w\u0142oszech 44 tysi\u0105ce. 3,4 miliona w\u0142och\u00f3w (5,8%) formalnie nie nale\u017cy do \u017cadnej wsp\u00f3lnoty religijnej.\n\n\n=== grupy etniczne i j\u0119zyki ===\nprawie ca\u0142\u0105 ludno\u015b\u0107 rodzim\u0105 stanowi\u0105 w\u0142osi, m\u00f3wi\u0105cy licznymi dialektami i odmianami j\u0119zyka w\u0142oskiego. ponadto pa\u0144stwo w\u0142oskie uznaje istnienie nast\u0119puj\u0105cych rodzimych mniejszo\u015bci j\u0119zykowych:\n\n\n== si\u0142y zbrojne ==\nw\u0142oskie si\u0142y zbrojne sk\u0142adaj\u0105 si\u0119 z czterech rodzaj\u00f3w wojsk: l\u0105dowych (esercito italiano), si\u0142 powietrznych (aeronautica militare), marynarki wojennej (marina militare) oraz korpusu karabinier\u00f3w. wed\u0142ug rankingu global firepower (2014) w\u0142oskie si\u0142y zbrojne stanowi\u0105 12. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 34 mld dolar\u00f3w (usd).\n\n\n== o\u015bwiata ==\nw szkolnictwie w\u0142oskim du\u017c\u0105 wag\u0119 przywi\u0105zuje si\u0119 do integracji m\u0142odzie\u017cy niepe\u0142nosprawnej z pe\u0142nosprawn\u0105, kt\u00f3ra jest szeroko realizowana na wszystkich szczeblach systemu szkolnego. liceum jest nieobowi\u0105zkowe.\n\n\n== s\u0142u\u017cba zdrowia ==\nw 1978 roku uruchomiono we w\u0142oszech system publicznej opieki zdrowotnej. w kraju tym przeznacza si\u0119 9% pkb na opiek\u0119 zdrowotn\u0105 (\u015brednia oecd to 8,9%). wed\u0142ug raportu who z 2000 roku, w\u0142oska s\u0142u\u017cba zdrowia zajmuje drugie miejsce na \u015bwiecie pod wzgl\u0119dem jako\u015bci i 3. pod wzgl\u0119dem wydajno\u015bci, jeden lekarz przypada na zaledwie 176 os\u00f3b. dane statystyczne dotycz\u0105ce zachorowa\u0144 i d\u0142ugo\u015bci \u017cycia nale\u017c\u0105 do najlepszych na \u015bwiecie. szacowana d\u0142ugo\u015b\u0107 \u017cycia to 82 lata, odpowiednio 79 dla m\u0119\u017cczyzn, a 85 dla kobiet, wska\u017anik umieralno\u015bci noworodk\u00f3w to 3 na 1000. wed\u0142ug rankingu cia z 2012 roku, w\u0142oska oczekiwana d\u0142ugo\u015b\u0107 \u017cycia jest najwy\u017csz\u0105 w europie w\u015br\u00f3d du\u017cych pa\u0144stw (d\u0142u\u017csz\u0105 oczekiwan\u0105 d\u0142ugo\u015b\u0107 \u017cycia ma monako, san marino i andora).\n\n\n== kultura ==\nw\u0142ochy s\u0105 krajem prawie jednonarodowo\u015bciowym. jedynie pewne wymieszanie kultur mo\u017cna zauwa\u017cy\u0107 na terenach przygranicznych w p\u00f3\u0142nocnej cz\u0119\u015bci kraju, gdzie opr\u00f3cz w\u0142oskiego obowi\u0105zuj\u0105 j\u0119zyki niemiecki, s\u0142owe\u0144ski lub francuski (w zale\u017cno\u015bci od granicz\u0105cego pa\u0144stwa). du\u017ce zwarte skupiska os\u00f3b o innej narodowo\u015bci wyst\u0119puj\u0105 w po\u0142udniowym tyrolu, odr\u0119bno\u015bci\u0105 odznaczaj\u0105 si\u0119 zw\u0142aszcza wyspy, a mieszka\u0144cy sardynii uwa\u017cani s\u0105 przez niekt\u00f3rych za odr\u0119bny nar\u00f3d. jednak to w\u0142a\u015bnie sardynia by\u0142a inicjatork\u0105 zjednoczenia kraju w xix wieku.\nrytm \u017cycia rodzinnego wyznaczony jest przez zwyczaje i tradycje religijne. nie ma tu jednak zbyt wielu \u015bwi\u0105t og\u00f3lnonarodowych, za to jest bardzo du\u017co \u015bwi\u0105t lokalnych, kt\u00f3re obchodzone s\u0105 niezwykle hucznie. najcz\u0119stsz\u0105 okazj\u0105 s\u0105 dni patron\u00f3w miejscowo\u015bci. podczas wszystkich \u015bwi\u0105t najbardziej rozpowszechnion\u0105 tradycj\u0105 s\u0105 procesje. obnoszone s\u0105 wtedy relikwie i podobizny \u015bwi\u0119tego. ca\u0142o\u015bci towarzyszy wrzawa, muzyka oraz wyst\u0119py, przypominaj\u0105ce spektakl teatralny. najwi\u0119ksze uroczysto\u015bci obchodzone s\u0105 podczas wielkanocy, pocz\u0105wszy od wielkiego pi\u0105tku. w\u00f3wczas to procesje przemierzaj\u0105 ulice i obnosz\u0105 figury ukrzy\u017cowanego chrystusa. w\u015br\u00f3d uczestnik\u00f3w wyr\u00f3\u017cniaj\u0105 si\u0119 zakapturzone postacie w habitach, \u015bpiewaj\u0105ce pokutne pie\u015bni.\nuroczysto\u015bci te odbywaj\u0105 si\u0119 g\u0142\u00f3wnie na zachodnim wybrze\u017cu sycylii oraz w miastach po\u0142udnia, np. w tarencie, reggio. natomiast w wielk\u0105 sobot\u0119 przez ulice nocera tirinesa w kalabrii przechodzi procesja biczownik\u00f3w.\n\nprzed bo\u017cym narodzeniem w neapolu odbywaj\u0105 si\u0119 targi szopek. tradycja \u017cywej szopki pochodzi od \u015bw. franciszka z asy\u017cu, kt\u00f3ry jako pierwszy j\u0105 stworzy\u0142.\nobchodzi si\u0119 tu r\u00f3wnie\u017c dzie\u0144 wszystkich \u015bwi\u0119tych. zwyczaje nakazuj\u0105, aby w ten dzie\u0144 dzieci otrzymywa\u0142y prezenty od rodzic\u00f3w w imieniu zmar\u0142ych krewnych.\ns\u0142ynny jest r\u00f3wnie\u017c karnawa\u0142 w wenecji, kt\u00f3ry trwa przez pi\u0119\u0107 dni przed \u015brod\u0105 popielcow\u0105. jest to wielka parada kostium\u00f3w i r\u0119cznie wykonywanych masek. na ten tydzie\u0144 przyje\u017cd\u017ca do wenecji wielu turyst\u00f3w, kt\u00f3rych g\u0142\u00f3wnym celem jest uczestniczenie w tych uroczysto\u015bciach.\npomimo \u017ce w\u0142ochy s\u0105 pa\u0144stwem praktycznie jednonarodowo\u015bciowym, cz\u0119\u015bciej odczuwane jest ich przywi\u0105zanie do danego regionu ni\u017c do ca\u0142ego kraju. odmienno\u015b\u0107 poszczeg\u00f3lnych region\u00f3w przejawia si\u0119 w lokalnych tradycjach kulturowych, standardzie \u017cycia, dialektach, a tak\u017ce w krajobrazie.\n\nkultura i tradycja artystyczna w\u0142och wywar\u0142a ogromny wp\u0142yw na sztuk\u0119 i kultur\u0119 innych kraj\u00f3w europy. niemal ka\u017cdy zna takie nazwiska jak leonardo da vinci, micha\u0142 anio\u0142 czy botticelli.\nich dzie\u0142a, cz\u0119sto nawet niekojarzone ze swoimi autorami, wesz\u0142y na sta\u0142e do kanonu sztuki: \u201emona lisa\u201d, kaplica syksty\u0144ska lub pieta. florencja, rzym, wenecja to miasta, do kt\u00f3rych zd\u0105\u017ca wielu europejczyk\u00f3w chc\u0105cych pozna\u0107 swoje kulturowe korzenie.\n\n\n=== j\u0119zyk ===\nj\u0119zyk w\u0142oski jest, pod wzgl\u0119dem s\u0142ownictwa, bliski \u0142acinie. wsp\u00f3\u0142czesny w\u0142oski du\u017co zawdzi\u0119cza takim pisarzom, jak dante alighieri i alessandro manzoni, kt\u00f3rzy za standard obrali j\u0119zyk wyedukowanych toska\u0144czyk\u00f3w. dzisiaj m\u00f3wi si\u0119, \u017ce najlepsza mowa to la lingua toscana in bocca romana (toska\u0144ski w rzymskich ustach). a\u017c do niedawna obok oficjalnego j\u0119zyka w\u0142oskiego istnia\u0142o ponad 1,5 tysi\u0105ca dialekt\u00f3w. j\u0119zykiem w\u0142oskim na \u015bwiecie pos\u0142uguje si\u0119 ponad 100 milion\u00f3w ludzi.\n\n\n=== muzyka ===\nw\u0142ochy uwa\u017cane s\u0105 za ojczyzn\u0119 europejskiej muzyki artystycznej i przez wiele stuleci pe\u0142ni\u0142y rol\u0119 centrum \u017cycia muzycznego w europie. tam najefektowniej rozwin\u0119\u0142a si\u0119 muzyka wokalna, we w\u0142oszech powsta\u0142a opera, ale tak\u017ce liczne gatunki muzyki instrumentalnej pocz\u0105tek mia\u0142y w\u0142a\u015bnie we w\u0142oszech. w xvii i xviii wieku najwi\u0119cej muzyk\u00f3w zatrudniano \u2013 zw\u0142aszcza na bogatych dworach \u2013 w\u0142a\u015bnie z w\u0142och. podobnie jak dzisiaj po angielsku, w ca\u0142ej europie \u015bpiewano najcz\u0119\u015bciej po w\u0142osku.\n\nsiedemnastowieczn\u0105 itali\u0119 \u2013 pisze w historii muzyki danuta gwizdalanka \u2013 szcz\u0119\u015bliwie omija\u0142a wi\u0119kszo\u015b\u0107 nieszcz\u0119\u015b\u0107, jakie rujnowa\u0142y p\u00f3\u0142nocn\u0105 cz\u0119\u015b\u0107 europy, a przede wszystkim wojny religijne. w\u0142oscy ksi\u0105\u017c\u0119ta znaczn\u0105 cz\u0119\u015b\u0107 ambicji politycznych mogli wi\u0119c anga\u017cowa\u0107 w walk\u0119 o presti\u017c, prowadzon\u0105 broni\u0105 pokojow\u0105, acz czasem niemniej kosztown\u0105 od armat: spektakularnym mecenatem artystycznym.\n\n\n==== \u015bredniowiecze ====\nna p\u00f3\u0142wyspie apeni\u0144skim, a zw\u0142aszcza w rzymie, powsta\u0142y zr\u0119by liturgii, kt\u00f3rej podstaw\u0105 by\u0142 jednog\u0142osowy \u015bpiew. pod koniec vi w. uporz\u0105dkowa\u0142 rozmaite \u015bpiewy liturgiczne papie\u017c grzegorz i i z tego powodu nosi on nazw\u0119 chora\u0142 gregoria\u0144ski. w nast\u0119pnych stuleciach powstawa\u0142y ci\u0105gle jednak nowe \u015bpiewy, w tym sekwencje takie jak dies irae oraz stabat mater.\n\n\n==== renesans i barok ====\nnajbardziej popularnym gatunkiem muzyki w xvi w. by\u0142 madryga\u0142 \u015bpiewany na og\u00f3\u0142 na 4 lub 5 g\u0142os\u00f3w. z up\u0142ywem czasu stawa\u0142 si\u0119 coraz bardziej wirtuozowski, zw\u0142aszcza \u017ce na najbogatszych dworach madryga\u0142y wykonywali zawodowi \u015bpiewacy i \u015bpiewaczki. inny, znacznie powa\u017cniejszy charakter mia\u0142a muzyka ko\u015bcielna, kt\u00f3rej g\u0142\u00f3wnym przedstawicielem by\u0142 giovanni pierluigi da palestrina, kompozytor i \u015bpiewak papieski.\n\nogromnie wa\u017cnym o\u015brodkiem muzycznym sta\u0142a si\u0119 w renesansie wenecja, w kt\u00f3rej rozkwita\u0142a muzyka religijna pisana dla bazyliki \u015bw. marka, ale tak\u017ce \u015bwiecka \u2013 komponowana na potrzeby bogatych i lubi\u0105cych si\u0119 bawi\u0107 wenecjan. z tego te\u017c powodu to w\u0142a\u015bnie w wenecji rozpocz\u0119\u0142a si\u0119 efektowna historia europejskiej muzyki instrumentalnej.\n\nprze\u0142om stylistyczny, jaki dokona\u0142 si\u0119 w muzyce eur. ok. 1600, by\u0142 niemal ca\u0142kowicie dzie\u0142em kompozytor\u00f3w w\u0142oskich.do prze\u0142omu tego przyczyni\u0142a grupa filozof\u00f3w, artyst\u00f3w i mi\u0142o\u015bnik\u00f3w muzyki we florencji zwana camerat\u0105, kt\u00f3ra na wz\u00f3r antycznego dramatu stworzy\u0107 chcia\u0142a podobny gatunek teatralno-muzyczny. \u201ewynalazek\u201d ich udoskonali\u0142 claudio monteverdi w mantui i tak powsta\u0142a opera.\nopera rozkwita\u0142a przede wszystkim w wenecji, gdzie powsta\u0142y pierwsze w europie publiczne teatry operowe. wa\u017cny by\u0142 rzym, gdzie jednak losy sztuki zazwyczaj zale\u017ca\u0142y od upodoba\u0144 papie\u017cy, a wielu z nich sprzeciwia\u0142o si\u0119 \u201egrzesznej rozrywce\u201d. specjalnie pi\u0119tnowano obecno\u015b\u0107 kobiet na scenie, co spowodowa\u0142o upowszechnienie si\u0119 \u015bpiewu kastrat\u00f3w. u schy\u0142ku xvii w. prym w sztuce operowej zdoby\u0142 neapol, a przyczyni\u0142 si\u0119 do tego swymi dzie\u0142ami alessandro scarlatti. opery w stylu neapolita\u0144skim pisywano i wystawiano w ca\u0142ej europie.\nrozkwita\u0142a te\u017c muzyka instrumentalna. na instrumenty klawiszowe komponowa\u0142 m.in. girolamo frescobaldi. w wenecji i bolonii przybywa\u0142o znakomitych skrzypk\u00f3w. w p\u00f3\u0142nocnych w\u0142oszech rodziny lutnicze stradivarich, amatich, guarnerich budowa\u0142y instrumenty uwa\u017cane do dzisiaj za niedo\u015bcignione. pisywano utwory solowe (sonata da chiesa, sonata da camera), concerti grossi na orkiestry oraz koncerty dla solist\u00f3w z towarzyszeniem orkiestry (najs\u0142awniejsze \u2013 antonio vivaldi).\n\ndla w\u0142oskiej muzyki barokowej najwa\u017cniejsza by\u0142a opera i styl koncertuj\u0105cy. w praktyce instrumentalnej dominowa\u0142y instrumenty smyczkowe. idea\u0142em pi\u0119kna pozostawa\u0142 jednak g\u0142os \u015bpiewaka \u2013 sprawny technicznie, lecz nade wszystko obdarzony wielk\u0105 si\u0142\u0105 wyrazu.\n\n\n==== wiek xix i xx ====\nw pocz\u0105tkach xix w. w\u0142oscy kompozytorzy operowi nadal byli poszukiwani w ca\u0142ej europie. o \u017cyciu muzycznym w pary\u017cu decydowa\u0142 luigi cherubini, w niemczech \u2013 giuseppe spontini. najwi\u0119ksz\u0105 karier\u0119 zrobi\u0142 gioacchino rossini, kt\u00f3ry spopularyzowa\u0142 l\u017cejsz\u0105 oper\u0119 buffa, jak popularny do dzisiaj cyrulik sewilski. w\u0142ochem by\u0142 te\u017c najpopularniejszy wirtuoz pierwszej po\u0142owy xix wieku \u2013 niccol\u00f2 paganini.\nw drugiej po\u0142owie xix wieku muzyka instrumentalna wyra\u017anie ust\u0119powa\u0142a przed oper\u0105, w kt\u00f3rej najwa\u017cniejszym tw\u00f3rc\u0105 by\u0142 giuseppe verdi. do ogromnej popularno\u015bci jego oper we w\u0142oszech przyczynia\u0142y si\u0119 akcenty patriotyczne w librettach, wspieraj\u0105ce walk\u0119 narodu w\u0142oskiego o niepodleg\u0142o\u015b\u0107. na prze\u0142omie xix i xx wieku w\u0142oska opera, nie trac\u0105c \u015bwiatowej ju\u017c teraz popularno\u015bci, uleg\u0142a kolejnej zmianie \u2013 powsta\u0142 weryzm, kt\u00f3ry przedstawia\u0142 na scenie sceny z \u017cycia zwyk\u0142ych ludzi, a nawet epizody o charakterze kryminalnym. najpopularniejszym kompozytorem takich oper by\u0142 giacomo puccini.\nw pierwszej po\u0142owie xx wieku we w\u0142oszech nast\u0105pi\u0142o o\u017cywienie zainteresowania muzyk\u0105 instrumentaln\u0105 (np. ottorino respighi). w drugiej po\u0142owie mediolan, w kt\u00f3rym powsta\u0142o jedno z pierwszych studi\u00f3w muzyki elektronicznej, sta\u0142 si\u0119 wa\u017cnym o\u015brodkiem awangardy, kt\u00f3rej g\u0142\u00f3wnymi reprezentantami byli kompozytorzy (luigi nono, luciano berio).\n\n\n=== sport ===\nnajpopularniejszym sportem we w\u0142oszech jest pi\u0142ka no\u017cna. w\u0142osi zdobywali mistrzostwo \u015bwiata w pi\u0142ce no\u017cnej m\u0119\u017cczyzn czterokrotnie (1934, 1938, 1982, 2006), dwukrotnie zaj\u0119li drugie miejsce (1970, 1994), a raz trzecie (1990). z kolei w mistrzostwach europy triumfowali dwukrotnie (1968, 2020), dwukrotnie zaj\u0119li w nich drugie miejsce (2000, 2012), a raz trzecie (1988). w\u0142osi maj\u0105 w dorobku du\u017co tytu\u0142\u00f3w w formule 1 za spraw\u0105 teamu ferrari, kt\u00f3ry pi\u0119tnastokrotnie zdobywa\u0142 tytu\u0142y w\u015br\u00f3d kierowc\u00f3w i szesnastokrotnie w\u015br\u00f3d konstruktor\u00f3w. w\u0142osi odnosz\u0105 te\u017c sukcesy w sportach zimowych g\u0142\u00f3wnie w narciarstwie alpejskim oraz w biegach narciarskich, biathlonie, short tracku i \u0142y\u017cwiarstwie oraz saneczkarstwie. co sprawia, \u017ce co roku we w\u0142oszech odbywaj\u0105 si\u0119 zawody najwy\u017cszej rangi tych dyscyplinach. posiadaj\u0105 r\u00f3wnie\u017c wiele o\u015brodk\u00f3w i obiekt\u00f3w sportowych zar\u00f3wno rekreacyjnych, nastawionych na turyst\u00f3w, jak i specjalistycznych, przeznaczonych dla profesjonalist\u00f3w. tak\u017ce w sportach letnich sportowcy i zespo\u0142y tego kraju osi\u0105gaj\u0105 warto\u015bciowe wyniki zar\u00f3wno na arenach europejskich, jak i \u015bwiatowych.\n\n\n== zobacz te\u017c ==\np\u00f3\u0142wysep apeni\u0144ski\nsan marino\nwatykan\nzjednoczone kr\u00f3lestwo w\u0142och\nw\u0142osi\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\npresidenza della repubblica \u2013 oficjalna strona prezydenta w\u0142och\nparlamento \u2013 oficjalna strona w\u0142oskiego parlamentu\ngoverno italiano \u2013 portal w\u0142oskiego rz\u0105du\nj\u0119zyk w\u0142oski dla polak\u00f3w"