"yu yu hakusho (\u5e7d\u2606\u904a\u2606\u767d\u66f8, , yu yu hakusho?,  lit. \"arxius fantasma\" o \"informe poltergeist\") i tradu\u00eft al catal\u00e0 com a yu yu hakusho: els defensors del m\u00e9s enll\u00e0, \u00e9s una s\u00e8rie manga japonesa que fou creada per yoshihiro togashi. el manga se centra en arts marcials, batalles i tornejos que van apareixent a mesura que avan\u00e7a. togashi va comen\u00e7ar a crear yu yu hakusho el novembre de 1990, basant la s\u00e8rie en els seus interessos en l'ocultisme i les pel\u00b7l\u00edcules de terror, i una influ\u00e8ncia del budisme.\nel manga va ser publicat originalment a la revista weekly shonen jump de l'editorial shueisha entre el desembre de 1990 i el juliol de 1994. la s\u00e8rie consta de 175 cap\u00edtols recopilats en 19 tank\u014dbon o volums recopilatoris. tamb\u00e9 se'n va fer una adaptaci\u00f3 a l'anime que consisteix en 112 episodis de televisi\u00f3. va ser dirigida per akiyuki arafusa i noriyuki abe i co-produ\u00efda per fuji television, yomiko advertising, i studio pierrot. la s\u00e8rie de televisi\u00f3 es va emetre entre el 10 d'octubre de 1992 fins al 7 de gener de 1995. la franquicia yu yu hakusho ha donat lloc a dues pel\u00b7l\u00edcules d'animaci\u00f3, una s\u00e8rie d'ova, bandes sonores, videojocs, i altres productes.\nel manga de yuyu hakusho ha venut m\u00e9s de 40 milions de c\u00f2pies nom\u00e9s al jap\u00f3 i va guanyar el prestigi\u00f3s shogakukan manga award pel g\u00e8nere shonen manga l'any 1993. la s\u00e8rie animada va guanyar el premi animage anime grand prix al millor anime del 1994 i 1995.\nla s\u00e8rie s'ha em\u00e8s per tvc als canal k3 i posteriorment al canal 3xl. actualment s'emet a l'sx3.\n\n\n== argument ==\nen yusuke urameshi \u00e9s un adolescent de car\u00e0cter rebel i violent que sol faltar a l'escola. inesperadament, en yusuke mor atropellat per un cotxe mentre tracta d'ajudar a un nen en perill. a l'altre m\u00f3n, en yusuke coneix la botan, que li revela que la seva mort no estava prevista, ja que el nen a qui va salvar no hagu\u00e9s mort en l'accident, i per tant, el seu sacrifici havia estat en va. per aix\u00f2, no pot anar al cel ni a l'infern, ja que no es pot realitzar un judici correcte.\nla botan l'informa que t\u00e9 una oportunitat per ressuscitar, per\u00f2 abans ha de superar una prova imposada per en koenma, pr\u00edncep y\u014dkai del m\u00f3n espiritual, consistent en la cura d'un ou amb la seva energia espiritual. despr\u00e9s de superar la prova se li concedeix un altre cop el seu cos, per\u00f2 tamb\u00e9 es veu obligat a treballar com a detectiu espiritual, ajudant a controlar els actes dels esperits en el m\u00f3n terrenal.\n\n\n== personatges principals ==\nyusuke urameshi  (\u6d66\u98ef\u5e7d\u52a9, yusuke urameshi ?)en yusuke urameshi \u00e9s un jove de 14 anys amb un gran poder espiritual i demon\u00edac, per ser l'hereu d'en raizen, un dels reis del makai (el m\u00f3n del mal). la seva t\u00e8cnica principal, anomenada ray-gun, li permet acumular energia espiritual al seu dit \u00edndex per realitzar un tret. al principi, nom\u00e9s pot disparar una vegada al dia per\u00f2, conforme va guanyant poder, arriba a realitzar diversos trets. tot i mostrar-se com un rebel cap als altres, en realitat \u00e9s una bona persona.kazuma kuwabara  (\u6851\u539f\u548c\u771f, kazuma kuwabara ?)en kuwabara \u00e9s un jove company d'escola d'en yusuke, a qui menysprea per fer-li quedar nom\u00e9s com el segon m\u00e9s \"rebel\" del centre. inicialment rivals, en yusuke i en kuwabara acaben forjant una amistat consolidada al llarg de tota la s\u00e8rie. tot i ser hum\u00e0, en kuwabara t\u00e9 un alt nivell d'energia espiritual ja que \u00e9s capa\u00e7 de manifestar la seva  rei ken  ( \u970a \u5263 ,  rei ken ? espasa espiritual), un tipus d'energia espiritual que adquireix normalment la forma d'una espasa que brilla intensament. despr\u00e9s de la \"saga del torneig d'arts marcials\", se'l considera l'hum\u00e0 m\u00e9s fort. mostra debilitat pels gats.y\u014dko kurama  (\u5996\u72d0\u8535\u99ac, y\u014dko kurama ?)en y\u014dko kurama \u00e9s un esperit que t\u00e9 m\u00e9s de 1200 anys. va haver d'escapar-se al m\u00f3n hum\u00e0 en ser ferit greument per un ca\u00e7ador d'esperits. es va reencarnar en un nad\u00f3 hum\u00e0 i va poder retenir la majoria dels seus poders, encara que disminuint, en un principi, el seu rang demon\u00edac. en shuichi esmenta que no \u00e9s una reencarnaci\u00f3 d'en y\u014dko, sin\u00f3 una fusi\u00f3. en kurama \u00e9s molt poder\u00f3s, mostrant-se freq\u00fcentment insensible i orgull\u00f3s. de car\u00e0cter pragm\u00e0tic, fa el que sigui necessari per aconseguir els seus objectius. la seva arma principal \u00e9s el \"fuet rosat\".hiei  (\u98db\u5f71 , hiei ? conegut tamb\u00e9 com jaganshi hiei, lit. \"en hiei de l'ull mal\u00edgne\")un hi i\u014dkai  ( \u706b\u5996\u602a , hi i\u014dkai ? lit. dimoni de foc) que va n\u00e9ixer d'una korime ( \u6c37\u5973 , korime? dona de gel), especialitzat en el  \"jaganjutsu\"  ( \u90aa\u773c\u8853 ,  \"jaganjutsu\" ? lit. t\u00e8cnica de l'ull mal\u00edgne), \u00e9s tamb\u00e9 un bon espadatx\u00ed i \u00e9s capa\u00e7 de moure's a velocitats sobrehumanes. discuteix constantment amb en kazuma kuwabara, tot i que es porten b\u00e9. tot i aix\u00ed, en hiei prefereix treballar sol, gaudint d'una molt bona reputaci\u00f3 al m\u00f3n espiritual. no obstant aix\u00f2, \u00e9s honest i compleix sempre la seva paraula. t\u00e9 una germana bessona anomenada yukina que, a difer\u00e8ncia del seu germ\u00e0, nom\u00e9s controla el poder del gel.keiko yukimurala keiko ha crescut amb en yusuke. la keiko va al mateix institut que en yusuke i sap com \u00e9s realment el seu amic. la keiko, al contrari que en yusuke, \u00e9s una estudiant model, i a l'institut tothom l'admira perqu\u00e8 \u00e9s una noia extraordin\u00e0ria. nom\u00e9s t\u00e9 ulls per a en yusuke. despr\u00e9s de la mort d'en yusuke, la keiko est\u00e0 molt i molt trista i fa tot el que cal per ajudar el seu amic. la keiko no t\u00e9 poders especials, per\u00f2 sempre hi \u00e9s quan el seu amic la necessita.koenmaen koenma \u00e9s el fill del rei emma, senyor del m\u00f3n espiritual. la missi\u00f3 d'en koenma \u00e9s fer d'administrador del m\u00f3n espiritual i dirigir les missions d'en yusuke. a primera vista, la imatge d'en koenma desorienta bastant, ja que al m\u00f3n dels esperits t\u00e9 el cos d'un nen d'un any i tot el dia va amb un xumet a la boca. aquesta aparen\u00e7a fr\u00e0gil canvia quan en koenma va al m\u00f3n dels humans, on es transforma en un jove atractiu. en koenma t\u00e9 poders especials que no dubta a utilitzar a l'hora de salvar els seus amics, i nom\u00e9s hi ha una cosa que li fa realment por: fer enfadar el seu pare, el rei emma.botanla feina de la botan \u00e9s guiar les \u00e0nimes de la gent que s'acaba de morir i portar-les al seu nou dest\u00ed. la botan \u00e9s la guia que acompanyar\u00e0 l'\u00e0nima d'en yusuke davant la pres\u00e8ncia espiritual d'en koenma, el fill del senyor dels morts. quan en yusuke arribi a ser detectiu espiritual, en koenma ordenar\u00e0 a la botan que l'acompanyi en totes les seves missions. la companyia de la botan ser\u00e0 de gran ajuda per en yusuke, ja que els coneixements i l'experi\u00e8ncia de la botan ajuden molt a l'hora d'aconsellar en yusuke davant del perill.\n\n\n== manga ==\nel manga de yuyu hakusho va ser creat pel dibuixant yoshihiro togashi i va ser serialitzada per shueisha a la revista weekly shonen jump de desembre de 1990 a juliol de 1994. el manga consta de 175 cap\u00edtols recollits en 19 tank\u014dbon (volums recopilatoris), dels quals el primer va ser llan\u00e7at el 10 d'abril de 1991 i l'\u00faltim el 12 de desembre de 1994. entre el 4 d'agost de 2004 i el 4 de mar\u00e7 de 2005, shueisha va publicar una edici\u00f3 kanzenban (completa) del manga. cada un dels 15 volums kanzenban tenen una nova coberta i m\u00e9s cap\u00edtols que l'edici\u00f3 tank\u014dbon. yuyu hakusho tamb\u00e9 ha estat publicada com a part de la s\u00e8rie shueisha jump remix dels llibres d'estil de la revista. entre el 22 de desembre de 2008 i el 27 d'abril de 2009 nou volums van ser posats a la venda.\n\n\n== anime ==\n\nl'adaptaci\u00f3 de yu yu hakusho a l'anime va ser dirigida per akiyuki arafusa i noriyuki abe i co-produ\u00efda per fuji television, yomiko advertising, i studio pierrot. la s\u00e8rie, que consta de 112 episodis de mitja hora de duraci\u00f3, es va emetre entre el 10 d'octubre de 1992 i el 7 de gener de 1995 a fuji television. l'anime es diferenciava del manga per contenir uns nivells de viol\u00e8ncia i llenguatge m\u00e9s suaus, aix\u00ed com petites variacions en l'estil d'art d'un a altre.a catalunya, la s\u00e8rie fou emesa per primer cop el 16 de setembre de 2002 fins al 18 de febrer de 2003 en el canal k3 dins del programa 3xl.net. posteriorment, la s\u00e8rie s'emet\u00e9 al canal 3xl. actualment s'emet a l'sx3.\n\n\n=== temporades ===\nla s\u00e8rie consta de 112 episodis d'uns 23 minuts cada un. hi ha quatre temporades o \"sagues\" definides:\n\nels primers casos  ( \u970a\u754c\u63a2\u5075\u7de8 , ,  reikai tantei hen ?,  lit. saga de les investigacions del m\u00f3n espiritual), de l'episodi 1 al 25.\nel torneig clandest\u00ed de les arts marcials  ( \u6697\u9ed2\u6b66\u8853\u4f1a\u7de8 , ,  ankoku bujutsu kai hen?), de l'episodi 26 al 66.\nels ps\u00edquics i el forat maligne  ( \u9b54\u754c\u306e\u6249\u7de8 , ,  makai no tobira hen ?,  lit. saga de la porta de l'infern), de l'episodi 67 al 94.\nel m\u00f3n infernal  ( \u9b54\u754c\u7de8 , ,  makai hen ?,  lit. saga de l'infern), de l'episodi 95 al 112.\n\n\n== pel\u00b7l\u00edcules ==\ns'han fet dues pel\u00b7l\u00edcules d'animaci\u00f3 basades en la s\u00e8rie yu yu hakusho. y\u016b y\u016b hakusho: la pel\u00b7l\u00edcula va ser llan\u00e7ada al jap\u00f3 el 10 de juliol de 1993 com a part d'un festival de cinema de temporada. en aquest film, el pr\u00edncep koenma \u00e9s segrestat per un parell de dimonis coneguts com a koashura i garuga, que exigeixen la possessi\u00f3 d'un objecte del rei enma- pare d'en koenma- anomenat \"golden seal\"(segell daurat). la botan troba en yusuke i en kazuma kuwabara en les seves vacances, i els demana la seva ajuda per rescatar el pr\u00edncep koenma.\ny\u016b y\u016b hakusho: meikai shit\u014d hen \u2013 hon\u014d no kizuna (\u5e7d\u2606\u904a\u2606\u767d\u66f8 \u51a5\u754c\u6b7b\u95d8\u7bc7 \u708e\u306e\u7d46, y\u016b y\u016b hakusho: meikai shit\u014d hen \u2013 hon\u014d no kizuna?), es va estrenar als cinemes japonesos el 9 d'abril de 1994. l'argument de la pel\u00b7l\u00edcula ens presenta el rei de l'infern, yakumo, que ordena el diluvi al m\u00f3n espiritual i planeja apoderar-se del m\u00f3n hum\u00e0. per aix\u00f2 necessita el poder d'una gemma diab\u00f2lica que es mant\u00e9 amagada per la botan. si s'apodera de la gemma, l'energia latent del seu interior ser\u00e0 la suficient per fer desapar\u00e8ixer definitivament el m\u00f3n espiritual.\n\n\n== ova ==\nel 1994 i el 1996 van sortir ova's de yuyu hakusho titulades eiz\u014d hakusho (\u6620\u50cf\u767d\u66f8, eiz\u014d hakusho?).en format vhs. les ova's mostren clips molt curts que tenen lloc despr\u00e9s del final de la s\u00e8rie. tamb\u00e9 contenen muntatges de v\u00eddeo de la s\u00e8rie animada, entrevistes als actors de doblatge, i curtmetratges sat\u00edric d'animaci\u00f3 centrats en els quatre protagonistes.\neizo hakusho: ankoku bujutsukai: s\u00f3n 2 ovas que descriuen als personatges de la s\u00e8rie. els episodis inclou escenes de la s\u00e8rie televisiva en videoclips (similar a un amv), curts nous, aix\u00ed com entrevistes als seiy\u016bs.eizo hakusho ii: 4 ovas en les que cada episodi mostra una ressenya d'un dels personatges principals. l'episodi inclou escenes de la s\u00e8rie televisiva, en forma de videoclip, i entrevista al seiy\u016b respectiu.eiz\u014d hakusho ii: y\u016bsuke\neiz\u014d hakusho ii: kurama\neiz\u014d hakusho ii: hiei\neiz\u014d hakusho ii: kuwabarael 26 d'octubre de 2018 es van incloure una nova s\u00e8rie d'ovas al blu-ray box de la s\u00e8rie, per a commemorar el vinticinqu\u00e8 aniversari, que adapta el cap\u00edtol extra \u00abtwo shots\u00bb del set\u00e8 volumn del manga i el pen\u00faltim cap\u00edtol del manga \u00aball or nothing\u00bb.\n\n\n== banda sonora ==\nla banda sonora de la s\u00e8rie va ser composta per yusuke honma. aquesta banda sonora va posar-se a la venda en dos volums separats per pony canyon el 17 de gener de 1997. els discos contenen pistes de la s\u00e8rie instrumentals i alguns dels temes cantats. una compilaci\u00f3 de can\u00e7ons cantades titulada legend of y\u016b y\u016b hakusho: \"sai-kyou\" best selection album va posar-se a la venda el 21 de mar\u00e7 de 1997. per la segona pel\u00b7l\u00edcula tamb\u00e9 es va posar a la venda un disc amb els temes del film.\n\n\n=== opening ===\nhohoemi no bakudan per matsuko mawatari (episodis 1 al 112).\n\n\n=== endings ===\nhomework ga owaranai per matsuko mawatari (episodis 1 al 29).\nsayonara bye bye per matsuko mawatari (episodis 30 al 59).\nunbalance na kiss wo shite per hiro takahashi (episodis 60 al 83).\ntaiy\u014d ga mata kagayaku toki per hiro takahashi (episodis 84 al 102).\ndaydream generation per matsuko mawatari (episodis 103 al 111).\nhohoemi no bakudan per matsuko mawatari (episodi 112).\n\n\n=== pel\u00b7l\u00edcules ===\ny\u016b y\u016b hakusho: la pel\u00b7l\u00edcula\nopening: hohoemi no bakudan per matsuko mawatari.\nending: sayonara bye bye per matsuko mawatari.y\u016b y\u016b hakusho: meikai shit\u014d hen - hon\u014d no kizuna\nending: sayonara wa iwanai per person z.\n\n\n== refer\u00e8ncies ==\n\n\n== enlla\u00e7os externs ==\np\u00e0gina oficial de yu yu hakusho a l'studio pierrot arxivat 2012-03-22 a wayback machine. (japon\u00e8s)\n y\u016b y\u016b hakusho a internet movie database (angl\u00e8s)\ny\u016b y\u016b hakusho (anime) a l'enciclop\u00e8dia d'anime news network (angl\u00e8s) (angl\u00e8s)\ny\u016b y\u016b hakusho (manga) a l'enciclop\u00e8dia d'anime news network (angl\u00e8s) (angl\u00e8s)"