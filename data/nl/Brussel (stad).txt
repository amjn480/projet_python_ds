"de stad brussel (frans: bruxelles of ville de bruxelles) is de hoofdstad van belgi\u00eb, van de vlaamse gemeenschap, de franse gemeenschap en het brussels hoofdstedelijk gewest. de gemeente telt ongeveer 194.000 inwoners, waarvan ongeveer een derde in de historische vijfhoek woont, ongeveer de helft in de noordelijke uitbreiding, in de deelgemeentes laken, neder-over-heembeek en haren en de rest in de buurten rond de louizalaan, het ter kamerenbos (samen de zuidelijke uitbreiding) en in de oostelijke uitbreiding, de europese wijk, waarvan het grootste gedeelte ook bij de gemeente hoort.\nde gemeente brussel is naar het inwoneraantal de op vier na grootste gemeente in belgi\u00eb. het hele brussels hoofdstedelijk gewest, vaak ook gewoon brussel genoemd, omvat in totaal 19 gemeenten met ongeveer 1,2 miljoen inwoners. het stedelijk gebied, inclusief de voorsteden, telt ruim 1,8 miljoen inwoners en is daarmee het grootste van het land.\n\n\n== etymologie ==\nde plaatsnaam \"brussel\" komt van \"bruocsella\" (in het frankisch: bruoc + sella), wat evolueerde tot \"broekzele\", wat betekent \"nederzetting (zele) bij het moeras (broek)\".\n\n\n== geschiedenis ==\n\nbrussel ontstond rond een burcht op een eiland in de zenne. toen de stad uitdeinde bouwde men een eerste stadsomwalling, waarvan nog enkele delen bewaard zijn gebleven. al snel bleek deze te klein en een tweede vijfhoekige stadsomwalling werd gebouwd. deze omvatte zeven heuvels: de koudenberg, de st.-michielsberg, de warmoesberg, de kunstberg, de st.-pietersberg, de zavel en de kruidtuin. van deze tweede omwalling blijft bovengronds alleen de toren van de hallepoort; tijdens het bouwen van metrostation munthof werden ondergrondse steunmuren teruggevonden.\n\nde stad werd achtereenvolgens de hoofdstad van het hertogdom brabant, de zeventien provinci\u00ebn, de zuidelijke nederlanden, het verenigd koninkrijk der nederlanden (tezamen met amsterdam), belgi\u00eb, de vlaamse gemeenschap, de franse gemeenschap en het brussels hoofdstedelijk gewest en is het bestuurlijk centrum van de europese unie.\nin 1853 werd het gebied van de europese wijk aangehecht met de oostelijke uitbreiding van brussel, in 1864 volgden het ter kamerenbos en de erheen lopende louizalaan met de zuidelijke uitbreiding van brussel en in 1921 kende de gemeente zijn grootste uitbreiding met de aanhechting van haren, laken, neder-over-heembeek en de noordelijke uitbreiding.\n\n\n== demografie ==\n\n\n=== demografische ontwikkeling ===\nalle historische gegevens hebben betrekking op de huidige gemeente, inclusief laken, haren en neder-over-heembeek.\n\nbronnen:nis, opm:1806 tot en met 1981=volkstellingen; 1990 en later= inwonertal op 1 januari\n\n\n=== autochtone brusselaars ===\ndoor het internationale karakter van brussel en het grote aantal buitenlanders en bewoners uit vlaanderen en walloni\u00eb zijn er in brussel nog maar weinig echte brusselaars te vinden. ze kregen zelfs een speciale benaming. zo is een ketje een oorspronkelijke inwoner van brussel die er samen met zijn beide ouders geboren en getogen is. een zinneke is er eveneens geboren, doch heeft slechts \u00e9\u00e9n ouder die zich ketje mag noemen. kenmerkend is hun taalgebruik.\nhet oorspronkelijke brussels is een brabants dialect. het kenmerkt zich taalkundig gezien door de vele leenwoorden uit het frans en door franse uitspraak van nederlandse woorden. het ontwikkelde zich uit de lokale variant van het middelnederlands dat er in de middeleeuwen gesproken werd.\ner bestaat ook een brusselse variant van het frans. daarin vindt men vele leenwoorden uit het nederlands en door het nederlands be\u00efnvloede uitspraak. in het artikel over het brussels hoofdstedelijk gewest is meer informatie te vinden over het gebruik van de beide offici\u00eble talen in brussel.\n\n\n== politiek ==\n\n\n=== structuur ===\n\n\n=== college van burgemeester en schepenen ===\nhet bestuur van de stad bestaat uit ps, groen-ecolo, d\u00e9fi en change.brussels (een lokale lijst rond sp.a).\nde volgende personen maken deel uit van het bestuur:\n\n\n=== uitslagen van de gemeenteraadsverkiezingen sinds 1976 ===\nde verkiezingen vinden alle zes jaar op de tweede zondag van oktober plaats.op 1 januari 1983 verloren de brusselse liberalen hun burgemeesterszetel die ze al van voor de belgische onafhankelijkheid in handen hadden en werd voor het eerst een socialist burgemeester van brussel. zie voor een overzicht van alle burgemeesters van brussel de lijst van burgemeesters van brussel.\nbij de gemeenteraadsverkiezingen van 2012 werd het kartel ps-sp.a de grootste met 18 zetels, gevolgd door het cdh (in feite het kartel cdh-cd&v) met 10 zetels. derde werd het kartel mr-open vld met eveneens 10 zetels; ecolo-groen werd vierde met 7 zetels. tot slot behaalde het fdf 3 zetels en de n-va 1 zetel. hierop werd een paarse meerderheid gevormd tussen ps-sp.a en mr-open vld, goed voor 28 van de 49 zetels. op 9 juni 2017 stapte de sp.a echter uit de coalitie wegens onregelmatigheden betreffende de toenmalige burgemeester yvan mayeur met betrekking tot daklozenorganisatie samusocial. sindsdien is philippe close burgemeester van brussel-stad.\n\nde rode cijfers naast de gegevens duiden aan onder welke naam de partijen telkens bij een verkiezing opkwamen, rode letters duiden de kartels aan.de zetels van de gevormde meerderheid staan vetjes afgedrukt. de grootste partij is in kleur.(*) 1976: mergam / 1982: fnk (1,63%), eco-bxl (0,52%), depha (0,31%), rpr-kvv (0,08%) / 1988: pfn (1,4%), eva (0,85%), pli (0,2%) / 1994: demare (1,55%), merci (0,62%), plus (0,51%), rdb (0,19%) / 2000: fnb (1,75%), vivant (1,63%) / 2006: unie (0,14%), verleyen (0,20%), ph-hp (0,16%), parti solutions (0,35%), force citoyenne (0,3%) / 2012: islam (2,9%), pirates-piraten (1,38%), egalit\u00e9 (1,13%), parti populaire (0,76%), belg-unie (0,69%) / 2018: islam (1,6%), plan b (0,87%), la droite (0,69%), salem (0,55%), citoyen d'europe m3e (0,29%)\nde volgende gemeenteraad wordt op zondag 13 oktober 2024 gekozen.\n\n\n=== representativiteit ===\nvoor brussel, net zoals voor de andere gemeenten van het brussels hoofdstedelijk gewest, geldt dat het aantal kiezers in verhouding tot het aantal inwoners erg laag ligt, zowel absoluut als in vergelijking met de rest van het land. dit is het gevolg van het hoge aandeel niet-belgische inwoners (ook al kunnen deze onder bepaalde voorwaarden over gemeentelijk stemrecht beschikken). daarnaast ligt ook het aantal kiezers dat niet komt opdagen, ondanks de stemplicht, erg hoog zodat het totaal aantal uitgebrachte stemmen, inclusief ongeldige en blanco, in de 19 gemeenten van het gewest slechts 44,66% van het aantal inwoners bedraagt. brussel scoort slechter met een verhouding van 40,33% uitgebrachte stemmen/inwoners.\nbij de gemeenteraadsverkiezingen van 14 oktober 2012 was de verhouding kiezers/inwoners en absente\u00efsme als volgt:\n\nbrussel: 50,22% (kiezers/inw.) - 19,68% (absente\u00efsme)\ntotaal brussels gewest : 53,89% (kiezers/inw.) - 17,14% (absente\u00efsme)ter vergelijking:\n\nvlaamse provinciehoofdsteden: 69,30% (kiezers/inw.) - 12,12% (absente\u00efsme)\nwaalse provinciehoofdsteden: 69,04% (kiezers/inw.) - 17,31% (absente\u00efsme)\n\n\n=== europese hoofdstad ===\n\nbrussel wordt vaak beschouwd als de de facto hoofdstad van de europese unie. het europees parlement vergadert hoofdzakelijk in brussel en de stad is tevens de vestigingsplaats van de europese commissie en de raad van de europese unie. ook het europees economisch en sociaal comit\u00e9, het europees comit\u00e9 van de regio's en talrijke europese agentschappen zijn in brussel gevestigd.\nde meeste europese instellingen zijn gegroepeerd in de leopoldswijk, of ook de europese wijk genoemd. om deze instellingen te huisvesten werden tal van nieuwe wolkenkrabbers opgetrokken als het berlaymontgebouw, het justus lipsius-gebouw, de madoutoren, het karel de grote-gebouw, r\u00e9sidence palace en talrijke andere.\nin de brusselse deelgemeente haren is het hoofdkwartier van de navo gevestigd, alsmede de hoofdzetel van eurocontrol.\n\n\n== bezienswaardigheden ==\n\n\n=== historisch erfgoed ===\nde grote markt\nhet stadhuis van brussel\nhet broodhuis\nde beurs\nde beenhouwersstraat\nde munt (koninklijke muntschouwburg); hier brak de belgische revolutie van 1830 uit die leidde tot de onafhankelijkheid van belgi\u00eb.\nhet standbeeld van manneken pis.\nhet atomium, een monument dat een ijzerkristal voorstelt dat 150 miljard maal is vergroot. het werd gebouwd ter gelegenheid van de wereldtentoonstelling die hier plaats had in 1958.\nhet jubelpark met zijn hallen, musea, park en triomfboog. aangelegd ter gelegenheid van de vijftigste verjaardag van de belgische onafhankelijkheid.\nde kathedraal van sint-michiel en sint-goedele.\nhet koninklijk paleis van brussel en het nabijgelegen park van brussel.\nhet de cl\u00e8ves-ravensteinhuis\nhet hotel de roest d'alkemade\nde marollen: volkswijk in brussel waar de bekende brusselse vlooienmarkt plaatsvindt. de wijk wordt beheerst door het imposante justitiepaleis.\nde zavel, wijk van de antiekhandel.\nde heizel: de wereldtentoonstelling van 1958 had hier plaats, waar het atomium een restant van is. hier vindt men verder het ontspanningsoord bruparck (bioscoopcomplex kinepolis, subtropisch zwemparadijs oceade, het park mini-europa, restaurants), het koning boudewijnstadion, de brussels expo (tentoonstellingsruimte) en de planetarium van brussel die werd geopend tijdens de wereldtentoonstelling van 1935\nhet park van laken: domein van 160 ha met het paleis van laken (residentie van de belgische vorsten), de koninklijke serres, de japanse toren en het chinees paviljoen.\nde stad telt vele artnouveauwoningen, ontworpen door victor horta (hotel van eetvelde, hotel tassel, hotel solvay).\nde verschillende winkelgalerijen in brussel, waaronder de koninklijke sint-hubertusgalerijen\n\n\n=== kerken ===\nenkele kerken zijn onder andere:\n\nkapellekerk\nonze-lieve-vrouwekerk (laken)\nkathedraal van sint-michiel en sint-goedele\nsint-jacob-op-koudenberg\nonze-lieve-vrouw-ter-zavelkerk\nkerk onze-lieve-vrouw van finisterrae\nsint-katelijnekerk\nsint-jan baptist ten begijnhofkerk\nsint-jans en sint-stevenskerk der miniemen\nsint-niklaaskerk\nbrigittinnenkerk\n\n\n== cultuur ==\n\n\n=== musea ===\nkoninklijke musea voor schone kunsten van belgi\u00eb, bestaande uit:\nhet museum voor oude kunst (15e-18e eeuw)\nhet museum voor moderne kunst (19e-20e eeuw)\nhet meuniermuseum (elsene)\nhet wiertzmuseum (elsene)\nhet mus\u00e9e magritte museum\nkoninklijke musea voor kunst en geschiedenis, bestaande uit:\nhet jubelparkmuseum\nhet paviljoen van de menselijke driften\nde hallepoort\nde musea van het verre oosten met de japanse toren en het chinees paviljoen\nhet muziekinstrumentenmuseum\nhet belvue museum\nkoninklijk museum van het leger en de krijgsgeschiedenis\nautoworld\njoods museum van belgi\u00eb\nmuseum voor natuurwetenschappen\nhet hortahuis (elsene)\nbelgisch stripmuseum\nmuseum van de belgische brouwers\nmuseum van de nationale bank van belgi\u00eb\nkbr museum\nhuis van de europese geschiedenis\n\n\n=== uitgaansleven ===\nbrussel heeft zoals veel andere belgische steden een levendig uitgaansleven. vele uitgaansgelegenheden liggen verspreid over de stad, maar in het centrum is vooral het gebied rond de beurs en het sint-goriksplein bekend als uitgaansbuurt. enkele bekende caf\u00e9s zijn den coninck van spaignien, biercaf\u00e9 d\u00e9lirium, \u00e0 la mort subite, le poechenellekelder, en het goudblommeke in papier.\ndaarnaast zijn er in de stad vele restaurants, waarvan onder meer alexandre, comme chez soi, sea grill, villa lorraine en wy zijn onderscheiden met een of meerdere michelinsterren.\nbelangrijke zalen zijn de ancienne belgique, de munt, de beursschouwburg en de kvs. in 1993 vestigde zich het kaaitheater, als een centrum voor dans, theater en performance, aan het saincteletteplein. sinds 2005 heeft brussel ook een casino.\nin 1987 werd het voormalige goederenstation thurn en taxis geklasseerd en kreeg het een culturele en recreatieve bestemming. tot 2016 vond hier jaarlijks het festival couleur caf\u00e9 plaats, dat sinds 2017 naar het osseghempark verhuisde. tegenover thurn en taxis, langs het b\u00e9codok in de kanaalzone, organiseren sinds de jaren zeventig twee boten, ric's artboat en ric's riverboat, artistieke activiteiten, festiviteiten en culturele projecten.\nbrussel kent bovendien een reeks caf\u00e9s gericht op holebi's, die met name aan en rond de kolenmarkt gelegen zijn, zoals le belgica, le soleil en le d\u00e9tour (voorheen l'homo erectus). een feest voor deze doelgroep dat internationale aantrekkingskracht geniet is la demence, dat sinds 1994 in de bekende technodiscotheek fuse in de blaesstraat wordt gehouden.\n\n\n=== taal ===\n\nbinnen het brussels hoofdstedelijk gewest gelden het frans en het nederlands als offici\u00eble talen. de meeste inwoners, forenzen, en 'vaste' buitenlanders gebruiken nochtans vooral het frans als aanspreektaal. deze gewoonte is ontstaan door de combinatie van de numerieke verhoudingen van de verschillende taalgroepen in brussel, de relatieve meertaligheid van de vlamingen in brussel, en de relatief lagere kennis van andere talen onder de franstaligen. volgens onderzoek worden in brussel opmerkelijk veel verschillende talen gesproken in thuisverband, en bestaan er ook veel taalgemengde gezinnen.\n\n\n=== evenementen ===\nbloementapijt, in de even jaren (bijvoorbeeld 2016 - 2018 - 2020 enz.)\nbright brussels, in de winter\nmuseum night fever, eerste weekend van maart\nzinnekeparade, in de maand mei van de even jaren\nkunstenfestivaldesarts, in mei\nthe belgian pride, in mei\nommegang van brussel, in juni en juli\ncouleur caf\u00e9, laatste weekend van juni\nbrosella, tweede weekend van juli\nbrussel bad, in juli en augustus\nzuidfoor, tweede helft juli tot tweede helft augustus\nbruksellive, laatste weekend van juli\nbrussels summer festival, in augustus\n\n\n== economie ==\nde economie van brussel wordt gedomineerd door activiteiten in de dienstensector en de openbare instellingen. vaak zijn die activiteiten verbonden met de hoofdstedelijke functie:\n\nministeries, nationale en regionale instellingen;\nambassades en vertegenwoordigingen;\nhoofdkwartier van de navo;\nregionale en europese zetels van multinationals;\nconsultants en juridische diensten;\nhoreca en vrijetijdsindustrie;\ncommunicatie: luchtvaart, transport ...;\nautoproductie: audi brussel.een belangrijk zakendistrict is de noordruimte (espace nord) ten noorden van het centrum, rond het noordstation. het gebied wordt gekenmerkt door hoogbouw. ook direct ten oosten van het centrum wordt het stadsbeeld door kantoren (laagbouw) gedomineerd. het central plaza gebouw dicht bij het centraal station heeft op 15 verdiepingen 23.000 m\u00b2 kantoren.\ndankzij de aanwezigheid van de europese instellingen hebben vele internationale bedrijven een vestiging in brussel gekozen. hierdoor is er in brussel, ook in economisch mindere tijden, een stabiele grote vraag naar kantoorruimten. de stad is de op twee na belangrijkste zakenstad van europa, na londen en parijs. ook is brussel een belangrijke congresstad en is de stad onlangs washington dc voorbijgestreefd als belangrijkste diplomatenstad ter wereld.\n\n\n=== winkelen ===\nbekende winkelstraten zijn de nieuwstraat, de louizalaan en de antoine dansaertstraat. een van de bekende winkelgalerijen in brussel zijn de koninklijke sint-hubertusgalerijen.\n\n\n== mobiliteit ==\n\n\n=== wegverkeer ===\nvanwege de centrale ligging binnen belgi\u00eb is brussel via meerdere snelwegen bereikbaar. zo hebben steden als gent, brugge, antwerpen, luik, namen, maar ook amsterdam, rotterdam, keulen, parijs en luxemburg wegverbindingen met brussel.\nde stad telt twee concentrische verkeersassen, onderling verbonden door grote lanen:\n\nde (grote) ring r0: de autosnelweg die het brusselse gewest omcirkelt\nde kleine ring r20: serie van tunnels en doorgaande wegen die het centrum van brussel bedienen en die de stadsomwalling uit de 14e en 15e eeuw volgt. daarbij duiken namen op die herinneren aan de oude stadspoorten zoals de poort van namen, halle, ninove, anderlecht, leuven, schaarbeek, enzovoort.op 28 juni 2015 werden de centrale lanen gedeeltelijk afgesloten en werd een zone van 50 ha in het centrum autovrij, het op een na grootste autovrije centrum van europa, na veneti\u00eb.\n\n\n=== spoorwegen ===\nreizigers kunnen gebruikmaken van verschillende treinstations. de belangrijkste voor het personenvervoer bevinden zich op de noord-zuidverbinding.\n\nstation brussel-zuid: het belangrijkste internationale station van belgi\u00eb (bediend door tgv, eurostar, thalys, ice en andere internationale verbindingen)\nstation brussel-kapellekerk\nstation brussel-centraal\nstation brussel-congres\nstation brussel-noordalle nationale reizigerstreinen die brussel aandoen, stoppen in brussel-noord, brussel-centraal en brussel-zuid. in brussel-kapellekerk en -congres, die gesloten zijn op zaterdagen, zon- en feestdagen, houden enkel een paar stoptreinen halt. alle treinen richting namen en luxemburg stoppen in station brussel-luxemburg en station brussel-schuman, nabij de europese instellingen.\nvanuit brussel zijn steden als amsterdam, rotterdam, londen, keulen, parijs per trein binnen 2 tot 3 uur te bereiken. rijsel (lille) ligt zelfs binnen een uur sporen van brussel. een treinreis naar frankfurt, lyon en straatsburg duurt 3-4 uur. verder vertrekken er treinen naar marseille, montpellier en nice.\n\n\n=== openbaar vervoer ===\nde brusselse metro telt 60 stations, verspreid over twee assen. sinds april 2009 is er een metrolijn toegevoegd waardoor er meer en snellere verbindingen mogelijk zijn.\nverder is er een uitgebreid tramnetwerk, met als zwaartepunt de noord-zuidverbinding (zuidstation - beurs - noordstation, parallel met de noord-zuidverbinding van de treinen). enkele tramverbindingen gaan tot de plaatsen in de vlaamse rand, zoals groot-bijgaarden, tervuren, drogenbos en wezembeek-oppem.\neen uitgebreid busnetwerk zorgt ervoor dat bijna elke plek in en rond het brussels hoofdstedelijk gewest met het openbaar vervoer bereikbaar is. het lokale vervoer binnen het brussels hoofdstedelijk gewest wordt hoofdzakelijk uitgevoerd door de mivb. het vervoer in relatie met vlaanderen wordt hoofdzakelijk verzekerd door de lijn, het vervoer naar walloni\u00eb hoofdzakelijk door de tec. \ndaarnaast wordt er internationaal openbaar busvervoer aangeboden door flixbus vanaf het noordstation, zuidstation en heizel, en door eurolines vanaf het noordstation.\n\n\n== stedenbanden ==\n\n\n== bekende personen uit brussel ==\n\n\n== zie ook ==\nbrussel van a tot z\nbrussel in de literatuur\noverwelving van de zenne\nverfransing van brussel\nbrussel en de europese unie\nstandbeeld van europa\nwapen van brussel\n\n\n== literatuur ==\ngeert van istendael, arm brussel, uitgeverij atlas contact, 2002, isbn 9789045008530\neric min, de eeuw van brussel; biografie van een wereldstad, de bezige bij, 2014, isbn 9789085423942\n\n\n== externe links ==\n\nwebpagina van de gemeente brussel\ninteractieve kaart van brussel\nwebsite van het brussels hoofdstedelijk gewest\nwebsite van de brusselse museumraad"