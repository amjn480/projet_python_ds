"l'unione sportiva salernitana 1919, meglio nota come salernitana, \u00e8 una societ\u00e0 calcistica con sede nella citt\u00e0 di salerno. milita in serie a, la massima divisione del campionato italiano.\nfondata il 19 giugno 1919 da una cordata capeggiata da matteo schiavone, nel corso della sua storia \u00e8 stata rifondata per tre volte: nel 1927 in seguito alla costituzione di un nuovo sodalizio, nel 2005 e nel 2011 per motivi finanziari. l'attuale societ\u00e0 fu, infatti, fondata come salerno calcio nel 2011 (aderendo all'art. 52.10 del regolamento federale), e riprese i segni distintivi della salernitana a partire dal 2012. il 19 giugno 2019 la squadra campana ha compiuto 100 anni di storia calcistica.\nil colore ufficiale del club \u00e8 il granata dal 1943 (tranne nella stagione 2011-2012, per ragioni giuridiche), il suo simbolo \u00e8 l'ippocampo dal 1949, e la squadra disputa le proprie gare interne allo stadio arechi dal 1990.la salernitana ha giocato sempre fra i professionisti, eccetto per l'annata 2011-2012, poich\u00e9 ripart\u00ec dalla serie d. si tratta della seconda squadra campana in ordine temporale (preceduta solo dal napoli) ad aver gareggiato nel campionato di serie a a girone unico, al quale ha preso parte nelle stagioni 1947-1948, 1998-1999 (retrocedendo in entrambe le occasioni per un solo punto), 2021-2022, 2022-2023 e 2023-2024.\n\n\n== storia ==\n\nfondata nel 1919 grazie ad alcuni soci capeggiati da matteo schiavone, ebbe come primo presidente adalgiso onesti.il club esord\u00ec in campionato vincendo sul campo il proprio girone e successivamente a tavolino la finale del campionato di promozione 1919-1920 contro il brasiliano (squadra napoletana che vinse l'altro girone), in quanto gli incontri terminarono 5-0 in casa sia all'andata sia al ritorno per i rispettivi padroni di casa, sicch\u00e9 occorse una terza finale ma per protesta i partenopei non si presentarono sul neutro di nocera inferiore, citt\u00e0 situata nel salernitano, conferendo in questo modo la promozione in prima categoria alla salernitana. gli allora bianco-celesti si ritrovarono quindi nel massimo livello calcistico dell'epoca, ma non andarono mai oltre la fase regionale. retrocessero nella stagione 1921-1922. segu\u00ec una fusione con lo sporting club audax salerno.nel 1922 nacque, cos\u00ec, la salernitanaudax, sodalizio che per divergenze interne e problemi vari ferm\u00f2 l'attivit\u00e0 nel 1925. la salernitana rinacque nel 1927 attraverso una fusione tra salernitanaudax, campania e libertas, ripartendo dal terzo livello. ottenne la prima promozione in serie b nel 1937-1938, ma vi rimase per una sola stagione.\nottenne l'accesso ma fu in seguito esclusa dal girone finale per la promozione in b, a causa di una infrazione nel 1941-1942 (pur se aritmeticamente non decisiva ai fini dell'esito finale del campionato), stagione in cui si mostr\u00f2 sul campo meritevole della posizione ottenuta vincendo il campionato del proprio girone, che rivinse anche nella stagione successiva in cui ebbe accesso al girone finale giungendo seconda e ottenendo cos\u00ec la promozione, allenata da gipo viani. i campionati, per via della guerra in atto in quegli anni, furono sospesi e sostituiti da alcuni tornei regionali. la salernitana vinse la coppa della liberazione e si classific\u00f2 seconda al campionato campano 1945. gioc\u00f2 poi nel campionato misto serie a/b 1945-1946 come squadra cadetta, e ottenne sul campo la promozione nella serie a 1947-1948 sotto la presidenza di domenico mattioli e nuovamente allenata da gipo viani, in collaborazione con calciatori come antonio valese, elio onorato, sebastiano vaschetto, carmine iacovazzo, vincenzo margiotta.\nsempre con viani disput\u00f2 la massima serie, in cui si fece conoscere positivamente attraverso il rivoluzionario schema di gioco del vianema (ideato da antonio valese che lo sugger\u00ec all'allenatore facendolo conoscere in tutta italia e da cui ebbe origine l'odierno catenaccio italiano), con cui ottenne preziosi pareggi e vittorie che soltanto per un punto non le consentirono di salvarsi. tuttavia la retrocessione di quella salernitana fu un argomento controverso, giacch\u00e9 alcune fonti sottolineano come la roma di quegli anni fosse stata favorita dall'arbitro vittorio pera nella sfida per la salvezza con la compagine di salerno.seguirono poi otto anni di militanza in serie b, fino a quando non retrocesse in serie c nella stagione 1955-1956. il 28 aprile 1963, durante la partita salernitana-potenza mor\u00ec il primo spettatore in uno stadio italiano: giuseppe plaitano, colpito accidentalmente da un proiettile sparato in aria da un poliziotto nel tentativo di placare una rissa in campo scaturita anche per questioni legate alla partita, ma anche per l'ira dei tifosi provocata dall'eccessiva vigoria con cui fu placato l'iniziale invasore solitario.nella stagione di serie c 1965-1966 il club campano ottenne nuovamente la promozione in serie b sotto la direzione di domenico rosati, ma la permanenza nel secondo livello nazionale dur\u00f2 nuovamente una sola stagione. seguirono poi 23 anni consecutivi di terza serie, e nella serie c1 1989-1990 infine la squadra granata ottenne la promozione nel campionato cadetto, sotto la presidenza di giuseppe soglia, la guida tecnica di giancarlo ansaloni e con in campo il capitano agostino di bartolomei.\nanche questa volta la permanenza in b dur\u00f2 per un solo campionato, ma con l'arrivo dell'allenatore delio rossi i campani tornarono pochi anni dopo in serie b ottenendo la promozione nel campionato 1993-94 anche grazie ai gol di giovanni pisano. successivamente, durante la presidenza di aniello aliberti fu nuovamente serie a al termine di un campionato che vide di nuovo delio rossi in panchina. grazie alla coppia-gol composta da marco di vaio ed edoardo artistico, nonch\u00e9 altri uomini come i difensori ciro ferrara e vittorio tosto, i fratelli giacomo e giovanni tedesco e il capitano roberto breda a centrocampo, capaci di costituire una rosa competitiva, la squadra concluse al primo posto finale. nella serie a 1998-1999 retrocesse per un solo punto, e la stagione si concluse tragicamente per alcuni tifosi: vincenzo lioi, ciro alfieri, giuseppe diodato e simone vitale che morirono in treno a causa di un incendio durante il viaggio di ritorno dopo aver assistito all'incontro in trasferta dell'ultima gara di campionato.\nla salernitana torn\u00f2 in serie b, e dopo le prime stagioni in cui si propose tra le candidate per la promozione, si piazz\u00f2 ventesima nel 2002-2003 ma non retrocesse per via del caso catania. nell'estate del 2005 tuttavia il club venne radiato dal professionismo per inadempienze finanziarie, anche se il presidente aliberti e altre figure nel mondo del calcio hanno sostenuto che quella salernitana sarebbe stata eventualmente in grado di rateizzare il pagamento dei debiti. in ogni caso, dopo una breve parentesi in terza categoria la societ\u00e0, nel corso del girone di andata venne messa in liquidazione fallimentare. nel frattempo a salerno nacque tramite lodo petrucci una nuova societ\u00e0 che ripart\u00ec dalla serie c1, e ottenne la promozione in seconda serie nel campionato di serie c1 2007-2008 anche grazie alle reti di arturo di napoli. la societ\u00e0 in seguito acquis\u00ec i beni immateriali della precedente salernitana, fra cui il marchio con l'ippocampo, e nella stessa stagione retrocesse nuovamente in terza serie al termine del campionato di serie b 2009-2010. dopo aver lottato fino ai play-off, nel 2010-2011 non ottenne la promozione, e fu anzi costretta a scomparire in quanto la societ\u00e0 fall\u00ec per debiti.\nil calcio salernitano ripart\u00ec dalla serie d 2011-2012 attraverso il salerno calcio, che venne fondato da claudio lotito e marco mezzaroma. il sodalizio, che nella stagione successiva divenne salernitana attraverso l'acquisizione dei beni immateriali utilizzati dalle societ\u00e0 precedenti, ottenne due promozioni consecutive entrambe con carlo perrone allenatore. si aggiudic\u00f2, inoltre, la supercoppa di lega di seconda divisione nel 2012-2013 e, con in panchina angelo gregucci la coppa italia lega pro 2013-2014. nella stagione 2014-2015, sotto la guida di leonardo menichini, ottenne con due giornate d'anticipo l'aritmetica certezza della promozione in serie b. lo stesso menichini subentr\u00f2 nella stagione seguente, salvando i granata ai playout.nel 2018-19, sotto la guida di menichini (allenatore subentrato verso la fine del torneo) vinse la doppia sfida playout contro il venezia, salvando la categoria sul campo, anche se il venezia sar\u00e0 in seguito ripescato a causa dell'esclusione del palermo.il 19 giugno 2019 il club ha festeggiato i cento anni di attivit\u00e0. per celebrare l'evento la societ\u00e0 ha organizzato un triangolare estivo con il bari e la reggina, con le quali i granata sono gemellati, vinto dai pugliesi, e modifica lo stemma sulla maglietta per la stagione 2019-20, richiamandosi a un logo utilizzato negli anni quaranta e ad altre peculiarit\u00e0 del suo passato.nella stagione 2020-21 la squadra, allenata da fabrizio castori, conclude il campionato di serie b al secondo posto dietro l'empoli capolista e davanti al monza terzo. ottiene di conseguenza l'accesso diretto alla serie a a 22 anni di distanza dalla precedente esperienza nella massima serie del 1998-99.tuttavia, la terza promozione in a dei granata fa emergere una spinosa questione societaria, relativa al ruolo del co-patron claudio lotito, contemporaneamente presidente dei campani e della lazio. non essendo possibile, ai sensi dell'articolo 16 bis delle n.o.i.f., che uno stesso individuo sia comproprietario di due squadre nella stessa categoria, per iscriversi regolarmente alla serie a la salernitana avrebbe dovuto essere obbligatoriamente ceduta a una nuova gestione entro il 31 dicembre 2021. per ovviare al problema, per tutto il girone di andata della serie a 2021-2022 la squadra dell'ippocampo viene inizialmente gestita da un trust, appositamente costituito, con al capo l'amministratore unico ugo marchetti, salvo poi venire ceduta all'imprenditore danilo iervolino, che formalizzando la sua offerta alle ore 23:58 del 31 dicembre ne diviene il nuovo proprietario.. nella prima parte di stagione la salernitana stanzia in fondo alla classifica collezionando 3 vittorie, 2 pareggi e 16 sconfitte. nel girone di ritorno, complice una massiccia campagna d'acquisti invernale compiuta dal neo direttore sportivo walter sabatini e dal tecnico davide nicola, la squadra conquista un'insperata salvezza all'ultima giornata nonostante una sconfitta casalinga per 0-4 contro l\u2019udinese, diventando la prima squadra a salvarsi in serie a con soli 31 punti (mai successo da quando \u00e8 stata introdotta la vittoria a 3 punti).\nnella stagione successiva (2022-2023), complice una maggiore continuit\u00e0 di risultati, la squadra granata ottiene una salvezza tranquilla e senza essersi mai posizionata tra le ultime tre, con la matematica della permanenza in a giunta alla 36\u00aa giornata. al termine della stagione, la squadra guidata da paulo sousa (subentrato all'esonerato nicola a stagione in corso) si classifica 15\u00aa con 42 punti, record granata in serie a nell'epoca dei 3 punti.\n\n\n== cronistoria ==\n\n\n== colori e simboli ==\n\n\n=== colori ===\nla salernitana nel corso degli anni ha prevalentemente indossato il bianco-celeste a righe verticali (nei periodi 1919-1922, e 1929-1943) e il granata (colore adottato una prima volta dal 1927 al 1929) che contraddistingue il club dal 1943 a oggi. in tal senso, \u00e8 degna di menzione la particolare stagione 2011-2012, quando il primo sodalizio salernitano appena rifondato si tinse in modo diverso, per questioni legate ai diritti sull'uso dei segni distintivi della salernitana.\n\n\n=== simboli ufficiali ===\n\n\n==== stemma ====\nil simbolo della salernitana \u00e8 l'ippocampo. venne adottato nel 1949, quando apparve per la prima volta sulle magliette della squadra grazie al pittore gabriele d'alma che ne disegn\u00f2 una prima versione. lo stemma non sempre \u00e8 apparso sulle magliette di gioco: nella maggior parte dei casi serviva a rappresentare il logo della societ\u00e0, e non vi \u00e8 traccia di esso fino alla fine degli anni 1970, quando comparve un cerchietto bianco con un ippocampo intero color granata al suo interno.l'ippocampo fu stilizzato nel 1986 a dallas dal grafico americano jack lever, bagnato dalle onde marine e sormontato da cinque bastioni rievocanti le fortificazioni longobarde e normanne. alla destra dell'ippocampo vi \u00e8 una piccola stella con otto punte: ricorda il follaro, antica moneta della zecca di salerno.nel torneo di serie b 1999-2000 la forma del logo della salernitana cambi\u00f2 leggermente: la torre con le onde marine fu sostituita da uno scudetto con sotto l'anno di fondazione 1919. ancora oggi \u00e8 adoperato, ma nel corso degli anni per questioni sui diritti fu talvolta sostituito da altri simboli.\n\n\n==== inno ====\nla salernitana, negli anni recenti ha avuto un inno ufficiale dal titolo il potere deve essere granata, che nacque nel 2007 dal cantante e musicista salernitano sandro scuoppo, il quale lo present\u00f2 per la prima volta a salerno in piazza della concordia nel corso della presentazione ufficiale (aperta al pubblico e stracolma di sostenitori entusiasmati dai nuovi acquisti, come ad esempio arturo di napoli) della nuova rosa della squadra, mentre la nuova societ\u00e0 sorta nel 2011 non possiede ancora un inno ufficiale.\n\n\n==== mascotte ====\nippo e granatiello sono stati la mascotte della salernitana in due periodi distinti, sorti per operazioni pubblicitarie e di marketing.\nippo nacque da un'idea della salernitana sport di aniello aliberti nella stagione 1999-2000, secondo una precisa strategia di marketing che si svilupp\u00f2 con l'apertura del primo salernitana store. in quel periodo con il nome \"ippo\" veniva identificato sia il cavalluccio marino raffigurato sul logo a scudo (che era stato appena realizzato e che aveva sostituito il precedente logo con la \"torre\" e le onde marine), sia la mascotte presente allo stadio arechi, utilizzata anche come pupazzetto in vendita nel primo salernitana store.nel 2005 nacque la salernitana calcio 1919, che nella stagione di serie b 2007-2008 si forgi\u00f2 di una nuova mascotte concessa dallo sponsor di quel periodo: interauto citro\u00ebn. tale sponsor offr\u00ec granatiello, un leone antropomorfo con indosso la maglia della salernitana n. 10.\n\n\n== strutture ==\n\n\n=== stadio ===\n\nl'attuale stadio della salernitana, sito in via allende prende il nome da arechi ii, principe longobardo sotto il quale l'antica salerno visse un periodo di grande fioritura. la salernitana gioc\u00f2 la sua prima gara all'arechi nella prima giornata di campionato contro il padova terminata sul risultato di 0-0. il nome \"arechi\" fu per\u00f2 aggiunto a lavori ultimati, ossia solo nella partita inaugurale italia-ungheria 3-1 del 1\u00ba maggio 1991: per 15 giornate la salernitana gioc\u00f2 in uno stadio privo di nome.il terreno di gioco misura 105 m di lunghezza per 68 m di larghezza. una delle particolarit\u00e0 \u00e8 la mancanza di una pista di atletica, che ha consentito di realizzare lo stadio di forma rettangolare; ci\u00f2 permette di assistere agli incontri senza l'ostacolo visivo della pista e senza influenzare la capienza.in precedenza i granata giocavano allo stadio donato vestuti sito in piazza casalbore, che fu inaugurato il 2 gennaio 1931 con una amichevole salernitana-gladiator dopo due anni di lavori e, per volere del regime fascista, con il nome di stadio littorio. terminata la guerra e caduto il fascismo a salerno, il littorio venne cambiato in stadio comunale dal 1945 al 1952, e successivamente \"donato vestuti\" dalla stagione 1952-1953 in onore al primo fondatore di una squadra di calcio a salerno: il salerno fbc (nel 1913). nel 1962 lo stadio vestuti fu protagonista di un film girato a salerno e a napoli: \"le quattro giornate di napoli\" del regista nanni loy. nel 1990 la salernitana trasloc\u00f2 nello stadio di via allende, e il vestuti venne utilizzato dai granata nel 2004 per presentare la rosa ufficiale al pubblico, e attualmente \u00e8 utilizzato da altre rappresentative sportive salernitane, come la salernitana femminile. prima ancora del vestuti, la salernitana disputava le proprie gare interne sul campo di piazza d'armi.\n\n\n=== centro di allenamento ===\n\nil centro sportivo \"vincenzo volpe\" di salerno, situato come l'attuale stadio in via salvador allende, \u00e8 diventato dal febbraio 2014 il centro di allenamento della prima squadra e delle rose giovanili granata.il complesso fu sede degli allenamenti della salernitana anche nel corso della gestione di aniello aliberti, e per qualche tempo anche sotto la gestione di antonio lombardi.la struttura, prima di divenire l'impianto per gli allenamenti della salernitana nel 2014, ha subito un profondo cambiamento, come l'ampliamento del terreno di gioco, la ristrutturazione degli spogliatoi e degli altri locali di servizio come la palestra annessa e l'infermeria, e sono stati migliorati gli impianti presenti, come il sistema di illuminazione. ne \u00e8 venuto fuori un centro di allenamento moderno e funzionale, grazie a un investimento che supera il milione e mezzo di euro.dal 17 febbraio 2016, la salernitana ha iniziato ad allenarsi anche in un nuovo centro di allenamento, il \"mary rosy\" di pontecagnano faiano.\n\n\n== societ\u00e0 ==\nla squadra di calcio maschile della salernitana, fondata il 19 giugno 1919 come associazione con il nome unione sportiva salernitana, \u00e8 una nuova societ\u00e0 a responsabilit\u00e0 limitata, costituita il 26 luglio 2011 con il nome salerno calcio, in quanto rifondata a seguito del fallimento della precedente societ\u00e0 nello stesso anno, acquisendone il titolo sportivo e assumendo la denominazione ufficiale unione sportiva salernitana 1919 il 12 luglio 2012. la societ\u00e0, avente sede legale in via salvador allende s.n.c. a salerno e iscritta alla camera di commercio della stessa citt\u00e0, risulta avere, al 2023, 101 dipendenti e un capitale sociale di 10 000 euro.dal 13 gennaio 2022 il club \u00e8 controllato dall'imprenditore italiano danilo iervolino. questo controllo di iervolino sulla salernitana \u00e8 esercitato tramite la societ\u00e0 italiana idi s.r.l., proprietaria del club granata con il 100,00% del capitale, in qualit\u00e0 di socio unico e, a sua volta, di appartenenza per intero a iervolino.\nla societ\u00e0 granata non possiede, al 2023, societ\u00e0 controllate o collegate.il club \u00e8 membro network dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa.\n\n\n=== organigramma societario ===\nil governo societario dell'unione sportiva salernitana 1919 s.r.l., al 2023, prevede un sistema tradizionale formato dall'assemblea degli azionisti, dal consiglio di amministrazione (cda) e dal collegio sindacale. il cda, rinnovato il 29 novembre 2023, \u00e8 composto da cinque membri, nominati dall'assemblea degli azionisti e tutti indicati da danilo iervolino tramite la societ\u00e0 controllante idi s.r.l.; danilo iervolino ricopre la carica di presidente del consiglio di amministrazione, assunta il 13 gennaio 2022 con l'acquisto del club, mentre maurizio milan \u00e8 l'amministratore delegato, nominato il 1\u00b0 febbraio 2022. il collegio sindacale, rinnovato il 26 gennaio 2022, \u00e8 composto da tre membri sempre indicati da idi, dei quali fernando morante assume il ruolo di presidente. la societ\u00e0 di revisione, scelta anch'essa dai soci, quale organo esterno di riesame dei conti, \u00e8 l'azienda nexia audirevi s.p.a..di seguito \u00e8 riportato l'organigramma societario del club.\n\n\n=== sponsor ===\nelenco degli sponsor tecnici della salernitana\n\n\n=== impegno nel sociale ===\nnel marzo 2015, la societ\u00e0 campana ha messo all'asta la possibilit\u00e0 di vivere una intera giornata con il club al migliore offerente, sulla piattaforma benefica \"charitystars\". la somma \u00e8 stata devoluta in beneficenza all'angels, un'associazione che si occupa di curare e salvaguardare i bambini che vivono nelle zone colpite dalla guerra.il 30 dicembre 2014, il club granata ha preso parte a un'amichevole disputata allo stadio vito simone veneziani contro il monopoli a sostegno di armandino de sio, piccolo tifoso granata colpito da cancro.\n\n\n=== settore giovanile ===\nil settore giovanile della u.s. salernitana 1919, si compone di: beretti, juniores, allievi nazionali, allievi regionali, giovanissimi nazionali, giovanissimi regionali, mini giovanissimi, esordienti, esordienti a 9 e pulcini.tra i titoli conquistati dal settore giovanile della salernitana sono da citare quello della vittoria del campionato nazionale dante berretti nel 1969 dalla formazione juniores, guidata da mario saracino e il titolo di campione della campania ottenuto nel 2009 dagli allievi regionali allenati da egidio sironi.i principali calciatori provenienti dal vivaio granata sono: carmine iacovazzo, centrocampista che in seguito, dal 1936 al 1949, conter\u00e0 anche 275 presenze (record assoluto) con la squadra maggiore; l'ala sinistra elio onorato, il quale esord\u00ec con la prima squadra nella stagione 1941-1942; luca fusco, difensore centrale che in seguito divenne capitano della salernitana maggiore grazie anche alle numerose presenze che il calciatore ottenne con la prima squadra; il portiere di origini napoletane ciro polito; i difensori roberto cardinale, cristian molinaro e giampaolo parisi.nel periodo della gestione di antonio lombardi, con il nome di salernitana calcio 1919 \u00e8 stata titolare della scuola calcio associazione sportiva salernitana piccoli granata che ogni anno organizzava anche campi estivi per bambini. dal febbraio 2015 la gestione di lotito e mezzaroma ha aperto la nuova scuola calcio ufficiale, che svolge tutte le attivit\u00e0 al campo volpe.\n\n\n== la salernitana nella cultura di massa ==\n\"da quando non ci sei... non \u00e8 pi\u00f9 domenica!\" fu la scritta di uno striscione del 2012 esposto nel centro di salerno che riprese alcune parole di una canzone di cesare cremonini il quale qualche giorno dopo dichiarer\u00e0 sul social network di twitter: \"mi \u00e8 sempre stata simpatica la salernitana e la sua storica tifoseria\". la scritta era dovuta al fatto che l'identit\u00e0 dell'allora salerno calcio non era quella della salernitana. il 19 giugno 2012, in occasione del 93\u00ba anniversario della nascita del club, nella citt\u00e0 di salerno si assistette a un corteo stracolmo di sostenitori della squadra che chiedevano a gran voce il ritorno in campo della salernitana in un clima (con bandiere e vessilli granata agganciati ai balconi delle case di salerno e dintorni) che spinse l'allora sindaco vincenzo de luca a incitare i dirigenti del salerno affinch\u00e9 la storia della salernitana (coi suoi segni distintivi) venisse recuperata quanto prima.in un concerto estivo del 2014 -per la \"festa dell'amicizia\"- a bellizzi (sa) il noto cantante nino d'angelo si presenta sul palco con due sciarpe: una del napoli e l'altra della salernitana, rilasciando in seguito una dichiarazione dove afferma che da tifoso azzurro \u00ab [...] mi auguro che la salernitana salga in categorie che pi\u00f9 la competono, per poter giocare un bel derby all'insegna della sportivit\u00e0 che deve contraddistinguere la nostra terra\u00bb. lo stesso nino d'angelo menziona la salernitana nel film tifosi del 1999: la squadra di cui fa il tifo la guardia che deve scarcerare gennaro scognamiglio (interpretato da nino d'angelo), quest'ultimo tifoso azzurro.\nla salernitana \u00e8 anche accennata nel film al bar dello sport, realizzato durante la stagione sportiva 1983-1984, con protagonista lino banfi il quale nella finzione scenica, anche grazie ai suggerimenti di un amico del \"bar dello sport\" interpretato da jerry cal\u00e0 e alla vittoria per 1-3 dei campani a reggio calabria (l'ultima delle gare presenti in schedina, come affermato dallo speaker radiofonico) fa \"13\" al totocalcio. nella realt\u00e0 tale partita non si \u00e8 mai giocata, dato che la squadra di reggio pi\u00f9 prossima ai salernitani militanti in serie c1 era la reggina, che in quella stagione militava in serie c2.\n\n\n== allenatori e presidenti ==\n\ndi seguito sono riportati gli elenchi degli allenatori e presidenti della salernitana.\n\n\n== calciatori ==\n\n\n=== capitani ===\nlista dei capitani della salernitana\n\n\n=== maglie ritirate ===\nnella stagione calcistica di serie b 2004-2005 la salernitana dell'allora presidente aniello aliberti, subito dopo aver battuto per 6-1 il cesena in campionato, decise di ritirare la maglia numero 4 in onore dell'allora capitano nonch\u00e9 \"bandiera\" roberto breda che si avviava a terminare la sua carriera da calciatore. nella stagione seguente per\u00f2 la societ\u00e0 della salernitana fall\u00ec, e la maglia numero 4 venne ripristinata dalla salernitana calcio 1919 di lombardi che la consegn\u00f2 a ge\u014drgios kyriaz\u012bs nel suo primo anno di serie b.\n\n\n=== la salernitana e le nazionali di calcio ===\nnazionale italiana\npasquale mazzocchi \u00e8 stato il primo calciatore italiano della salernitana a essere convocato nella nazionale maggiore, il 16 settembre 2022 . il 26 settembre successivo, ha fatto il suo esordio in azzurro, subentrando a giovanni di lorenzo al novantesimo minuto dell'ultimo match di nations league contro l'ungheria, divenendo il primo calciatore del club campano a vestire la maglia della nazionale italiana .\nalcuni giocatori appartenuti alla salernitana possono vantare presenze nella nazionale maggiore quando hanno fatto parte di altri club; \u00e8 il caso di gennaro gattuso, walter zenga, antonio candreva, mark iuliano, alessio cerci, marco di vaio, pierino prati, danilo d'ambrosio, david di michele, simone verdi, pasquale foggia, luigi moltrasio, raffaele palladino, alberto piccinini, franco semioli,  francesco caputo, franco cordova, cristian molinaro, stefano bettarini, celestino celio, luiz felipe ramos marchi, alessandro rosina, giuseppe mascara.\n\n\n==== nazionale italiana under-21 ====\nl'elenco che segue indica tutti i giocatori che contano almeno una presenza nella nazionale italiana under-21 quando sono appartenuti alla salernitana. alcuni di essi possano vantare presenze nella nazionale maggiore quando hanno fatto parte di altri club. accanto ai nomi, tra parentesi \u00e8 indicato il numero di presenze con gli azzurrini e le reti segnate, mentre erano in forza alla salernitana.\n\nighli vannucchi (c, 13 pres., 1 goal)\nlorenzo pirola (d, 9 pres., 2 goal, 4 volte capitano degli azzurrini)\nnicola corrent (c, 9 pres., 1 goal)\nnicola campedelli (c, 8 pres.)\nsamuele olivi (d, 7 pres.)\nsalvatore fresi (d, 6 pres.)\nmarco rossi (c, 5 pres.)\ngennaro gattuso (c, 4 pres.)\nroberto cardinale (d, 3 pres.)\nmatteo lovato (d, 3 pres., 1 goal)\ngiampaolo parisi (d, 2 pres.)\nfabio maistro (c, 2 pres.)\nraffaele palladino (a, 1 pres.)\n\n\n==== altre nazionali ====\nwilly kargus, nella stagione 1922-23, \u00e8 stato in assoluto il primo calciatore straniero ingaggiato dalla salernitana; ma non ha mai disputato partite con la nazionale tedesca. il primo calciatore granata convocato nella propria nazionale \u00e8 stato il turco b\u00fclent eken.\nboulaye dia, il 21 novembre 2022, in qatar, \u00e8 stato il primo calciatore granata a disputare una partita dei campionati mondiali di calcio; in seguito, nella medesima competizione mondiale, ha anche realizzato una rete, il 26 novembre 2022, nella partita qatar-senegal. il 22 novembre 2022 anche il difensore dylan bronn \u00e8 sceso in campo per la tunisia, contro la danimarca, divenendo cos\u00ec il secondo calciatore in forza alla salernitana a prendere parte a un mondiale di calcio. infine, il 26 novembre 2022 un terzo calciatore granata, l'attaccante krzysztof pi\u0105tek ha preso parte ai mondiali in qatar, disputando il secondo tempo della partita polonia-arabia saudita.\nil 16 luglio 2023, il portiere messicano guillermo ochoa \u00e8 stato il primo calciatore della salernitana a vincere una competizione ufficiale con la propria nazionale maggiore, sollevando al cielo, da capitano, la gold cup concacaf .\nmolti calciatori che hanno vestito la maglia granata possono vantare anche numerose presenze in nazionale, quando hanno fatto parte di altri club; \u00e8 il caso di franck rib\u00e9ry e beno\u00eet costil per la francia, diego perotti e federico fazio per l'argentina, joel obi, simeon nwankwo e william troost-ekong per la nigeria, ivan radovanovi\u0107 e aleksandar kristi\u0107 per la serbia, domagoj bradari\u0107 per la croazia, tonny vilhena per i paesi bassi, mih\u00e1ly kincses per l'ungheria, ruslan nigmatullin per la russia, v\u00e1clav kolou\u0161ek per la repubblica ceca, karl corneliusson, martin john allan \u00e5slund e riccardo gagliolo per la svezia, enrico pepe per malta, \u00e1lvaro ampuero per il per\u00f9, andrei cristea per la romania, luiz felipe per il brasile, alfred gomis per il senegal, franco signorelli per il venezuela, patrick kojo asmah per il ghana, hysen memolla per l'albania, jean-claude billong per il camerun, oliviero icardi e walter alberto l\u00f3pez gasco per l'uruguay, riza durmisi per la danimarca, tomasz kupisz e mateusz \u0142\u0119gowski per la polonia, domen \u010drnigoj per la slovenia, jovane cabral per capo verde e trivante stewart per la giamaica.\nl'elenco che segue indica tutti i giocatori stranieri che contano almeno una presenza nelle proprie rispettive nazionali quando sono appartenuti alla salernitana. \n\n b\u00fclent eken (d)\n danny tiatto (c)\n phil masinga (a)\n rigobert song (d)\n dra\u017een boli\u0107 (d)\n erjon bogdani (a)\n francesco di jorio (c)\n marco andr\u00e9 zoro (d)\n ivan fati\u0107 (d)\n siyabonga nomvethe (a)\n roberto merino (a)\n thomas strakosha (p)\n chris oikonomidis (a)\n jean-daniel akpa-akpro (a)\n milan \u0111uri\u0107 (a)\n lamin jallow (a)\n andreas kar\u014d (d)\n vid belec (p)\n fr\u00e9d\u00e9ric veseli (d)\n stefan strandberg (d)\n wajdi kechrida (d)\n radu dr\u0103gu\u0219in (d)\n lassana coulibaly (c)\n gr\u012bgor\u012bs kastanos (c)\n boulaye dia (a)\n krzysztof pi\u0105tek (a)\n norbert gy\u00f6mb\u00e9r (d)\n diego valencia (a)\n dylan bronn (d)\n guillermo ochoa (p)\n flavius daniliuc (d)\n trivante stewart (a)note: * in grassetto i giocatori attualmente in forza alla salernitana.\n\n\n== palmar\u00e8s ==\nessendo stata rifondata per tre volte (nel 1927, nel 2005 e nel 2011), la salernitana pur potendo annoverare la vittoria di diversi campionati e titoli dalla fondazione del 1919 a oggi, presenta sulla propria bacheca solo le coppe conquistate a partire dalla rifondazione del 2011, peraltro le uniche pienamente ufficiali vinte a livello di prima squadra.\nse nel periodo compreso tra il 2005 e il 2011 non risultano significative vittorie di trofei, tutti i riconoscimenti conquistati dalla salernitana fino al 2005 vennero vinti all'asta fallimentare da vincenzo aliberti, nipote dell'ex presidente aniello, e attualmente ne risulta detentore, con l'eccezione del trofeo dante berretti del 1969, che venne regalato nel 2012 da aniello aliberti alla famiglia dell'avv. peppino tedesco, allora presidente della societ\u00e0 la cui formazione giovanile, juniores, lo vinse.il primo trofeo ufficiale conquistato dalla prima squadra, la supercoppa di lega di seconda divisione del 2013, si trova invece nella bacheca della societ\u00e0 granata, insieme alla coppa italia lega pro vinta nel 2014.\noltre a tutti i campionati e trofei ufficiali e semi-ufficiali sotto elencati, i granata hanno vinto anche alcune coppe a carattere amichevole: la coppa ag nocerina nel 1924, la coppa amicizia nel 1979, il trofeo parmacotto nel 1991-92, il trofeo uhlsport - citt\u00e0 di vipiteno nel 1997, e il trofeo kenon nel 2020.\n\n\n== statistiche e record ==\n\n\n=== partecipazioni ai campionati ===\nla tabella tiene conto dei 91 campionati disputati a livello nazionale (inclusa la stagione in corso). dal conteggio sono dunque esclusi il torneo vinto del campionato di secondo livello 1919-1920 perch\u00e9 giocato su base regionale e i campionati di primo livello delle stagioni 1920-1921, 1921-1922, 1923-1924, 1924-1925 dove la squadra non accede alle fasi successive del girone regionale.\n\n\n=== statistiche di squadra ===\nnella classifica della tradizione sportiva, che tiene conto di tutte le 65 squadre di calcio che hanno militato almeno una volta nella massima serie nazionale, la salernitana si colloca al 36\u00ba posto, mentre nella classifica perpetua si piazza al 53\u00ba posto con 145 punti.\n\n\n== statistiche individuali ==\ndi seguito sono riportati i record individuali di gol e presenze nei tornei ufficiali giocati dalla salernitana.in grassetto i calciatori ancora in attivit\u00e0 con la maglia della salernitana.\ndati aggiornati al 22 febbraio 2022.\n\n\n== tifoseria ==\n\n\n=== storia ===\nla salernitana ha da anni una delle tifoserie pi\u00f9 calorose dell'italia meridionale, come dimostrato dai numeri relativi alla presenza di pubblico allo stadio nel corso degli anni. anche le tante suggestive coreografie proposte dalla curva sud \"siberiano\" (chiamata cos\u00ec in nome del deceduto capo ultras carmine rinaldi, soprannominato appunto \"il siberiano\") nel corso dei decenni contribuiscono a evidenziare il forte attaccamento dei tifosi alla propria squadra. il noto giornalista sportivo federico buffa parlava cos\u00ec del tifo salernitano: \"reputo che sia la sezione distaccata del san lorenzo. nettamente la curva pi\u00f9 creativa d\u2019italia. le curve sono pi\u00f9 o meno omologate, loro hanno proprio un'altra sezione ritmica: sono originali\".\n\n\n=== gemellaggi e rivalit\u00e0 ===\n\ni tifosi della salernitana sono gemellati con i sostenitori di bari (dal 1983-84) e reggina (dal 1986-87).sono gemellati anche con il brescia per manifestazioni, da parte dei salernitani, di solidariet\u00e0, vicinanza e aiuto alla famiglia di roberto bani, tifoso bresciano morto allo stadio arechi nel 1997 durante una partita di fine campionato tra la salernitana e il brescia e sono stati inoltre gemellati con i tifosi del monopoli. in anni pi\u00f9 recenti risultano gemellati anche con i tifosi dello schalke 04 e sono in ottimi rapporti anche con la tifoseria del liverpool: sia i tedeschi sia gli inglesi hanno assistito alle gare dei granata dal vivo, ospiti in curva a salerno, esprimendo ammirazione.i granata intrattengono buoni rapporti anche con i sostenitori di spezia, venezia, arezzo e ravenna, mentre buone relazioni sorte in anni pi\u00f9 remoti, alcune ormai sopite, riguardano le tifoserie di barletta, andria, latina, matera. esistono inoltre rapporti di rispetto reciproco con sampdoriani, aversa normanna e benevento (la tifoseria granata e quella giallorossa sono spesso anche accomunate da iniziative benefiche e dall'impegno per il sociale).dal punto di vista delle inimicizie, tra le tifoserie maggiormente rivali dei granata, vi sono quelle di napoli, avellino, cavese, casertana, cosenza e nocerina. le rivalit\u00e0 regionali e storiche si sommano a quelle con i tifosi di verona, atalanta, genoa, perugia (in precedenza gemellati), foggia, messina, catania, lecce, ternana, taranto, brindisi, potenza, fiorentina, lazio, frosinone, cagliari e pescara. a queste vanno aggiunte anche altre rivalit\u00e0 regionali con i tifosi di juve stabia.\n\n\n== organico ==\n\n\n=== rosa 2023-2024 ===\n\n\n=== staff tecnico ===\ndi seguito \u00e8 riportato lo staff tecnico della salernitana.\n\n\n== polisportiva ==\nla salernitana nacque come societ\u00e0 polisportiva, includendo tra i propri ambiti varie attivit\u00e0 come atletica, ciclismo, nuoto, canottaggio, lotta, pugilato, podismo e ovviamente calcio. l'obiettivo di matteo schiavone, il principale socio fondatore della societ\u00e0 nel 1919 era quello di racchiudere tutti questi sport in un unico sodalizio. l'esperienza, tuttavia, dur\u00f2 solo per pochi anni, anche dopo la fusione con lo s.c. audax salerno del 1922 che diede vita alla temporanea salernitanaudax, ma l'attenzione si focalizz\u00f2 via via sempre pi\u00f9 verso la sola sezione calcistica.tra le prime attivit\u00e0 della salernitana sono da menzionare sia l'atletica leggera sia la corsa, quest'ultima una prima volta nel luglio 1919 dato che la societ\u00e0 organizz\u00f2 l'evento della \"popolarissima\", il doppio giro podistico di salerno, a cui presero parte non soltanto gli atleti iscritti nella societ\u00e0 organizzatrice, ma provenienti da tutta la campania.\n\n\n== note ==\n\n\n== bibliografia ==\n alfonso carella, storia della salernitana dai pionieri (1910) al mancato ritorno in a (1995), boccia editore, 1995.\n giovanni vitale, salernitana -storia di gol, sorrisi e affanni, international printing editore, 2010, isbn 978-88-7868-094-4.\n stefano pozzoni, dove sono gli ultr\u00e0? squadre, stadi, curve e cori, milano, zelig edizioni, 2005, isbn 88-6018-083-x.\n diego mariottini, ultraviolenza - storie di sangue del tifo italiano, bradipolibri, isbn 978-88-88329-26-0.\n\n\n== voci correlate ==\nsalerno\ncalcio in italia\nderby calcistici in campania\nsport in campania\n\n\n== altri progetti ==\n\n wikinotizie contiene notizie di attualit\u00e0 su us salernitana 1919\n wikimedia commons contiene immagini o altri file sulla us salernitana 1919\n\n\n== collegamenti esterni ==\n\n sito ufficiale, su ussalernitana1919.it. \n unione sportiva salernitana 1919, su legaseriea.it, lega nazionale professionisti serie a. \n(de, en, it) unione sportiva salernitana 1919, su transfermarkt, transfermarkt gmbh & co. kg."