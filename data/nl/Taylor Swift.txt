"taylor alison swift (reading, 13 december 1989) is een amerikaans singer-songwriter, muzikante, regisseuse, dichteres, schrijfster en actrice. ze werd internationaal bekend met de single \"love story\" (2008) en had daarna nog diverse hits. swift begon haar carri\u00e8re in de countrymuziek, maar experimenteerde vanaf haar vierde album red (2012) met haar muziekstijl. haar daaropvolgende albums zijn te plaatsen in de popmuziek. op folklore en evermore (beide uit 2020) zijn ook invloeden van indiemuziek te horen.\nswifts werk kent zowel commercieel als professioneel succes. zes van haar albums verkochten meer dan 1 miljoen exemplaren in de verenigde staten in hun eerste week, wat haar de enige artiest maakt die dit heeft bereikt. daarnaast is swift in het bezit van twaalf grammy awards, een van de hoogste onderscheidingen in de muziekindustrie. ze won driemaal de grammy award voor album of the year (voor fearless (2008), 1989 (2014) en folklore (2020)). swift is de enige vrouwelijke artiest die deze prijs drie keer heeft gewonnen. swift houdt ook het record voor de artiest met de meeste american music awards (40) en de meeste mtv vma video of the year awards (4). in 2019 werd ze verkozen tot artiest van het decennium (jaren '10) door de american music awards en tot vrouw van het decennium (jaren '10) door het amerikaanse muziektijdschrift billboard. in 2023 riep time magazine haar uit tot person of the year, als enige solo artiest ooit.\n\n\n== biografie ==\nswift groeide op in wyomissing (pennsylvania) op een kerstbomenkwekerij. haar vader werkte als bankadviseur en haar moeder was werkzaam bij een beleggingsfonds. taylor heeft een jongere broer die werkzaam is als acteur. taylor swift is de kleindochter van operazangeres marjorie finlay en baseerde later haar personage in de videoclip voor \"wildest dreams\" op haar oma. op swifts album evermore uit 2020 staat het nummer marjorie dat over haar oma gaat.\ntoen swift in het vierde leerjaar zat, won ze een nationale po\u00ebziewedstrijd met het drie pagina's lange gedicht \"monster in my closet\". op twaalfjarige leeftijd leerde een computer-reparateur haar drie akkoorden op de gitaar spelen. al snel schreef ze haar eerste liedje, \"lucky you\". in datzelfde jaar besteedde swift een hele zomer aan het schrijven van een 350 pagina's lange roman, die nooit is uitgegeven. daarnaast bleef ze regelmatig liedjes te schrijven. op school werd ze gepest, en dus was het schrijven van liedjes een uitlaatklep voor haar emoties. ze begon ook op te treden op lokale festivals en deed mee aan karaokewedstrijden.\nze ging regelmatig naar nashville (tennessee), om met lokale songwriters te werken. op veertienjarige leeftijd verhuisde ze met haar familie naar nashville, waar ze naar de hendersonville high school ging. de laatste twee jaar van de middelbare graad kreeg ze thuis les. in 2008 behaalde ze haar diploma van het middelbaar onderwijs.\n\n\n== carri\u00e8re ==\nswifts grootste muzikale voorbeeld is shania twain, maar ook leann rimes, tina turner en dolly parton noemt ze als haar inspiratiebronnen. een ander groot voorbeeld is james taylor, naar wie ze ook vernoemd is. op haar elfde bezocht swift voor het eerst nashville, waar ze bij verschillende platenlabels een cd met zelf ingezongen karaokeliedjes afleverde, in de hoop haar eigen muziek uit te kunnen brengen met een platencontract. velen wezen haar echter af vanwege haar jonge leeftijd. toch werd ze op haar veertiende als jongste songwriter ooit aangenomen bij sony/atv tree publishing house. op haar vijftiende bood rca haar een development deal aan, die ze afwees omdat ze geen eigen liedjes zou mogen zingen. kort daarna kreeg ze een ander contract aangeboden door scott borchetta, oprichter van het destijds nieuwe indielabel big machine, na het zien van een optreden in het bluebird caf\u00e9 in nashville.\n\n\n=== debuutalbum ===\nin 2006 bracht swift haar debuutsingle \"tim mcgraw\" uit. op 26 oktober van datzelfde jaar verscheen haar debuutalbum taylor swift, waarvan tijdens de eerste week al 39.000 exemplaren verkocht werden in de verenigde staten, waar het album het meest succesvol was. het bereikte de vijfde plaats in de albumlijst en stond daarin ruim 200 weken genoteerd, het grootste aantal in het decennium 2000-2010. het naar haarzelf genoemde debuut bevat de singles \"tim mcgraw\", \"teardrops on my guitar\", \"our song\" en \"picture to burn\", die het alle vier erg goed deden in de amerikaanse hitlijsten. \"our song\", stond zes weken op nummer \u00e9\u00e9n in de country-hitlijsten, wat haar de jongste artiest ooit maakte die de topnotering behaalde met een zelfgeschreven nummer . \nin oktober 2007 kreeg swift de prijs 'songwriter/artiest van het jaar' van de nashville songwriters assn. intl., als jongste artiest ooit.\nin 2007 bracht swift een kerstalbum uit, sounds of the season: the taylor swift holiday collection, dat exclusief verkocht werd bij target. in 2008 werd ze genomineerd voor een grammy award voor best new artist, maar verloor deze van amy winehouse.\n\n\n=== fearless en speak now ===\nswifts tweede studioalbum, fearless, werd in de verenigde staten uitgebracht op 11 november 2008. met 592.304 verkochte exemplaren in zijn eerste week waren de verkoopcijfers hoger dan die in de openingsweek van eender welk ander album door een vrouwelijke artiest in 2008. de eerste single van het album, \"love story\", werd een hit in zowel de country- als de pophitlijsten. op youtube is het ruim 660 miljoen keer bekeken. ook \"you belong with me\" werd een grote hit. het album fearless werd genomineerd voor acht grammy's, waarvan ze er vier won, waaronder een voor album of the year, wat haar de jongste winnaar van deze prijs ooit maakte.\nop 19 januari 2010 bracht swift \"today was a fairytale\" uit als soundtrack bij de film valentine's day, waarin ze haar acteerdebuut maakte.\nin juli 2010 onthulde billboard dat haar derde album speak now zou heten. het kwam uit op 25 oktober 2010. ze schreef dit album volledig zelf. op 4 augustus 2010 lekte de eerste single van dit album, \"mine\", uit op internet. big machine besloot daarop het nummer vroeger uit te brengen dan gepland was. \"back to december\" schreef ze naar aanleiding van haar, inmiddels be\u00ebindigde, relatie met twilight-acteur taylor lautner. \"dear john\" heeft betrekking op haar relatie uit het verleden met john mayer.\nhet album speak now werd genomineerd voor drie grammy's, waarvan swift er twee won voor \"mean\".\nswifts eerste livealbum, speak now world tour: live, waarop alle zeventien optredens uit het noord-amerikaanse deel van haar tournee te zien zijn, kwam uit op 21 november 2011. swift maakte ook bekend dat ze 25 liedjes had geschreven voor een album dat eind 2012 zou uitkomen, onder de titel red.\nin 2011 werkte taylor mee aan de soundtrack voor the hunger games, een film gebaseerd op het gelijknamige boek van suzanne collins. haar lied \"safe & sound\" werd als eerste nummer van de soundtrack uitgebracht. ze heeft het lied samen met the civil wars geschreven, waarmee ze het ook heeft opgenomen. voor dit nummer wonnen ze een grammy in de categorie \"best song written for visual media\". ook heeft ze voor de film het nummer, \"eyes open\" opgenomen, dat ze wel alleen heeft geschreven.\n\n\n=== red ===\ntaylors vierde album, red, verscheen op 22 oktober 2012. de cd bevat 16 nummers. er werd ook een luxe-editie uitgebracht, waarop zes extra liedjes te beluisteren zijn. op deze cd heeft taylor een paar nummers samen geschreven met gastschrijvers, zoals max martin en joan shellback. bovendien bevat het album twee duetten. \"the last time\" schreef swift met snow patrol-voorman gary lightbody. samen met ed sheeran schreef en zong zij \"everything has changed\".\nred is in vergelijking met taylors voorgaande cd's meer gericht op het grote publiek en is be\u00efnvloed door onder meer dubstep en onder andere de genres pop en country.\nvolgens het muziektijdschrift billboard was de zangeres met 35,7 miljoen dollar in 2011 en met 29 miljoen dollar in 2013 de best verdienende artiest. ook heeft ze veel records gehaald, waaronder twee guinness book of world records voor de enige vrouwelijke artiest ooit die drie albums op rij uitbracht die alle drie meer dan 1 miljoen keer werden verkocht in de eerste week. en voor haar hit \"we are never ever getting back together\", die de snelste digitale nummer 1-hit ooit was geworden door in 50 minuten nadat het was uitgebracht op nummer 1 te staan.\ntaylor swift won ruim 250 awards, waaronder 10 grammy awards (uit 29 nominaties), 16 american music awards, 11 country music association awards, 22 billboard music awards en \u00e9\u00e9n emmy award.\nred was het bestverkochte album in de eerste week sinds 2001. voor dat album kreeg ze een album of the year-nominatie bij de grammy awards van 2014.\n\n\n=== overstap naar popmuziek ===\nhoewel swift al op red experimenteerde met popmuziek, kondigde ze in 2014 aan dat ze haar eerste \"echte\" popalbum, 1989, zou uitbrengen. verschillende singles van dit album waren erg populair. swift behaalde met de singles 'shake it off', 'blank space' en 'bad blood' de toppositie van de amerikaanse, canadese en australische hitlijsten. met 'blank space' wist swift zelfs zichzelf van de eerste plek van de amerikaanse billboard hot 100 te stoten, wat haar de eerste en enige vrouw maakt die dit ooit is gelukt. in nederland en vlaanderen waren vooral 'shake it off' en 'blank space' populair en beide bereikten de top 20 van de hitlijsten. andere singles van 1989 waren 'style', 'wildest dreams', 'out of the woods' en 'new romantics'.met 1989 behaalde swift zowel commericeel als professioneel succes. hoewel de verkoop van albums vanaf de jaren '10 steeds meer inzakte door de opkomst van streamingdiensten, wist swift in de verenigde staten 1.28 miljoen exemplaren in de eerste week na de release op 27 oktober 2014 te verkopen. ook daarbuiten was het album populair. in zowel nederland als vlaanderen was het swifts eerste album dat de top van de hitlijsten behaalde. binnen 36 weken werden vijf miljoen exemplaren van 1989 verkocht. naast het commerci\u00eble succes van 1989 werd het album geprezen door recensenten en won swift verschillende prijzen. zo won ze grammy awards voor het beste popalbum en album van het jaar voor 1989. met deze winst was swift de eerste vrouwelijke artiest die de prijs voor album van het jaar twee keer won. daarnaast won de videoclip van 'bad blood' verschillende prijzen, waaronder een grammy award voor de beste videoclip en swifts eerste mtva vma video of the year. voor de videoclip van 'bad blood' werkte swift samen met rapper kendrick lamar en was ze samen met een ensemblecast van modellen en zangeressen te zien. daarnaast werd swift gekroond tot billboard vrouw van het jaar (2014) en beste internationale vrouwelijke artiest bij de brits (2015). ze ontving ook de dick clark award for excellence bij de american music awards.in de aanloop naar het uitbrengen van 1989 bond swift de strijd aan met spotify. ze haalde al haar muziek van de streamingdienst af omdat ze vond dat spotify artiesten, producers en muzikanten niet eerlijk compenseerde voor hun bijdragen. later bekritseerde ze ook apple music omdat deze streamingsdienst geen royalty's zou uitbetalen aan artiesten als mensen tijdens de proefperiode naar hun muziek zouden luisteren. apple music paste na deze kritiek en de dreiging dat swift 1989 van hun platform zou verwijderen hun beleid aan. swifts muziek verscheen pas in 2017 weer op spotify.van mei tot december 2015 tourde swift de wereld over met haar 1989 world tour. een concertfilm van deze tour verscheen eind 2015 op apple music. van maart 2015 tot juni 2016 had swift een relatie met dj calvin harris. samen schreven zij het nummer 'this is what you came for', wat harris samen met rihanna uitbracht. swift werd aanvankelijk genoemd onder het pseudoniem nils sj\u00f6berg.\n\n\n=== controverse en reputation ===\nondanks haar muzikale successen ontstond er in 2016 controverse rond swift. deze controverse begon toen swift kanye wests nummer \"famous\", waarin hij beweert dat hij swift beroemd heeft gemaakt en haar een bitch noemt, publiekelijk afkeurde. een paar maanden later plaatste wests vrouw kim kardashian een video op haar sociale media waarin swift akkoord lijkt te gaan met wests songteksten. deze onthulling in combinatie met kritiek op swifts vete met katy perry en turbulente relaties met calvin harris en tom hiddleston, zorgden voor publieke verontwaardiging over swift. zo werd op twitter bijvoorbeeld de hashtag #taylorswiftisoverparty trending. na deze gebeurtenissen verdween swift uit de schijnwerpers. wel bracht ze eind 2016 met zayn malik \"i don't wanna live forever\" uit voor de soundtrack van fifty shades darker. zowel in nederland als belgi\u00eb behaalde dit nummer de top 10.in augustus 2017 maakte swift haar comeback met de single \"look what you made me do\". dit zou de eerste single worden van haar zesde album reputation. de videoclip van deze single kwam een paar dagen later uit en brak het record voor de meeste weergaven in 24 uur tijd met een aantal van ruim 38 miljoen. inmiddels heeft de videoclip ruim 1,1 miljard weergaven. bij zowel \"look what you made me do\" als de rest van reputation sloeg swift een andere weg in dan bij haar eerdere albums. op reputation zijn namelijk invloeden van r&b, hiphop en edm te vinden die swift nog niet eerder in haar muziek naar voren had laten komen. reputation werd ontvangen met gemengde reacties, maar leverde swift wel een nominatie voor de grammy award voor beste pop vocal album op. daarnaast werden er in de eerste week wereldwijd 2 miljoen exemplaren van reputation verkocht, waarmee het album een commercieel succes was. onder andere in nederland en belgi\u00eb bereikte het album de koppositie in de hitlijsten. andere singles van reputation waren \"...ready for it?\", \"end game\" en \"delicate\". daarnaast werden \"gorgeous\", \"new year's day\" en \"getaway car\" uitgebracht als singles in bepaalde gebieden.in april 2018 zong swift mee op sugarlands nummer \"babe\" dat door swift en patrick monahan van train werd geschreven. van mei tot november 2018 was swift op tournee met haar 'reputation stadium tour'. deze bezocht vier continenten: noord-amerika, europa, oceani\u00eb en azi\u00eb. zangeressen camila cabello en charli xcx verzorgden het voorprogramma van de tournee. de tour bracht $ 345 miljoen op. de tour ontving lovende kritieken en verschillende prijzen. de concertfilm van de reputation stadium tour verscheen op 31 december 2018 op netflix.\n\n\n=== conflict over muziekrechten ===\nreputation was swifts laatste album bij big machine records. in november 2018 kondigde ze een nieuwe platendeal met universal music group en republic records aan. onderdeel van deze deal was dat swift de rechten kreeg over de masteropnamen van haar nummers. daarnaast beloofde umg om al haar artiesten mee te laten delen in eventuele opbrengsten wanneer umg haar aandelen in spotify zou verkopen.\nin 2019 bracht swift haar eerste album uit bij republic records, namelijk lover.  in aanloop naar de verschijning van dit album bracht swift drie singles uit:  'me!' (met brendon urie van panic! at the disco), 'you need to calm down' en 'lover'. begin 2020 verscheen een vierde single, 'the man. na toenemende populariteit vanwege the eras tour verscheen in 2023 nog een vijfde single van lover, namelijk 'cruel summer'.  lover kreeg voornamelijk positive recensies en kwam binnen op nummer \u00e9\u00e9n in onder andere de amerikaanse billboard 200, nederlandse album top 100 en vlaamse ultratop 200 albums. swifts lover werd genomineerd voor drie grammy's, namelijk voor beste popalbum, voor beste popoptreden ('you need to calm down') en voor beste liedje ('lover'), maar ze wist geen van deze nominaties te verzilveren. ter promotie van lover zou swift op verschillende festivals spelen in de zomer van 2020. door de coronapandemie werden deze optredens echter geannuleerd. in plaats daarvan bracht swift opnames uit van het city of lovers concert, dat ze kort na het verschijnen van lover had gegeven in parijs.tijdens de promotie van lover werd swifts oude label big machine records verkocht aan ithaca holdings. daarmee kreeg dit bedrijf ook de rechten over de masteropnamen van swifts eerste zes albums. swift uitte haar ongenoegen over deze verkoop op tumblr. ze schreef dat ze niet op de hoogte was gebracht van de verkoop en dat het haar \"ergste nachtmerrie\" was dat de baas van ithaca holdings, scooter braun, haar masteropnamen in handen had gekregen. volgens swift werd ze namelijk jarenlang getreiterd door braun, die tevens manager van ariana grande, justin bieber en demi lovato is. vanwege dit conflict kondigde swift in augustus 2019 aan dat ze van plan was haar eerste zes albums opnieuw op te nemen zodra dat mocht, zodat zij zelf de masteropnamen van haar nummers zou bezitten. ondertussen lag swift meerdere publiekelijk in de clinch met ithaca holdings over het gebruik van haar originele masteropnamen. in oktober 2020 werden swifts masteropnamen opnieuw verkocht. swift weigerde samen te werken met de nieuwe eigenaren van haar masters omdat braun nog steeds zou profiteren van het gebruik van deze masters. tegelijkertijd kondigde ze aan haar plannen om haar oude albums opnieuw op te nemen door te zetten.in november 2019 werd swift door de american music awards uitgeroepen tot de artiest van het decennium. ter ere van deze prijs trad ze op met een medley van haar grootste hits zoals \"love story\" en \"shake it off\". dezelfde avond won swift nog een aantal andere prijzen, waarmee zij het record verbrak van de meeste prijzen bij de american music awards. swift werd eind 2019 ook uitgeroepen tot vrouw van het decennium, namelijk bij het 'billboard women in music event'. ze is de eerste die deze prijs heeft ontvangen.eind 2019 en begin 2020 bracht swift twee nummers uit voor soundtracks. de eerste was het nummer 'beautiful ghosts'. dit schreef swift met andrew lloyd webber voor de film cats, waarin swift de rol van bombalurina speelde. het tweede nummer was 'only the young' dat op de soundtrack stond van miss americana, een documentaire over swift zelf. de documentaire volgt  swift tijdens haar 'reputation stadium tour' en tijdens haar voorbereidingen op lover en gaat in op aspecten van het artiestenleven waar swift mee worstelt. er wordt specifiek veel aandacht besteed aan swifts (gebrek aan) politieke uitspraken. de film ging in premi\u00e8re op het sundance film festival en verscheen later op netflix. over het algemeen werd de documentaire goed ontvangen, maar er was ook kritiek dat de film soms opzettelijk vaag leek te zijn. ten slotte bracht swift in december 2019 het kerstliedje 'christmas tree farm' uit.\n\n\n=== folklore en evermore ===\nswift bracht twee albums uit in 2020: folklore en evermore. beide werden een dag na de aankondiging uitgebracht, folklore op 24 juli en evermore op 11 december, en ze werden nauwelijks van tevoren gepromoot. volgens swift kunnen de albums als zusterplaten beschouwd worden. bij zowel folklore en evermore werkte swift samen met jack antonoff en aaron dessner van the national. daarnaast schreef ze een aantal nummers met justin vernon van bon iver en met haar toenmalige vriend joe alwyn, onder het pseudoniem william bowery. naast swift is op folklore bon iver te horen en op evermore haim, the national en opnieuw bon iver. folklore en evermore wijken af van swifts eerdere popmuziek; ze neigen meer naar indiefolk.beide albums werden goed beluisterd. in de verenigde staten debuteerde zowel folklore als evermore na release op de eerste plek in de  in de billboard 200. dat deden ze op hetzelfde moment dat de bijbehorende eerste single (respectievelijk \"cardigan\" en \"willow\") op de eerste plek in de billboard hot 100 debuteerde. swift was de eerste artiest die dit voor elkaar kreeg en is de enige artiest die dit twee keer is gelukt. folklore brak daarnaast het record voor het aantal streams in de eerste 24 uur voor een album van een vrouwelijke artiest op spotify en voor een popalbum op apple music. na het uitbrengen van evermore bereikte folklore opnieuw in de top drie van de billboard 200, wat swift de enige vrouwelijke artiest maakte die ooit twee albums tegelijkertijd in de top drie van deze hitlijst had staan. in vlaanderen bereikten folklore en evermore ook de top van de hitlijsten, maar in nederland moest swift genoegen nemen met een tweede en derde plaats voor respectievelijk folklore en evermore.\nin november 2020 bracht swift een concertfilm van folklore uit op disney+, genaamd folklore: the long pond studio sessions. in deze concertfilm brengt ze met jack antonoff en aaron dessner de nummers van folklore ten gehore en vertelt ze meer over de achtergrond van het album. folklore en nummers \"cardigan\" en \"exile\" werden vijf keer genomineerd bij de 63e grammy awards. swift wist alleen de grammy award voor album of the year te verzilveren. hiermee vestigde ze echter wel een record. ze is namelijk de enige vrouwelijke artiest die deze prijs drie keer heeft gewonnen. evermore werd genomineerd voor album of the year bij de grammy awards van het jaar erna. zowel folklore als evermore won de american music award voor het beste popalbum.\n\n\n=== heropnamen en midnights ===\nnaar aanleiding van haar dispuut met haar voormalig platenlabel big machine records over de masterrechten van haar eerste zes albums bracht swift in april 2021 een heropname van haar tweede album fearless uit, onder de naam fearless (taylor's version). ter promotie van deze nieuwe opname bracht swift de nieuwe versie van 'love story' en twee van de zes nieuwe nummers op het album uit. dit waren 'you all over me', waarop ook maren morris zong, en 'mr. perfectly fine'. het tweede volledig opnieuw opgenomen album, ditmaal een heropname van haar vierde album red, verscheen op 12 november 2021 onder de naam red (taylor's version). ter promotie van het album verscheen de korte film all too well, ge\u00efnspireerd door de tien-minutenversie van swifts nummer 'all too well' dat op red (taylor's version) staat. de film werd geschreven en geregisseerd door swift. naast swift zelf zijn ook sadie sink en dylan o'brien te zien in all too well. ook bracht swift 'i bet you think about me' en 'message in a bottle', twee van de nieuwe nummers op het album, uit als single. de videoclip van 'i bet you think about me' werd geregisseerd door actrice blake lively. ook verschenen in deze periode twee opnieuw opgenomen nummers van 1989, namelijk 'wildest dreams' (september 2021) en 'this love' (mei 2022).naast haar werk als soloartiest was in deze periode swift te horen op verschillende nummers van andere artiesten. zo verzorgde ze de zang op nummers van haim ('gasoline'), big red machine ('renegade' en 'birch') en ed sheeran ('the joker & the queen').  tevens ontving swift in 2022 een eredoctoraat aan de universiteit van new york en speelde ze een kleine rol in de film amsterdam. er was ook ophef rond swift en het gebruik van haar priv\u00e9jet. deze zou in de eerste helft van 2022 meer co2 hebben uitgestoten dan vliegtuigen van andere beroemheden. volgens een woordvoerder van swift was zij niet alleen verantwoordelijk voor deze uitstoot en werd het toestel regelmatig aan anderen uitgeleend.in 2022 bracht swift weer nieuw werk als soloartiest uit. in juni verscheen het nummer \"carolina\" als onderdeel van de soundtrack van de film where the crawdads sing. daarnaast bracht ze in oktober 2022 haar tiende studioalbum midnights uit.  het album heeft verschillende edities, waaronder de 3am edition, die drie uur na het verschijnen van midnights werd uitgebracht en de til dawn edition, waar ook remixes van 'snow on the beach' en 'karma' op te vinden zijn. midnights brak het spotify-record voor het vaakst gestreamde album in \u00e9\u00e9n dag tijd en maakte swift de eerste artiest die de hele top 10 van de billboard hot 100 tegelijkertijd bezette. de eerste single van het album 'anti-hero' was haar eerste nummer \u00e9\u00e9n in vlaanderen. de tweede single 'lavender haze' moest genoegen nemen met een 49e plek. voor de derde single van midnights werkte swift met ice spice aan een remix van 'karma'.\nvan 17 maart 2023 tot en met 8 december 2024 tourt swift met the eras tour door noord-amerika, zuid-amerika, oceani\u00eb, azi\u00eb en europa. bij de verkoop van de kaarten voor de concertreeks in de verenigde staten werd het record van meest verkochte kaarten op \u00e9\u00e9n dag verbroken. er werden namelijk 2,4 miljoen tickets verkocht. de grote belangstelling zorgde daarbij bij een crash bij ticketmaster die de kaarten verkocht. om het begin van 'the eras tour' te vieren bracht swift het nummer 'all of the girls you loved before' uit, dat ze schreef voor lover. ook verschenen drie opnieuw opgenomen nummers: 'if this was a movie', 'eyes open' en 'safe & sound'. tijdens de tour verscheen het derde album dat swift volledig opnieuw opnam, namelijk speak now (taylor's version). de videoclip van 'i can see you', een van de nieuwe nummers op het album, had zijn premi\u00e8re tijdens het concert op de dag dat het album verscheen. aan het eind van de eerste concertreeks in de verenigde staten kondigde swift een vierde nieuwe opname aan, namelijk 1989 (taylor's version) dat op 27 oktober zal verschijnen. in het voorjaar van 2023 be\u00ebindigden swift en alwyn hun relatie.op 27 oktober 2023 bracht taylor swift het album 1989 (taylor's version) uit.\n\n\n== discografie ==\n\n\n=== albums ===\n* het album stond in 2023 nog altijd in de ultratop 200 albums (be) / album top 100 (nl)\n\n\n=== singles en andere nummers met hitnoteringen ===\n\n\n=== npo radio 2 top 2000 ===\nvan het nummer all too well stond in 2021 en 2022 taylor's version in de top 2000, en in 2023 de 10 minute version.\n\n\n== filmografie ==\njonas brothers: the 3d concert experience - 2009\ncsi, seizoen 9, aflevering 16 \"turn, turn, turn\" - 2009\nhannah montana: the movie - 2009\nvalentine's day: felicia miller - 2010\ndr. seuss' the lorax: audrey (stem) - 2012\nnew girl, seizoen 2, aflevering 25, \"elaine's big day\" - 2013\nthe giver: rosemary - 2014\ncats: bombalurina - 2019\nmiss americana - 2020\nall too well: the short film: her, later on - 2021\namsterdam: liz meekin  - 2022\n\n\n== externe links ==\n(en)  offici\u00eble website\n(en)  taylor swift op last.fm\ntaylor swift op musicmeter\n\n\n== bronnen =="