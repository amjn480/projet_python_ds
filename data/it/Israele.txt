"israele, ufficialmente stato d'israele (in ebraico: , medinat yisra'el; in arabo \u062f\u0648\u0644\u0629 \u0627\u0633\u0631\u0627\u0626\u064a\u0644\u200e?, dawlat isr\u0101'\u012bl), \u00e8 uno stato del medio oriente affacciato sul mar mediterraneo e che confina a nord con il libano, con la siria a nord-est, la giordania a est, l'egitto a sud-ovest, con i territori palestinesi, ossia la cisgiordania a est e la striscia di gaza a sud-ovest, e il mar rosso a sud.la regione nella quale \u00e8 situato israele \u00e8 stata soggetta nel tempo al dominio di numerose civilt\u00e0, tra cui cananei, egizi, israeliti, filistei, assiri, babilonesi, romani, bizantini, arabi, crociati e ottomani. in et\u00e0 contemporanea la regione divenne parte del mandato britannico della palestina, periodo durante il quale fu soggetta a flussi immigratori di comunit\u00e0 ebraiche incoraggiate dal movimento sionista, che mirava alla costituzione di un moderno stato ebraico. dopo la seconda guerra mondiale, per porre rimedio agli scontri locali tra ebrei e arabi palestinesi, nel 1947 l'assemblea generale delle nazioni unite approv\u00f2 un piano di partizione della palestina che prevedeva la costituzione di uno stato ebraico e di uno arabo. lo stato d'israele fu proclamato il 14 maggio 1948. tale partizione fu per\u00f2 osteggiata dagli arabi palestinesi e dai vicini paesi arabi, che intervennero militarmente contro il neonato stato israeliano; nell'ambito dello scontro si verific\u00f2 l'esodo palestinese del 1948. israele e i paesi arabi si scontrarono nei decenni seguenti in una serie di conflitti arabo-israeliani. in seguito alla guerra dei sei giorni del 1967 israele occup\u00f2 la cisgiordania, la striscia di gaza, le alture del golan e la penisola del sinai, stabilendo nei territori occupati numerosi insediamenti israeliani. lo stato di palestina rivendica la sovranit\u00e0 sulla cisgiordania e sulla striscia di gaza.\nil territorio \u00e8 estremamente eterogeneo dal punto di vista morfologico: a ovest, lungo la fascia costiera si estende la pianura di sharon, i monti della giudea attraversano il centro del paese, a sud si estende il deserto del negev, mentre la valle del giordano, il principale fiume del paese, \u00e8 parte della great rift valley. israele rappresenta l'unico paese a maggioranza ebraica al mondo; gli ebrei rappresentano poco meno dei tre quarti della popolazione, mentre gli arabi israeliani costituiscono poco pi\u00f9 di un quinto. la maggior parte della popolazione \u00e8 concentrata nei centri urbani della pianura costiera. la cultura di israele si \u00e8 costituita attraverso l'influsso di vari elementi portati dagli immigrati ebrei da tutto il mondo. israele rappresenta uno dei paesi pi\u00f9 all'avanguardia in medio oriente dal punto di vista sociale, politico, scientifico ed economico. un ruolo importante \u00e8 rivestito dall'alta tecnologia. lo stato d'israele \u00e8 una democrazia parlamentare e una serie di leggi fondamentali definiscono l'ordinamento giuridico. il potere legislativo \u00e8 esercitato dalla knesset, che elegge un presidente, mentre il potere esecutivo \u00e8 esercitato dal primo ministro e dal governo. il potere giudiziario \u00e8 esercitato da tribunali laici e religiosi e la corte suprema di israele ne rappresenta il vertice.\n\n\n== etimologia ==\nil nome dello stato di israele deriva dal termine biblico israele. vennero presi in considerazione vari altri nomi, tra i quali eretz yisrael, sion, giudea e nuova giudea. sull'etimologia del nome israele non esiste un'opinione comune. secondo victor p. hamilton il nome deriva dall'unione del verbo \u015barar (\"governare\") e del sostantivo el (\"dio\"). il significato sarebbe dunque \"dio governa\" o \"possa dio governare\". secondo geller invece l'etimo \u00e8 da rintracciarsi nel verbo \u015barah (\"combattere\"), dal momento che giacobbe cambi\u00f2 nome dopo la lotta con una possibile manifestazione divina. in questo caso il significato sarebbe \"colui che ha combattuto con dio\" o \"dio combatte\". il documento pi\u00f9 antico su cui apparirebbe la parola israele \u00e8 la stele di merenptah che parlerebbe di israele come di uno dei tanti popoli di pastori nomadi della regione, piuttosto che di una nazione bene organizzata. il nome israele viene citato anche nel libro della genesi (32,28), dove viene raccontato l'episodio in cui dio cambia il nome a giacobbe, chiamandolo, per l'appunto, israele. un'interpretazione comune fa derivare il nome dal soprannome di giacobbe, ovvero israele (che significa \"l'uomo che vide (l'angelo di) jhwh\"). eretz yisrael avrebbe dunque il significato di \"terra di giacobbe\". la grafia di questa interpretazione (\u05d9\u05e9\u05e8\u05d0\u05dc) \u00e8 quella pi\u00f9 aderente alla parola israele (\u05d9\u05e9\u05e8\u05d0\u05dc).\n\n\n== storia ==\n\n\n=== antichit\u00e0 e medioevo ===\nla regione vide mergere nell'et\u00e0 del bronzo la civilt\u00e0 cananea sotto forma di citt\u00e0-stato; durante la tarda et\u00e0 del bronzo la regione fu soggetta per secoli al dominio nuovo regno egizio. la transizione verso la prima et\u00e0 del ferro vide la formazione di due civilt\u00e0 differenti: i filistei, sulla costa e di origine egea, e gli israeliti, di derivazione cananea e concentrati negli altopiani delle regioni interne. tra i regni israeliti emersero il regno di israele, distrutto nel 722 a.c. dall'invasione assira, e il regno di giuda, invaso nel 587 a.c. dall'impero neo-babilonese. le deportazioni degli israeliti da parte di assiri e babilonesi furono il principio sul quale si costitu\u00ec la diaspora ebraica. la regione fu poi annessa dall'impero achemenide e ciro il grande permise la ricostruzione della nazione ebraica nel territorio. sotto l'impero seleucide la regione speriment\u00f2 una profonda ellenizzazione, fino a quando la rivolta maccabea dette vita al regno di giudea, al quale segu\u00ec la dinastia erodiana. il territorio fu posto sotto protettorato dall'impero romano. le guerre giudaiche provocarono una massiccia emigrazione della locale popolazione ebraica, che and\u00f2 ad alimentare le comunit\u00e0 della diaspora.la regione si convert\u00ec progressivamente al cristianesimo. nel vii secolo l'impero bizantino perse la regione per mano del califfato dei rashidun, al quale seguirono varie dinastie musulmane, tra le quali gli omayyadi, gli abbasidi, i tulunidi e i fatimidi. nel corso del medioevo la regione visse un processo di progressiva arabizzazione. con le crociate il territorio fu posto sotto la sovranit\u00e0 del regno di gerusalemme e in seguito delle dinastie musulmane degli zengidi, degli ayyubidi, dei mamelucchi e infine degli ottomani. malgrado un tentativo del chedivato d'egitto, gli ottomani rimasero al potere fino alla prima guerra mondiale, quando vennero sconfitti dagli alleati.\n\n\n=== mandato britannico della palestina ===\n\n\n==== il sionismo e il mandato britannico della palestina ====\na partire dalla fine del xix secolo il movimento sionista spinse molti ebrei, principalmente dall'europa orientale, a stabilirsi in palestina, attraverso le cosiddette aliyah. il nuovo yishuv cre\u00f2 nei decenni una nuova realt\u00e0 culturale e sociale, parallela a quella araba palestinese. esso fond\u00f2 nuove citt\u00e0, tra le quali petah tikva e tel aviv, e avvi\u00f2 progetti agricoli attraverso i kibbutz e i moshav. venne in particolare rivitalizzata la lingua ebraica. alla fine della prima guerra mondiale, la societ\u00e0 delle nazioni trasfer\u00ec la palestina sotto il controllo dell'impero britannico, creando il mandato britannico della palestina. i britannici, con la dichiarazione balfour, si fecero promotori della costituzione di un \"focolare nazionale\" ebraico in palestina. sotto i britannici l'immigrazione ebraica dall'europa orientale port\u00f2 la popolazione ebraica a crescere enormemente, passando dalle circa 80000 unit\u00e0 registrate nel 1918 alle 175000 nel 1931 e alle 400000 nel 1936, causando attriti con la popolazione araba palestinese. nel 1939 l'amministrazione britannica, in seguito delle conseguenze dei moti del 1929 e soprattutto della grande rivolta araba, pose forti limitazioni all'immigrazione e alla vendita di terreni a ebrei. l'avvento del nazismo, la seconda guerra mondiale e la shoah portarono a un ulteriore flusso migratorio di ebrei provenienti da diverse nazioni europee.\n\n\n==== piano di partizione della palestina ====\nnel 1947 l'assemblea generale delle nazioni unite propose e vot\u00f2 a maggioranza (33 voti a favore, 13 contro e 10 astenuti) un piano di partizione della palestina, basato sull'operato dell'unscop, che previde l'istituzione di uno stato ebraico e di uno arabo con gerusalemme sotto controllo internazionale. nel decidere su come suddividere il territorio consider\u00f2, per evitare possibili rappresaglie da parte della popolazione araba, la necessit\u00e0 di radunare nel futuro stato tutte le zone dove gli ebrei erano presenti in numero significativo, e questo and\u00f2 quindi ad occupare il 56,4% del territorio. lo stato ebraico proposto avrebbe avuto quindi una popolazione residente in maggioranza composta da ebrei (498000 a fronte di 407000 arabi). circa 10000 ebrei sarebbero rimasti nello stato arabo, che sarebbe di conseguenza stato abitato dal 99% di arabi, con una comunit\u00e0 totale di 735.000 abitanti. la zona internazionale, imperniata sulla citt\u00e0 di gerusalemme, avrebbe avuto una presenza di 100000 ebrei a fronte di 105000 arabi. a questi gruppi si aggiungeva una popolazione di circa 90000 beduini nomadi, presente nella zona di beersheba. il piano venne accolto con favore dalla maggior parte della comunit\u00e0 ebraica, rappresentata ufficialmente dall'agenzia ebraica (anche se gruppi pi\u00f9 estremisti, come l'irgun e la banda stern, lo rifiutarono), e rifiutato con varie motivazioni dalla comunit\u00e0 araba palestinese e dai paesi arabi.tra il dicembre del 1947 e la prima met\u00e0 di maggio del 1948 vi furono cruente azioni di guerra civile da ambo le parti. il piano dalet, messo a punto dalle autorit\u00e0 ebraiche, aveva come scopo la difesa e il controllo del territorio del quasi neonato stato ebraico e degli insediamenti ebraici a rischio posti di l\u00e0 dal confine di questo. il piano, seppur ufficialmente solo difensivo, prevedeva comunque, tra le altre cose, la possibilit\u00e0 di occupare basi nemiche poste oltre il confine, e prevedeva in alcuni casi la distruzione di villaggi palestinesi e l'espulsione degli abitanti. diversi storici hanno considerato il piano stesso indirettamente responsabile di massacri e azioni violente contro la popolazione palestinese, in un tentativo di pulizia etnica. l'impatto emotivo sull'opinione pubblica del massacro di deir yassin, effettuato da membri dell'irgun e della banda stern, ebbe una forte risonanza.\n\n\n=== lo stato di israele ===\n\n\n==== guerra arabo-israeliana del 1948 ====\nil 14 maggio del 1948 venne dichiarata unilateralmente la nascita dello stato di israele e il giorno seguente le truppe britanniche si ritirarono definitivamente dai territori del mandato. il 15 maggio 1948 gli eserciti di egitto, siria, libano, iraq e giordania, attaccarono il neonato stato di israele. l'offensiva venne bloccata dall'esercito israeliano, e le forze arabe vennero costrette ad arretrare. israele conquist\u00f2 centinaia di citt\u00e0 e villaggi arabi palestinesi. centinaia di migliaia di arabi abbandonarono il territorio, in quello che divenne l'esodo palestinese del 1948. la guerra arabo-israeliana del 1948 si concluse con l'armistizio di rodi, che stabil\u00ec la linea verde. il numero di rifugiati palestinesi provenienti dai territori controllati da israele raggiunse le 711000 persone. i profughi si stabilirono prevalentemente in giordania, siria e libano, oltrech\u00e9 in cisgiordania e striscia di gaza. la giordania annesse la cisgiordania, mentre l'egitto occup\u00f2 la striscia di gaza. israele annesse la galilea e altri territori a maggioranza araba conquistati nella guerra.\n\n\n==== il periodo post-indipendenza ====\nnei decenni seguenti l'indipendenza dello stato la politica israeliana venne dominata principalmente dai sionisti socialisti del mapai e del mapam; david ben gurion venne nominato primo ministro e chaim weizmann presidente. anche se il paese si alline\u00f2 successivamente al blocco occidentale, l'economia israeliana adott\u00f2 principi socialisti. con l'approvazione della legge del ritorno da parte del governo israeliano si assistette a una forte immigrazione ebraica proveniente dai paesi arabi e dall'europa, che port\u00f2 al raddoppio della popolazione israeliana. lo stato israeliano organizz\u00f2 in particolare attraverso i servizi segreti, la propaganda e la diplomazia l'immigrazione ebraica da iraq, yemen e marocco. gli immigrati vennero sistemati nelle ma'abara. gli insediamenti arabi israeliani vennero sottoposti alla legge marziale.\ngli anni 1950 furono caratterizzati da un'intensa austerit\u00e0. le condizioni critiche dell'economia israeliana convinsero il governo israeliano a firmare con la germania ovest un accordo di riparazioni, che finanzi\u00f2 le casse dello stato ma venne accolto molto freddamente dall'opposizione. la societ\u00e0 israeliana fu caratterizzata anche da forti tensioni sociali tra le istituzioni dominate dagli aschenaziti e gli immigrati mizrah\u00ec, i quali denunciarono discriminazioni etniche a loro danno. in particolare il caso dei bambini yemeniti scomparsi gener\u00f2 una forte risonanza. il conflitto arabo-israeliano continu\u00f2 sotto forma di attacchi da parte dei fedayyin palestinesi, scontri sui confini e attraverso operazioni da parte dei servizi segreti israeliani nei paesi esteri, che culminarono nell'affare lavon.\n\n\n==== la crisi di suez, la guerra dei sei giorni e la guerra del kippur ====\nnel 1956 il leader egiziano gamal abd el-nasser nazionalizz\u00f2 il canale di suez e lo chiuse alle navi commerciali di israele, cominciando nel contempo un avvicinamento all'unione sovietica e armandosi grazie al sostegno della cecoslovacchia. israele, alleato a francia e regno unito intervenne militarmente, sferrando un attacco preventivo contro l'egitto riportando numerosi successi e annettendo la striscia di gaza e la penisola del sinai. la crisi di suez si risolse tuttavia grazie a una trattativa tra stati uniti d'america e unione sovietica. nel 1967 scoppi\u00f2 la guerra dei sei giorni, quando israele decise nuovamente di optare per un attacco preventivo, conquistando la cisgiordania, compresa gerusalemme est, la striscia di gaza, la penisola del sinai e le alture del golan. fino al 1970 il paese fu impegnato nella guerra d'attrito con l'egitto.\n\nnei primi anni 1970 la societ\u00e0 israeliana fu scossa dall'attivismo politico delle pantere nere, mentre nel 1972 si verific\u00f2 il massacro di monaco di baviera. nel 1973 egitto e siria attaccarono a sorpresa israele in quella che divenne la guerra del kippur; i due paesi arabi ebbero inizialmente la meglio ma dopo una fase di stallo le truppe israeliane riuscirono a riprendere il controllo della situazione e a rovesciare le sorti del conflitto, ricacciando egiziani e siriani di l\u00e0 dalle posizioni iniziali. nel 1974 il movimento sionista religioso del gush emunim avvi\u00f2 la costruzione dei primi insediamenti israeliani nei territori occupati. il dominio politico dei sionisti socialisti termin\u00f2 nel 1977 in seguito alla vittoria del likud. nel 1978, con gli accordi di camp david, israele si impegn\u00f2 a restituire la penisola del sinai, mentre l'egitto si impegn\u00f2 al riconoscimento dello stato di israele. negli anni seguenti israele venne coinvolto nella guerra civile libanese, intervenendo militarmente in pi\u00f9 occasioni e occupandone la regione meridionale fino al 2000.\n\n\n==== le due intifade e gli accordi di oslo ====\n\nnel 1987 scoppi\u00f2 nei territori occupati la prima intifada, ai quali seguirono nel 1993 gli accordi di oslo, i quali istituirono l'autorit\u00e0 nazionale palestinese. nel 1990 in occasione della guerra del golfo l'iraq colp\u00ec israele attraverso attacchi missilistici. nel 2000 scoppi\u00f2 la seconda intifada. nel 2005 le forze israeliane si ritirarono dalla striscia di gaza, lasciandola al controllo palestinese.\n\n\n== geografia ==\n\nisraele si trova all'estremit\u00e0 orientale del mar mediterraneo. il territorio sovrano internazionalmente riconosciuto, esclusi cio\u00e8 tutti i territori occupati, ha una superficie di circa 20770 km\u00b2, di cui il 2% sono acque. il territorio sottoposto alla legge dello stato di israele, inclusi cio\u00e8 gerusalemme est e le alture del golan, ha una superficie di 22072 km\u00b2. il territorio sotto controllo israeliano, inclusi quindi i territori occupati, ha una superficie di 27799 km\u00b2.\n\n\n=== morfologia ===\nil territorio israeliano presenta caratteristiche eterogenee. presenta a ovest, parallela alla costa, la pianura di sharon, che ospita la maggior parte della popolazione e i principali centri urbani. al centro si estendono i monti della giudea, che attraversano in lunghezza tutto il paese. l'alta galilea rappresenta la regione pi\u00f9 alta del paese. mentre i versanti occidentali scendono dolcemente verso il mediterraneo, quelli orientali precipitano verso la valle del fiume giordano. la stretta valle solcata dal giordano \u00e8 parte della great rift valley, che prosegue con il mar morto, wadi araba, il golfo di aqaba e il mar rosso. a sud si estende il negev, un territorio in prevalenza desertico, che occupa circa la met\u00e0 della superficie del paese; alla sua estremit\u00e0 sud si trova l'unico sbocco al mare non mediterraneo. tipici del negev e della adiacente penisola del sinai sono i makhteshim, crateri erosivi dei quali il pi\u00f9 ampio al mondo \u00e8 il cratere ramon. le montagne pi\u00f9 importanti sono il monte meron, situato in alta galilea, e il monte ramon, nel negev. altri rilievi sono il monte carmelo e il monte hermon (occupato dal 1967).\n\n\n=== idrografia ===\nil fiume principale \u00e8 il giordano, che nasce dal monte hermon; ne appartiene a israele solo la parte del corso superiore, segnando per il resto il confine tra la giordania e i territori occupati palestinesi; a esso tributano corsi d'acqua di modeste dimensioni, a regime spiccatamente torrentizio, che tendono a prosciugarsi nella stagione secca. altro fiume con portata cospicua \u00e8 il yarkon, che scende nel mar mediterraneo vicino a tel aviv. \u00e8 incluso quasi interamente in territorio nazionale il lago di tiberiade, mentre il mar morto bagna il territorio israeliano solo nel settore orientale ed \u00e8 prossimo al punto pi\u00f9 basso del pianeta.\n\n\n=== clima ===\npur essendo un paese di modeste dimensioni, vi sono discrete differenze climatiche da zona a zona, e le temperature variano molto, specie durante l'inverno. la costa ha un tipico clima mediterraneo, con estati lunghe, calde e asciutte e inverni freschi e piovosi. il caldo \u00e8 anche maggiore nella valle del giordano, dove nel 1942 furono registrati 53,7 \u00b0c (kibbutz tirat zvi), un record per l'asia. sulle alture, invece, il clima \u00e8 da fresco a freddo e umido, comprese precipitazioni nevose (a gerusalemme almeno una volta l'anno, sul monte hermon per gran parte dell'anno). da maggio a settembre le precipitazioni sono rare; da novembre a marzo il clima \u00e8 relativamente umido e piovoso.\n\n\n=== ambiente ===\nlo stato d'israele \u00e8 molto attivo nella tutela dell'ambiente. in particolare il risparmio idrico rappresenta uno degli impegni principali e viene effettuato specialmente attraverso l'irrigazione a goccia e il recupero dell'acqua piovana. fonte di buona parte delle risorse idriche del paese \u00e8 rappresentata dal lago di tiberiade. molto attiva \u00e8 la produzione di energia solare, eolica e da biomassa. nelle regioni periferiche del paese sono state costituite numerose aree naturali protette, anche tramite l'opera del fondo nazionale ebraico, che ha piantato centinaia di milioni di alberi, costruito dighe e riserve e stabilito centinaia di parchi.\n\n\n== societ\u00e0 ==\n\n\n=== demografia ===\nalla fine del 2022 la popolazione israeliana era stimata a 9656000 abitanti. a partire dalla fondazione dello stato alla crescita demografica ha contribuito principalmente l'arrivo di milioni di immigrati ebrei, provenienti a ondate successive principalmente dall'europa continentale, dai paesi arabi, dai paesi dell'ex unione sovietica e dal nordamerica. la comunit\u00e0 araba israeliana crebbe invece grazie agli alti tassi di natalit\u00e0. la maggioranza della popolazione \u00e8 concentrata nell'area metropolitana del gush dan. secondo uno studio dell'oecd nel gennaio 2023 la popolazione israeliana aveva un'aspettativa di vita pari a 82,9 anni, che colloca israele al 9\u00ba posto nella classifica degli stati per aspettativa di vita.nel corso dell'ultimo decennio, si sono stabiliti nel paese numeri considerevoli di lavoratori migranti non ebrei da romania, thailandia, cina, africa e america meridionale. i numeri esatti non sono noti, in quanto molti di questi vivono attualmente nel paese in maniera illegale o clandestina, sebbene le stime si aggirino intorno ai 166-203 mila individui. nel giugno 2012 circa 60.000 migranti africani giunsero in israele, generando la reazione di alcuni partiti di destra, che in ci\u00f2 videro un problema di sicurezza e ordine pubblico che avrebbe minacciato il carattere ebraico del paese. nel corso del 2022 la popolazione di israele \u00e8 aumentata del 2,2%: tale aumento \u00e8 dato al 62% dalla crescita naturale della popolazione e il restante 38% dai mutamenti nell'equilibrio migratorio internazionale. nel paese sono giunti circa 73.000 rifugiati e migranti ucraini nel corso del 2022, di cui l'80% giunti da russia e ucraina.\n\n\n=== composizione etnoreligiosa ===\nnel 2022 il 73,6% della popolazione era costituita da ebrei israeliani, il 21,1% della popolazione da arabi israeliani e il restante 5,3% da membri di altri gruppi. la componente ebraica \u00e8 estremamente variegata dal punto di vista etnoculturale e religioso; la lingua ebraica, rivitalizzata nel xx secolo, e la comune identit\u00e0 israeliana hanno per\u00f2 permesso agli ebrei israeliani di costruire una nuova identit\u00e0 sabra. la maggior parte degli ebrei israeliani si riconosce in una delle seguenti aree culturali: quella di origine aschenazita, tipica dell'europa centrale e orientale, e quella mizrah\u00ec, tipica di medio oriente e maghreb; storicamente le relazioni tra aschenaziti e mizrah\u00ec sono state molto tese; i primi hanno infatti dominato per decenni la scena istituzionale, politica, economica e culturale del paese. tra gli ebrei si distinguono poi i caraiti, concentrati a ramla, be'er sheva e ashdod. fortemente correlati agli ebrei sono i samaritani, concentrati a holon. gli arabi israeliani sono per la maggior parte di religione musulmana sunnita, mentre significative minoranze sono cristiane, principalmente melchite e greco-ortodosse, e druse; la gran parte di essi si identifica come palestinese. altra comunit\u00e0 importante \u00e8 rappresentata dai circassi. il monte carmelo ospita un importante centro bah\u00e1'\u00ed.la principale forma di ebraismo in israele \u00e8 quella ortodossa, mentre l'ebraismo riformato e quello masoretico sono poco diffusi. gli ebrei israeliani si distinguono fortemente dal punto di vista dell'osservanza religiosa e sono tendenzialmente classificati in quattro gruppi religiosi: i laici (hiloni), costituenti poco meno della met\u00e0 degli ebrei israeliani e prevalentemente di origine aschenazita, i tradizionalisti (masorti), costituenti poco pi\u00f9 di un quarto degli ebrei israeliani e prevalentemente mizrah\u00ec, i religiosi (dati) e gli ultraortodossi (haredi); questi gruppi, in particolare gli ultraortodossi, vivono perlopi\u00f9 in modo segregato dagli altri; forti tensioni politiche sussistono tra le componenti laiche e quelle religiose. secondo una statistica internazionale del 2015 israele rappresenta l'ottavo paese meno religioso al mondo: il 65% degli israeliani si definisce non religioso, l'8% dei quali si definisce ateo.\n\n\n=== lingue ===\nisraele riconosce come lingua ufficiale l'ebraico. l'arabo, parlato dalla comunit\u00e0 araba israeliana e da parte degli ebrei mizrah\u00ec e anch'esso precedentemente ufficiale, \u00e8 stato declassato nel 2018 a lingua a statuto speciale. ruolo importante \u00e8 rivestito dalla lingua inglese in ambito economico e mediatico. molto parlata \u00e8 la lingua russa, grazie alla massiccia immigrazione proveniente dai paesi dell'ex unione sovietica. sono poi parlate anche una serie di lingue portate dagli immigrati ebrei da tutto il mondo, tra queste lo yiddish, parlato tradizionalmente dagli aschenaziti e oggi conservato dalle comunit\u00e0 ultraortodosse, in particolare in quelle chassidiche, il giudeo-spagnolo, il giudeo-georgiano, l'amarico e il francese.\n\n\n== cultura ==\n\n\n=== folklore e cultura di massa ===\nla variegata cultura di israele deriva dalla diversit\u00e0 etnoculturale della sua popolazione: ebrei provenienti da tutto il mondo hanno portato con s\u00e9 le proprie tradizioni culturali, dando vita a un originale melting pot. pur essendo situato in medio oriente, la cultura di israele \u00e8 prevalentemente occidentale, dal momento che i primi immigrati sionisti erano originari per la grande maggioranza dall'europa orientale. l'immigrazione di ebrei dal resto del medio oriente e dal maghreb ha generato la compresenza di elementi culturali differenti, anche se accomunati dall'identit\u00e0 ebraica. la comunit\u00e0 araba tende a vivere separata dal resto della societ\u00e0 israeliana dal punto di vista residenziale, sociale ed educativo; vi sono infatti pochi contatti tra gli ebrei e gli arabi israeliani. israele \u00e8 il solo paese al mondo in cui la vita \u00e8 organizzata secondo il calendario ebraico: il giorno di riposo ufficiale \u00e8 il sabato (con inizio dopo il tramonto del venerd\u00ec) e le vacanze sono determinate dalle feste ebraiche.\n\n\n=== musica ===\nla musica israeliana rivela influenze da tutto il mondo: la scena musicale offre vari tipi di musica come la musica jazz, pop, rock e classica. un importante fonte di influenza nella musica israeliana lo rivestirono il klezmer e la musica dell'europa orientale; la pi\u00f9 celebre delle canzoni folcloristiche israeliane \u00e8 hava nagila. tra le orchestre, la pi\u00f9 prestigiosa del paese \u00e8 la israel philharmonic orchestra, fondata nel 1936. fra i musicisti classici di fama internazionale i pi\u00f9 noti spiccano itzhak perlman, pinchas zukerman e daniel barenboim. nei primi decenni seguenti l'indipendenza dello stato, le istituzioni favorirono la musica occidentale, emarginando il contributo culturale degli ebrei originari del mondo arabo; a partire dagli anni 1970 questi ultimi svilupparono la musica mizrah\u00ec, fortemente influenzata dalla musica pop araba.\ntra i cantanti israeliani pi\u00f9 noti a livello internazionale si citano noa, ninet tayeb, ofra haza, yael naim, asaf avidan, naomi shemer, shiri maimon, sarit hadad, rita e subliminal. \u00e8 molto sviluppata anche la scena metal. le due band pi\u00f9 note a livello internazionale sono gli orphaned land e i melechesh. entrambe le band rientrano nel cosiddetto oriental metal, che introduce strutture mediorientali nelle forme classiche dell'heavy metal. israele ha partecipato allo eurovision song contest quasi ogni anno a partire dal 1973, vincendo in pi\u00f9 occasioni.\n\n\n=== cinema ===\ndiversi film israeliani hanno ottenuto numerosi riconoscimenti internazionali come clara hakedosha (1996), con la co-regia di ari folman e ori sivan; di ari folman  spicca il pluripremiato valzer con bashir (2008); e ancora synonymes (2019) del regista nadav lapid, orso d'oro al festival di berlino 2019. altri registi noti amos gitai, autore del film kippur (2000).\n\n\n=== letteratura ===\n\nla letteratura israeliana trae le proprie radici radici dalla rivitalizzazione della lingua ebraica, promossa da eliezer ben yehuda nella seconda met\u00e0 del xix secolo, e si svilupp\u00f2 in seguito alla seconda aliyah. tra i pi\u00f9 celebri autori della letteratura israeliana figurano haim nachman bialik, ahad ha'am, saul cernichovskij, shmuel yosef agnon, avraham shlonsky, yehuda amichai, moshe shamir, aharon megged, s. yizhar, abraham yehoshua, amos oz, amos elon, aharon appelfeld, yoram kaniuk, david grossman, etgar keret, orly castel-bloom, gail hareven e eshkol nevo. importante fu il contributo degli arabi israeliani sayed kashua e anton shammas. parte della produzione letteraria israeliana \u00e8 stata scritta anche in arabo da figure come emile habibi. durante la settimana del libro ebraico, che si tiene ogni giugno, oltre a fiere, letture pubbliche e conferenze ha luogo la consegna del premio sapir, il principale premio letterario di israele. a tel aviv il teatro habimah, fondato nel 1918, \u00e8 il pi\u00f9 antico del paese.\n\n\n=== mass media ===\ntra i maggiori quotidiani israeliani spiccano il jerusalem post, haaretz, maariv, yediot aharonot, hatzofe, globes, israeli, israel hayom e yated neeman. sono attive numerose emittenti televisive e radiofoniche; la televisione pubblica \u00e8 gestita dalla israeli public broadcasting corporation.\nall'inizio del 2009, reporter senza frontiere nel suo press freedom index riporta la stampa israeliana al 46\u00ba posto su 173 paesi e territori; come peraltro segnala la medesima organizzazione, per effetto delle situazioni di conflitto, l'accesso di giornalisti stranieri nella striscia di gaza durante l'operazione piombo fuso \u00e8 stato fortemente limitato.\n\n\n=== archeologia, architettura e patrimoni dell'umanit\u00e0 ===\n\nisraele \u00e8 sede di numerosi scavi archeologici di scuola israeliana, e di scuole straniere, di archeologia biblica e di archeologia paleocristiana. diversi siti israeliani risultano iscritti nella lista dei patrimoni dell'umanit\u00e0 dell'unesco, tra questi: la citt\u00e0 vecchia di gerusalemme, dal 1981, la citt\u00e0 vecchia di acri, dal 2001, masada, dal 2001, i tell di megiddo, hazor e be'er sheva, dal 2005, la citt\u00e0 bianca di tel aviv, che offre alcuni tra i pi\u00f9 significativi esempi di architettura bauhaus, dal 2003 e la via dell'incenso - citt\u00e0 nel deserto del negev, dal 2005.\n\n\n=== musei ===\ntra i principali musei in israele spiccano il museo d'israele a gerusalemme, che ospita tra le tante collezioni i rotoli del mar morto, lo yad vashem a gerusalemme, che rappresenta il museo nazionale dedicato alla shoah, e il beth hatefutsoth, situato nel campus dell'universit\u00e0 di tel aviv, museo interattivo dedicato alla storia della diaspora ebraica. a gerusalemme sono poi presenti il museo herzl, il museo delle terre della bibbia, il museo rockfeller e il museo dell'arte islamica e a tel aviv il museo di eretz israel, il museo della haganah, il museo delle antichit\u00e0 e il museo d'arte moderna.\n\n\n=== istruzione e ricerca ===\nil sistema scolastico israeliano \u00e8 suddiviso in cinque settori: statale (mamlachti), statale religioso (mamlachti dati), indipendente religioso (chinuch atzmai), arabo e privato; il primo \u00e8 il pi\u00f9 diffuso, il secondo \u00e8 frequentato dalle famiglie ebraiche ortodosse moderne e da quelle sioniste religiose ed enfatizza le materie religiose, il terzo \u00e8 frequentato dagli ebrei ultraortodossi ed \u00e8 incentrato sullo studio della torah, mentre il quarto \u00e8 indirizzato agli arabi israeliani ed \u00e8 in lingua araba. l'obbligo scolastico si estende dai 3 ai 18 anni, diviso in scuola materna, primaria (1\u00ba-6\u00ba), media (7\u00ba-9\u00ba) e superiore (10\u00ba-12\u00ba), al termine del quale si sostiene un esame di maturit\u00e0, al seguito del quale si ottiene il bagrut. israele ha il pi\u00f9 alto tasso di durata degli studi e di scolarizzazione del medio oriente, e in asia \u00e8 al vertice con corea del sud e giappone. israele dispone di nove universit\u00e0 pubbliche: il technion, l'universit\u00e0 ebraica di gerusalemme, la pi\u00f9 antica, istituita nel 1918, l'istituto weizmann, l'universit\u00e0 bar-ilan, l'universit\u00e0 di tel aviv, universit\u00e0 ben gurion del negev, l'universit\u00e0 di ariel, l'universit\u00e0 di haifa e la open university of israel. vi \u00e8 poi l'universit\u00e0 reichman, di tipo privato. vi sono poi decine di college.\nnel rapporto dell'adva center del maggio 2011 vengono evidenziate disparit\u00e0 caratteristiche della societ\u00e0 israeliana. tra i vari gruppi etnoreligiosi del paese, gli arabi cristiani risultano quello di maggior successo in ambito educativo e accademico. israele ha inoltre prodotto quattro vincitori di premio nobel ed \u00e8 fra i primissimi paesi al mondo per articoli scientifici pubblicati pro capite.\n\n\n=== scienza e tecnologia ===\nla scienza riveste un ruolo primario nella societ\u00e0 israeliana. il paese \u00e8 all'avanguardia nei settori elettronico, ottico, informatico, robotico, aeronautico, medico e biomedico. avanzata \u00e8 anche la ricerca in ambito agricolo, per quanto riguarda ad esempio l'irrigazione a goccia. il paese fa un ampio uso dell'energia solare e termica. in ambito spaziale nel 1988 venne lanciato ofek-1, il primo satellite lanciato da israele, mentre nel 2003 ilan ramon divenne il primo astronauta israeliano ad andare nello spazio.\n\n\n=== festivit\u00e0 nazionali ===\n\nl 15\u00ba giorno di av del calendario ebraico si celebra il tu b'av (in ebraico: \u05d8\"\u05d5 \u05d1\u05d0\u05d1), il giorno dell'amore, simile alla festa di san valentino\n\n\n=== gastronomia ===\n\nla cucina israeliana \u00e8 estremamente variegata ed \u00e8 caratterizzata dalla commistione della cucina levantina e di quella ebraica aschenazita, maghrebina e mediorientale.\n\n\n== economia ==\n\nl'economia di israele \u00e8 di tipo misto e il paese \u00e8 considerato una delle pi\u00f9 avanzati in medio oriente e in tutta l'asia per quanto riguarda il progresso economico e industriale, nonch\u00e9 uno di quelli pi\u00f9 competitivi e favorevoli agli affari nel 2012 il pil (ppp) era pari a 260,9 miliardi di dollari statunitensi (49\u00ba al mondo) e il pil pro capite (ppp) era pari a 33878 di dollari (25\u00ba al mondo). dal 2010 israele aderisce all'ocse. malgrado la limitatezza delle risorse naturali, lo sviluppo dei settori industriale e agricolo, protrattosi per decenni, ha reso israele ampiamente autosufficiente dal punto di vista della produzione alimentare, eccetto per le granaglie e per le carni. israele \u00e8 un grande importatore di idrocarburi, materie prime ed equipaggiamenti militari. nell'ambito delle esportazioni si distingue per frutta, verdura, farmaceutici, software, prodotti chimici, tecnologia militare e diamanti. il paese \u00e8 inoltre leader mondiale per la conservazione dell'acqua e per l'energia geotermica. fin dagli anni 1970, israele riceve aiuto economico dagli stati uniti d'america, in particolare per sostenere il debito estero, il debito pubblico e le spese militari. secondo un'agenzia governativa, la povert\u00e0 in israele \u00e8 aumentata dell'1% nel 2018, colpendo il 20,4% della popolazione. i bambini sono particolarmente colpiti, poich\u00e9 il 29,1% di loro vive in condizioni di povert\u00e0. secondo i dati dell'ocse il tasso di povert\u00e0 di israele \u00e8 il quarto pi\u00f9 alto tra i paesi membri dell'ocse dopo stati uniti d'america, turchia e corea del sud.\n\n\n=== agricoltura ===\ndotato di scarse risorse idriche, il paese non \u00e8 ambiente favorevole a una grande agricoltura. gli israeliani hanno saputo sviluppare una tecnologia irrigua che ha moltiplicato la produttivit\u00e0 di ogni litro d'acqua imponendo la propria agricoltura come modello insuperato di efficienza di irrigazione. agronomi e ingegneri di israele vantano il titolo di creatori delle metodologie di irrigazione a goccia. seppure l'acqua disponibile per l'agricoltura continui a diminuire, gli agricoltori israeliani la usano con efficienza crescente, dedicandola a colture di sempre maggiore pregio, primizie, fiori, piante di vivaio. il primato tecnologico consente, peraltro, di sopperire al calo delle vendite di prodotti agricoli con la vendita crescente di impianti sempre pi\u00f9 sofisticati, richiesti, con il know how relativo, in tutto il mondo. il 92% dei terreni in israele sono propriet\u00e0 dello stato, del fondo nazionale ebraico o dell'amministrazione israeliana dei terreni. i terreni possono essere affittati a lungo termine (99 anni).\n\n\n=== industria ===\nle risorse minerarie ed energetiche sono quasi inesistenti, dal momento che il sottosuolo \u00e8 privo di materie prime. sia il carbone, sia il petrolio sono importati; il petrolio proviene quasi esclusivamente dall'egitto. un oleodotto lungo 260 km collega eilat con ashkelon. molto utilizzata \u00e8 l'energia solare, che copre il fabbisogno del 27% della popolazione come fonte di riscaldamento. il settore industriale israeliano si \u00e8 da sempre caratterizzato per la presenza di piccole aziende nei settori tradizionali e di poche grandi aziende in quelli della tecnologia avanzata. i principali settori industriali israeliani sono rappresentati dai settori dell'alta tecnologia, metallurgico, elettronico, biomedico, agricolo, alimentare, chimico, farmaceutico e dei trasporti. il settore dell'alta tecnologia \u00e8 concentrato nel cosiddetto silicon wadi tra tel aviv e haifa e ospita numerose startup. per motivi geopolitici il paese ha sviluppato una forte e avanzata industria militare. la lavorazione dei diamanti costituisce un'industria fiorente avviata da immigrati ebrei provenienti da belgio e paesi bassi.\n\n\n=== trasporti ===\nper quanto riguarda i trasporti e le comunicazioni, un'articolata rete di strade unisce le varie parti del paese. i porti di eilat sul mar rosso, di ashdod e di haifa sul mar mediterraneo sono i pi\u00f9 trafficati. l'aeroporto ben gurion, vicino a tel aviv, assorbe quasi tutto il traffico aereo del paese. la rete ferroviaria israeliana si sviluppa attorno a una dorsale nord-sud nahariya-haifa-tel aviv-beersheva, con rami verso est (gerusalemme via latrun e zin, presso il mar morto). esiste una sola linea ad alta velocit\u00e0 tra tel aviv e gerusalemme, la cui apertura \u00e8 avvenuta alla fine del 2017.\n\n\n=== turismo ===\n\nil turismo in israele, bench\u00e9 ostacolato dalle condizioni geopolitiche, che inducono a protocolli di sicurezza sensibilmente elevata, in particolare quello religioso, \u00e8 un cespite industriale di grande rilievo, anche per merito del clima gradevole e dell'importanza storica e artistica dei siti archeologici. in tale cornice spicca la funzione strategica della compagnia di bandiera el al, sia come vettore internazionale, sia per i collegamenti interni.\n\n\n== politica ==\n\n\n=== ordinamento dello stato ===\nlo stato d'israele basa il suo ordinamento giuridico su una serie di leggi fondamentali. le funzioni del governo sono basate sui regolamenti della knesset, sulle convenzioni costituzionali e sulla dichiarazione d'indipendenza israeliana. israele non dispone di una costituzione redatta in un unico documento. dopo la fondazione dello stato nel 1948, la dichiarazione di indipendenza afferm\u00f2 che un'assemblea costituente avrebbe adottato una costituzione per istituire e disciplinare le autorit\u00e0 dello stato. l'assemblea costituente venne quindi eletta nel gennaio del 1949 ed esercit\u00f2 le sue funzioni sia come corpo legislativo sia come corpo costituente. tuttavia, in mancanza di un consenso circa l'opportunit\u00e0 di una costituzione scritta e circa i suoi contenuti, l'assemblea, divenuta knesset nel 1949, il 13 giugno 1950 giunse a una soluzione di compromesso nota come risoluzione harari: la costituzione sarebbe stata composta di capitoli, ciascuno comprendente un'unica legge fondamentale a s\u00e9 stante e israele avrebbe adottato la propria costituzione via via che le diverse leggi fondamentali fossero state approvate dalla knesset. israele inizi\u00f2 un processo di adozione della costituzione capitolo per capitolo, processo che a oggi non si \u00e8 ancora concluso con l'adozione di una singola costituzione complessiva e che ha portato alla promulgazione delle seguenti leggi fondamentali:\nlegge fondamentale sulla knesset (1958)\nlegge fondamentale sulle terre di israele (1960)\nlegge fondamentale sul presidente dello stato (1964)\nlegge fondamentale sul governo (1968, poi modificata nel 1992, 2001 e 2014)\nlegge fondamentale sull'economia dello stato (1975)\nlegge fondamentale sull'esercito (1976)\nlegge fondamentale su gerusalemme capitale di israele (1980)\nlegge fondamentale sul potere giudiziario (1984)\nlegge fondamentale sullo state comptroller (1988)\nlegge fondamentale sulla libert\u00e0 e dignit\u00e0 umana (1992)\nlegge fondamentale sul diritto all\u2019occupazione (1992, poi modificata nel 1994)\nlegge fondamentale sul referendum (2014)\nlegge fondamentale su israele stato nazione del popolo ebraico (2018)fino al 1992 tutte le leggi fondamentali via via approvate riguardarono essenzialmente l'organizzazione dei poteri dello stato. nel 1992 la knesset si divise sull'opportunit\u00e0 di approvare una legge in tema di diritti costituzionali. fu raggiunto il compromesso di dividere il capitolo sui diritti costituzionali in una serie di leggi fondamentali separate, cosicch\u00e9 la knesset potesse trovare il consenso necessario per il riconoscimento di alcuni diritti largamente condivisi lasciando aperta la discussione su diritti pi\u00f9 controversi, come la libert\u00e0 di religione, di parola, di coscienza, e il principio di uguaglianza. le due leggi fondamentali sui diritti costituzionali del 1992 furono seguite da una storica sentenza della corte suprema nel caso mizrahi bank del 1995. con tale sentenza la corte suprema rivendic\u00f2 a s\u00e9 il potere di controllare la costituzionalit\u00e0 della legislazione approvata dalla knesset, intendendo per \"costituzionalit\u00e0\" la conformit\u00e0 delle leggi alle leggi fondamentali dello stato di israele. l'effetto combinato delle innovazioni legislative introdotte nel 1992 e della giurisprudenza della corte suprema \u00e8 stato definito come una \"rivoluzione costituzionale\" che avvicina israele al modello dello stato costituzionale di diritto, affidando alla corte suprema il sindacato di costituzionalit\u00e0 sulle leggi approvate dalla knesset.\nisraele \u00e8 una repubblica parlamentare, basata sul multipartitismo e su elezioni a suffragio universale cui partecipano tutti i cittadini che abbiano compiuto il diciottesimo anno di et\u00e0. non \u00e8 previsto l'istituto referendario. il potere legislativo spetta alla knesset, composta da 120 deputati eletti ogni quattro anni con sistema sistema proporzionale (con applicazione del metodo d'hondt), nelle liste dei partiti. alle elezioni legislative non \u00e8 previsto il voto di preferenza. il territorio costituisce un unico collegio elettorale ed \u00e8 prevista una soglia di sbarramento. le elezioni parlamentari si tengono ogni quattro anni, ma la knesset pu\u00f2 essere sciolta anticipatamente in seguito a una decisione assunta dalla maggioranza dei suoi componenti. il presidente di israele \u00e8 il capo dello stato ed \u00e8 eletto dalla knesset per un mandato di sette anni non rinnovabile. la sua funzione \u00e8 puramente rappresentativa, essendo l'esercizio del potere esecutivo delegato nella sua interezza al primo ministro, che di regola \u00e8 il leader della forza politica maggioritaria nella knesset. quest'ultimo forma il governo nominando i ministri. dal 1996 al 2003 il primo ministro \u00e8 stato scelto con elezione popolare diretta.\nil potere giudiziario \u00e8 affidato a una corte suprema. i suoi quindici giudici sono nominati da una commissione di nove membri di cui tre giudici, quattro politici e due avvocati. in pratica, questa commissione designa automaticamente i candidati scelti dai giudici stessi. il sistema legale di israele combina diritto romano, la diritto anglosassone e leggi dell'ebraismo. si fonda sul principio del precedente e del processo accusatorio e impiega giudici professionali e indipendenti, nominati da un comitato composto da giudici della corte suprema, avvocati e parlamentari. il sistema giudiziario \u00e8 articolato in tre livelli di giudizio: la maggior parte delle citt\u00e0 ospita un tribunale, mentre in cinque dei sei distretti sono istituiti tribunali distrettuali (sia d'appello sia di prima istanza) e a gerusalemme siede la corte suprema (sia di ultimo appello sia di cassazione e di fatto costituzionale).\n\n\n==== diritti civili e politici ====\n\nisraele \u00e8 una democrazia in cui trovano riconoscimento i diritti civili e politici, di libert\u00e0 d'espressione e di economia di mercato. israele, se considerato senza i territori occupati, \u00e8 classificato come \"libero\" da freedom house; nel 2014 il punteggio era 2 per le libert\u00e0 civili e 1 per i diritti politici, dove 1 \u00e8 la situazione migliore e 7 la peggiore. israele \u00e8 considerato un esempio di democrazia etnica, in cui la componente ebraica domina nettamente, anche se sono garantiti i diritti civili e politici alle minoranze. tutti i cittadini israeliani godono dei diritti civili e politici, indipendentemente dalla loro appartenenza etnica e religiosa. gli arabi israeliani sono cittadini israeliani, ad eccezione di quelli di gerusalemme est e delle alture del golan, che hanno lo status di residenti permanenti e il diritto a richiedere la cittadinanza israeliana. la minoranza araba soffre di vari disagi socioeconomici e secondo l'opinione di vari esperti \u00e8 soggetta a discriminazioni strutturali.lo status personale dei cittadini, tra i quali la disciplina matrimoniale e il divorzio, \u00e8 rimesso alle rispettive confessioni religiose, le cui autorit\u00e0 esercitano la relativa giurisdizione; non esiste il matrimonio civile. lo stato riconosce i matrimoni officiati dalle autorit\u00e0 ebraiche ortodosse, musulmane, cristiane e druse. questo sistema genera forti tensioni tra le componenti laiche e quelle religiose, dal momento che non permette i matrimoni misti; inoltre le leggi della halakha non permettono a numerose coppie israeliane di sposarsi. la giurisdizione israeliana prevede per\u00f2 il riconoscimento dei matrimoni esteri, pertanto numerose coppie israeliane si sposano ogni anno nella vicina cipro. lo stato riconosce le unioni civili ed \u00e8 l'unico in medio oriente dove le unioni omosessuali celebrate all'estero vengono riconosciute.la pena di morte in israele dal 1954 \u00e8 in vigore unicamente per i reati di genocidio e altri crimini contro l'umanit\u00e0, crimini di guerra, alto tradimento, crimini contro il popolo ebraico e tradimento militare, quando ritenuta giusta dal tribunale: \u00e8 stata applicata solo una volta, nel 1961, nei confronti del criminale nazista adolf eichmann. anche un altro nazista, john demjanjuk, fu condannato a morte nel 1988, ma il verdetto fu annullato nel 1993. questi due casi, tra l'altro di cittadini stranieri, sono le uniche sentenze pronunciate contro civili. ci sono state alcune condanne di militari, ma nessuna \u00e8 stata eseguita.\n\n\n=== suddivisione amministrativa ===\n\nisraele \u00e8 suddiviso in sei distretti principali e tredici sottodistretti.\n\n\n=== politica estera ===\nlo stato di israele \u00e8 riconosciuto da 167 paesi membri delle nazioni unite su 193. il paese fu ammesso alle nazioni unite nel 1949. a causa del conflitto arabo-israeliano, israele non \u00e8 riconosciuto dai seguenti paesi: afghanistan, algeria, arabia saudita, bangladesh, brunei, comore, corea del nord, cuba, gibuti, guinea, indonesia, iran, iraq, kuwait, libano, libia, malesia, maldive, mali, niger, oman, pakistan, qatar, siria, somalia, tunisia, venezuela e yemen.\n\n\n==== territori occupati ====\n\nin seguito alla guerra dei sei giorni del 1967 israele occup\u00f2 la cisgiordania, la striscia di gaza, le alture del golan e la penisola del sinai. a partire dagli anni 1970 venne avviata la costruzione di numerosi insediamenti israeliani nei territori occupati, dichiarata illegale dalle nazioni unite. gerusalemme est venne annessa nel 1980 e le alture del golan nel 1981. il libano rivendica le fattorie di sheb'a, annesse insieme al golan. il sinai venne restituito all'egitto nel 1982, in seguito agli accordi di camp david. in seguito agli accordi di oslo del 1993 i territori palestinesi vennero divisi in tre aree: l'area a, amministrata e controllata dall'autorit\u00e0 nazionale palestinese, l'area b, sempre sotto amministrazione palestinese ma controllata militarmente dagli israeliani, e l'area c, amministrata da israele. la cisgiordania \u00e8 identificata dalle autorit\u00e0 israeliane con l'espressione \"giudea e samaria\". la striscia di gaza venne abbandonata in seguito al piano di disimpegno unilaterale israeliano del 2005 e venne sottoposta a un blocco marittimo, terrestre e aereo da parte di israele ed egitto.\nvarie organizzazioni non governative, tra le quali b'tselem, human rights watch e amnesty international, hanno criticato le politiche israeliane nei territori occupati, paragonandole all'apartheid. la presenza israeliana ha comportato infatti varie restrizioni al movimento dei palestinesi attraverso l'istituzione di centinaia di posti di blocco, di un sistema di permessi e della barriera di separazione israeliana; le autorit\u00e0 israeliane hanno in pi\u00f9 occasioni demolito o confiscato propriet\u00e0 immobiliari palestinesi e migliaia di detenuti palestinesi sono trattenuti nelle carceri israeliane per motivazioni politiche, e in detenzione amministrativa senza un processo giudiziale.\n\n\n==== status di gerusalemme ====\n\ngerusalemme venne proclamata capitale di israele nel dicembre 1949 e confermata tale nel 1980 con la legge su gerusalemme. israele occup\u00f2 gerusalemme est in seguito alla guerra dei sei giorni e la annesse nel 1980, riunificando la citt\u00e0. quasi tutte le istituzioni governative israeliane hanno sede a gerusalemme, ad eccezione del ministero della difesa con sede a tel aviv. lo status di gerusalemme come capitale di israele non \u00e8 stato riconosciuto dalla comunit\u00e0 internazionale, dal momento che la citt\u00e0 comprende territori non riconosciuti internazionalmente come israeliani. la corte internazionale di giustizia conferm\u00f2 nel 2004 lo status di \"territori occupati\" ai territori oltre la linea verde, compresa gerusalemme est. la quasi totalit\u00e0 degli stati che intrattengono rapporti diplomatici con israele non mantengono le proprie sedi diplomatiche a gerusalemme, preferendole altre localit\u00e0, in particolare tel aviv. gli unici paesi che hanno mantenuto la propria ambasciata a gerusalemme sono stati el salvador e la costa rica e a partire dal 2018 gli stati uniti d'america. israele rimane senza capitale nelle mappe prodotte e distribuite dall'onu.\n\n\n== forze armate ==\nle forze di difesa israeliane rappresentano le forze armate del paese. la marina e l'aeronautica israeliana sono subordinate all'esercito. sono operative altre agenzie governative paramilitari che si occupano dei differenti aspetti della sicurezza d'israele, tra le quali il magav e lo shin bet, e civili con compiti di difesa, come l'aman e il mossad, i servizi segreti israeliani esterni. le forze di difesa israeliane sono considerate le forze armate pi\u00f9 efficienti in medio oriente. l'alta qualit\u00e0 dell'addestramento e l'avanzata industria militare rappresentano i maggiori punti di forza dell'esercito israeliano.\ni giovani israeliani, sia maschi che femmine, sono chiamati alle armi all'et\u00e0 di 18 anni. il servizio di leva dura tre anni per gli uomini e due per le donne. a seguito del servizio obbligatorio, gli uomini israeliani diventano parte delle forze di riserva. sono esonerati i cittadini arabi musulmani e cristiani e coloro che non possono servire per motivazioni religiose. \u00e8 attivo un servizio civile, il sherut leumi, alternativo al servizio militare. israele non dispone nel suo ordinamento di una legge sull'obiezione di coscienza e i disertori (conosciuti anche come refusenik) possono andare contro pene detentive; sono per\u00f2 esonerati i pacifisti solo se giudicati tali da una speciale commissione non militare.\n\n\n== energia nucleare ==\nl'interesse israeliano per l'energia nucleare cominci\u00f2 fin da prima della nascita dello stato. il governo dette importanza alla ricerca sull'energia nucleare fin dal 1949 quando istitu\u00ec l'istituto weizmann e cominci\u00f2 a sviluppare la propria tecnologia nucleare negli anni 1950 con il sostegno francese, costruendo un reattore nucleare a dimona nel 1964. gli israeliani realizzarono le loro prime armi nucleari nel 1966. israele si rifiut\u00f2 di sottoscrivere il trattato di non proliferazione nucleare. l'esistenza dell'arsenale nucleare israeliano venne confermata nel 1986 dal tecnico nucleare israeliano mordechai vanunu. secondo l'opinione di vari esperti nel 1979 israele collabor\u00f2 con il sudafrica nello sviluppo di armi nucleari, in quello che divenne noto come incidente vela.\n\n\n== sport ==\n\nsebbene sia collocato in asia, israele fa parte dei comitati olimpici europei, pertanto, per tutti gli sport, gareggia nelle competizioni europee e a livello internazionale partecipa come nazione europea. il principale sport nazionale \u00e8 il calcio. il campionato israeliano di calcio \u00e8 gestito dalla federazione calcistica d'israele, affiliata dal 1929 alla fifa e dal 1994 all'uefa, in seguito alla sua espulsione dall'afc su pressione dei paesi arabi. le squadre calcistiche israeliane partecipano alle coppe calcistiche europee, e la nazionale di calcio disputa le qualificazioni al campionato mondiale di calcio con le altre selezioni europee, oltre a prendere parte alle qualificazioni al campionato europeo di calcio. durante il periodo di iscrizione della federazione calcistica d'israele all'afc, la nazionale di calcio vinse la coppa d'asia 1964.\nmolto popolare in israele \u00e8 anche la pallacanestro. la federazione cestistica d'israele, iscritta alla fiba dal 1939, \u00e8 affiliata alla fiba europe. la nazionale di pallacanestro vanta una partecipazione ai giochi olimpici, due ai mondiali, nonch\u00e9 25 presenze agli europei. israele ai giochi olimpici si distinse per il judo, che guadagn\u00f2 popolarit\u00e0 tanto da rivaleggiare con il calcio per numero di praticanti, tanto da essere definito da alcuni sport nazionale. importanti risultati sono stati colti dallo sport israeliano nella vela. sistema di combattimento diffuso in tutto il mondo e originatosi in israele \u00e8 il krav maga, utilizzato anche da operatori della forze di sicurezza.\n\n\n== note ==\nannotazioni\nfonti\n\n\n== bibliografia ==\n(en) spencer c. tucker, the encyclopedia of the arab-israeli conflict: a political, social, and military history, abc-clio, 2008, isbn 978-1-85109-842-2.\n(en) alan dowty, critical issues in israeli society, praeger, 2004, isbn 9780275973209.\n(en) daniel jacobs, shirley eber e francesca silvani, israel and the palestinian territories: the rough guide, rough guides, 1998, isbn 9781858282480.\n(en) bernard reich e david h. goldberg, historical dictionary of israel, rowman & littlefield publishers, 2016, isbn 9781442271852.\n claudio vercelli, breve storia dello stato di israele, 1948-2008, carocci, 2008, isbn 9788843044849.\n\n\n== voci correlate ==\n\n\n== altri progetti ==\n\n wikiquote contiene citazioni di o su israele\n wikibooks contiene testi o manuali su israele\n wikizionario contiene il lemma di dizionario \u00abisraele\u00bb\n wikinotizie contiene notizie di attualit\u00e0 su israele\n wikimedia commons contiene immagini o altri file su israele\n wikivoyage contiene informazioni turistiche su israele\n\n\n== collegamenti esterni ==\n(en) israele, in enciclopedia britannica, encyclop\u00e6dia britannica, inc.\n(en) israel, su cia world factbook.\n\n(he) sito ufficiale, su gov.il. \n(en) sito ufficiale, su gov.il. \n(ru) sito ufficiale, su gov.il. \n(ar) sito ufficiale, su gov.il. \n(fr) sito ufficiale, su gov.il. \n(es) sito ufficiale, su gov.il. \n israel / \u0625\u0633\u0631\u0627\u0626\u064a\u0644 (canale), su youtube. \n israele, su treccani.it \u2013 enciclopedie on line, istituto dell'enciclopedia italiana. \n anna foa, israele, in dizionario di storia, istituto dell'enciclopedia italiana, 2010. \n(it, de, fr) israele, su hls-dhs-dss.ch, dizionario storico della svizzera. \n(en) israele, su the encyclopedia of science fiction. \n(en) opere di israele, su open library, internet archive. \n(en) opere riguardanti israele, su open library, internet archive."