"taylor alison swift (ur. 13 grudnia 1989 w reading) \u2013 ameryka\u0144ska piosenkarka, kompozytorka, producentka muzyczna, multiinstrumentalistka, autorka tekst\u00f3w i aktorka.\npiosenki swift oscyluj\u0105 wok\u00f3\u0142 wielu gatunk\u00f3w muzycznych, m.in. country, synth popu, electropopu, popu, teen popu, indie folku, indie popu, chamber popu, indie rocka, soft rocka, pop-rocka, rocka, poezji \u015bpiewanej i power popu.\nw wieku 14 lat podpisa\u0142a kontrakt z wytw\u00f3rni\u0105 muzyczn\u0105 big machine records. w 2006 wyda\u0142a sw\u00f3j pierwszy album zatytu\u0142owany taylor swift, z kt\u00f3rym zadebiutowa\u0142a na pi\u0105tym miejscu listy billboard 200, pozostaj\u0105c w notowaniu a\u017c do ko\u0144ca dekady. trzeci pochodz\u0105cy z p\u0142yty singiel, \u201eour song\u201d, znalaz\u0142 si\u0119 na szczycie billboard hot country songs chart, dzi\u0119ki czemu sta\u0142a si\u0119 najm\u0142odsz\u0105 artystk\u0105, kt\u00f3rej singiel numer jeden na tej\u017ce li\u015bcie by\u0142 napisany i wykonany samodzielnie. w listopadzie 2008 wyda\u0142a album fearless, z kt\u00f3rym r\u00f3wnie\u017c osi\u0105gn\u0119\u0142a sukces komercyjny. p\u0142yta by\u0142a najlepiej sprzedaj\u0105cym si\u0119 albumem w 2009 w stanach zjednoczonych, a tak\u017ce zapewni\u0142 swift cztery nagrody grammy. single \u201elove story\u201d i \u201eyou belong with me\u201d dotar\u0142y do pierwszej pi\u0105tki billboard hot 100. wszystkie teksty napisane jedynie przez swift przeistoczy\u0142y si\u0119 w utwory znajduj\u0105ce si\u0119 na jej trzeciej p\u0142ycie, speak now, wypuszczonej w 2010. zadebiutowa\u0142a ona na miejscu pierwszym billboard 200, wraz z mianem singla \u201emean\u201d za najlepszy wyst\u0119p solowy w gatunku country i najlepszy utw\u00f3r country podczas 54. rozdania nagr\u00f3d grammy. sw\u00f3j czwarty kr\u0105\u017cek, zatytu\u0142owany red, wyda\u0142a w 2012. promowa\u0142a go przez single: \u201ewe are never ever getting back together\u201d i \u201ei knew you were trouble\u201d. za pi\u0105ty album, zatytu\u0142owany 1989 z 2014, zgarn\u0119\u0142a trzy nagrody grammy, a pochodz\u0105ce z niego single \u201eshake it off\u201d, \u201eblank space\u201d i \u201ebad blood\u201d (z go\u015bcinnym udzia\u0142em ameryka\u0144skiego rapera kendricka lamara) dotar\u0142y na szczyt hot 100. w 2017 wyda\u0142a album pt. reputation, do kt\u00f3rego wypuszczono g\u0142\u00f3wny singiel, \u201elook what you made me do\u201d, kt\u00f3ry zosta\u0142 pi\u0105tym nagraniem zajmuj\u0105cym miejsce pierwsze ameryka\u0144skiej listy oraz pierwszym w wielkiej brytanii. dzi\u0119ki sukcesowi p\u0142yty sta\u0142a si\u0119 ona pierwsz\u0105 artystk\u0105, kt\u00f3rej cztery albumy studyjne sprzeda\u0142y si\u0119 zaledwie w tydzie\u0144 w nak\u0142adzie 1 mln kopii w usa.\njest jedn\u0105 z najlepiej sprzedaj\u0105cych si\u0119 artystek na ca\u0142ym \u015bwiecie, maj\u0105c na swoim koncie wi\u0119cej ni\u017c 50 mln sprzedanych album\u00f3w i 150 mln singli. jest te\u017c zwyci\u0119\u017cczyni\u0105 jedenastu nagr\u00f3d grammy, jednej statuetki emmy czy dwudziestu trzech statuetek billboard music awards, r\u00f3wnie\u017c utrzymuje sze\u015b\u0107 rekord\u00f3w w ksi\u0119dze guinnessa. w 2010, 2015 i 2019 roku znalaz\u0142a si\u0119 ona na li\u015bcie 100 najbardziej wp\u0142ywowych ludzi tygodnika time, a tak\u017ce najlepiej zarabiaj\u0105cych artystek, 100 najsilniejszych kobiet i 100 celebryt\u00f3w i celebrytek magazynu forbes. w 2021 roku zdoby\u0142a nagrod\u0119 grammy w kategorii \u201ealbum roku\u201d za p\u0142yt\u0119 \u201efolklore\u201d, staj\u0105c si\u0119 pierwsz\u0105 kobiet\u0105, kt\u00f3ra zdoby\u0142a statuetk\u0119 w tej kategorii trzy razy. w 2022 roku odebra\u0142a tytu\u0142 doktorski na uniwersytecie nowojorskim z dziedziny sztuk pi\u0119knych.\nw 2023 zosta\u0142a og\u0142oszona cz\u0142owiekiem roku tygodnika time.\n\n\n== wczesne lata ==\nurodzi\u0142a si\u0119 13 grudnia 1989 roku jako pierwsze dziecko scotta kingsleya swifta, doradcy finansowego, i andrei gardner swift, gospodyni domowej w reading, pensylwania. jej babcia, marjorie finlay, by\u0142a \u015bpiewaczk\u0105 operow\u0105. imi\u0119 otrzyma\u0142a na cze\u015b\u0107 popularnego piosenkarza jamesa taylora. ma korzenie szkockie, niemieckie i w\u0142oskie. swift ma m\u0142odszego o trzy lata brata austina. gdy by\u0142a ma\u0142\u0105 dziewczynk\u0105, mieszka\u0142a na jedenastoakrowej farmie choinek w montgomery, w stanie pensylwania. okre\u015bla siebie jako chrze\u015bcijank\u0119. w dzieci\u0144stwie chodzi\u0142a do przedszkola w alvernia montessori school prowadzonego przez siostry bernardynki, a p\u00f3\u017aniej do presti\u017cowej wyndcroft school.\ngdy taylor sko\u0144czy\u0142a dziewi\u0119\u0107 lat, jej rodzina przenios\u0142a si\u0119 do wyomissing, gdzie ucz\u0119szcza\u0142a do szko\u0142y podstawowej i \u015bredniej. wakacje sp\u0119dza\u0142a w stone harbour w new jersey, gdzie znajdowa\u0142 si\u0119 drugi dom rodzic\u00f3w. tam swift, gdy by\u0142a w 4 klasie wygra\u0142a konkurs poetycki z 3-stronicowym poematem monster in my closet. gdy mia\u0142a dwana\u015bcie lat informatyk pokaza\u0142 jej trzy akordy na gitarze, zapocz\u0105tkowuj\u0105c w ma\u0142ej taylor zainteresowanie do uczenia si\u0119 grania na instrumentach. po tym, swift napisa\u0142a swoj\u0105 pierwsz\u0105 piosenk\u0119 \u201elucky you\u201d. jako czternastolatka, napisa\u0142a swoj\u0105 pierwsz\u0105 powie\u015b\u0107 \u2013 girl named girl. zacz\u0119\u0142a pisa\u0107 piosenki regularnie i traktowa\u0142a to jako spos\u00f3b radzenia sobie z b\u00f3lem. swift by\u0142a ofiar\u0105 prze\u015bladowania w szkole i sp\u0119dza\u0142a sw\u00f3j czas pisz\u0105c piosenki, aby wyrazi\u0107 swoje emocje. w wyomissing taylor zosta\u0142a cz\u0142onkini\u0105 teatru akademickiego berks youth. raz na tydzie\u0144 wsp\u00f3lnie z mam\u0105 je\u017adzi\u0142a do nowego jorku pobiera\u0107 lekcje \u015bpiewu i aktorstwa. zacz\u0119\u0142a r\u00f3wnie\u017c pojawia\u0107 si\u0119 na przes\u0142uchaniach, ale gdy nikt nie zwr\u00f3ci\u0142 na ni\u0105 uwagi zainteresowa\u0142a si\u0119 muzyk\u0105 country.\n\n\n=== pocz\u0105tki muzyczne ===\nb\u0119d\u0105c w czwartej klasie wygra\u0142a krajowy konkurs literacki dzi\u0119ki pracy monster in my closet. w wieku 10 lat zacz\u0119\u0142a pisa\u0107 piosenki, kt\u00f3re nast\u0119pnie wykonywa\u0142a na lokalnych konkursach, imprezach okoliczno\u015bciowych i festiwalach. kiedy sko\u0144czy\u0142a 11 lat, wygra\u0142a lokalny konkurs talent\u00f3w. dzi\u0119ki temu zwyci\u0119stwu wyst\u0105pi\u0142a przed charliem danielsem. w wieku dwunastu lat odby\u0142a swoj\u0105 pierwsz\u0105 wycieczk\u0119 do nashville, ojczyzny muzyki country. na miejscu odwiedzi\u0142a siedziby wszystkich wytw\u00f3rni p\u0142ytowych wr\u0119czaj\u0105c swoje dema, gdzie \u015bpiewa\u0142a piosenki karaoke, ale \u017cadna z wytw\u00f3rni nie zdecydowa\u0142a si\u0119 na wsp\u00f3\u0142prac\u0119. taylor dosta\u0142a menad\u017cera, dana dmytrowa i zacz\u0119\u0142a pracowa\u0107 jako modelka dla abercrombie & fitch. po powrocie do pensylwanii dosta\u0142a propozycj\u0119 za\u015bpiewania podczas turnieju tenisowego us open. jej wykonanie hymnu stan\u00f3w zjednoczonych ameryki spotka\u0142o si\u0119 z du\u017cym zainteresowaniem. zacz\u0119\u0142a regularnie podr\u00f3\u017cowa\u0107 do nashville, gdzie pisa\u0142a teksty z lokalnymi tw\u00f3rcami.\nkiedy sko\u0144czy\u0142a 14 lat, jej rodzina przenios\u0142a si\u0119 do hendersonville w stanie tennessee. z pocz\u0105tku ucz\u0119szcza\u0142a tam do szko\u0142y \u015bredniej, ale ostatecznie uko\u0144czy\u0142a edukacj\u0119 domow\u0105. w jednym z klub\u00f3w karaoke taylor zosta\u0142a zauwa\u017cona przez scotta borchette, za\u0142o\u017cyciela wytw\u00f3rni big machine. w wieku 14 lat zosta\u0142a najm\u0142odsz\u0105 tek\u015bciark\u0105 zatrudnion\u0105 przez sony/atv music publishing i podpisa\u0142a kontrakt z big machine.\n\n\n== kariera muzyczna ==\n\n\n=== 2004\u20132008: pocz\u0105tki kariery i taylor swift ===\npo podpisaniu kontraktu z rca records 14-letnia swift wraz z rodzin\u0105 przeprowadzi\u0142a si\u0119 do nashville w stanie tennessee. swift przyst\u0105pi\u0142a do pracy z do\u015bwiadczonymi tek\u015bciarzami z music row jak troy verges, bret beavers, bret james, mac mcanally czy bra\u0107mi warren. po pewnym czasie taylor rozpocz\u0119\u0142a r\u00f3wnie\u017c wsp\u00f3\u0142prac\u0119 z liz rose. swift spotka\u0142a rose na przyj\u0119ciu rca i zaproponowa\u0142a jej wsp\u00f3\u0142prac\u0119. zacz\u0119\u0142y si\u0119 spotyka\u0107 w ka\u017cdy czwartek po szkole sp\u0119dzaj\u0105c na pisaniu po dwie godziny. rose m\u00f3wi\u0142a p\u00f3\u017aniej o spotkaniach: \u201eby\u0142y jednymi z naj\u0142atwiejszych, na jakich by\u0142am. w\u0142a\u015bciwie, by\u0142am tylko jej redaktorem. pisa\u0142a o tym, co zdarzy\u0142o si\u0119 u niej w szkole. mia\u0142a jasn\u0105 wizj\u0119 tego, co chce przekaza\u0107. i przychodzi\u0142a z niesamowitymi tekstami.\u201d swift zacz\u0119\u0142a r\u00f3wnie\u017c wsp\u00f3\u0142pracowa\u0107 z nathanem chapmanem.\npo wst\u0119pie na bmi songwriters\u2019 circle w the bitter end w nowym jorku, w 2004 swift zosta\u0142a najm\u0142odsz\u0105 tek\u015bciark\u0105 zatrudnion\u0105 przez sony/atv tree. swift opu\u015bci\u0142a rca w wieku 15 lat, poniewa\u017c wytw\u00f3rnia chcia\u0142a, aby taylor korzysta\u0142a z tekst\u00f3w innych tek\u015bciarzy, dop\u00f3ki w wieku 18 lat nie wyda swojego pierwszego albumu. taylor w tym czasie by\u0142a ju\u017c gotowa, aby korzysta\u0107 ze swoich materia\u0142\u00f3w. rozwi\u0105za\u0142a r\u00f3wnie\u017c wsp\u00f3\u0142prac\u0119 z danem dmytrowem, kt\u00f3ry p\u00f3\u017aniej pozwa\u0142 taylor i jej rodzic\u00f3w. w 2010 roku s\u0119dzia uniewa\u017cni\u0142 sze\u015b\u0107 jego roszcze\u0144. pozosta\u0142e sprawy zosta\u0142y rozstrzygni\u0119te przed s\u0105dem.\nw bluebird cafe w 2005 swift zwr\u00f3ci\u0142a uwag\u0119 scotta borchetty, by\u0142ego pracownika dreamworks records, kt\u00f3ry przygotowywa\u0142 si\u0119 do otwarcia w\u0142asnej wytw\u00f3rni p\u0142ytowej. taylor zosta\u0142a jedn\u0105 z pierwszych podopiecznych tej wytw\u00f3rni, zakupiona za cen\u0119 12 000 $. jako wprowadzenie do bran\u017cy muzycznej borchetta zorganizowa\u0142 wyst\u0119p taylor jako supportu na cma music festival.\ndebiutancki singiel swift, \u201etim mcgraw\u201d, zosta\u0142 wydany w 2006 roku i uplasowa\u0142 si\u0119 na 6. pozycji hot country songs. 24 pa\u017adziernika ukaza\u0142 si\u0119 jej debiutancki album taylor swift, kt\u00f3ry sprzeda\u0142 si\u0119 w 39 000 kopiach w pierwszym tygodniu. p\u0142yta zaj\u0119\u0142a 5. miejsce billboard 200, a tak\u017ce 1. pozycj\u0119 top country albums, na kt\u00f3rej pozostawa\u0142a przez 24 tygodnie.\nwideoklip do \u201etim mcgraw\u201d wygra\u0142 nagrod\u0119 dla prze\u0142omowego teledysku na cmt music awards 2007. 15 maja 2007 roku swift za\u015bpiewa\u0142a \u201etim mcgraw\u201d na gali academy of country music awards. w tym samym roku stanowi\u0142a support podczas trasy koncertowej soul2soul faith hill i tima mcgrawa. poza tym t\u0119 sam\u0105 rol\u0119 pe\u0142ni\u0142a przed wyst\u0119pami george\u2019a straita, brada paisleya oraz rascal flatts.\ndrugi singel z taylor swift, \u201eteardrops on my guitar\u201d, zosta\u0142 wydany 24 lutego 2007 roku i uplasowa\u0142 si\u0119 na 2. miejscu hot country songs, a tak\u017ce 33. pozycji billboard hot 100. z kolei popowy remiks utworu zaj\u0105\u0142 13. miejsce hot 100 oraz 11. pozycj\u0119 pop 100. w pa\u017adzierniku 2007 roku taylor otrzyma\u0142a nagrod\u0119 dla najlepszej wokalistki/autorki tekst\u00f3w, przyznan\u0105 przez nashville songwriters association international. sta\u0142a si\u0119 tym samym najm\u0142odsz\u0105 wokalistk\u0105 w historii, kt\u00f3ra zdoby\u0142a t\u0119 statuetk\u0119.\n\n\u201eour song\u201d, trzeci singiel z taylor swift, sp\u0119dzi\u0142 sze\u015b\u0107 tygodni na szczycie hot country songs, a tak\u017ce uplasowa\u0142 si\u0119 na 16. miejscu hot 100 oraz 24. pozycji pop 100. poza tym uzyska\u0142 w stanach zjednoczonych status podw\u00f3jnej platyny za sprzeda\u017c powy\u017cej 2 milion\u00f3w kopii. \u201eshould\u2019ve said no\u201d by\u0142 drugim singlem numer jeden na li\u015bcie hot country songs w karierze taylor.\nw 2007 roku swift wyda\u0142a sw\u00f3j pierwszy \u015bwi\u0105teczny album, sounds of the season: the taylor swift holiday collection, kt\u00f3ry dost\u0119pny by\u0142 ekskluzywnie w sieci target. rok p\u00f3\u017aniej wokalistka nominowana by\u0142a do nagrody grammy dla najlepszego nowego artysty, jednak przegra\u0142a na rzecz amy winehouse.\nlatem 2008 roku ukaza\u0142 si\u0119 minialbum swift, beautiful eyes, dost\u0119pny wy\u0142\u0105cznie w wal-martach. w pierwszym tygodniu rozszed\u0142 si\u0119 w 45 000 kopii i zadebiutowa\u0142 na szczycie top country albums, a tak\u017ce 9. miejscu billboard 200. w tym samym tygodniu na 2. pozycji top country albums przebywa\u0142a p\u0142yta taylor swift. wokalistka sta\u0142a si\u0119 zatem pierwsz\u0105 artystk\u0105 od 1997 roku, kt\u00f3rej dwa wydawnictwa zajmowa\u0142y czo\u0142owe pozycje notowania.\n\n\n=== 2008\u20132009: fearless ===\ndrugi album studyjny swift, fearless, zosta\u0142 wydany 11 listopada 2008 roku w stanach zjednoczonych. p\u0142yta zadebiutowa\u0142a na szczycie billboard 200, rozchodz\u0105c si\u0119 w premierowym tygodniu w 592.304 kopii, z czego ponad 129 000 wynios\u0142a sprzeda\u017c cyfrowa. tym samym sta\u0142 si\u0119 albumem country z najwi\u0119ksz\u0105 tygodniow\u0105 sprzeda\u017c\u0105 cyfrow\u0105 w historii. w \u00f3smym tygodniu od premiery, zakup albumu w formie digital download wyni\u00f3s\u0142 w sumie 338 467 kopii, czyni\u0105c z fearless najlepiej sprzedaj\u0105ce si\u0119 cyfrowo wydawnictwo country w historii. drugie miejsce pod tym wzgl\u0119dem nale\u017cy do innej p\u0142yty taylor, taylor swift (236 046). fearless osi\u0105gn\u0105\u0142 najlepszy wynik jednotygodniowej sprzeda\u017cy ze wszystkich album\u00f3w country, kt\u00f3re ukaza\u0142y si\u0119 w 2008 roku. jednocze\u015bnie by\u0142a to najwi\u0119ksza tygodniowa sprzeda\u017c w stanach zjednoczonych po\u015br\u00f3d wokalistek, a tak\u017ce czwarta ze wszystkich p\u0142yt z tego\u017c roku, za lil wayne\u2019em, ac/dc oraz coldplay.\n\nw debiutanckim tygodniu, siedem utwor\u00f3w z fearless uplasowa\u0142o si\u0119 na li\u015bcie billboard hot 100. swift wyr\u00f3wna\u0142a rekord miley cyrus dla najwi\u0119kszej liczby piosenek jednego artysty w tym samym notowaniu. w sumie 11 z 13 \u015bcie\u017cek z albumu zaj\u0119\u0142o miejsca na hot 100.\njeden z utwor\u00f3w z fearless, \u201echange\u201d, wydany zosta\u0142 na albumie kompilacyjnym at&t team usa soundtrack, wspieraj\u0105cym reprezentacj\u0119 stan\u00f3w zjednoczonych na letnich igrzyskach olimpijskich 2008 w pekinie. poza tym \u201echange\u201d wykorzystywany by\u0142 jako \u015bcie\u017cka d\u017awi\u0119kowa podczas relacji z igrzysk w nbc.\ng\u0142\u00f3wny singiel, \u201elove story\u201d, ukaza\u0142 si\u0119 12 wrze\u015bnia 2008 roku. nakr\u0119cony do niego wideoklip inspirowany by\u0142 dramatem romeo i julia. utw\u00f3r uplasowa\u0142 si\u0119 na 4. miejscu billboard hot 100 i pokry\u0142 si\u0119 czterokrotn\u0105 platyn\u0105 w stanach zjednoczonych za sprzeda\u017c powy\u017cej 4 milion\u00f3w kopii. \u201elove story\u201d sta\u0142 si\u0119 pierwszym utworem country w szesnastoletniej historii listy, kt\u00f3ry zaj\u0105\u0142 1. pozycj\u0119 top 40 mainstream.\ndrugi singiel, \u201ewhite horse\u201d, zosta\u0142 wydany 8 grudnia 2008 roku, a teledysk mia\u0142 premier\u0119 7 lutego 2009 roku na antenie cmt. kolejna piosenka z p\u0142yty, \u201eforever & always\u201d, oparta by\u0142a na zwi\u0105zku wokalistki z joe jonasem.\nswift by\u0142a pierwsz\u0105 artystk\u0105 w historii nielsen soundscan, kt\u00f3rej dwa albumy zaj\u0119\u0142y miejsca w czo\u0142owej dziesi\u0105tce listy podsumowuj\u0105cej ca\u0142oroczn\u0105 sprzeda\u017c p\u0142yt. poza tym fearless by\u0142 pierwszym \u017ce\u0144skim albumem country, kt\u00f3ry sp\u0119dzi\u0142 osiem tygodni na szczycie billboard 200. w 2009 roku taylor sta\u0142a si\u0119 pierwsz\u0105 artystk\u0105 country, kt\u00f3rej trzy piosenki zosta\u0142y zakupione cyfrowo co najmniej 2 miliony razy.\ntaylor swift by\u0142a najlepiej sprzedaj\u0105cym si\u0119 artyst\u0105 country 2008 roku na \u015bwiecie, a tak\u017ce 7. najlepiej sprzedaj\u0105c\u0105 si\u0119 artystk\u0105 na przestrzeni wszystkich gatunk\u00f3w tego\u017c okresu w kanadzie. fearless oraz taylor swift zaj\u0119\u0142y 1. i 2. miejsce na li\u015bcie podsumowuj\u0105cej sprzeda\u017c ca\u0142oroczn\u0105 p\u0142yt country w 2008 roku.\n25 pa\u017adziernika 2008 roku swift za\u015bpiewa\u0142a hymn stan\u00f3w zjednoczonych ameryki podczas trzeciego meczu w ramach world series w filadelfii.\nw styczniu 2009 roku swift og\u0142osi\u0142a rozpocz\u0119cie p\u00f3\u0142nocnoameryka\u0144skiej trasy koncertowej fearless tour, kt\u00f3ra obj\u0119\u0142a 52 miasta w 38 stanach i prowincjach stan\u00f3w zjednoczonych oraz kanady. 8 pa\u017adziernika 2009 roku wokalistka poinformowa\u0142a za po\u015brednictwem strony internetowej, \u017ce zagra dodatkowych 37 koncert\u00f3w w 2010 roku.\n8 lutego 2009 roku swift za\u015bpiewa\u0142a w duecie z miley cyrus swoj\u0105 piosenk\u0119 \u201efifteen\u201d podczas 51. ceremonii rozdania nagr\u00f3d grammy. w tym samym tygodniu \u201elove story\u201d sta\u0142 si\u0119 najcz\u0119\u015bciej kupowanym cyfrowo singlem country w historii. po premierze fearless swift nagra\u0142a utw\u00f3r \u201ecrazier\u201d, kt\u00f3ry zosta\u0142 wydany na \u015bcie\u017cce d\u017awi\u0119kowej filmu hannah montana: the movie.\n\nw kwietniu 2009 roku wokalistka po raz pierwszy pojawi\u0142a si\u0119 jako go\u015b\u0107 muzyczny i wsp\u00f3\u0142prowadz\u0105ca w programie saturday night live.\nswift by\u0142a najm\u0142odsz\u0105 artystk\u0105 w historii, kt\u00f3ra otrzyma\u0142a nagrod\u0119 academy of country music dla albumu roku. akademia w uzasadnieniu wyr\u00f3\u017cni\u0142a taylor za sprzeda\u017c najwi\u0119kszej liczby album\u00f3w ze wszystkich artyst\u00f3w, sukces debiutanckiej p\u0142yty oraz popularyzacj\u0119 tego gatunku w\u015br\u00f3d m\u0142odszych odbiorc\u00f3w.\n\n28 kwietnia 2009 roku swift da\u0142a prywatny, darmowy koncert dla uczni\u00f3w bishop ireton high school, ma\u0142ej katolickiej szko\u0142y w alexandrii, w stanie wirginia. liceum wygra\u0142o bowiem krajowy konkurs txt 2 win, organizowany przez verizon wireless.\n11 listopada 2009 roku swift sta\u0142a si\u0119 najm\u0142odsz\u0105 artystk\u0105, kt\u00f3ra wygra\u0142a statuetk\u0119 country music association award dla artysty roku, b\u0119d\u0105c jednocze\u015bnie sz\u00f3st\u0105 kobiet\u0105 w historii, kt\u00f3ra otrzyma\u0142a najwa\u017cniejsze wyr\u00f3\u017cnienie cmaa.\n14 listopada 2009 roku swift ustanowi\u0142a nowy rekord dla najwi\u0119kszej liczby piosenek jednej artystki, przebywaj\u0105cych jednocze\u015bnie na li\u015bcie billboard hot 100, z o\u015bmioma utworami. by\u0142y w\u015br\u00f3d nich single: \u201eyou belong with me\u201d (14.), \u201eforever & always\u201d (34.) i \u201efifteen\u201d (46.), a tak\u017ce pi\u0119\u0107 nowych \u015bcie\u017cek z reedycji fearless: \u201ejump then fall\u201d (10.), \u201euntouchable\u201d (19.), \u201ethe other side of the door\u201d (22.), \u201esuperstar\u201d (27.) oraz \u201ecome in with the rain\u201d (30.). dodatkowo, w tym samym tygodniu na pozycji 80. uplasowa\u0142 si\u0119 utw\u00f3r \u201etwo is better than one\u201d boys like girls nagrany z udzia\u0142em swift. tym samym w jednym tygodniu w notowaniu zadebiutowa\u0142o sze\u015b\u0107 piosenek swift, co r\u00f3wnie\u017c stanowi\u0142o nowy rekord.\nfearless by\u0142 najlepiej sprzedaj\u0105cym si\u0119 albumem w stanach zjednoczonych w 2009 roku, rozchodz\u0105c si\u0119 w ponad 3,2 milionach kopii. z kolei \u201eyou belong with me\u201d oraz \u201elove story\u201d zaj\u0119\u0142y kolejno: 1. i 2. pozycj\u0119 w\u015br\u00f3d najcz\u0119\u015bciej odtwarzanych utwor\u00f3w na antenach stacji radiowych w tym samym roku. jednocze\u015bnie swift uplasowa\u0142a si\u0119 na szczycie listy artyst\u00f3w, kt\u00f3rych piosenki by\u0142y najcz\u0119\u015bciej emitowane w radiach (1.29 mln odtworze\u0144).\n\n\n==== incydent na mtv vma ====\n13 wrze\u015bnia 2009 roku na gali mtv video music awards swift otrzyma\u0142a nagrod\u0119 dla najlepszego \u017ce\u0144skiego teledysku za \u201eyou belong with me\u201d. sta\u0142a si\u0119 jednocze\u015bnie pierwsz\u0105 artystk\u0105 country w historii, kt\u00f3ra zdoby\u0142a statuetk\u0119 vma. kiedy wokalistka wyg\u0142asza\u0142a podzi\u0119kowania, na scenie pojawi\u0142 si\u0119 raper kanye west, kt\u00f3ry odebra\u0142 jej mikrofon i pogratulowa\u0142, dodaj\u0105c, \u017ce \u201eto beyonc\u00e9 tworzy najlepsze wideoklipy wszech czas\u00f3w\u201d (\u201esingle ladies (put a ring on it)\u201d, r\u00f3wnie\u017c nominowany w tej kategorii). jego wypowied\u017a spotka\u0142a si\u0119 z negatywn\u0105 reakcj\u0105 publiczno\u015bci, za\u015b sama taylor nie doko\u0144czy\u0142a swojego przem\u00f3wienia. kilkadziesi\u0105t minut p\u00f3\u017aniej, kiedy knowles otrzyma\u0142a nagrod\u0119 dla najlepszego wideoklipu za \u201esingle ladies (put a ring on it)\u201d, powiedzia\u0142a: \u201epami\u0119tam, jak maj\u0105c 17 lat wygra\u0142am swoj\u0105 pierwsz\u0105 nagrod\u0119 mtv z destiny\u2019s child i by\u0142a to jedna z najbardziej ekscytuj\u0105cych chwil w moim \u017cyciu. dlatego chcia\u0142abym, aby taylor wr\u00f3ci\u0142a na scen\u0119 i mia\u0142a sw\u00f3j moment\u201d.\nkr\u00f3tko po incydencie west zamie\u015bci\u0142 na swoim blogu przeprosiny wobec swift, kt\u00f3re jednak szybko znikn\u0119\u0142y ze strony. zachowanie rapera zosta\u0142o pot\u0119pione przez wiele gwiazd show-biznesu, a tak\u017ce prezydenta baracka obam\u0119.\nwest zamie\u015bci\u0142 p\u00f3\u017aniej kolejne przeprosiny na swoim blogu, a nast\u0119pnego dnia, podczas wizyty w programie the jay leno show, publicznie przeprosi\u0142 swift za swoje zachowanie.\n15 wrze\u015bnia 2009 roku swift rozmawia\u0142a o incydencie w programie the view, gdzie przyzna\u0142a, co my\u015bla\u0142a w drodze na scen\u0119: \u201ewow, nie mog\u0119 uwierzy\u0107, \u017ce wygra\u0142am. to niesamowite. tylko si\u0119 nie potknij i nie upadnij. podzi\u0119kuj\u0119 fanom, bardzo si\u0119 ciesz\u0119. o, jest i kanye west. \u015bwietna fryzura. co tutaj robisz?\u201d, a p\u00f3\u017aniej: \u201eouch. chyba nie podzi\u0119kuj\u0119 fanom\u201d. jednocze\u015bnie stwierdzi\u0142a, \u017ce musia\u0142a szybko upora\u0107 si\u0119 z szokiem: \u201enie powiem, \u017ce nie przyt\u0142oczy\u0142a mnie ta sytuacja, ale kilka minut p\u00f3\u017aniej mia\u0142am wyst\u0105pi\u0107, wi\u0119c musia\u0142am doprowadzi\u0107 si\u0119 do stanu, w kt\u00f3rym mog\u0142abym za\u015bpiewa\u0107\u201d. doda\u0142a r\u00f3wnie\u017c, \u017ce west nie rozmawia\u0142 z ni\u0105 od czasu incydentu. po wyst\u0119pie w the view, raper skontaktowa\u0142 si\u0119 z taylor, aby przeprosi\u0107 j\u0105 osobi\u015bcie, a swift przyj\u0119\u0142a przeprosiny.\n\n\n=== 2010\u20132012: speak now ===\n19 stycznia 2010 roku wydany zosta\u0142 singiel \u201etoday was a fairytale\u201d, pochodz\u0105cy ze \u015bcie\u017cki d\u017awi\u0119kowej filmu walentynki, w kt\u00f3rym swift zadebiutowa\u0142a aktorsko. piosenka zaj\u0119\u0142a 2. miejsce na li\u015bcie hot 100, rozchodz\u0105c si\u0119 w pierwszym tygodniu w ponad 325 000 kopii, za\u015b taylor ustanowi\u0142a nowy rekord dla pierwszotygodniowej sprzeda\u017cy \u017ce\u0144skiego utworu. \u201etoday was a fairytale\u201d zadebiutowa\u0142 na szczycie canadian hot 100, staj\u0105c si\u0119 pierwszym singlem numer jeden swift w kanadzie.\n22 stycznia 2010 roku swift wyst\u0105pi\u0142a podczas charytatywnego telethonu hope for haiti now: a global benefit for earthquake relief, gdzie za\u015bpiewa\u0142a cover utworu \u201ebreathless\u201d zespo\u0142u better than ezra.\nw lutym 2010 roku swift wyst\u0105pi\u0142a w ramach fearless tour w pi\u0119ciu australijskich miastach.\ntrzeci album studyjny taylor, speak now, mia\u0142 premier\u0119 25 pa\u017adziernika 2010 roku. swift jest autork\u0105 tekst\u00f3w wszystkich pochodz\u0105cych z niego utwor\u00f3w, za\u015b ich wsp\u00f3\u0142producentem by\u0142 nathan chapman. 4 sierpnia, na kilka dni przed planowanym wydaniem, g\u0142\u00f3wny singiel z p\u0142yty, \u201emine\u201d, wyciek\u0142 do internetu. z tego powodu wytw\u00f3rnia big machine records zdecydowa\u0142a si\u0119 przyspieszy\u0107 oficjaln\u0105 premier\u0119 piosenki, kt\u00f3ra zadebiutowa\u0142a na 3. miejscu billboard hot 100 i 1. pozycji hot digital songs, rozchodz\u0105c si\u0119 w ci\u0105gu czterech dni w 297 000 kopii.\n\nspeak now zadebiutowa\u0142 na szczycie billboard 200, rozchodz\u0105c si\u0119 w pierwszym tygodniu w 1 047 000 egzemplarzy na terenie stan\u00f3w zjednoczonych. sta\u0142 si\u0119 tym samym pierwszym albumem od 2008 roku i tha carter iii lil wayne\u2019a, kt\u00f3rego sprzeda\u017c przekroczy\u0142a milion kopii w ci\u0105gu siedmiu dni. speak now zosta\u0142 16. p\u0142yt\u0105 w historii, kt\u00f3ra rozesz\u0142a si\u0119 w premierowym tygodniu w ponad milionowym nak\u0142adzie. jednocze\u015bnie by\u0142 to najlepszy tygodniowy wynik od 2005 roku, kiedy to the massacre 50 centa sprzeda\u0142a si\u0119 w 1 141 000 kopii.\nw 2010 roku albumy swift znalaz\u0142y na terenie stan\u00f3w zjednoczonych 4 470 000 nabywc\u00f3w, czyni\u0105c z niej najlepiej sprzedaj\u0105cego si\u0119 artyst\u0119 tego roku na rynku ameryka\u0144skim; speak now by\u0142 ponadto 3. najlepiej sprzedaj\u0105c\u0105 si\u0119 p\u0142yt\u0105 2010 roku w stanach zjednoczonych, rozchodz\u0105c si\u0119 w niespe\u0142na 3 milionach egzemplarzy. magazyn rolling stone umie\u015bci\u0142 taylor na li\u015bcie 16 kr\u00f3lowych popu dekady 2000\u20132009.\n21 listopada 2011 roku premier\u0119 mia\u0142 pierwszy album koncertowy taylor, speak now world tour: live, zawieraj\u0105cy zapis materia\u0142u z siedemnastu koncert\u00f3w wokalistki.\nna 54. grammy awards w lutym 2012 roku piosenka \u201emean\u201d zdoby\u0142a dwie nagrody: najlepsza piosenka country oraz najlepsze wykonanie piosenki country. swift zosta\u0142a nazwana pisark\u0105 tekst\u00f3w piosenek roku/artystk\u0105 roku przez stowarzyszenie kompozytor\u00f3w nashville w 2010/2011, a tak\u017ce utytu\u0142owana wokalistk\u0105 roku przez akademi\u0119 muzyki country (2011/2012) i stowarzyszenie muzyki country w 2011 roku. by\u0142a artystk\u0105 roku american music awards, a \u201espeak now\u201d nazwany zosta\u0142 ulubionym albumem country w roku 2011. taylor sta\u0142a si\u0119 laureatk\u0105 trzech nagr\u00f3d bmi. billboard nada\u0142 artystce tytu\u0142 kobiety roku 2011 oraz umie\u015bci\u0142 j\u0105 w rankingu pod numerem 15 na li\u015bcie top 20 hot 100 songwriters 2000\u20132011; by\u0142a drug\u0105 najwy\u017cej rangowan\u0105 kobiet\u0105. swift zaj\u0119\u0142a drugie miejsce na li\u015bcie rolling stone\u2019s, top 16 \u201ekr\u00f3lowe popu\u201d dekady.\nw marcu 2012 roku swift napisa\u0142a dwie oryginalne piosenki do soundtracku filmu \u201eigrzyska \u015bmierci\u201d. pierwszy utw\u00f3r \u201esafe & sound\u201d napisany przez taylor, zesp\u00f3\u0142 the civil wars oraz t-bone burnett\u2019a, zosta\u0142 wydany 6 stycznia, a teledysk 27 marca. rolling stone opisa\u0142 utw\u00f3r jako \u201enaj\u0142adniejsza ballada swift\u201d. od lipca singiel sprzeda\u0142 si\u0119 w ponad milionie egzemplarzy w stanach zjednoczonych. druga piosenka \u201eeyes open\u201d zosta\u0142a napisana wy\u0142\u0105cznie przez wokalistk\u0119 i wyprodukowana przez nathana chapmana. premier\u0119 mia\u0142a 17 marca 2012 roku. taylor u\u017cyczy\u0142a swojego wokalu do piosenki \u201eboth of us\u201d rapera b.o.b., wyprodukowanego przez dr. luke. utw\u00f3r pochodzi z drugiego albumu producenta i tek\u015bciarza \u201estrange clouds\u201d oraz jest trzecim singlem z p\u0142yty, wydany 22 maja 2012 roku.\n\n\n=== 2012\u20132013: red ===\nczwarty studyjny album taylor swift zosta\u0142 wydany 22 pa\u017adziernika 2012 roku. artystka ujawni\u0142a szczeg\u00f3\u0142y albumu podczas czatu internetowego z 13 sierpnia, na kt\u00f3rym przedstawi\u0142a ok\u0142adk\u0119 albumu i pierwszy singiel \u201ewe are never ever getting back together\u201d. piosenka wydana zosta\u0142a tego samego dnia tu\u017c po czacie na \u017cywo.\ng\u0142\u00f3wnym producentem albumu jest nathan chapman, chocia\u017c swift nagrywa\u0142a utwory u r\u00f3\u017cnych producent\u00f3w. po napisaniu swojego trzeciego albumu samodzielnie, wokalistka podj\u0119\u0142a decyzj\u0119 aby napisa\u0107 kolejny z lud\u017ami \u201ez r\u00f3\u017cnych miejsc w muzyce\u201d. wsp\u00f3\u0142pracowa\u0142a m.in. z danem wilsonem, butch\u2019em walkerem, lori mckenna, edem sheeranem i markiem fosterem z foster the people. wyst\u0119p swift w ramach iheartradio festival odby\u0142 si\u0119 22 wrze\u015bnia. r\u00f3wnie\u017c we wrze\u015bniu piosenkarka wyda\u0142a swoje drugie perfumy \u201ewonderstruck enchanted\u201d.\n9 pa\u017adziernika swift ujawni\u0142a tracklist\u0119 utwor\u00f3w albumu red.\nalbum zadebiutowa\u0142 na szczycie zestawienia billboard 200 z rekordow\u0105 sprzeda\u017c 1,2 mln kopii w pierwszym tygodniu od premiery. tym samym swift sta\u0142a si\u0119 jedyn\u0105 kobiet\u0105 maj\u0105c\u0105 wi\u0119cej ni\u017c jeden kr\u0105\u017cek, kt\u00f3ry w pierwszym tygodniu premiery sprzeda\u0142 si\u0119 powy\u017cej miliona kopii. r\u00f3wnie\u017c jest to dopiero 18. kr\u0105\u017cek w ca\u0142ej historii billboardu, kt\u00f3ry sprzeda\u0142 si\u0119 powy\u017cej miliona kopii w jednym tygodniu. 13 marca 2013 swift rozpocz\u0119\u0142a swoj\u0105 czwart\u0105 \u015bwiatow\u0105 tras\u0119 koncertow\u0105 red tour.\n\n\n=== 2014\u20132016: 1989 ===\npi\u0105ty studyjny album swift, 1989, zosta\u0142 wydany w pa\u017adzierniku 2014 roku. na albumie znajduj\u0105 si\u0119 piosenki napisane przez sam\u0105 taylor, jak i powsta\u0142e przy wsp\u00f3\u0142pracy z jackiem antonoff, imogen heap, ryanem tedderem, maxem martinem, shellbackiem i ali payami. swift wyda\u0142a 1989 jako sw\u00f3j pierwszy oficjalny album po rozstaniu si\u0119 z cz\u0142onkami jej d\u0142ugoletniego zespo\u0142u. piosenkarka przy nagrywaniu albumu inspirowa\u0142a si\u0119 muzyk\u0105 petera gabriela, phila collinsa, annie lennox, madonny i fine young cannibals. muzycznie album jest \u201enap\u0119dzany syntezatorami i perkusj\u0105 w miejscu gitar\u201d. rob sheffield z rolling stone zauwa\u017cy\u0142: \u201eg\u0142\u0119boko dziwne, gor\u0105czkowo emocjonalne, szalenie entuzjastycznie, 1989 brzmi dok\u0142adnie tak, jak taylor swift, nawet je\u015bli brzmi to jak nic, co kiedykolwiek wcze\u015bniej pr\u00f3bowa\u0142a\u201d. jon caramanica z the new york times zauwa\u017cy\u0142, \u017ce swift \u201estworzy\u0142a pop prawie bez wsp\u00f3\u0142czesnych odniesie\u0144\u201d i \u201esi\u0119gaj\u0105cy gdzie\u015b jeszcze wy\u017cej, tryb ponadczasowo\u015bci, \u017ce niewiele prawdziwych gwiazd muzyki pop zadaje sobie trud do d\u0105\u017cenia w tym kierunku\u201d. podczas kampanii promocyjnej \u201e1989\u201d swift zaprosi\u0142a swoich fan\u00f3w do tajnych sesji ods\u0142uchania jej albumu do dom\u00f3w w nowym jorku, nashville, los angeles i rhode island. album 1989 zadebiutowa\u0142 na pierwszym miejscu ameryka\u0144skiego notowania billboard 200 sprzedaj\u0105c si\u0119 w nak\u0142adzie 1 287 000 egzemplarzy w pierwszym tygodniu po premierze. tym samym artystka zosta\u0142a pierwsz\u0105 piosenkark\u0105, kt\u00f3ra w przeci\u0105gu swojej kariery muzycznej sprzeda\u0142a ponad milion egzemplarzy swoich trzech album\u00f3w studyjnych (speak now, red, 1989) w pierwszym tygodniu premiery.\npierwszym singlem promuj\u0105cym album zosta\u0142 utw\u00f3r \u201eshake it off\u201d, wydany 18 sierpnia 2014 roku. drugi singiel \u201eblank space\u201d zosta\u0142 opublikowany 10 listopada 2014 roku. trzeci singiel \u201estyle\u201d zosta\u0142 opublikowany 13 lutego 2015 roku.czwarty singiel \u201ebad blood\u201d zosta\u0142 opublikowany 17 maja 2015 roku. taylor specjalnie do teledysku nagra\u0142a now\u0105 wersj\u0119 z kendrickiem lamarem, kt\u00f3ry pobi\u0142 rekord vevo (20,1 mln wy\u015bwietle\u0144). pi\u0105ty singiel \u201ewildest dreams\u201d zosta\u0142 wydany 31 sierpnia 2015 roku. po raz pierwszy mo\u017cna by\u0142o go zobaczy\u0107 na gali mtv vmas. w grudniu 2015 roku wypuszczony zosta\u0142 singiel \u201eout of the woods\u201d, a kolejnym, ostatnim singlem z teledyskiem ukazuj\u0105cym momenty trasy zosta\u0142 \u201enew romantics\u201d wydany w marcu 2016 roku. album 1989 sta\u0142 si\u0119 najszybciej sprzedaj\u0105cym albumem w stanach zjednoczonych od dziesi\u0119ciu lat.\n\n\n=== 2017\u20132018: reputation ===\n10 listopada 2017 roku ukaza\u0142a si\u0119 sz\u00f3sta studyjna p\u0142yta swift \u2013 reputation. w ci\u0105gu pierwszego tygodnia od premiery sprzedanych zosta\u0142o 1 216 000 kopii, reputation sta\u0142 si\u0119 najlepiej sprzedaj\u0105cym albumem w stanach zjednoczonych w 2017 roku. 27 sierpnia ukaza\u0142 si\u0119 teledysk do pierwszego singla z p\u0142yty, \u201elook what you made me do\u201d. premiera teledysku odby\u0142a si\u0119 tego samego dnia na gali mtv video music awards 2017. teledysk w ci\u0105gu 24 godzin zosta\u0142 obejrzany ponad 43,2 miliona razy, co stanowi \u015bwiatowy rekord. 3 wrze\u015bnia ukaza\u0142 si\u0119 singiel promocyjny piosenkarki \u2013 \u201e...ready for it?\u201d, do kt\u00f3rego zrealizowano teledysk, maj\u0105cy swoj\u0105 premier\u0119 26 pa\u017adziernika. dok\u0142adnie tydzie\u0144 wcze\u015bniej, tj. 19 pa\u017adziernika, swift udost\u0119pni\u0142a nowy singiel \u2013 \u201egorgeous\u201d, za\u015b 3 listopada umie\u015bci\u0142a w sieci singiel pt. \u201ecall it what you want\u201d. 11 stycznia umieszczony w sieci zosta\u0142 teledysk do piosenki \u201eend game\u201d, nagranej w duecie z edem sheeranem. 12 marca na gali iheartradio music awards, odby\u0142 si\u0119 premierowy pokaz nowego teledysku taylor do piosenki \u201edelicate\u201d, nast\u0119pnie zosta\u0142 on zamieszczony w internecie. 8 maja rozpocz\u0119\u0142a si\u0119 trasa koncertowa reputation stadium tour 2018, kt\u00f3ra trwa\u0142a do 21 listopada 2018 roku i sta\u0142a si\u0119 jedn\u0105 z najbardziej dochodowych tras w historii stan\u00f3w zjednoczonych.\n\n\n=== 2019\u20132020: lover, folklore i evermore ===\n23 sierpnia 2019 wyda\u0142a si\u00f3dmy album pt. lover. do tej pory p\u0142yta ta jest najcz\u0119\u015bciej kupowanym kr\u0105\u017ckiem w przedsprzeda\u017cy autorstwa artystki \u017ce\u0144skiej w ci\u0105gu jednego dnia na platformie apple music, kumuluj\u0105c razem 178,600 zakup\u00f3w. 26 kwietnia 2019 roku taylor swift wyda\u0142a pierwszy singiel \u2013 \u201eme!\u201d. utw\u00f3r powsta\u0142 we wsp\u00f3\u0142pracy z brendonem urie oraz joelem little. zosta\u0142 wydany przez republic records jako singiel przewodni nadchodz\u0105cego kr\u0105\u017cka. 14 czerwca tego samego roku zosta\u0142 wydany drugi singiel z p\u0142yty \u2013 \u201eyou need to calm down\u201d, a 3 dni p\u00f3\u017aniej na oficjalnym kanale artystki na youtube zosta\u0142 wydany teledysk do tej piosenki. \u201elover\u201d jest trzecim singlem z p\u0142yty. zosta\u0142 on wydany 16 sierpnia 2019 r. teledysk do tej piosenki zosta\u0142 wydany dzie\u0144 przed premier\u0105 p\u0142yty, czyli 22 sierpnia 2019 roku. ostatni singiel z p\u0142yty, \u201ethe man\u201d zosta\u0142 wydany 8 lutego 2020 roku, a teledysk do niego zosta\u0142 wydany 27 lutego tego samego roku. dodatkowo artystka wyda\u0142a jeden singiel promuj\u0105cy album. zosta\u0142 nim utw\u00f3r pt. \u201ethe archer\u201d, wydany 23 lipca 2019 roku.\nsz\u00f3sta trasa koncertowa pt. lover fest, mia\u0142a rozpocz\u0105\u0107 si\u0119 20 czerwca 2020, a zako\u0144czy\u0107 \u2013 1 sierpnia tego samego roku. w ramach trasy swift mia\u0142a zagra\u0107 \u0142\u0105cznie 17 koncert\u00f3w na trzech kontynentach, w tym jeden w polsce podczas festiwalu open'er. lover fest zosta\u0142 odwo\u0142any z powodu pandemii covid-19.\n24 lipca 2020 wyda\u0142a \u00f3smy album studyjny pt. folklore, kt\u00f3ry spotka\u0142 si\u0119 z wielkim uznaniem w\u015br\u00f3d krytyk\u00f3w, ustanawiaj\u0105c rekord artystki w serwisie metacritic. album zadebiutowa\u0142 na szczycie listy przeboj\u00f3w billboard i pozosta\u0142 tam przez osiem tygodni. w tym samym czasie, na szczycie notowania billboard hot 100 znajdowa\u0142 si\u0119 jedyny singiel promuj\u0105cy ten album \u2013 \u201ecardigan\u201d. dwa inne utwory z albumu \u2013 \u201ethe 1\u201d oraz \u201eexile\u201d z go\u015bcinnym udzia\u0142em grupy bon iver \u2013 znalaz\u0142y si\u0119 w czo\u0142\u00f3wce listy hot 100, pikuj\u0105c na miejscu czwartym i sz\u00f3stym. w listopadzie 2020 swift wraz z disney+ wyda\u0142a film i album folklore: the long pond studio sessions, w kt\u00f3rym autorka tekst\u00f3w i producenci albumu folklore obja\u015bniali proces jego powstawania na odleg\u0142o\u015b\u0107 i znaczenie poszczeg\u00f3lnych piosenek. 11 grudnia wyda\u0142a album pt. evermore, kt\u00f3ry dotar\u0142 na szczyt listy billboard i sp\u0119dzi\u0142 tam cztery tygodnie. jedynym singlem promuj\u0105cym album by\u0142 utw\u00f3r \u201ewillow\u201d, kt\u00f3ry dotar\u0142 do pierwszego miejsca billboard hot 100.\n\n\n=== od 2021: ponowne nagrywanie album\u00f3w i trasa koncertowa the eras tour ===\n12 lutego 2021 wyda\u0142a sw\u00f3j utw\u00f3r \u201elove story\u201d z 2008 w od\u015bwie\u017conej aran\u017cacji, tym samym rozpoczynaj\u0105c proces ponownego nagrywania swoich album\u00f3w wydanych w latach 2006\u20132019. tym dzia\u0142aniem chce odzyska\u0107 prawa do swoich album\u00f3w i singli, kt\u00f3re zosta\u0142y sprzedane wbrew jej woli w 2019. reedycja jej drugiego albumu, oryginalnie wydanego w 2008 roku, ukaza\u0142a si\u0119 9 kwietnia 2021 roku. fearless (taylor\u2019s version), poza dziewi\u0119tnastoma utworami z pierwszej edycji albumu, zawiera r\u00f3wnie\u017c piosenk\u0119 napisan\u0105 do filmu \u201ewalentynki\u201d, a tak\u017ce sze\u015b\u0107 niepublikowanych do tej pory nagra\u0144. swift ponownie wsp\u00f3\u0142pracowa\u0142a z colbie caillat, a tak\u017ce za\u015bpiewa\u0142a z keithem urbanem i maren morris.\n12 listopada 2021 swift wyda\u0142a red (taylor\u2019s version) \u2013 reedycj\u0119 albumu po raz pierwszy wydanego w 2012 roku. znajdowa\u0142o si\u0119 na nim trzydzie\u015bci utwor\u00f3w, z czego dziewi\u0119\u0107 zosta\u0142o opatrzone dopiskiem \u201efrom the vault\u201d (nie by\u0142y wcze\u015bniej publikowane). utworem zamykaj\u0105cym nagranie jest \u201eall too well (10 minute version)\u201d, czyli przed\u0142u\u017cona, dziesi\u0119ciominutowa wersja utworu o tym samym tytule, znajduj\u0105cego si\u0119 na oryginalnym albumie red. wraz z klipami dla ka\u017cdej z piosenek, swift opublikowa\u0142a na youtube film kr\u00f3tkometra\u017cowy \u201eall too well: the short film\u201d, kt\u00f3ry sama wyre\u017cyserowa\u0142a. na kr\u0105\u017cku pojawili si\u0119 go\u015bcinnie ed sheeran, phoebe bridgers, gary lightbody oraz chris stapleton. do\u0142\u0105czony zosta\u0142 r\u00f3wnie\u017c charytatywny singiel \u201eronan\u201d z 2012 roku, kt\u00f3ry pocz\u0105tkowo nie znajdowa\u0142 si\u0119 na albumie. 17 listopada 2021 roku, wydany zosta\u0142 teledysk do piosenki \u201ei bet you think about me\u201d, powsta\u0142y we wsp\u00f3\u0142pracy z blake lively i miles tellerem. w celu promocji albumu, swift wyst\u0105pi\u0142a podczas saturday night live, a tak\u017ce zorganizowa\u0142a imprez\u0119 premierow\u0105 dla filmu \u201eall too well\u201d w nowym jorku.\ntaylor wyda\u0142a te\u017c \u201ewildest dreams (taylor\u2019s version)\u201d 17 wrze\u015bnia 2021 r. i \u201ethis love (taylor\u2019s version)\u201d 6 maja 2022 r. (oba single pochodz\u0105 oryginalnie z 1989). pojawi\u0142y si\u0119 one w zwiastunach odpowiednio filmu animowanego \u201emustang z dzikiej doliny: droga do wolno\u015bci\u201d (2021) i serialu amazon prime video \u201ethe summer i turned pretty\u201d (2022). poza albumami, w latach 2021\u20132023 wyst\u0105pi\u0142a w pi\u0119ciu utworach: \u201erenegade\u201d i \u201ebirch\u201d zespo\u0142u big red machine, remiksie utworu \u201egasoline\u201d zespo\u0142u haim, \u201ethe joker and the queen\u201d eda sheerana oraz \u201ethe alcott\u201d zespo\u0142u the national.\n18 maja 2022 roku odebra\u0142a honorowy tytu\u0142 doktora sztuk pi\u0119knych od uniwersytetu nowojorskiego.\n1 listopada 2022 roku swift og\u0142osi\u0142a swoj\u0105 kolejn\u0105 tras\u0119 koncertow\u0105 - the eras tour. pierwszy koncert odby\u0142 si\u0119 17 marca 2023 roku w glendale. 20 czerwca artystka poda\u0142a mi\u0119dzynarodowe daty koncert\u00f3w, a 1, 2 i 3 sierpnia 2024 zagra te\u017c w polsce - w warszawie, na stadionie narodowym. 7 lipca 2023 ukaza\u0142 si\u0119 album speak now (taylor's version) z sze\u015bcioma niewydanymi piosenkami, a tak\u017ce z go\u015bcinnym udzia\u0142em hayley williams (z zespo\u0142u paramore) oraz zespo\u0142u fall out boy. 27 pa\u017adziernika tego samego roku wydana zosta\u0142a reedycja jej pi\u0105tego albumu - 1989 (taylor's version) z pi\u0119cioma nies\u0142yszanymi dot\u0105d utworami. \n\n\n== sukcesy muzyczne ==\nw 2006 ukaza\u0142a si\u0119 jej pierwsza p\u0142yta, taylor swift, kt\u00f3ra uzyska\u0142a multiplatynowy status w stanach zjednoczonych. dwa lata p\u00f3\u017aniej swift wyda\u0142a drugi album, fearless, kt\u00f3ry sp\u0119dzi\u0142 na szczycie billboard 200 jedena\u015bcie tygodni, wi\u0119cej od jakiejkolwiek innej p\u0142yty od 2000. w listach podsumowuj\u0105cych sprzeda\u017c album\u00f3w w 2008, fearless uplasowa\u0142 si\u0119 na 3. miejscu z 2,1 mln kopii, za\u015b taylor swift zaj\u0105\u0142 6. pozycj\u0119 ze sprzeda\u017c\u0105 1,5 mln egzemplarzy. w 2009 magazyn billboard uzna\u0142 taylor za artystk\u0119 roku, a fearless otrzyma\u0142 w 2010 nagrod\u0119 grammy dla albumu roku.\nw 2011 magazyn forbes umie\u015bci\u0142 swift na 7. miejscu listy najbardziej wp\u0142ywowych postaci show biznesu, jako \u017ce w okresie 12 miesi\u0119cy jej zarobki wynios\u0142y 45 milion\u00f3w dolar\u00f3w. rok p\u00f3\u017aniej zaj\u0119\u0142a 11. pozycj\u0119 w tym samym zestawieniu, z rocznym dochodem w wysoko\u015bci 57 milion\u00f3w dolar\u00f3w.\n\nw 2008 \u0142\u0105czna sprzeda\u017c album\u00f3w swift wynios\u0142a ponad 4 mln kopii, czyni\u0105c z niej najlepiej sprzedaj\u0105cego si\u0119 artyst\u0119 w stanach zjednoczonych w tym\u017ce okresie. ten sam tytu\u0142 swift dzier\u017cy\u0142a r\u00f3wnie\u017c w 2010, kiedy to \u0142\u0105czna sprzeda\u017c jej album\u00f3w wynios\u0142a 4,46 mln egzemplarzy \u2013 najwi\u0119cej spo\u015br\u00f3d wszystkich artyst\u00f3w. w 2011 zosta\u0142a wyr\u00f3\u017cniona tytu\u0142em kobiety roku wed\u0142ug magazynu billboard. w 2012 nielsen soundscan umie\u015bci\u0142 swift na 4. miejscu listy artystek, kt\u00f3re sprzeda\u0142y najwi\u0119cej wydawnictw w formie digital download w historii, z ponad 41 mln jej utwor\u00f3w zakupionych cyfrowo.\n19 listopada 2014 zosta\u0142a pierwsz\u0105 piosenkark\u0105 w historii notowania billboard, kt\u00f3rej dwa kolejne utwory zajmowa\u0142y pierwsze miejsce na li\u015bcie.\ndo 2019 swift sprzeda\u0142a w usa 32.7 miliona kopii swoich album\u00f3w. ten wynik czyni j\u0105 pi\u0105t\u0105 w historii piosenkark\u0105, kt\u00f3ra sprzeda\u0142a najwi\u0119ksz\u0105 liczb\u0119 egzemplarzy swoich album\u00f3w od 1991. na ca\u0142ym \u015bwiecie sprzeda\u0142a ponad 50 mln kopii album\u00f3w i 150 milion\u00f3w kopii singli. jest uznawana za jedn\u0105 z najlepiej sprzedaj\u0105cych si\u0119 artystek muzycznych w historii.\npo wydaniu folklore, swift sta\u0142a si\u0119 kobiet\u0105 z najwi\u0119ksz\u0105 liczb\u0105 tygodni (48) sp\u0119dzonych na szczycie listy album\u00f3w billboard, wyprzedzaj\u0105c whitney houston.\n14 marca 2021 otrzyma\u0142a nagrod\u0119 grammy za album roku folklore i zosta\u0142a pierwsz\u0105 kobiet\u0105 w historii, kt\u00f3ra zdoby\u0142a statuetk\u0119 w tej kategorii trzy razy.\n\n\n== teksty piosenek ==\nniemal wszystkie teksty utwor\u00f3w swift s\u0105 autobiograficzne; wokalistka powiedzia\u0142a: \u201eje\u015bli s\u0142uchasz moich album\u00f3w, to tak, jakby\u015b czyta\u0142 m\u00f3j pami\u0119tnik\u201d. jednocze\u015bnie doda\u0142a, \u017ce pr\u00f3buje pisa\u0107 piosenki, kt\u00f3re trafia\u0142yby do ka\u017cdego: \u201enie chc\u0119 tworzy\u0107 tekst\u00f3w, do kt\u00f3rych nie mogliby si\u0119 odnie\u015b\u0107 moi fani\u201d.\nprywatna natura tekst\u00f3w wzbudza\u0142a du\u017ce zainteresowanie, co swift skomentowa\u0142a: \u201emy\u015bla\u0142am, \u017ce ludziom trudno b\u0119dzie si\u0119 do nich odnie\u015b\u0107, ale okaza\u0142o si\u0119, \u017ce im bardziej osobiste by\u0142y moje utwory, tym bli\u017csze stawa\u0142y si\u0119 s\u0142uchaczom\u201d. autobiograficzny kontekst utwor\u00f3w spowodowa\u0142, \u017ce fani wokalistki zacz\u0119li interesowa\u0107 si\u0119 ich inspiracjami. taylor przyzna\u0142a: \u201eka\u017cdy z ch\u0142opak\u00f3w, o kt\u00f3rym napisa\u0142am piosenk\u0119 zosta\u0142 wy\u015bledzony na myspace przez moich fan\u00f3w\u201d.\n\n\n== kariera telewizyjna i filmowa ==\nswift zadebiutowa\u0142a na ekranie jako nastolatka, graj\u0105c ma\u0142\u0105 rol\u0119 w serialu thumb wrestling federation. w 2008 roku wyst\u0105pi\u0142a w teledysku do utworu \u201eonline\u201d brada paisleya. w tym samym roku wzi\u0119\u0142a udzia\u0142 w nagrywaniu dokument\u00f3w mtv\u2019s once upon a prom dla mtv, a tak\u017ce wsp\u00f3lnie z zespo\u0142em def leppard, cmt crossroads dla cmt.\nswift pojawi\u0142a si\u0119 go\u015bcinnie w filmie koncertowym jonas brothers: koncert 3d zespo\u0142u jonas brothers, kt\u00f3ry mia\u0142 premier\u0119 27 lutego 2009 roku. telewizyjny debiut swift nast\u0105pi\u0142 w serialu csi: crime scene investigation, w odcinku \u201eturn, turn, turn\u201d z 5 marca 2009 roku, kt\u00f3ry obejrza\u0142o 20.8 milion\u00f3w widz\u00f3w w stanach zjednoczonych. piosenkarka wyst\u0105pi\u0142a w roli cameo w filmie hannah montana: the movie z 2009 roku.\nprogram telewizyjny dateline nbc wyemitowa\u0142 31 maja 2009 roku godzinne wydanie po\u015bwi\u0119cone piosenkarce. odcinek, zatytu\u0142owany \u201edateline nbc: on tour with taylor swift\u201d przedstawia\u0142 materia\u0142y z jej podr\u00f3\u017cnego autobusu, a tak\u017ce zapisy koncert\u00f3w oraz pr\u00f3b.\n7 listopada 2009 roku swift wsp\u00f3\u0142prowadzi\u0142a oraz by\u0142a muzycznym go\u015bciem w programie saturday night live.\nw 2010 roku taylor zadebiutowa\u0142a na du\u017cym ekranie rol\u0105 w komedii romantycznej walentynki, gdzie wyst\u0105pi\u0142a u boku m.in.: jamiego foxxa, julii roberts, shirley maclaine, jessiki alby i ashtona kutchera. w 2012 roku u\u017cyczy\u0142a g\u0142osu audrey w filmie animowanym lorax, za co otrzyma\u0142a nagrod\u0119 teen choice award. w 2014 roku wyst\u0105pi\u0142a w filmie dawca pami\u0119ci w roli rosemary. w 2018 roku og\u0142oszono i\u017c taylor wcieli si\u0119 w rol\u0119 bombaluriny w filmowej adaptacji musicalu cats. premiera filmu mia\u0142a miejsce w grudniu 2019 roku.\n11 pa\u017adziernika 2023 roku w los angeles odby\u0142a si\u0119 \u015bwiatowa premiera filmu taylor swift: the eras tour dokumentuj\u0105cego najnowsz\u0105 tras\u0119 koncertow\u0105 artystki; trafi\u0142 on do kin dwa dni p\u00f3\u017aniej.\n\n\n== dzia\u0142alno\u015b\u0107 filantropijna ==\n21 wrze\u015bnia 2007 roku swift pomog\u0142a zapocz\u0105tkowa\u0107 kampani\u0119 maj\u0105c\u0105 chroni\u0107 dzieci przed internetow\u0105 pedofili\u0105. nast\u0119pnie nawi\u0105za\u0142a wsp\u00f3\u0142prac\u0119 z gubernatorem stanu tennessee, philem bredesenem, aby zwalcza\u0107 internetow\u0105 przest\u0119pczo\u015b\u0107 seksualn\u0105. roczna kampania, prowadzona z udzia\u0142em tennessee association of chiefs of police, informowa\u0142a o zasadach bezpiecznego korzystania z internetu, kt\u00f3re przekazywane by\u0142y w r\u00f3\u017cnych formach rodzicom oraz uczniom na terenie ca\u0142ego stanu.\nwokalistka wsp\u00f3\u0142pracowa\u0142a r\u00f3wnie\u017c z fundacj\u0105 sound matters w kampanii maj\u0105cej ostrzega\u0107 przed niedos\u0142uchem wynikaj\u0105cym ze zbyt du\u017cego nat\u0119\u017cenia g\u0142o\u015bno\u015bci, g\u0142\u00f3wnie muzyki.\n\nna pocz\u0105tku 2008 roku swift przekaza\u0142a r\u00f3\u017cowego chevroleta, kt\u00f3rego otrzyma\u0142a od wytw\u00f3rni, dzieci\u0119cej organizacji charytatywnej, victory junction gang. natomiast w czerwcu przeznaczy\u0142a wszystkie \u015brodki ze sprzeda\u017cy bilet\u00f3w na jej wyst\u0119p podczas country music festival czerwonemu krzy\u017cowi, nashville area red cross disaster relief fund oraz national american red cross disaster relief fund.\nswift przekaza\u0142a 100 000 dolar\u00f3w oddzia\u0142owi czerwonego krzy\u017ca w cedar rapids na rzecz ofiar powodzi w stanie iowa w 2008 roku.\ntaylor wspiera dzia\u0142ania akcji @15 autorstwa best buy, dzi\u0119ki kt\u00f3rej m\u0142odzie\u017c decyduje, na co zostan\u0105 przeznaczone charytatywne donacje przedsi\u0119biorstwa. w kampanii @15 wykorzystana zosta\u0142a piosenka swift, \u201efifteen\u201d.\nartystka wyst\u0105pi\u0142a podczas charytatywnego koncertu sound relief w australii, kt\u00f3ry odby\u0142 si\u0119 w odpowiedzi na po\u017cary buszu w wiktorii z 2009 roku.\nswift przekaza\u0142a swoj\u0105 sukni\u0119 z balu maturalnego na charytatywn\u0105 aukcj\u0119, a doch\u00f3d z jej sprzeda\u017cy wyni\u00f3s\u0142 1.200 dolar\u00f3w. poza tym artystka ofiarowa\u0142a wish upon a hero foundation par\u0119 but\u00f3w na wysokich obcasach projektu betsey johnson, a zysk z jej sprzeda\u017cy przekazany zosta\u0142 na pomoc kobietom chorym na raka.\n20 listopada 2009 roku, po swoim wyst\u0119pie w ramach dorocznej akcji children in need bbc, taylor poinformowa\u0142a sir terry\u2019ego wogana, \u017ce przeka\u017ce 13.000 funt\u00f3w na rzecz programu.\n13 grudnia 2009 roku, w dniu urodzin swift, wokalistka przekaza\u0142a w sumie 250.000 dolar\u00f3w szko\u0142om na terenie ca\u0142ych stan\u00f3w zjednoczonych, kt\u00f3re odwiedzi\u0142a, i z kt\u00f3rymi mia\u0142a do czynienia.\nw reakcji na powodzie, kt\u00f3rymi dotkni\u0119ty zosta\u0142 stan tennessee, swift przekaza\u0142a 500 000 dolar\u00f3w na pomoc poszkodowanym.\nwe wrze\u015bniu 2017 roku swift przekaza\u0142a \u201ebardzo poka\u017an\u0105\u201d kwot\u0119 dla ofiar huraganu harvey.\nw 2018 roku podczas wybor\u00f3w uzupe\u0142niaj\u0105cych do kongresu, zaapelowa\u0142a o g\u0142osowanie na kandydat\u00f3w partii demokratycznej.\n\n\n== wizerunek i inna aktywno\u015b\u0107 ==\nswift znalaz\u0142a si\u0119 na ok\u0142adkach wielu czasopism, w tym m.in. magazynu blender, staj\u0105c si\u0119 drug\u0105 artystk\u0105 country w pi\u0119tnastoletniej historii gazety, kt\u00f3ra tego dokona\u0142a. taylor obecna by\u0142a na listach 100 najpi\u0119kniejszych ludzi show-biznesu wed\u0142ug people w 2008, 2009 oraz 2010 roku. magazyn maxim umie\u015bci\u0142 j\u0105 na 57. miejscu zestawienia najpi\u0119kniejszych dziewczyn roku 2008. rok p\u00f3\u017aniej na tej samej li\u015bcie zaj\u0119\u0142a 50. pozycj\u0119, natomiast w 2010 roku awansowa\u0142a na 31. miejsce. cosmogirl okrzykn\u0105\u0142 swift dziewczyn\u0105 roku 2008. w 2011 zosta\u0142a ambasadork\u0105 marki kosmetycznej covergirl. reklamowa\u0142a mi\u0119dzy innymi podk\u0142ad tej firmy.\nmagazyn rolling stone umie\u015bci\u0142 taylor w zestawieniu the rs 100: agents of change, czyli 100 postaci, kt\u00f3re zmieniaj\u0105 ameryk\u0119. z kolei people wyr\u00f3\u017cni\u0142 j\u0105 jako jedn\u0105 z 25 najbardziej intryguj\u0105cych os\u00f3b 2009 roku.\njakks pacific wyprodukowa\u0142 lalk\u0119 taylor swift pod koniec 2008 roku. od tego samego roku wokalistka jest twarz\u0105 marki l.e.i. jeans. w 2009 roku swift wyst\u0105pi\u0142a w serii reklam promuj\u0105cych dru\u017cyn\u0119 nhl nashville predators. w 2012 zosta\u0142a twarz\u0105 marki but\u00f3w keds.\n\n\n== \u017cycie prywatne ==\nw 2008 by\u0142a zwi\u0105zana z wokalist\u0105 joe jonasem, jednak ich zwi\u0105zek zako\u0144czy\u0142 si\u0119 po kilku miesi\u0105cach. 11 listopada 2008 powiedzia\u0142a w programie the ellen degeneres show: \u201ekiedy patrz\u0119 na t\u0119 osob\u0119 [kt\u00f3ra b\u0119dzie ze mn\u0105 zawsze], nawet nie pami\u0119tam o ch\u0142opaku, kt\u00f3ry zerwa\u0142 ze mn\u0105 przez telefon podczas 27-sekundowej rozmowy, gdy mia\u0142am 18 lat\u201d. inspiracj\u0105 do napisania utworu \u201eforever & always\u201d (z albumu fearless) by\u0142y relacje taylor z jonasem. spotyka\u0142a si\u0119 tak\u017ce z taylorem lautnerem, (2009) inspiracj\u0105 tego zwi\u0105zku jest piosenka back to december, johnem mayerem, kt\u00f3ry z kolei by\u0142 inspiracj\u0105 do piosenek ours oraz dear john, jakie'm gyllenhaalem, conorem kennedym, harrym stylesem (2012-2013) calvinem harrisem oraz tomem hiddlestonem. od 2016 by\u0142a w sta\u0142ym zwi\u0105zku z aktorem joe alwynem, rozstali si\u0119 jednak w 2023. od 2023 spotyka si\u0119 z futbolist\u0105 travisem kelce. ich zwi\u0105zek przyci\u0105gn\u0105\u0142 spor\u0105 uwag\u0119 medi\u00f3w i spowodowa\u0142 znaczny wzrost ogl\u0105dalno\u015bci meczy nfl z udzia\u0142em dru\u017cyny kansas city chiefs, w kt\u00f3rej gra kelce.\nma kilka kot\u00f3w, kt\u00f3re anga\u017cowa\u0142a do swoich projekt\u00f3w. w listopadzie 2011 kupi\u0142a kotk\u0119 rasy szkocki zwis\u0142ouchy, kt\u00f3rej nada\u0142a imi\u0119 meredith (na cze\u015b\u0107 meredith grey, g\u0142\u00f3wnej bohaterki serialu chirurdzy) i kt\u00f3r\u0105 pokaza\u0142a w wideoklipie do utworu \u201eours\u201d. w czerwcu 2014 kupi\u0142a drug\u0105 kotk\u0119 (r\u00f3wnie\u017c rasy szkocki zwis\u0142ouchy), nazwan\u0105 olivia (na cze\u015b\u0107 detektyw olivii benson, bohaterki serialu prawo i porz\u0105dek), kt\u00f3ra wyst\u0105pi\u0142a w reklamie diet coke, at&t i w teledysku do piosenki \u201eblank space\u201d. w maju 2019 zaadoptowa\u0142a kota imieniem benjamin button (w ho\u0142dzie bohaterowi filmu ciekawy przypadek benjamina buttona), kt\u00f3ry wyst\u0105pi\u0142 w teledysku do piosenki \u201eme!\u201d z 2019.\n\n\n== dyskografia ==\n2006: taylor swift\n2008: fearless\n2021: fearless (taylor\u2019s version)\n2010: speak now\n2023: speak now (taylor's version)\n2012: red\n2021: red (taylor\u2019s version)\n2014: 1989\n2023: 1989 (taylor's version)\n2017: reputation\n2019: lover\n2020: folklore\n2020: evermore\n2022: midnights\n\n\n== filmografia ==\n\n\n== nagrody i nominacje ==\n\n\n== trasy koncertowe ==\nfearless tour (2009\u20132010)\nspeak now world tour (2011\u20132012)\nred tour (2013\u20132014)\n1989 world tour (2015)\nreputation stadium tour (2018)\nlover fest (2020, odwo\u0142ana)\nthe eras tour (2023-2024)\n\n\n== przypisy ==\n\n\n== linki zewn\u0119trzne ==\ntaylor swift w bazie imdb (ang.)\ntaylor swift w bazie allmusic (ang.)"