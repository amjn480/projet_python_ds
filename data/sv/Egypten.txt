"egypten (arabiska: \u0645\u0635\u0631, mi\u1e63r eller m\u00e1\u1e63r; koptiska: k\u012bmi; fornegyptiska: kemet), formellt arabrepubliken egypten (arabiska: \u062c\u0645\u0647\u0648\u0631\u064a\u0651\u0629 \u0645\u0635\u0631\u0627\u0644\u0639\u0631\u0628\u064a\u0651\u0629, \u01e7umhuriyat misr al-\u02c1arabiyah), \u00e4r en republik i \u00f6stra nordafrika, vid medelhavet och r\u00f6da havet. sinaihalv\u00f6n bildar en landv\u00e4g in i sydv\u00e4stasien och egypten har d\u00e4rf\u00f6r landomr\u00e5den i tv\u00e5 kontinenter och \u00e4r ett transkontinentalt land och stormakt i afrika, medelhavsomr\u00e5det, mellan\u00f6stern och den muslimska v\u00e4rlden. egypten gr\u00e4nsar till medelhavet i norr, gazaremsan och israel till nordost, r\u00f6da havet i \u00f6st, sudan i s\u00f6der och libyen i v\u00e4ster.\negypten \u00e4r det folkrikaste landet i arabv\u00e4rlden och ett av de folkrikaste l\u00e4nderna i afrika och mellan\u00f6stern. den stora majoriteten  bor n\u00e4ra nilen p\u00e5 ett cirka 40 000 km\u00b2 stort omr\u00e5de d\u00e4r den enda odlingsmarken finns. stora delar av sahara\u00f6knen \u00e4r glest befolkad. ungef\u00e4r h\u00e4lften av egyptens inv\u00e5nare bor i st\u00e4der, de flesta spridda \u00f6ver t\u00e4tbefolkade orter som kairo, alexandria och andra st\u00f6rre st\u00e4der i nildeltat.\negyptens ekonomi \u00e4r en av de mest diversifierade i mellan\u00f6stern, med sektorer inom exempelvis turism, jordbruk, industri och service p\u00e5 n\u00e4stan lika produktionsniv\u00e5er.\n\n\n== historia ==\n\nvid floden nilen utvecklades en av v\u00e4rldshistoriens f\u00f6rsta civilisationer. ett enat kungad\u00f6me, inkorporerande b\u00e5de nildeltat och nildalen, uppstod mot slutet av 3000-talet f.kr och en rad dynastier styrde sedan egypten under f\u00f6ljande tre \u00e5rtusenden. de tidsperioder d\u00e5 landet var enat och sj\u00e4lvst\u00e4ndigt kallas f\u00f6r tidigdynastisk/arkaisk tid (cirka 3100\u20132707 f.kr.), gamla riket (2707\u20132170 f.kr.), mellersta riket (2046\u20131793 f.kr.), nya riket (1550\u20131070 f.kr.) samt saitisk tid (cirka 664-525 f.kr.). den saitiska dynastin avsattes av persien 525 f.kr. och egypten styrdes, med undantag av n\u00e5gra \u00e5rtionden av sj\u00e4lvst\u00e4ndighet, d\u00e4rifr\u00e5n fram till 332 f.kr. d\u00e5 grekerna (ptolemaiska dynastin) \u00f6vertog herrav\u00e4ldet, senare f\u00f6ljda av rom fr\u00e5n 30 f.kr. (se \u00e4ven bysantinska riket). egypten var ett av de f\u00f6rsta l\u00e4nderna kristendomen spreds till. den kristna befolkningen, som kallas kopter, \u00e4r numera en etnisk minoritet i landet.\np\u00e5 600-talet inf\u00f6rde araberna islam och det arabiska spr\u00e5ket, och styrde under sexhundra \u00e5r. en lokal milit\u00e4r grupp, mamlukerna, tog kontrollen vid 1250 och hade ett fortsatt starkt inflytande \u00e4ven efter osmanska rikets er\u00f6vring av egypten 1517. under 1800-talet gjorde sig egypten sj\u00e4lvst\u00e4ndigt fr\u00e5n osmanska riket. efter f\u00e4rdigst\u00e4llandet av suezkanalen 1869 blev landet viktigt f\u00f6r f\u00f6rbindelsen mellan europa och asien, men var ocks\u00e5 djupt skuldsatt. storbritannien ockuperade egypten f\u00f6r att skydda sina investeringar i kanalen, men formellt var landet sj\u00e4lvst\u00e4ndigt till 1914, d\u00e5 egypten blev ett brittiskt protektorat. den 28 februari 1922 blev egypten sj\u00e4lvst\u00e4ndigt och 1936 drog storbritannien tillbaka en del av sina trupper. det var dock f\u00f6rst efter andra v\u00e4rldskriget som det tidigare starka brittiska inflytandet kraftigt minskade. 1953 blev egypten republik.\n\negypten inledde mot slutet av 1950-talet f\u00f6rstatligandet av jordbruk och industri under ledning av landets president gamal abdel nasser, tillh\u00f6rande det panarabiska partiet arabiska socialistiska unionen. detta underst\u00f6ddes kraftigt av sovjetunionen genom teknisk och ekonomisk hj\u00e4lp. under \u00e5ren 1958-1961 utgjorde landet f\u00f6renade arabrepubliken tillsammans med syrien, men syrien l\u00e4mnade sedan denna union. 1967 n\u00e5dde nasser n\u00e4ra absolut makt \u00f6ver landet genom att bli s\u00e5v\u00e4l premi\u00e4rminister som partichef, f\u00f6rutom den tidigare posten som president. nasser avled 1970 och 1972 utvisades all sovjetisk milit\u00e4r personal fr\u00e5n egypten, och de sovjetiska baserna st\u00e4lldes under egyptisk kontroll.\nefter oktoberkriget 1973 mot israel kom landet efterhand att orientera sig alltmer mot usa. anwar sadat s\u00e5g till att egypten blev det f\u00f6rsta arabland som undertecknade ett fredsavtal med israel. detta ledde till kritik fr\u00e5n andra arabl\u00e4nder och sadat m\u00f6rdades 1981. han eftertr\u00e4ddes av vicepresidenten hosni mubarak.\nlandets tidigare president hosni mubarak l\u00e4mnade den 11 februari 2011 \u00f6ver makten till milit\u00e4ren efter omfattande folkliga protester och demonstrationer under den arabiska v\u00e5ren. protesterna kr\u00e4vde hundratals civila liv och tusentals personer skadades. som en effekt av protesterna h\u00f6lls det f\u00f6rsta demokratiska presidentvalet i maj och juni 2012. muslimska br\u00f6draskapets kandidat muhammad mursi blev valets segrare och milit\u00e4rens man, symbolen f\u00f6r den gamla regimen, ahmed shafiq fick se sig besegrad. motst\u00e5ndare till mursi var r\u00e4dda att strikta islamiska lagar skulle inf\u00f6ras men det muslimska br\u00f6draskapet st\u00f6dde mursi och han satt d\u00e4rf\u00f6r kvar vid makten. i november 2012 proklamerade mursi att han \u00e4mnade att g\u00f6ra sina lagar om\u00f6jliga att utmana genom en ny tempor\u00e4r f\u00f6r\u00e4ndring av egyptens d\u00e5varande konstitution. massiva v\u00e5ldsamma protester utbr\u00f6t efter tillk\u00e4nnagivandet men mursi v\u00e4grade att stoppa sitt f\u00f6rslag.\n\n\n=== milit\u00e4rkuppen 2013 ===\ni juni 2013, efter ett \u00e5r av mursis styre, protesterade miljontals demonstranter mot hans regering och dess str\u00e4van att inf\u00f6ra ett striktare auktorit\u00e4rt och religi\u00f6st styre. demonstrationerna ledde slutligen till att milit\u00e4ren avsatte muhammed mursi och milit\u00e4rchefen abdel fattah el-sisi s\u00e5g till att det muslimska br\u00f6draskapet och dess anh\u00e4ngare sattes i husarrest. omv\u00e4rlden reagerade mycket blandat p\u00e5 kuppen. de allra flesta v\u00e4stl\u00e4nderna har beskrivit h\u00e4ndelsen som en kupp medan andra, mer positivt inst\u00e4llda, har beskrivit h\u00e4ndelsen som en revolution. i samband med kuppen genomf\u00f6rdes milit\u00e4ra attacker mot muslimska br\u00f6draskapets anh\u00e4ngare som ledde till minst 1400 m\u00e4nniskors d\u00f6d och runt 14 000 f\u00e4ngslade personer. senare styrde han upp landet och tillsatte en tillf\u00e4llig regering. en ny konstitution accepterades i en folkomr\u00f6stning i januari 2014 som reglerar parlamentets och presidentens makt. d\u00e4refter avgick sisi som milit\u00e4rchef f\u00f6r att kunna st\u00e4lla upp som presidentkandidat i det nya valet 2014. valet h\u00f6lls i maj med en oppositionell politiker som motkandidat.  sisi var favorit och valet resulterade i en enorm seger f\u00f6r honom med \u00f6ver 93% av r\u00f6sterna. han tilltr\u00e4dde sitt \u00e4mbete den 8 juni 2014.\ni september 2018 d\u00f6mdes 75 personer till d\u00f6den och \u00f6ver 600 till f\u00e4ngelse f\u00f6r inblandning i de blodiga protesterna 2013. bland de d\u00f6mda fanns flera h\u00f6gt uppsatta ledare inom muslimska br\u00f6draskapet.\n\n\n== geografi ==\nlandets s\u00f6dra delar ben\u00e4mns som \u00f6vre egypten och dessa norra delar ben\u00e4mns som nedre egypten, namnen baserade p\u00e5 den riktning som vattnet str\u00f6mmar i nilen.\nst\u00f6rre st\u00e4der i landet inkluderar kairo, som tillsammans med angr\u00e4nsande giza \u00e4r ett av v\u00e4rldens st\u00f6rsta storstadsomr\u00e5den, alexandria, en av v\u00e4rldens \u00e4ldsta st\u00e4der, assuan, asyut, al-mahalla al-kubra, luxor, port said, shubra al-khayma, suez, zagazig och al-minya.\nsahara\u00f6knens nord\u00f6stra del heter libyska \u00f6knen och p\u00e5 andra sidan bergskedjan d\u00e4r den slutar finns egyptens v\u00e4stra \u00f6knen som kallades \"r\u00f6da landet\" i forntida egypten och skyddade landet fr\u00e5n hot fr\u00e5n v\u00e4st.\nden v\u00e4stra \u00f6knens stora befolkade oaser \u00e4r bahariya, dakhla, farafra, fayyum, kharga och siwa. de omges alla av mindre byar. p\u00e5 sinaihalv\u00f6n och i \u00f6knen v\u00e4ster om r\u00f6da havets kust finns ocks\u00e5 mindre oaser.\n\n\n=== topografi ===\nhuvuddelen (mer \u00e4n 90 %) av egyptens yta \u00e4r en steril \u00f6kenplat\u00e5. landets livsnerv \u00e4r den b\u00f6rdiga nildalen, jordens st\u00f6rsta flodoas, som str\u00e4cker sig fr\u00e5n sudan i s\u00f6der cirka 1 500 km norrut till medelhavet. nilen har skurit ned en tr\u00e5ng dal (cirka 5\u201315 km bred), som n\u00e4rmast havet vidgar sig till ett stort delta. landet kring flodens \u00f6vre lopp i s\u00f6der kallas sedan gammalt \u00f6vre egypten och deltalandet nedre egypten. s\u00f6der om kairo breder \u00f6knar ut sig p\u00e5 b\u00e5da sidor om nilen. libyska \u00f6knen i v\u00e4ster genomdras av djupa s\u00e4nkor (bl.a. qattaras\u00e4nkan, 134 m u.h.) med oaser och avloppsl\u00f6sa saltsj\u00f6ar. arabiska \u00f6knen \u00f6ster om nilen \u00e4r en klipp\u00f6ken med uttorkade floddalar (wadis) och h\u00f6ga randberg l\u00e4ngs kusten mot r\u00f6da havet. h\u00f6gst n\u00e5r massiven p\u00e5 sinaihalv\u00f6n (drygt 2 600 m \u00f6.h.). st\u00f6rre delen av landet har extremt torrt \u00f6kenklimat med heta, torra somrar och milda vintrar. kustlandet i norr har medelhavsklimat.\n\n\n=== hydrografi ===\nl\u00e4gsta punkt: qattara-depressionen, 133 meter under havet\n\n\n=== klimat ===\ndet f\u00f6rekommer regelbundna torrperioder. sandstormar \u00e4r vanliga, speciellt under v\u00e5ren med en het sandstorm som kallas khamsin.\n\n\n=== naturskydd ===\negypten har m\u00e5nga milj\u00f6problem. jordbruksmark f\u00f6rsvinner dels p\u00e5 grund av sand som bl\u00e5ser in fr\u00e5n sahara, dels p\u00e5 grund av att st\u00e4derna breder ut sig. nedanf\u00f6r assuandammen \u00f6kar jordens salthalt markant. den enda permanenta f\u00e4rskvattenk\u00e4llan \u00e4r nilen, s\u00e5 i \u00f6vriga landet \u00e4r tillg\u00e5ngen p\u00e5 vatten mycket begr\u00e4nsad. oljef\u00f6roreningar och andra vattenf\u00f6roreningar hotar korallreven, str\u00e4nderna och det marina djurlivet. egypten har skrivit p\u00e5, men inte ratificerat kyotoprotokollet om klimatf\u00f6r\u00e4ndringar.[k\u00e4lla beh\u00f6vs] [n\u00e4r?]jordb\u00e4vningar \u00e4r ovanliga men f\u00f6rekommer, i modern tid \u00e4r jordb\u00e4vningen i kairo 1992 den mest uppm\u00e4rksammade, landet drabbas ocks\u00e5 av \u00f6versv\u00e4mningar och jordskred.\n\n\n== styre och politik ==\n\n\n=== konstitution och styre ===\n\negypten \u00e4r sedan \u00e5r 1953 en republik. konstitutionen, som antogs efter en folkomr\u00f6stning \u00e5r 2014, \u00e4r mer sekulariserad \u00e4n den tidigare, men \u00e4r fortfarande knuten till sharialagstiftning genom paragraf 2 d\u00e4r det framkommer att \"principerna f\u00f6r sharialagstiftningen \u00e4r den huvudsakliga k\u00e4llan till lagen\".egyptens president \u00e4r statschef och \u00f6verbef\u00e4lhavare. denne utser premi\u00e4rminister, vicepresident och regering. presidenten l\u00e4gger ocks\u00e5 lagf\u00f6rslag och f\u00f6rslag till statsbudget och har r\u00e4tt att utlysa undantagstillst\u00e5nd. presidenten v\u00e4ljs, efter en grundlags\u00e4ndring \u00e5r 2019, f\u00f6r sex \u00e5r. egyptiska parlamentet best\u00e5r av 596 ledam\u00f6ter. av dessa v\u00e4ljs 448 ledam\u00f6ter i direkt val och 120 ledam\u00f6ter v\u00e4ljs genom ett system med partilistor. 28 av ledam\u00f6terna utses av presidenten. egyptiska representanthuset uppl\u00f6stes \u00e5r 2014. parlamentet har begr\u00e4nsad makt, men har m\u00f6jlighet att avs\u00e4tta presidenten.\n\n\n=== administrativ indelning ===\n\nhistoriskt delades egypten i sepat/nome, idag \u00e4r egypten indelat i 27 guvernement (muhafazat).\n\n\n=== f\u00f6rsvar ===\n\negypten har ett samarbete med nato genom mediterranean dialogue, md, sedan \u00e5r 1995. detta \u00e4r ett forum f\u00f6r att skapa goda relationer i regionen och skapa en stabil s\u00e4kerhetssituation. f\u00f6rutom natomedlemmarna deltar \u00e4ven israel, mauretanien, marocko, tunisien samt jordanien och algeriet i samtalen. egypten har \u00e4ven den amerikanska statusen major non-nato ally, vilket bland annat ger egypten m\u00f6jlighet att k\u00f6pa amerikanskt f\u00f6rsvarsmateriel samt samarbeta med usa i s\u00e4kerhetsrelaterade fr\u00e5gor.\n\n\n== ekonomi och infrastruktur ==\negypten \u00e4r ett kontrastrikt utvecklingsland, b\u00e5de ett \u00f6verbefolkat jordbruksland och en modern industristat. n\u00e4ringslivet socialiserades efter 1952, och har sedan 1970-talet \u00f6ppnats mot en friare marknadsekonomi. men produktiviteten \u00e4r l\u00e5g och arbetsl\u00f6sheten skapar oerh\u00f6rda sociala problem. nilens \u00e5rliga \u00f6versv\u00e4mningar och b\u00f6rdiga flodslam var sedan forntiden en f\u00f6ruts\u00e4ttning f\u00f6r jordbruket. det syssels\u00e4tter n\u00e4stan halva befolkningen, trots att bara n\u00e5gra procent av landets yta \u00e4r odlingsbar. de flesta jordbrukarna \u00e4r fattiga sm\u00e5brukare (fellah). den viktigaste produkten \u00e4r l\u00e5ngfibrig bomull, en stor exportvara. andra gr\u00f6dor \u00e4r vete, majs, ris och sockerr\u00f6r. genom konstbevattning har man \u00f6ppnat nyodlingar i deltat och oaserna. men jorden kan inte f\u00f6da befolkningen och stora m\u00e4ngder livsmedel m\u00e5ste importeras. flodvattnet har sedan \u00e4ldsta tid reglerats med dammar och bevattningskanaler. i b\u00f6rjan av 1900-talet uppf\u00f6rdes assuandammen vid nilens f\u00f6rsta vattenfall (katarakt) i s\u00f6dra egypten. en andra damm (h\u00f6ga dammen) invigdes 1960 och skapade v\u00e4rldens st\u00f6rsta vattenreservoar, nassersj\u00f6n (cirka 5 000 km2). det var ett viktigt steg i landets modernisering, men samtidigt ett gigantiskt ingrepp i naturen. till de negativa f\u00f6ljderna h\u00f6r att jorden f\u00f6rsaltas, det n\u00e4ringsrika slammet blir kvar i dammen (till men f\u00f6r jordbruket och fisket) och att det stillast\u00e5ende vattnet bildar grogrund f\u00f6r sjukdomar som bilharzia. egyptens industri, till stor del statlig, producerade tidigare mest textilier och livsmedel. den har breddats med tung produktion (st\u00e5lverk, verkstads-, olje- och kemisk industri) bl.a. i helwan n\u00e4ra kairo, i deltat och kanalzonen. nilen \u00e4r sedan gammalt den stora trafikpuls\u00e5dern, men sj\u00f6farten p\u00e5 floden minskar. den strategiskt viktiga suezkanalen, invigd 1869 och nationaliserad 1956, har gett goda inkomster. efter st\u00e4ngningen 1967\u201375 (under krigen mot israel) \u00e5terfick den dock inte sin forna betydelse. turismen, som blivit en ekonomisk h\u00f6rnsten, hotades p\u00e5 1990-talet av muslimska fundamentalisters terroraktioner.under 1990-talet utvecklades egyptens makroekonomi p\u00e5 ett positivt s\u00e4tt under ledning av imf. inflationen d\u00e4mpades, budgetunderskottet minskade och mer investeringar i landet av utl\u00e4ndskt kapital gjordes. de senaste fyra \u00e5ren har de positiva effekterna minskat och investeringar i stora infrastruktur-projekt har \u00f6kat budgetunderskottet igen. en d\u00e5lig v\u00e4xelkurs sedan 1998 har inneburit ett \u00f6kat tryck p\u00e5 det egyptiska pundet. efter den 11 september 2001 minskade inkomsterna fr\u00e5n b\u00e5de turismen och tullinkomsterna fr\u00e5n suezkanalen, men turismen har \u00e5terh\u00e4mtat sig och omsatte 2010 cirka $11 miljarder. valutan devalverades flera g\u00e5nger under 2002. man hoppas kunna utveckla tillg\u00e5ngarna p\u00e5 naturgas i syfte att exportera. landets valuta \u00e4r egyptiska pund. de fr\u00e4msta inkomstk\u00e4llorna f\u00f6r den egyptiska ekonomin \u00e4r turism, suezkanalen, pengar hemskickade av egyptier som arbetar utomlands samt export av olja och gas.\n\n\n=== n\u00e4ringsliv ===\n\n\n==== energi och r\u00e5varor ====\n\u00e5r 2005 framst\u00e4lldes n\u00e4stan 75 % av elektriciteten fr\u00e5n naturgas, 14 % fr\u00e5n olja och resterande 12 % av vattenkraft.naturtillg\u00e5ngar: petroleum, naturgas, j\u00e4rnmalm, fosfat, mangan, kalksten, gips, talk, asbest, bly, zink\n\n\n==== turism ====\nturistn\u00e4ringen och r\u00f6da havets riviera syssels\u00e4tter cirka 12 % av egyptens arbetskraft.\nde st\u00f6rsta turistorterna ut\u00f6ver kairo \u00e4r sharm el-sheikh (sinaihalv\u00f6n), hurghada (r\u00f6da havet), luxor och aswan (nildalen).\n\n\n==== arbetsmarknad ====\nungdomsarbetsl\u00f6shet: 34,3 % (2013)\n\nhos m\u00e4n: 28,7 % (2013)\nhos kvinnor: 52,2 % (2013)\n\n\n=== infrastruktur ===\n\n\n==== utbildning och forskning ====\nlandet har satsat stora resurser p\u00e5 skolor och h\u00f6gre utbildning, men systemet sviktar under trycket av befolkningsexplosionen.de skolpliktiga barnen g\u00e5r i sex\u00e5rig grundskola. 70 % av dessa barn forts\u00e4tter till h\u00f6gre niv\u00e5er. skolg\u00e5ngen \u00e4r gratis och det finns 13 universitet i egypten. d\u00e4ribland al azharuniversitetet, v\u00e4rldens n\u00e4st \u00e4ldsta universitet. i en studie av un women rapporterade 80% av m\u00e4n i egypten att de blivit slagna av sina l\u00e4rare.\nl\u00e4s- och skrivkunnigheten hos personer 15 \u00e5r och \u00e4ldre \u00e5r 2015 var 73,8 %, varav 82,2 % hos m\u00e4n och 64,4 % hos kvinnor.\n\n\n== befolkning ==\nomkring 95 procent av inv\u00e5narna lever i den smala nildalen och i floddeltat (ett av jordens t\u00e4tast befolkade omr\u00e5den, cirka 1 000 inv./km2). den ytterst snabba folk\u00f6kningen (en f\u00f6rdubbling p\u00e5 en dryg generation) har skapat allvarliga ekonomiska och sociala problem. i v\u00e4xande antal drar landsbygdsborna till storst\u00e4derna som v\u00e4xer oh\u00e4mmat.\n\n\n=== demografi ===\n\n\n==== statistik ====\n\n\n==== minoriteter ====\n\nbefolkningen \u00e4r etniskt sett en relativt homogen grupp, och \u00e4r resultatet av en blandning av hamitiska och semitiska folk. trots invandring fr\u00e5n mellan\u00f6stern och medelhavsregionen, har befolkningen, s\u00e4rskilt i \u00f6vre egypten (s\u00f6dra egypten), bevarat starka fysiska likheter med de gamla egyptierna.st\u00f6rre delen av befolkningen utg\u00f6rs av araber. de dominerar i norra egypten, som i alla tider haft kontakt med medelhavsv\u00e4rlden och mellersta \u00f6stern; i s\u00f6der har inv\u00e5narna tydligare drag av de forntida egyptierna. h\u00e4r lever ocks\u00e5 nubier (ett sudanfolk) och i oaserna finns berberfolk. minoriteter som spelat en viktig roll under antiken och medeltiden \u00e4r greker och judar.\n\n\n==== migration ====\nflyktingar: 2017 fanns i egypten 70 027 flyktingar fr\u00e5n gazaremsan och v\u00e4stbanken, 6 835 flyktingar fr\u00e5n somalia (siffra fr\u00e5n 2016), 15 053 flyktingar fr\u00e5n sudan samt 122 228 flyktingar fr\u00e5n syrien. 2016 uppskattades antalet statsl\u00f6sa i landet till 19 stycken.\ninternflyktingar: 2016 fanns i egypten 78 000 internflyktingar.m\u00e5nga egyptier har blivit g\u00e4starbetare i andra arabl\u00e4nder.\n\n\n=== spr\u00e5k ===\nofficiellt spr\u00e5k \u00e4r arabiska. n\u00e4stan hela befolkningen talar dialekter av det egyptisk-arabiska talspr\u00e5ket. kairodialekten utg\u00f6r en slags nationell talspr\u00e5ksstandard och \u00e4r \u00e4ven den talspr\u00e5ksvariant som \u00e4r mest k\u00e4nd i den arabisktalande v\u00e4rlden. ett utm\u00e4rkande drag \u00e4r spr\u00e5kets uttal av /dj/ (mjukt j-ljud) i standardarabiska som /g/ (h\u00e5rt g-ljud). vissa oasbyar i de v\u00e4stra \u00f6kenomr\u00e5dena har en berberspr\u00e5ktalande befolkning.enligt the world factbook f\u00f6rst\u00e5r utbildade egyptier i allm\u00e4nhet engelska eller franska.f\u00f6re arabernas ankomst p\u00e5 600-talet talade egyptierna koptiska som byggde p\u00e5 fornegyptiska (det blev senare enbart kyrkospr\u00e5k). efter arabernas er\u00f6vring av egypten p\u00e5 600-talet blev arabiskan efter hand huvudspr\u00e5k.\n\n\n=== religion ===\n\nreligi\u00f6s tillh\u00f6righet: muslimer (mestadels sunni) utg\u00f6r cirka 90 %, medan kristna ber\u00e4knas uppg\u00e5 till cirka 10 % (2015).kopterna kristnades p\u00e5 100-talet e.kr. och deras kyrka kom att inta en mycket sj\u00e4lvst\u00e4ndig st\u00e4llning. alexandria var en tid kristenhetens centrum. i v\u00e5r tid utg\u00f6r kopterna cirka 7 procent (av landets 10 procent kristna) och bor f\u00f6retr\u00e4desvis i \u00f6vre egypten i s\u00f6der.islam vann insteg efter arabernas int\u00e5g p\u00e5 600-talet. i dag bek\u00e4nner sig cirka 90 % av inv\u00e5narna till islam (flertalet \u00e4r sunnimuslimer).kristna kopter, egyptens st\u00f6rsta religi\u00f6sa minoritet, beh\u00f6ver s\u00e4rskilda tillst\u00e5nd f\u00f6r att f\u00e5 bygga kyrkor eller att genomf\u00f6ra reparationer. i praktiken kan tillst\u00e5nden dr\u00f6ja tiotals \u00e5r eller aldrig beviljas. motsvarande finns inte f\u00f6r mosk\u00e9er.\n\n\n=== h\u00e4lsa ===\n\u00e5r 2014 var andelen av den vuxna befolkningen som var smittade av hiv och aids 0,02 %, totalt, 11 500 personer. samma \u00e5r ber\u00e4knades antalet avlidna i aids till 300.\nandel av den vuxna befolkningen som lider av fetma: 27,7 % (2014)\nandel av barn under 5 \u00e5rs \u00e5lder som \u00e4r underviktiga: 7,0 % (2014)\nm\u00f6drad\u00f6dlighet: 33 d\u00f6dsfall per 100 000 f\u00f6dslar (2015)\nsp\u00e4dbarnsd\u00f6dlighet: 19,7 d\u00f6dsfall per 1 000 levande f\u00f6dslar (2016)\n\n\n=== bos\u00e4ttning ===\n\nden genomsnittliga befolkningst\u00e4theten \u00e4r cirka 80 inv\u00e5nare per kvadratkilometer. eftersom det mesta av landet best\u00e5r av obeboeliga \u00f6kenomr\u00e5den \u00e4r befolkningst\u00e4theten p\u00e5 m\u00e5nga platser \u00f6ver 1 550 per kvadratkilometer. nildalen och nildeltat h\u00f6r till v\u00e4rldens mest t\u00e4tbefolkade omr\u00e5den. cirka tv\u00e5 tredjedelar av befolkningen \u00e4r inkl\u00e4md i deltat (inklusive kairo), d\u00e4r befolkningst\u00e4theten \u00e4r mycket h\u00f6g. \u00f6kenomr\u00e5dena och sinaihalv\u00f6n, som tillsammans utg\u00f6r 96 % av egyptens totala areal, har som j\u00e4mf\u00f6relse endast 1 % av befolkningen. fellaherna, de fattiga b\u00f6nder som traditionellt har utgjort en majoritet av folket, lever fr\u00e4mst i sm\u00e5 lerhus som \u00e4r grupperade tillsammans i koncentrerade byar. med hopp om ett b\u00e4ttre liv emigrerade m\u00e5nga av fellaherna till grannl\u00e4nderna, i synnerhet libyen, och tog andra arbeten.den urbana befolkningen \u00f6kar snabbt och cirka 43 % av egyptierna levde i st\u00e4der \u00e5r 2015. i synnerhet drar st\u00e4derna i deltat till sig invandrare fr\u00e5n den fattiga, \u00f6verbefolkade landsbygden i \u00f6vre egypten. huvudstaden kairo, med cirka 7,1 miljoner inv\u00e5nare i sj\u00e4lva staden (2010), och uppskattningsvis ytterligare 10 miljoner i storstadsomr\u00e5det (vilket inkluderar giza, med cirka 2,9 miljoner inv\u00e5nare 2006, och shubra al-khayma, med cirka 1 miljon inv\u00e5nare), \u00e4r en av v\u00e4rldens st\u00f6rsta st\u00e4der och afrikas folkrikaste storstadsomr\u00e5de. en annan storstad \u00e4r alexandria med cirka 4,4 miljoner inv\u00e5nare (2010). p\u00e5 senare \u00e5r har ett antal nya st\u00e4der i etablerats \u00f6knen i ett f\u00f6rs\u00f6k att lindra de stora st\u00e4derna i nedre nildalen, s\u00e4rskilt kairo och alexandria. dessa st\u00e4der planeras rymma totalt 6,4 miljoner inv\u00e5nare.\n\n\n=== sociala f\u00f6rh\u00e5llanden ===\n\nj\u00e4mst\u00e4lldhet mellan k\u00f6nen i egypten \u00e4r i stort sett p\u00e5 samma niv\u00e5 som \u00f6vriga l\u00e4nder i n\u00e4romr\u00e5det till exempel tunisien, marocko, algeriet, libanon och jordanien. d\u00e4remot skiljer det sig markant mellan den konservativa landsbygden i s\u00f6der med storst\u00e4der som kairo, alexandria och port said i landets norra delar. det finns inga hinder f\u00f6r kvinnor att utbilda sig, jobba, r\u00f6ra sig fritt i samh\u00e4llet eller k\u00f6ra bil. kvinnor  diskrimineras dock \u00e4nd\u00e5 i egypten p\u00e5 olika s\u00e4tt s\u00e5som andra l\u00e4nder i regionen. unicef rapporterade 2010 att 91 % av alla kvinnor i landet har utsatts f\u00f6r k\u00f6nsstympning. landets befolkning var \u00e5r 2017 i majoriteten positiva till k\u00f6nsstympningen d\u00e5 tv\u00e5 tredjedelar av f\u00f6r\u00e4ldrarna tar beslutet om stympningen i samr\u00e5d. kvinnor har ocks\u00e5, till skillnad fr\u00e5n m\u00e4nnen, begr\u00e4nsade m\u00f6jligheter att beg\u00e4ra skilsm\u00e4ssa. misshandel i hemmet \u00e4r en av f\u00e5 lagliga grunder f\u00f6r en kvinna att f\u00e5 skilja sig, men den kr\u00e4ver ofta att hon har vittnen som kan styrka hennes uppgifter. en studie genomf\u00f6rd av egyptian centre for women's rights fann att mer \u00e4n 80 % av landets kvinnor hade utsatts f\u00f6r sexuella trakasserier och att majoriteten av dessa offer bar sl\u00f6ja. en sociolog ifr\u00e5n american university i kairo h\u00e4vdade att problemet \u00e4r djupt rotat i det egyptiska samh\u00e4llet i en mix av islamisk konservatism som \u00f6kat sedan slutet av 60-talet och gamla patriarkala attityder.h\u00e4lften av makar svarade i en studie publicerad av un women \u00e5r 2017 att de anv\u00e4nt v\u00e5ld mot sina hustrur. v\u00e5ld mot kvinnor i relationer har bred acceptans d\u00e5 svaren i samma studie indikerade att 70% av m\u00e4n och kvinnor ans\u00e5g att hustrur ska tolerera v\u00e5ld i hemmet f\u00f6r att h\u00e5lla ihop familjen.enigt en stuide gjord av un women har 91,5% av egyptiska kvinnor sexuellt fysiskt trakasserats p\u00e5 allm\u00e4n plats. egyptiska m\u00e4n anger kvinnors provokativa kl\u00e4dsel som urs\u00e4kt f\u00f6r sitt beteende. kvinnor i relationer kan misshandlas av sin partner efter att de blivit offentligt trakasserade av samma anledning. \u00e4ven publikationer av det statliga departementet lade skulden f\u00f6r sexuella trakasserier p\u00e5 offren. en annan studie gjord av un women \u00e5r 2017 svarade 60% av m\u00e4n att de sexuellt trakasserat en kvinna. fler kvinnor \u00e4n m\u00e4n anser att kvinnor som trakasseras f\u00e5r skylla sig sj\u00e4lva.\n\n\n=== \u00f6vriga befolkningsdata ===\nden senaste folkr\u00e4kningen h\u00f6lls den 21 november 2006 och d\u00e5 uppgick den faktiskt befintliga befolkningen i egypten (de facto) till 72 798 031 inv\u00e5nare, varav 37 219 056 m\u00e4n och 35 578 975 kvinnor. folkr\u00e4kningar hade tidigare h\u00e5llits 1996, 1986, 1976, 1966 och 1960. inv\u00e5nartalet i egypten uppskattades i juli 2018 av the world factbook till 99 413 317 inv\u00e5nare, av f\u00f6renta nationerna (befolkning den 1 juli 2016) till 93 384 000, internationella valutafonden till 92 275 000 inv\u00e5nare (f\u00f6r \u00e5r 2017) samt v\u00e4rldsbanken (juli 2016) till 95 688 681 inv\u00e5nare. landets befolkningsstatistik sk\u00f6ts av central agency for mobilization and statistics.\n\n\n== kultur ==\n\n\n=== massmedia ===\n\n\n==== press och f\u00f6rlag ====\negypten har 17 dagstidningar med en samlad upplaga p\u00e5 cirka 3,3 miljoner. pressen \u00e4r v\u00e4l utbyggd, och kairo \u00e4r ett centrum f\u00f6r utgivning av tidningar, tidskrifter och b\u00f6cker i mellan\u00f6stern. organiseringen av pressen och styrningen av tidningarna \u00e4r reglerad i lag, men systemet liberaliserades n\u00e5got genom en presslag fr\u00e5n 1980. den egyptiska pressen domineras av fyra stora f\u00f6rlagshus som konkurrerar med varandra. den mest k\u00e4nda tidningen \u00e4r den halvofficiella al-ahram, som grundades 1875 och har en upplaga p\u00e5 cirka 900 000. f\u00f6rutom den dagliga versionen p\u00e5 arabiska ges tv\u00e5 veckoversioner ut p\u00e5 fr\u00e4mmande spr\u00e5k, franska (al-ahram hebdo) och engelska (al-ahram weekly). de st\u00f6rsta tidningarna ges ut p\u00e5 arabiska, men det finns ocks\u00e5 dagstidningar p\u00e5 bland annat franska, grekiska, armeniska och engelska.\n\n\n==== radio och television ====\ndet statliga radio- och tv-bolaget, egyptian radio and tv union (ertu), har en omfattande verksamhet med regionala och rikst\u00e4ckande radiokanaler samt s\u00e4ndningar p\u00e5 ett flertal spr\u00e5k. tv s\u00e4nds i tv\u00e5 rikst\u00e4ckande kanaler, f\u00f6rutom regionala s\u00e4ndningar. 1998 startade ocks\u00e5 s\u00e4ndningar fr\u00e5n nilesat, den f\u00f6rsta satelliten som \u00e4gs av en enskild arabisk stat; s\u00e4ndningarna n\u00e5r hela den arabiska v\u00e4rlden och delar av europa och afrika.\n\n\n=== konstarter ===\nefter att egypten arabiserades p\u00e5 600-talet blev landet ett islamiskt kulturcentrum (kairo) med betydande litteratur och konst. efter en nedg\u00e5ng under turktiden skedde en kulturell ren\u00e4ssans fr\u00e5n 1800-talets slut, och i v\u00e5r tid har egyptisk litteratur gjort sig k\u00e4nd l\u00e5ngt utanf\u00f6r arabv\u00e4rlden.\n\n\n==== litteratur ====\n\nfr\u00e5n det forntida egypten finns en omfattande och m\u00e5ngskiftande litteratur bevarad: religi\u00f6s litteratur, vishetslitteratur, hymner, ber\u00e4ttelser, sagor, myter, biografier, brev och k\u00e4rlekslyrik. den \u00e4ldsta litteraturen h\u00e4rstammar fr\u00e5n gamla riket (omkring 3000 f.kr.\u20132155 f.kr.) och \u00e4r skriven p\u00e5 egyptiska. fr\u00e5n 300-talet e.kr. gick egyptierna \u00f6ver till att anv\u00e4nda koptiska som skriftspr\u00e5k. koptiskan \u00e4r det sista stadiet i det egyptiska spr\u00e5kets utveckling, och \u00e4r det kristna egyptens spr\u00e5k. de flesta texter p\u00e5 koptiska \u00e4r s\u00e5ledes av religi\u00f6s art; bland de tidigaste verken p\u00e5 koptiska m\u00e4rks bibel\u00f6vers\u00e4ttningar, psalmer och liturgier.sedan araberna \u00e5r 641 er\u00f6vrade egypten kom arabiska att anv\u00e4ndas mer och mer i landet, och tr\u00e4ngde allt eftersom undan koptiskan som landets spr\u00e5k. under det arabisk-islamiska riket blev egyptens kultur arabiserad och islamiserad, och inte minst den s\u00e4regna arabiska poesiformen togs upp av lokala poeter. sagosamlingen tusen och en natt fick sin slutliga form i egyptisk milj\u00f6 mellan 1100- och 1300-talen. romansen om sultanen baibars fr\u00e5n mamluktiden \u00e4r ocks\u00e5 en k\u00e4nd och omtyckt folkdiktning.den arabiska litteraturen upplevde en verklig ren\u00e4ssans mot slutet av 1800-talet, och egyptiska f\u00f6rfattare har varit ledande i utvecklingen av den moderna arabiska litteraturen. som den f\u00f6rsta riktiga arabiska romanen r\u00e4knas ofta zaynab (1913) av egyptiern muhammad husayn haykal, och bland andra tongivande egyptiska 1900-talsf\u00f6rfattare kan n\u00e4mnas taha hussein, tawfiq al-hakim, abd al-rahman al-sharqawi, abd al-hakim qasim, yousuf idris, mahmud taymur och sonallah ibrahim. den st\u00f6rsta egyptiska f\u00f6rfattaren under 1900-talet \u00e4r emellertid naguib mahfouz (1911\u20132006) som 1988 blev den f\u00f6rsta arabiskspr\u00e5kiga f\u00f6rfattaren som tilldelades nobelpriset i litteratur.\n\n\n==== arkitektur ====\n\nmonument i egypten som gizaplat\u00e5n och sfinxen byggdes av dess forntida civilisation. dess antika ruiner, som de i memfis, thebe, karnak och konungarnas dal utanf\u00f6r luxor, \u00e4r betydande centrum f\u00f6r arkeologiska studier.\n\n\n=== idrott ===\n\n\n== internationella rankningar ==\n\n\n== se \u00e4ven ==\negyptisk religion (mytologi)\nforntidens egypten\nantikens egypten\nturism i egypten\nnational museum of egyptian civilization\negyptens nya huvudstad\n\n\n== referenser ==\n\n\n== externa l\u00e4nkar ==\n\n wikimedia commons har media som r\u00f6r egypten.\ncia world fact book, egypten\negypten i gapminder world"