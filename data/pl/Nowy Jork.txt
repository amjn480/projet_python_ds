"nowy jork (ang. city of new york, r\u00f3wnie\u017c new york, new york city) \u2013 miasto w stanach zjednoczonych o najwi\u0119kszej liczbie mieszka\u0144c\u00f3w, a zarazem centrum jednej z najludniejszych aglomeracji na \u015bwiecie.\nnowy jork wywiera znacz\u0105cy wp\u0142yw na \u015bwiatowy biznes, finanse, media, sztuk\u0119, mod\u0119, badania naukowe, technologi\u0119, edukacj\u0119 oraz rozrywk\u0119. b\u0119d\u0105c mi\u0119dzy innymi siedzib\u0105 organizacji narod\u00f3w zjednoczonych, stanowi wa\u017cne centrum spraw mi\u0119dzynarodowych i jest powszechnie uwa\u017cany za kulturaln\u0105 stolic\u0119 \u015bwiata. po\u0142o\u017cony jest na wybrze\u017cu atlantyku, w p\u00f3\u0142nocno-wschodniej cz\u0119\u015bci stan\u00f3w zjednoczonych i sk\u0142ada si\u0119 z pi\u0119ciu okr\u0119g\u00f3w b\u0119d\u0105cych oddzielnymi hrabstwami (boroughs): bronksu, brooklynu, manhattanu, queens i staten island.\nza spraw\u0105 populacji, kt\u00f3rej liczebno\u015b\u0107 wynosi ponad 8,3 mln (2022), zamieszkuj\u0105cej 780 km\u00b2, nowy jork jest najg\u0119\u015bciej zaludnionym miastem na terenie stan\u00f3w zjednoczonych. jest r\u00f3wnie\u017c najbardziej zr\u00f3\u017cnicowanym j\u0119zykowo miastem na \u015bwiecie. na jego obszarze m\u00f3wi si\u0119 w ponad 800 j\u0119zykach. zaludnienie obszaru metropolitalnego nowy jork wynosi\u0142o w 2010 roku, w zale\u017cno\u015bci od sposobu wytyczenia jego granic, od 18,9 do 23,1 miliona, dzi\u0119ki czemu stanowi najludniejszy obszar w stanach zjednoczonych. nowy jork jest najcz\u0119\u015bciej wyszukiwanym miejscem na \u015bwiecie za po\u015brednictwem google; statystyki z wrze\u015bnia 2011 roku m\u00f3wi\u0142y, \u017ce \u0142\u0105czna liczba wyszuka\u0144 dla has\u0142a \u201enowy jork\u201d wynios\u0142a 4,6 miliarda.\nhistoryczne korzenie nowego jorku si\u0119gaj\u0105 roku 1624, kiedy miasto zosta\u0142o za\u0142o\u017cone jako faktoria handlowa przez holenderskich kolonist\u00f3w; w 1626 roku nadali oni mu nazw\u0119 nowego amsterdamu. w 1664 roku kontrol\u0119 nad miastem, a tak\u017ce otaczaj\u0105cymi je terenami, przej\u0119li anglicy. po tym, jak kr\u00f3l angielski karol ii stuart przekaza\u0142 te ziemie swojemu bratu, jakubowi ii \u2013 ksi\u0119ciu yorku, nazw\u0119 nowy amsterdam zmieniono na nowy jork. w latach 1785\u20131790 nowy jork pe\u0142ni\u0142 rol\u0119 stolicy stan\u00f3w zjednoczonych. pocz\u0105wszy od 1790 roku nowy jork pozostaje najwi\u0119kszym ameryka\u0144skim miastem.\nwiele miejsc w nowym jorku jest atrakcyjnych dla turyst\u00f3w. odwiedza je ponad 60 milion\u00f3w os\u00f3b rocznie. times square, okre\u015blany mianem \u201eskrzy\u017cowania \u015bwiata\u201d \u2013 jasno roz\u015bwietlony punkt centralny teatru broadwayowskiego, jest jednym z najruchliwszych przej\u015b\u0107 dla pieszych na \u015bwiecie, a zarazem centrum \u015bwiatowego przemys\u0142u muzycznego. presti\u017cowa carnegie hall oraz metropolitan opera czyni\u0105 miasto tak\u017ce jednym z najwi\u0119kszych o\u015brodk\u00f3w muzyki klasycznej w og\u00f3le. w mie\u015bcie znajduje si\u0119 kilka \u015bwiatowej s\u0142awy most\u00f3w, wie\u017cowc\u00f3w oraz park\u00f3w. finansowa dzielnica nowego jorku, na czele z wall street w lower manhattan, pe\u0142ni funkcj\u0119 finansowej stolicy \u015bwiata i siedziby new york stock exchange \u2013 najwi\u0119kszej na \u015bwiecie gie\u0142dy papier\u00f3w warto\u015bciowych pod wzgl\u0119dem kapitalizacji notowanych na niej sp\u00f3\u0142ek. rynek nieruchomo\u015bci na nowojorskim manhattanie znajduje si\u0119 w czo\u0142\u00f3wce najdro\u017cszych rynk\u00f3w \u015bwiata. zlokalizowane na manhattanie chinatown ma najwy\u017cszy wsp\u00f3\u0142czynnik koncentracji ludno\u015bci chi\u0144skiej na p\u00f3\u0142kuli zachodniej. w przeciwie\u0144stwie do wi\u0119kszo\u015bci innych system\u00f3w metra na \u015bwiecie new york city subway kursuje ca\u0142\u0105 dob\u0119, we wszystkie dni tygodnia. w nowym jorku dzia\u0142aj\u0105 liczne uniwersytety i college\u2019e, w\u0142\u0105czaj\u0105c w to presti\u017cowe columbia university, new york university oraz rockefeller university, kt\u00f3re nale\u017c\u0105 do stu najlepszych uczelni na \u015bwiecie. nowy jork to r\u00f3wnie\u017c wielkie centrum muzealnictwa i sportu. rozgrywany co roku w mie\u015bcie tenisowy turniej us open jest jednym z czterech najwa\u017cniejszych turniej\u00f3w dyscypliny wchodz\u0105cych w sk\u0142ad wielkiego szlema.\n\n\n== historia ==\ndawniej obszar wsp\u00f3\u0142czesnego nowego jorku zamieszkiwany by\u0142 przez india\u0144skie plemi\u0119 delawar\u00f3w. zosta\u0142 odkryty w 1524 roku przez europejczyk\u00f3w, na kt\u00f3rych czele sta\u0142 giovanni da verrazzano, b\u0119d\u0105cy na us\u0142ugach francuskiego dworu kr\u00f3lewskiego. verrazzano nada\u0142 odkrytym ziemiom nieoficjaln\u0105 nazw\u0119 nouvelle angoul\u00eame (nowe angoul\u00eame).\nzasiedlanie regionu przez europejczyk\u00f3w rozpocz\u0119\u0142o si\u0119 po tym, gdy w 1609 roku zbada\u0142 go henry hudson szukaj\u0105c dla holenderskiej kompanii wschodnioindyjskiej na statku p\u00f3\u0142ksi\u0119\u017cyc (halve maen) nowej drogi z europy do indii. w 1614 roku holendrzy utworzyli na po\u0142udniowym kra\u0144cu dzisiejszego manhattanu o\u015brodek handlu futrami bobr\u00f3w. w konsekwencji obszary te zyska\u0142y przydomek new amsterdam (nowy amsterdam). w 1626 roku peter minuit wykupi\u0142 wysp\u0119 manhattan od plemienia delawar\u00f3w za dobra o warto\u015bci 60 gulden\u00f3w holenderskich (r\u00f3wnowarto\u015b\u0107 oko\u0142o tysi\u0105ca dolar\u00f3w). jedna z obalonych ju\u017c legend m\u00f3wi, \u017ce delawarowie odsprzedali wysp\u0119 za szklane paciorki, kt\u00f3rych warto\u015b\u0107 szacowano na 24 dolary. w latach 1642\u20131645 powsta\u0142 w nowym amsterdamie pierwszy murowany zb\u00f3r kalwi\u0144ski z polecenia \u00f3wczesnego dyrektora willema kiefta i by\u0142a to przez d\u0142ugi czas jedyna \u015bwi\u0105tynia w osadzie, poniewa\u017c katolicy, luteranie, kwakrowie i \u017cydzi mieli zakaz ich budowania.\npod koniec ii wojny angielsko-holenderskiej, w 1664 roku, holendrzy przej\u0119li kontrol\u0119 nad wysp\u0105 run na morzu banda, w zamian przekazuj\u0105c anglikom w\u0142adz\u0119 nad nowym amsterdamem. ci z kolei zmienili jego nazw\u0119 na new york (nowy jork), na cze\u015b\u0107 jakuba ii stuarta \u2013 ksi\u0119cia yorku. wojny pomi\u0119dzy plemionami india\u0144skimi, a tak\u017ce epidemie wywo\u0142ane przyjazdem europejczyk\u00f3w dziesi\u0105tkowa\u0142y ludno\u015b\u0107 delawar\u00f3w w latach 60. i 70. xvii wieku. w 1700 roku ich populacja wynosi\u0142a 5 tys. os\u00f3b. w 1702 roku liczba mieszka\u0144c\u00f3w nowego jorku zmniejszy\u0142a si\u0119 o 10% w wyniku \u017c\u00f3\u0142tej febry. od tego czasu, w okresie 1702\u20131800, miasto nawiedzi\u0142o co najmniej siedem wielkich epidemii \u017c\u00f3\u0142tej febry.\npod rz\u0105dami anglik\u00f3w wzros\u0142o znaczenie nowego jorku jako portu handlowego.\nw 1735 roku w mie\u015bcie odby\u0142 si\u0119 proces s\u0105dowy johna petera zengera, istotny dla rozwoju wolno\u015bci prasy w stanach zjednoczonych. sprawa ta pomog\u0142a ponadto stworzy\u0107 podwaliny zasad i zakresu odpowiedzialno\u015bci medi\u00f3w i rz\u0105du w funkcjonowaniu demokracji. w 1754 roku, na mocy kr\u00f3lewskiego aktu fundacyjnego wydanego przez jerzego ii hanowerskiego, za\u0142o\u017cony zosta\u0142 columbia university, dzia\u0142aj\u0105cy w\u00f3wczas jako king\u2019s college.\n19 pa\u017adziernika 1765 roku w nowym jorku, z inicjatywy syn\u00f3w wolno\u015bci, odby\u0142 si\u0119 kongres w sprawie ustawy o piecz\u0119ciach \u2013 zgromadzenie przedstawicieli trzynastu kolonii, kt\u00f3re da\u0142o pocz\u0105tek kongresowi kontynentalnemu. kongres w sprawie ustawy o piecz\u0119ciach zaowocowa\u0142 przyj\u0119ciem deklaracji praw i za\u017cale\u0144, kt\u00f3ra stanowi\u0142a pierwsze pismo reprezentuj\u0105ce nar\u00f3d ameryka\u0144ski. zawiera\u0142a ona wiele praw i skarg wyra\u017conych p\u00f3\u017aniej w deklaracji niepodleg\u0142o\u015bci stan\u00f3w zjednoczonych, \u0142\u0105cznie z prawem do w\u0142asnej reprezentacji w kongresie brytyjskim.\n\npierwsza wielka bitwa rewolucji ameryka\u0144skiej, a zarazem najwi\u0119ksza potyczka wojny o niepodleg\u0142o\u015b\u0107 stan\u00f3w zjednoczonych \u2013 bitwa na long island, mia\u0142a miejsce w nowym jorku w sierpniu 1776 roku. zwyci\u0119stwo brytyjczyk\u00f3w sprawi\u0142o, \u017ce utworzyli w nowym jorku swoj\u0105 militarn\u0105 i polityczn\u0105 baz\u0119 dla operacji wojennych w ameryce p\u00f3\u0142nocnej. kontrolowane przez nich miasto sta\u0142o si\u0119 schronieniem dla lojalist\u00f3w popieraj\u0105cych utrzymanie kontroli brytyjskiej nad koloniami. jednocze\u015bnie genera\u0142 george washington utworzy\u0142 w nowym jorku centrum sieci wywiadowczej. na mocy pokoju wersalskiego ostatni \u015blad po rz\u0105dach brytyjskich w by\u0142ych dwunastu koloniach \u2013 oddzia\u0142 armii stacjonuj\u0105cy w nowym jorku, opu\u015bci\u0142 stany zjednoczone w 1783 roku. wydarzenie to, okre\u015blane mianem dnia ewakuacji, by\u0142o celebrowane przez kilka kolejnych dni.\nkr\u00f3tko po zako\u0144czeniu wojny, w 1785 roku, kongres konfederacji ustanowi\u0142 nowy jork stolic\u0105 stan\u00f3w zjednoczonych. nowy jork by\u0142 stolic\u0105 do 1790 roku, kiedy funkcj\u0119 t\u0119 przej\u0105\u0142 na sta\u0142e waszyngton. by\u0142a to ostatnia stolica pa\u0144stwa z obowi\u0105zuj\u0105cymi artyku\u0142ami konfederacji i wieczystej unii, i zarazem pierwsza stolica, gdy wesz\u0142a w \u017cycie konstytucja stan\u00f3w zjednoczonych. w 1789 roku george washington zosta\u0142 zaprzysi\u0119\u017cony na stanowisko pierwszego w historii prezydenta stan\u00f3w zjednoczonych; po raz pierwszy do \u017cycia powo\u0142ano r\u00f3wnie\u017c kongres stan\u00f3w zjednoczonych oraz s\u0105d najwy\u017cszy stan\u00f3w zjednoczonych; zaprezentowano ponadto bill of rights \u2013 wszystkie te wydarzenia mia\u0142y miejsce w federal hall na wall street. w 1790 roku nowy jork prze\u015bcign\u0105\u0142 filadelfi\u0119 i sta\u0142 si\u0119 najwi\u0119kszym miastem w stanach zjednoczonych.\nw xix wieku dynamiczny rozw\u00f3j oraz nap\u0142yw imigrant\u00f3w powodowa\u0142y silne przekszta\u0142cenia w strukturze nowego jorku. wizjonerska propozycja, zwana planem komisarzy z 1811 roku, rozszerzy\u0142a miejsk\u0105 siatk\u0119 uliczn\u0105, obejmuj\u0105c ca\u0142y manhattan, za\u015b otwarcie kana\u0142u erie w 1819 roku po\u0142\u0105czy\u0142o port na atlantyku z wielkimi rynkami rolnymi na p\u00f3\u0142nocy stan\u00f3w zjednoczonych. lokalna polityka by\u0142a w\u00f3wczas zdominowana przez tammany hall \u2013 maszyn\u0119 polityczn\u0105 wspieran\u0105 przez irlandzkich imigrant\u00f3w. w latach 30. i 40. xix wieku w nowym jorku mieszkali wybitni tw\u00f3rcy ameryka\u0144skiej literatury, w tym m.in.: william cullen bryant, washington irving, herman melville, rufus wilmot griswold, john keese, nathaniel parker willis, a tak\u017ce edgar allan poe. z inicjatywy cz\u0142onk\u00f3w starych rod\u00f3w arystokratycznych w 1857 roku utworzony zosta\u0142 central park \u2013 pierwszy park krajobrazowy na terenie ameryka\u0144skiego miasta. niewolnictwo w nowym jorku wyst\u0119powa\u0142o do 1827 roku, jednak w latach 30. xix wieku miasto sta\u0142o si\u0119 centrum mi\u0119dzyrasowej dzia\u0142alno\u015bci abolicjonist\u00f3w na p\u00f3\u0142nocy, dlatego te\u017c manhattan i brooklyn by\u0142y zamieszkiwane przez znacz\u0105c\u0105, jak na owe czasy, liczb\u0119 wolnej czarnosk\u00f3rej ludno\u015bci. w 1840 roku czarnosk\u00f3ra populacja nowego jorku wynosi\u0142a ponad 16 tysi\u0119cy os\u00f3b. wybuch wielkiego g\u0142odu w irlandii wywar\u0142 du\u017cy wp\u0142yw na nap\u0142yw ludno\u015bci irlandzkiej do nowego jorku \u2013 w 1860 roku jeden na czterech mieszka\u0144c\u00f3w miasta (ponad 200 tysi\u0119cy) urodzi\u0142 si\u0119 w irlandii.\n\nprzymusowy pob\u00f3r do wojska, og\u0142oszony w ramach wojny secesyjnej, doprowadzi\u0142 w 1863 roku do wielkich rozruch\u00f3w w nowym jorku, kt\u00f3re obecnie uznaje si\u0119 za jeden z najgorszych incydent\u00f3w wywodz\u0105cych si\u0119 z niepokoj\u00f3w spo\u0142ecznych w ameryka\u0144skiej historii.\nw 1898 roku rozpocz\u0119\u0142o si\u0119 kszta\u0142towanie nowoczesnego nowego jorku poprzez konsolidacj\u0119 brooklynu (dotychczas niezale\u017cnego miasta), hrabstwa nowy jork (kt\u00f3re w\u00f3wczas zawiera\u0142o cz\u0119\u015b\u0107 obszaru bronksu), hrabstwa richmond, a tak\u017ce zachodnich obszar\u00f3w hrabstwa queens. otwarcie pierwszej linii metra w 1904 roku pomog\u0142o zintegrowa\u0107 poszczeg\u00f3lne cz\u0119\u015bci nowego jorku w jedn\u0105 ca\u0142o\u015b\u0107. w pierwszej po\u0142owie xx wieku miasto sta\u0142o si\u0119 \u015bwiatowym centrum przemys\u0142u, handlu i komunikacji. z rozwojem wi\u0105za\u0142y si\u0119 jednak liczne problemy, takie jak chocia\u017cby katastrofa parowca general slocum w 1911 roku, w wyniku kt\u00f3rej \u015bmier\u0107 ponios\u0142o 1021 pasa\u017cer\u00f3w. wydarzenie to uwa\u017cane jest za najwi\u0119ksz\u0105 katastrof\u0119 w historii nowego jorku do czasu zamach\u00f3w na world trade center z 11 wrze\u015bnia 2001.\n\nogromny po\u017car, jaki opanowa\u0142 fabryk\u0119 odzie\u017cy triangle shirtwaist, kosztowa\u0142 \u017cycie 146 pracownik\u00f3w obiektu i przyczyni\u0142 si\u0119 do rozwoju zwi\u0105zku zawodowego international ladies' garment workers' union. katastrofa skutkowa\u0142a ponadto zaostrzeniem standard\u00f3w bezpiecze\u0144stwa w fabrykach i o\u015brodkach przemys\u0142owych w stanach zjednoczonych.\nw latach 20. xx wieku nowy jork by\u0142 g\u0142\u00f3wnym celem podr\u00f3\u017cy afroamerykan\u00f3w podczas wielkiej migracji z po\u0142udniowych obszar\u00f3w stan\u00f3w zjednoczonych. w 1916 roku nowy jork sta\u0142 si\u0119 najwi\u0119kszym miejskim skupiskiem czarnosk\u00f3rej ludno\u015bci w ameryce p\u00f3\u0142nocnej. w erze prohibicji nast\u0105pi\u0142 rozkwit renesansu harlemu, kt\u00f3ry pokry\u0142 si\u0119 z boomem gospodarczym, widocznym w panoramie miasta \u2013 zmienianej przez konstrukcj\u0119 nowych drapaczy chmur.\nna pocz\u0105tku lat 20. xx wieku nowy jork sta\u0142 si\u0119 najbardziej zaludnionym miastem na \u015bwiecie, wyprzedzaj\u0105c londyn. jednocze\u015bnie na pocz\u0105tku lat 30. tego samego wieku liczba mieszka\u0144c\u00f3w obszaru metropolitalnego nowy jork przekroczy\u0142a 10 milion\u00f3w, czyni\u0105c z nowego jorku pierwsze megamiasto w historii ludzko\u015bci. w trudnych latach wielkiego kryzysu na burmistrza nowego jorku wybrany zosta\u0142 reformator fiorello la guardia; w tym samym okresie, po o\u015bmiu latach dominacji politycznej, nast\u0105pi\u0142 upadek tammany hall.\n\npowracaj\u0105cy z ii wojny \u015bwiatowej weterani wytworzyli powojenny boom gospodarczy, a tak\u017ce przyczynili si\u0119 do rozwoju rynku mieszkaniowego we wschodnim queens. nowy jork wyszed\u0142 z wojny bez \u017cadnych strat, za to z pozycj\u0105 wiod\u0105cego miasta \u015bwiata, na czele z wall street \u2013 czyni\u0105c\u0105 stany zjednoczone najwi\u0119ksz\u0105 pot\u0119g\u0105 gospodarcz\u0105 globu. polityczne wp\u0142ywy nowego jorku potwierdzi\u0142o w 1950 roku oddanie do u\u017cytku siedziby g\u0142\u00f3wnej onz, za\u015b narodziny ekspresjonizmu abstrakcyjnego sprawi\u0142y, \u017ce nowy jork zast\u0105pi\u0142 pary\u017c na miejscu \u015bwiatowego centrum sztuki.\n\nw latach 60. xx wieku nowy jork zacz\u0105\u0142 boryka\u0107 si\u0119 z problemami gospodarczymi oraz coraz wy\u017cszymi wska\u017anikami przest\u0119pczo\u015bci. podczas gdy odrodzenie bran\u017cy finansowej w latach 80. w znaczny spos\u00f3b poprawi\u0142o sytuacj\u0119 gospodarcz\u0105 w mie\u015bcie, przest\u0119pczo\u015b\u0107 w nowym jorku nieprzerwanie ros\u0142a przez kolejn\u0105 dekad\u0119. w latach 90. wska\u017aniki przest\u0119pczo\u015bci zacz\u0119\u0142y gwa\u0142townie spada\u0107 w zwi\u0105zku ze zwi\u0119kszeniem liczby patroli policyjnych, a tak\u017ce gentryfikacj\u0105. na terenie miasta tworzy\u0142y si\u0119 nowe sektory, takie jak silicon alley, kt\u00f3re nap\u0119dza\u0142y lokaln\u0105 gospodark\u0119. w tym samym okresie populacja nowego jorku osi\u0105gn\u0119\u0142a rekordow\u0105 liczb\u0119 w powszechnym spisie ludno\u015bci z 2000 roku.\n11 wrze\u015bnia 2001 roku mia\u0142o miejsce najtragiczniejsze wydarzenie w historii nowego jorku \u2013 w wyniku zamachu terrorystycznego dwa porwane przez al-kaid\u0119 samoloty uderzy\u0142y w siostrzane wie\u017ce world trade center, powoduj\u0105c ich zniszczenie oraz \u015bmier\u0107 oko\u0142o 3 tysi\u0119cy os\u00f3b. ataki doprowadzi\u0142y do tymczasowego exodusu biznesu z lower manhattan do midtown manhattan, jersey city oraz brooklynu; wiele stacji telewizyjnych zmieni\u0142o r\u00f3wnie\u017c po\u0142o\u017cenie swoich anten nadawczych. zamach przyczyni\u0142 si\u0119 do masowych dzia\u0142a\u0144 na rzecz zwi\u0119kszenia bezpiecze\u0144stwa w mie\u015bcie, a tak\u017ce w ca\u0142ym pa\u0144stwie. obecnie w miejscu oryginalnego kompleksu world trade center stoj\u0105 1 world trade center, world trade center memorial oraz 4 world trade center, a 2 wie\u017ce biurowe s\u0105 w budowie; skompletowanie wszystkich struktur planowane jest na rok 2022.\n\n\n== geografia ==\nnowy jork po\u0142o\u017cony jest w p\u00f3\u0142nocno-wschodniej cz\u0119\u015bci stan\u00f3w zjednoczonych, w po\u0142udniowo-wschodnim rejonie stanu nowy jork, mniej wi\u0119cej w po\u0142owie drogi pomi\u0119dzy waszyngtonem a bostonem. lokalizacja przy uj\u015bciu rzeki hudson do oceanu atlantyckiego pomog\u0142a w rozwoju miasta jako wa\u017cnego punktu handlowego. nowy jork w du\u017cej mierze le\u017cy na trzech wyspach: manhattanie, staten island i long island, co ma znacz\u0105cy wp\u0142yw na wysok\u0105 g\u0119sto\u015b\u0107 zaludnienia miasta.\nrzeka hudson wp\u0142ywa poprzez dolin\u0119 hudson do zatoki nowojorskiej, tworz\u0105c pomi\u0119dzy nowym jorkiem i miastem troy estuarium. oddziela ona r\u00f3wnie\u017c nowy jork od new jersey. cie\u015bnina east river oddziela bronx i manhattan od long island, z kolei cie\u015bnina harlem river dzieli manhattan i bronx. przez bronx i hrabstwo westchester przep\u0142ywa rzeka bronx \u2013 jedyna rzeka w nowym jorku, kt\u00f3ra na ca\u0142ej d\u0142ugo\u015bci zawiera s\u0142odk\u0105 wod\u0119.\npowierzchnia miasta zosta\u0142a zmieniona w du\u017cej mierze przez cz\u0142owieka. proces rekultywacji teren\u00f3w wzd\u0142u\u017c nabrze\u017cy by\u0142 prowadzony ju\u017c od czas\u00f3w holenderskich osadnik\u00f3w. te dzia\u0142ania s\u0105 najbardziej widoczne na dolnym manhattanie, a zw\u0142aszcza w rejonie battery park city \u2013 kompleksu zaprojektowanego i utworzonego w latach 1970\u20131980. niekt\u00f3re z naturalnych r\u00f3\u017cnic w wysoko\u015bciach terenu zosta\u0142y zniwelowane, zw\u0142aszcza na manhattanie.\npowierzchnia miasta wynosi w sumie 1213,3 km\u00b2; 429,5 km\u00b2 zajmuj\u0105 wody, za\u015b 783,8 km\u00b2 to powierzchnia l\u0105dowa. najwy\u017cszym punktem miasta jest todt hill na staten island, po\u0142o\u017cony 124.9 m n.p.m.\n\n\n=== klimat ===\nwed\u0142ug klasyfikacji k\u00f6ppena, w nowym jorku panuje klimat kontynentalny wilgotny (dfa) z przej\u015bciowymi wp\u0142ywami klimatu subtropikalnego wilgotnego (cfa). obszar nowego jorku znajduje si\u0119 w strefie mrozoodporno\u015bci 6b (\u015brednie temp. mrozu: od -17,8 do \u201320,6 \u00b0c, od 0 do \u20135 \u00b0f). w mie\u015bcie wyst\u0119puj\u0105 \u015brednio 234 dni, w trakcie kt\u00f3rych \u015bwieci s\u0142o\u0144ce. istnieje r\u00f3wnie\u017c 58% mo\u017cliwych s\u0142onecznych dni w roku, co daje w sumie od 2400 do 2800 godzin s\u0142onecznych rocznie.\nna klimat nowego jorku wp\u0142ywaj\u0105 trzy g\u0142\u00f3wne typy mas powietrza: (1) zimne, suche masy powietrza polarno-kontynentalnego (w cyrkulacji zimowej r\u00f3wnie\u017c polarno/arktyczno-kontynentalnego) cz\u0119sto nap\u0142ywaj\u0105 z p\u00f3\u0142nocnego i p\u00f3\u0142nocno-zachodniego wn\u0119trza kontynentu, przynosz\u0105c s\u0142oneczn\u0105 pogod\u0119 i niskie temperatury zim\u0105, a ulg\u0119 od gor\u0105ca latem; (2) nap\u0142ywaj\u0105ce z po\u0142udnia, szczeg\u00f3lnie w cyrkulacji letniej, ciep\u0142e i wilgotne masy powietrza zwrotnikowego-morskiego, b\u0119d\u0105cego pod wp\u0142ywem ciep\u0142ych, podzwrotnikowych w\u00f3d atlantyku; oraz (3) masy powietrza polarno-morskiego (ch\u0142odne, wilgotne powietrze, nap\u0142ywaj\u0105ce z p\u00f3\u0142nocnego wschodu za przyczyn\u0105 zimnego pr\u0105du labradorskiego znad p\u00f3\u0142nocnego atlantyku, pod wp\u0142ywem wy\u017c\u00f3w z centrum na p\u00f3\u0142noc od nowego jorku i/lub pod wp\u0142ywem w\u0119druj\u0105cych ni\u017c\u00f3w \u2013 co stwarza ch\u0142odne, wilgotne i pochmurne warunki pogodowe).\nzimy w nowym jorku s\u0105 ch\u0142odne i wilgotne, jednak\u017ce dzi\u0119ki s\u0105siedztwu oceanu atlantyckiego oraz pobliskim appalachom, miasto notuje wy\u017csze temperatury i ich \u0142agodniejsze zmiany, ni\u017c po\u0142o\u017cone na tych samych szeroko\u015bciach geograficznych, lecz na l\u0105dzie, inne miasta ameryki p\u00f3\u0142nocnej, takie jak chocia\u017cby cincinnati oraz indianapolis.\n\u015brednia temperatura w styczniu \u2013 najmro\u017aniejszym miesi\u0105cu tego obszaru, wynosi 0,1 \u00b0c (32,1 \u00b0f). zdarza si\u0119 jednak, \u017ce zimowe temperatury mog\u0105 by\u0107 zar\u00f3wno tak niskie jak \u201312 \u00b0c (10 \u00b0f), jak i tak wysokie jak 10 \u00b0c (50 \u00b0f). na temperatury w tym okresie du\u017cy wp\u0142yw ma zimny pr\u0105d labradorski, op\u0142ywaj\u0105cy p\u00f3\u0142nocn\u0105 cz\u0119\u015b\u0107 wybrze\u017ca atlantyckiego. jednocze\u015bnie w centrum nowego jorku temperatury s\u0105 nieco wy\u017csze ni\u017c na jego obrze\u017cach. okresy wiosenne i letnie w nowym jorku s\u0105 do\u015b\u0107 nieprzewidywalne; mog\u0105 waha\u0107 si\u0119 od ch\u0142odnych do ciep\u0142ych, cho\u0107 zwykle s\u0105 \u0142agodne i charakteryzuj\u0105 si\u0119 nisk\u0105 wilgotno\u015bci\u0105 powietrza. lato jest zazwyczaj gor\u0105ce i wilgotne, ze \u015bredni\u0105 temperatur\u0105 w lipcu na poziomie 24,7 \u00b0c (76,5 \u00b0f). w zwi\u0105zku ze zjawiskiem miejskiej wyspy ciep\u0142a, noc\u0105 w nowym jorku cz\u0119sto obserwuje si\u0119 wzrost temperatur do oko\u0142o 32 \u00b0c (90 \u00b0f) \u2013 sytuacja ta ma miejsce \u015brednio w ci\u0105gu 18 dni lata. co 4\u20136 lat zdarza si\u0119 r\u00f3wnie\u017c, \u017ce temperatura latem, w wyniku tego\u017c zjawiska przekracza 38 \u00b0c (100 \u00b0f).\nroczne opady w nowym jorku wynosz\u0105 1260 mm i rozk\u0142adaj\u0105 si\u0119 na wszystkie pory roku. \u015brednia opad\u00f3w \u015bniegu zim\u0105, w okresie 1971\u20132000, wynios\u0142a 57 cm, jednak warto\u015b\u0107 ta zazwyczaj zmienia si\u0119 z roku na rok. huragany i burze tropikalne rzadko wyst\u0119puj\u0105 na obszarze nowego jorku. prawdopodobie\u0144stwo wyst\u0105pienia tych zjawisk pogodowych wzrasta pod koniec sierpnia, wraz z sezonem huraganowym na atlantyku, kt\u00f3rego maksimum przypada na 10 wrze\u015bnia. w tym okresie, z po\u0142udnia mog\u0105 nadci\u0105ga\u0107 pozosta\u0142o\u015bci burz tropikalnych i huragan\u00f3w, przynosz\u0105c ulewne deszcze i niekiedy silne wiatry.\nnajbardziej ekstremalne temperatury w nowym jorku wynios\u0142y \u201326 \u00b0c (\u201315 \u00b0f) oraz 41 \u00b0c (106 \u00b0f) i zosta\u0142y zanotowane odpowiednio: 9 lutego 1934 roku i 9 lipca 1936 roku.\n\n\n== panorama ==\n\n\n== architektura ==\npanorama nowego jorku dzi\u0119ki licznym drapaczom chmur zdoby\u0142a globaln\u0105 rozpoznawalno\u015b\u0107, za\u015b w samym mie\u015bcie, na przestrzeni lat, powstawa\u0142y najwy\u017csze budynki na \u015bwiecie. w sierpniu 2008 roku w mie\u015bcie znajdowa\u0142o si\u0119 5538 wie\u017cowc\u00f3w, w tym 50 o wysoko\u015bci co najmniej 200 metr\u00f3w. jest to wi\u0119ksza liczba, ni\u017c w jakimkolwiek innym mie\u015bcie ameryki p\u00f3\u0142nocnej; wi\u0119cej wie\u017cowc\u00f3w o wysoko\u015bci co najmniej 200 metr\u00f3w znajduje si\u0119 jedynie w hongkongu.\nnowojorskie budynki reprezentuj\u0105 szerok\u0105 gam\u0119 styl\u00f3w architektonicznych. do najstarszych przyk\u0142ad\u00f3w tej r\u00f3\u017cnorodno\u015bci zaliczy\u0107 mo\u017cna wybudowany w 1913 roku woolworth building, czyli neogotycki wie\u017cowiec z masowo skalowanymi detalami gotyckimi. w 1916 roku, wraz z wej\u015bciem w \u017cycie przepis\u00f3w o zagospodarowaniu przestrzennym, rozpowszechniono zabudow\u0119 oficynow\u0105, za\u015b wysoko\u015b\u0107 wie\u017c uzale\u017cniano od wielko\u015bci obszaru, na kt\u00f3rym mia\u0142y powsta\u0107. dzia\u0142ania te podj\u0119to, by promienie s\u0142oneczne mog\u0142y swobodnie dociera\u0107 do ulic nowego jorku.\nstyl art d\u00e9co, kt\u00f3ry reprezentuje skompletowany w 1930 roku chrysler building, dzi\u0119ki sto\u017ckowej g\u00f3rze i stalowej iglicy odzwierciedla wymagania uchwa\u0142y o zagospodarowaniu przestrzennym. budynek posiada ponadto charakterystyczne ozdoby, takie jak wizerunki or\u0142\u00f3w na rogach 61. pi\u0119tra struktury.\nprzyk\u0142ad stylu mi\u0119dzynarodowego w architekturze stan\u00f3w zjednoczonych stanowi seagram building (1957), wyr\u00f3\u017cniaj\u0105cy si\u0119 za spraw\u0105 fasady z\u0142o\u017conej ze zrobionych z br\u0105zu belek w kszta\u0142cie i, kt\u00f3re stanowi\u0105 podpor\u0119 struktury budynku. z kolei cond\u00e9 nast building (2000) reprezentuje poka\u017an\u0105 grup\u0119 ameryka\u0144skich ekologicznych, przyjaznych \u015brodowisku drapaczy chmur.\ndu\u017ca cz\u0119\u015b\u0107 obszar\u00f3w mieszkalnych nowego jorku sk\u0142ada si\u0119 z klasycznych szeregowc\u00f3w z elewacj\u0105 z piaskowca, domk\u00f3w miejskich i kamienic, wybudowanych w okresie szybkiego wzrostu w latach 1870\u20131930. kamie\u0144 i ceg\u0142a sta\u0142y si\u0119 g\u0142\u00f3wnymi materia\u0142ami konstrukcyjnymi w nowym jorku po tym, jak wykorzystanie drewna w budowie obiekt\u00f3w zosta\u0142o ograniczone w nast\u0119pstwie wielkiego po\u017caru z 1835 roku.\ncharakterystyczn\u0105 cech\u0105 wielu budynk\u00f3w nowego jorku s\u0105 drewniane, dachowe wie\u017ce ci\u015bnie\u0144. w xix wieku miasto wymaga\u0142o ich instalacji w obiektach wy\u017cszych ni\u017c sze\u015b\u0107 pi\u0119ter, aby zapobiec zbyt wysokiemu ci\u015bnieniu wody na ni\u017cszych kondygnacjach, kt\u00f3re mog\u0142oby naruszy\u0107 sie\u0107 miejskich wodoci\u0105g\u00f3w.\nna odleg\u0142ych od centrum obszarach nowego jorku w latach 20. xx wieku popularno\u015b\u0107 zyska\u0142a koncepcja miasta-ogrodu, rozwijana mi\u0119dzy innymi w jackson heights w queens.\n\n\n=== parki ===\nnowy jork dysponuje ponad 110 km\u00b2 park\u00f3w miejskich, a tak\u017ce pla\u017cami publicznymi o \u0142\u0105cznej d\u0142ugo\u015bci 23 kilometr\u00f3w. nowojorskie parki miejskie uzupe\u0142niaj\u0105 parki federalne oraz stanowe, kt\u00f3re zajmuj\u0105 dziesi\u0105tki tysi\u0119cy akr\u00f3w powierzchni.\n\nkrajowy system park\u00f3wgateway national recreation area zajmuje w sumie 10 521,83 hektara powierzchni, z czego wi\u0119kszo\u015b\u0107 znajduje si\u0119 na terenie miasta nowy jork. w sk\u0142ad parku wchodz\u0105 jamaica bay wildlife refuge na brooklynie i w queens, a tak\u017ce ponad 36 km\u00b2 s\u0142onych mokrade\u0142, wysp i w\u00f3d, kt\u00f3re zalicza si\u0119 g\u0142\u00f3wnie do jamaica bay. na obszarze parku \u2013 a dok\u0142adniej w jego cz\u0119\u015bci w queens \u2013 znajduje si\u0119 r\u00f3wnie\u017c zachodnia cz\u0119\u015b\u0107 p\u00f3\u0142wyspu rockaway, z\u0142o\u017cona z jacob riis park i fort tilden.\nstatue of liberty national monument zarz\u0105dzany jest przez national park service i zlokalizowany jest jednocze\u015bnie w dw\u00f3ch stanach: nowy jork i new jersey. w\u015br\u00f3d pozosta\u0142ych zabytk\u00f3w i miejsc historycznych na manhattanie, kt\u00f3re s\u0105 pod kontrol\u0105 instytucji federalnych, s\u0105: castle clinton national monument, federal hall national memorial, theodore roosevelt birthplace national historic site, general grant national memorial, african burial ground national monument, hamilton grange national memorial, a tak\u017ce stonewall inn w greenwich village, uznany za narodowy pomnik historyczny jako katalizator wsp\u00f3\u0142czesnego ruchu na rzecz praw gej\u00f3w.\n\nparki stanowew granicach miasta znajduje si\u0119 siedem park\u00f3w stanowych, w\u0142\u0105czaj\u0105c w to clay pit ponds state park i 11-hektarowy riverbank state park, kt\u00f3ry po\u0142o\u017cony jest 21 metr\u00f3w ponad poziomem rzeki hudson.\n\nnew york city department of parks and recreation883-akrowy central park na manhattanie jest najcz\u0119\u015bciej odwiedzanym parkiem w stanach zjednoczonych, z ponad 25 milionami go\u015bci ka\u017cdego roku. na terenie parku znajduj\u0105 si\u0119 liczne atrakcje, a w\u015br\u00f3d nich kilka jezior i staw\u00f3w, dwa lodowiska, central park zoo, conservatory garden oraz 106-hektarowy zbiornik retencyjny jackie onasis reservoir. do zadaszonych obiekt\u00f3w w central parku nale\u017c\u0105 mi\u0119dzy innymi zamek belvedere castle, historyczna karuzela, a tak\u017ce budynek teatru marionetek.\nprospect park na brooklynie sk\u0142ada si\u0119 z 90 akr\u00f3w \u0142\u0105k, jeziora, a tak\u017ce rozleg\u0142ych las\u00f3w. na terenie parku znajduje si\u0119 historyczna prze\u0142\u0119cz, kt\u00f3ra odegra\u0142a wa\u017cn\u0105 rol\u0119 w bitwie na long island.\nflushing meadows\u2013corona park w queens, trzeci pod wzgl\u0119dem wielko\u015bci park w nowym jorku, by\u0142 miejscem organizacji wystawy \u015bwiatowej w 1939 i 1964 roku.\nniemal\u017ce jedn\u0105 pi\u0105t\u0105 obszaru bronksu \u2013 28 km\u00b2, zajmuj\u0105 otwarta przestrze\u0144 i parki, a w tym van cortlandt park, pelham bay park, bronx zoo oraz new york botanical gardens.\nw conference house park na staten island znajduje si\u0119 historyczny conference house \u2013 miejsce jedynej pr\u00f3by pokojowego zako\u0144czenia rewolucji ameryka\u0144skiej, w kt\u00f3rej uczestniczyli benjamin franklin (reprezentuj\u0105cy amerykan\u00f3w) i lord howe (reprezentuj\u0105cy brytyjczyk\u00f3w). w conference house park istnieje r\u00f3wnie\u017c burial ridge \u2013 najwi\u0119ksze miejsce poch\u00f3wku indian w nowym jorku.\nhigh line \u2013 zabytkowa estakada, zbudowana w latach 20. xx wieku przerobiona na park wypoczynkowy o d\u0142ugo\u015bci 2,33 km.\n\n\n== podzia\u0142 administracyjny ==\nnowy jork dzieli si\u0119 na pi\u0119\u0107 okr\u0119g\u00f3w, okre\u015blanych mianem boroughs. ka\u017cdy z nich pokrywa si\u0119 z odpowiednim hrabstwem stanu nowy jork. na terenie pi\u0119ciu okr\u0119g\u00f3w wyr\u00f3\u017cni\u0107 mo\u017cna setki mniejszych s\u0105siedztw (neighborhood), z kt\u00f3rych wiele posiada w\u0142asn\u0105 histori\u0119 i specyfik\u0119. je\u015bli ka\u017cde z boroughs by\u0142oby niezale\u017cnym miastem, cztery z nich (brooklyn, queens, manhattan i bronx) nale\u017ca\u0142yby do najludniejszych miast w stanach zjednoczonych.\n\nmanhattan (hrabstwo nowy jork; populacja w 2019 roku: 1 628 706) \u2013 najg\u0119\u015bciej zaludniona dzielnica; na jej terenie znajduj\u0105 si\u0119 central park, world trade center i wi\u0119kszo\u015b\u0107 nowojorskich wie\u017cowc\u00f3w, stanowi finansowe centrum miasta i siedzib\u0119 wielu korporacji, siedzib\u0119 g\u0142\u00f3wn\u0105 onz, kilku uczelni i licznych atrakcji kulturowych. manhattan dzieli si\u0119 w lu\u017any spos\u00f3b na regiony lower, midtown oraz uptown. z kolei central park dzieli uptown manhattan na upper east side i upper west side, za\u015b \u201eponad\u201d parkiem le\u017cy harlem.\nbronx (hrabstwo bronx; populacja w 2019 roku: 1 418 207) \u2013 najdalej na p\u00f3\u0142noc wysuni\u0119ty okr\u0119g nowego jorku, siedziba yankee stadium (domowego stadionu dru\u017cyny new york yankees) i najwi\u0119kszej sp\u00f3\u0142dzielni mieszkaniowej w stanach zjednoczonych \u2013 co-op city. w bronksie znajduje si\u0119 bronx zoo \u2013 najwi\u0119ksze miejskie zoo w stanach zjednoczonych, zajmuj\u0105ce 265 akr\u00f3w i zamieszka\u0142e przez ponad 6 tysi\u0119cy zwierz\u0105t. bronx jest ponadto miejscem narodzin rapu i kultury hip hopu. z wyj\u0105tkiem niewielkiego skrawka manhattanu, bronx jest jedyn\u0105 dzielnic\u0105 nowego jorku, kt\u00f3ra znajduje si\u0119 na sta\u0142ym l\u0105dzie.\nbrooklyn (hrabstwo kings; populacja w 2019 roku: 2 559 903) \u2013 po\u0142o\u017cony w zachodniej cz\u0119\u015bci long island, najbardziej zaludniony ze wszystkich boroughs; niezale\u017cne miasto do 1898 roku. brooklyn znany jest ze swojej kulturowej, spo\u0142ecznej i etnicznej r\u00f3\u017cnorodno\u015bci, niezale\u017cnej sceny artystycznej, specyfiki poszczeg\u00f3lnych neighborhoods oraz wyj\u0105tkowego zr\u00f3\u017cnicowania architektonicznego. jest to jednocze\u015bnie jedyna dzielnica poza manhattanem po\u0142o\u017cona w s\u0105siedztwie centrum miasta. na obszarze brooklynu znajduje si\u0119 p\u00f3\u0142wysep coney island.\nqueens (hrabstwo queens; populacja w 2019 roku: 2 253 858) \u2013 terytorialnie najwi\u0119kszy borough i najbardziej zr\u00f3\u017cnicowane etnicznie hrabstwo w stanach zjednoczonych. w odr\u00f3\u017cnieniu jednak od nowego jorku, brooklynu i bronxu, queens nie ma statusu odr\u0119bnego city. powsta\u0142e z kilkunastu ma\u0142ych miasteczek i wiosek za\u0142o\u017conych przez holendr\u00f3w, obecnie queens stanowi przede wszystkim obszar mieszkalny dla przedstawicieli klasy \u015bredniej. hrabstwo queens jest jedynym du\u017cym hrabstwem w stanach zjednoczonych, gdzie \u015bredni doch\u00f3d afroamerykan\u00f3w (wynosz\u0105cy oko\u0142o 52 tysi\u0105ce dolar\u00f3w rocznie) jest wi\u0119kszy, ni\u017c ludno\u015bci bia\u0142ej. queens jest siedzib\u0105 stadionu citi field (domowego obiektu dru\u017cyny baseballowej new york mets), a tak\u017ce gospodarzem dorocznego turnieju tenisowego us open. w queens znajduj\u0105 si\u0119 ponadto dwa z trzech najwa\u017cniejszych port\u00f3w lotniczych obszaru metropolitalnego nowy jork: laguardia airport i john f. kennedy international airport (trzecim jest newark liberty international airport w newark, w new jersey).\nstaten island (hrabstwo richmond; populacja w 2019 roku: 476 143) \u2013 ma najbardziej podmiejski charakter spo\u015br\u00f3d wszystkich pi\u0119ciu dzielnic nowego jorku. staten island po\u0142\u0105czona jest z brooklynem przez verrazano-narrows bridge, za\u015b z manhattanem przez darmowy prom staten island ferry. staten island ferry jest jedn\u0105 z najpopularniejszych atrakcji turystycznych w nowym jorku, jako \u017ce zapewnia widok na statu\u0119 wolno\u015bci, wysp\u0119 ellis i dolny manhattan. po\u0142o\u017cony w centrum staten island, zajmuj\u0105cy powierzchni\u0119 2500 akr\u00f3w greenbelt zawiera oko\u0142o 45 kilometr\u00f3w szlak\u00f3w turystycznych i jest jednym z ostatnich nienaruszonych przez cz\u0142owieka las\u00f3w w nowym jorku. powsta\u0142y w 1984 roku, by chroni\u0107 naturaln\u0105 przyrod\u0119 wyspy, greenbelt sk\u0142ada si\u0119 w sumie z siedmiu park\u00f3w miejskich.\n\n\n== demografia ==\n\nnowy jork jest najbardziej zaludnionym miastem w stanach zjednoczonych. w spisie powszechnym z 2010 roku populacja miasta osi\u0105gn\u0119\u0142a 8 175 133 mieszka\u0144c\u00f3w, co stanowi\u0142o 2,1% wzrostu w stosunku do 8 milion\u00f3w os\u00f3b wykazanych w spisie z 2000 roku. w 2006 roku demografowie oszacowali, \u017ce do 2030 roku liczba mieszka\u0144c\u00f3w miasta b\u0119dzie wynosi\u0107 od 9,2 do 9,5 miliona os\u00f3b. w 2020 roku miasto nowy jork osi\u0105gn\u0119\u0142o 8,8 mln mieszka\u0144c\u00f3w (wzrost o 7,7% od 2010). jednak w latach 2020\u20132022 populacja spad\u0142a o 468 tysi\u0119cy (5,3%). miasto nowy jork zamieszkuje ponad 42% populacji stanu nowy jork. wed\u0142ug danych pi\u0119cioletnich z 2022 roku populacja g\u0142\u00f3wnego miasta sk\u0142ada\u0142a si\u0119 w 31,2% z ludno\u015bci rasy bia\u0142ej (nielatynoskiej), 26,4% z ludno\u015bci rasy czarnej lub afroamerykan i 16,1% ludno\u015bci azjatyckiej. latynosi jakiejkolwiek rasy reprezentowali w sumie 29% populacji. w latach 2010\u20132020 liczba ludno\u015bci azjatyckiej w nowym jorku wzros\u0142a o ponad 345 tys., co stanowi\u0142o ponad po\u0142ow\u0119 ca\u0142kowitego wzrostu populacji miasta w ostatniej dekadzie. w dzielnicy long island city, gdzie stanowi\u0105 oko\u0142o 34% populacji, ich liczba wzros\u0142a pi\u0119ciokrotnie. populacja rasy bia\u0142ej nielatynoskiej nieustannie si\u0119 zmniejsza, podczas gdy 1980 r. stanowili 52,4%.\nw 2010 roku g\u0119sto\u015b\u0107 zaludnienia nowego jorku wynosi\u0142a 10 630 os\u00f3b/km\u00b2, dzi\u0119ki czemu stanowi najg\u0119\u015bciej zaludnione spo\u015br\u00f3d 100-tysi\u0119cznych miast w stanach zjednoczonych. natomiast je\u015bli pomin\u0105\u0107 to kryterium, kilka ma\u0142ych miasteczek w hrabstwie hudson ma wi\u0119ksz\u0105 g\u0119sto\u015b\u0107 zaludnienia. z kolei g\u0119sto\u015b\u0107 zaludnienia manhattanu wynosi 25 846 os\u00f3b/km\u00b2; dzi\u0119ki temu, \u017ce manhattan le\u017cy na terenie hrabstwa nowy jork, jest to najg\u0119\u015bciej zaludnione hrabstwo w stanach zjednoczonych. g\u0119sto\u015b\u0107 zaludnienia manhattanu jest ponadto wi\u0119ksza, ni\u017c jakiegokolwiek innego indywidualnego ameryka\u0144skiego miasta.\n\npopulacja nowego jorku jest wyj\u0105tkowo zr\u00f3\u017cnicowana. od pocz\u0105tk\u00f3w swojej historii miasto stanowi\u0142o g\u0142\u00f3wny punkt, w kt\u00f3rym swoj\u0105 przygod\u0119 ze stanami zjednoczonymi rozpoczynali imigranci z ca\u0142ego \u015bwiata; w okresie pomi\u0119dzy 1892 i 1924 rokiem na wysp\u0119 ellis dotar\u0142o ponad 12 milion\u00f3w imigrant\u00f3w z europy. termin tygiel narod\u00f3w zosta\u0142 po raz pierwszy u\u017cyty, by opisa\u0107 g\u0119sto zaludnione przez emigrant\u00f3w obszary lower east side na manhattanie. w 1900 roku niemcy stanowili najwi\u0119ksz\u0105 grup\u0119 emigrant\u00f3w w nowym jorku; tu\u017c za nimi byli w\u00f3wczas irlandczycy, \u017cydzi i w\u0142osi.\n36,3% populacji nowego jorku urodzi\u0142o si\u0119 poza granicami stan\u00f3w zjednoczonych. w\u015br\u00f3d ameryka\u0144skich miast odsetek ten wy\u017cszy jest jedynie w miami i san jose. podczas gdy spo\u0142eczno\u015bci emigrant\u00f3w w tych dw\u00f3ch miastach s\u0105 zdominowane przez okre\u015blone narodowo\u015bci, w nowym jorku nie mo\u017cna wyr\u00f3\u017cni\u0107 wiod\u0105cego pa\u0144stwa lub regionu pochodzenia. region nowego jorku wci\u0105\u017c pozostaje g\u0142\u00f3wnym miejscem osiadania legalnych emigrant\u00f3w, kt\u00f3rzy przybywaj\u0105 do stan\u00f3w zjednoczonych.\n\nnowojorski obszar metropolitalny jest domem dla najwi\u0119kszej spo\u0142eczno\u015bci \u017cydowskiej poza izraelem. obszar ten zamieszkuje niemal\u017ce jedna czwarta wszystkich amerykan\u00f3w pochodzenia hinduskiego, a tak\u017ce 15% wszystkich amerykan\u00f3w pochodzenia korea\u0144skiego. w nowym jorku znajduje si\u0119 ponadto najwi\u0119ksze skupisko spo\u0142eczno\u015bci afroamerykan\u00f3w spo\u015br\u00f3d wszystkich miast stan\u00f3w zjednoczonych, a tak\u017ce sze\u015b\u0107 tzw. chinatown, zamieszkiwanych w 2008 roku przez 659 596 przedstawicieli diaspory chi\u0144skiej \u2013 najwi\u0119ksz\u0105 liczb\u0119 os\u00f3b o chi\u0144skim pochodzeniu poza azj\u0105. w 2010 roku nowy jork zamieszkiwa\u0142o ponad milion amerykan\u00f3w o azjatyckim pochodzeniu \u2013 wi\u0119cej, ni\u017c \u0142\u0105czna populacja amerykan\u00f3w o azjatyckim pochodzeniu w los angeles i san francisco.\nw nowym jorku istniej\u0105 r\u00f3wnie\u017c znacz\u0105ce grupy amerykan\u00f3w pochodz\u0105cych z portoryko oraz z dominikany. inn\u0105 wa\u017cn\u0105 grup\u0105 etniczn\u0105 s\u0105 w\u0142osi, kt\u00f3rzy masowo imigrowali do miasta na pocz\u0105tku xx wieku, g\u0142\u00f3wnie z sycylii i innych obszar\u00f3w po\u0142udniowych w\u0142och. cz\u0119\u015b\u0107 mieszka\u0144c\u00f3w miasta posiada ponadto pochodzenie irlandzkie; jeden na 50 nowojorczyk\u00f3w pochodz\u0105cych z europy przenosi charakterystyczny kod genetyczny w chromosomie y, dziedziczony po klanie nialla od dziewi\u0119ciu zak\u0142adnik\u00f3w \u2013 irlandzkiego kr\u00f3la z pi\u0105tego wieku naszej ery lub z jednego zwi\u0105zanych z nim rod\u00f3w u\u00ed bri\u00fain i u\u00ed fiachrach.\nwed\u0142ug danych pi\u0119cioletnich z 2022 roku, do najwi\u0119kszych grup g\u0142\u00f3wnego miasta, nale\u017c\u0105 osoby pochodzenia: dominika\u0144skiego (737,3 tys.), portoryka\u0144skiego (645,2 tys.), chi\u0144skiego (602,1 tys.), w\u0142oskiego (506,7 tys.), irlandzkiego (377,2 tys.), meksyka\u0144skiego (338,1 tys.), \u201eameryka\u0144skiego\u201d (318,2 tys.), afryka\u0144skiego lub arabskiego (310,3 tys.), niemieckiego (248,5 tys.), hinduskiego (224,1 tys.) i jamajskiego (216 tys.).\nnowy jork charakteryzuje wysoki stopie\u0144 nier\u00f3wno\u015bci dochod\u00f3w mieszka\u0144c\u00f3w. w 2005 roku, w najzamo\u017cniejszych obwodach spisowych \u015bredni doch\u00f3d gospodarstwa domowego wynosi\u0142 188 697 dolar\u00f3w, podczas gdy w najbiedniejszych r\u00f3wna\u0142 si\u0119 9320 dolarom. dysproporcje te wynikaj\u0105 ze wzrost\u00f3w p\u0142ac w\u015br\u00f3d os\u00f3b, kt\u00f3re dotychczas zarabia\u0142y wysokie kwoty, przy jednoczesnej stagnacji wynagrodze\u0144 w przedzia\u0142ach \u015brednich i niskich p\u0142ac. w 2006 roku \u015brednie wynagrodzenie za tydzie\u0144 pracy wynosi\u0142o na manhattanie 1453 dolary \u2013 by\u0142o najwy\u017csze i najszybciej rosn\u0105ce spo\u015br\u00f3d wszystkich najwi\u0119kszych hrabstw w stanach zjednoczonych. ta dzielnica do\u015bwiadcza r\u00f3wnocze\u015bnie zjawiska baby boomu, kt\u00f3re w ameryka\u0144skich miastach jest do\u015b\u0107 rzadkie. od 2000 roku liczba dzieci w wieku poni\u017cej 5 lat, kt\u00f3re mieszkaj\u0105 na manhattanie, wzros\u0142a o ponad 32%.\n\n\n=== polonia ===\n188,5 tys. os\u00f3b (2,2%) mieszka\u0144c\u00f3w nowego jorku deklaruje polskie pochodzenie (704,4 tys. \u2013 3,5% w obszarze metropolitalnym nowego jorku). skupiskiem polonii jest przede wszystkim greenpoint, cz\u0119sto okre\u015blany mianem little poland (ma\u0142a polska). w\u015br\u00f3d pozosta\u0142ych obszar\u00f3w zamieszkiwanych przez poloni\u0119 s\u0105 neighborhoods w queens \u2013 ridgewood, maspeth i middle village, a tak\u017ce staten island.\nw nowym jorku dzia\u0142a wiele polskich organizacji, a w tym m.in.: fundacja ko\u015bciuszkowska, polski instytut naukowy, fundacja paderewskiego, fundacja dobra polska szko\u0142a oraz instytut j. pi\u0142sudskiego. w mie\u015bcie wydawane s\u0105 polskie czasopisma i gazety (m.in. nowy dziennik, kurier plus, the poland times), istnieje telewizja internetowa (polandtv), a tak\u017ce funkcjonuj\u0105 polskie galerie artystyczne, klub \u017ceglarski, a tak\u017ce teatr.\nw 1945 roku zosta\u0142 zainstalowany pomnik kr\u00f3la jagie\u0142\u0142y w nowym jorku w central parku. w 2022 roku na mo\u015bcie kosciuszko bridge zosta\u0142a zawieszona tablica upami\u0119tniaj\u0105ca tadeusza ko\u015bciuszk\u0119.\n\n\n=== religia ===\nw 2014 r. najwi\u0119kszymi grupami religijnymi w nowym jorku by\u0142y:\n\nchrze\u015bcija\u0144stwo \u2013 59%:\nkatolicyzm \u2013 33%\nprotestantyzm \u2013 23%\npozostali \u2013 3% (g\u0142\u00f3wnie prawos\u0142awie i \u015bwiadkowie jehowy)\nbez wyznania \u2013 24% (ateizm \u2013 4% i agnostycyzm \u2013 4%)\njudaizm \u2013 8%\nislam \u2013 3%\nhinduizm \u2013 3%\ninne religie \u2013 2%.wed\u0142ug danych z 2020 roku najwi\u0119ksze grupy protestanckie tworzyli:\n\nbezdenominacyjne zbory ewangelikalne \u2013 466 202 cz\u0142onk\u00f3w\nzielono\u015bwi\u0105tkowcy (g\u0142\u00f3wnie zbory bo\u017ce, ko\u015bci\u00f3\u0142 bo\u017cy i ko\u015bci\u00f3\u0142 bo\u017cy w chrystusie) \u2013 ponad 200 tys. cz\u0142onk\u00f3w\nameryka\u0144skie zbory baptystyczne usa \u2013 144 343 cz\u0142onk\u00f3w\nko\u015bci\u00f3\u0142 episkopalny \u2013 119 134 cz\u0142onk\u00f3w\nzjednoczony ko\u015bci\u00f3\u0142 metodystyczny \u2013 115 390 cz\u0142onk\u00f3w\nko\u015bci\u00f3\u0142 adwentyst\u00f3w dnia si\u00f3dmego \u2013 108 247 cz\u0142onk\u00f3w\nnarodowa konwencja baptystyczna usa \u2013 107 317 cz\u0142onk\u00f3w.\n\n\n== gospodarka ==\nnowy jork jest \u015bwiatowym centrum mi\u0119dzynarodowego biznesu i handlu, a zarazem jednym z \u201ecentr\u00f3w dowodzenia\u201d dla gospodarki \u015bwiatowej, wraz z londynem i tokio. miasto stanowi wa\u017cny o\u015brodek bankowo\u015bci i finans\u00f3w, sprzeda\u017cy detalicznej, handlu \u015bwiatowego, transportu, turystyki, rynku nieruchomo\u015bci, ubezpiecze\u0144, nowych i tradycyjnych medi\u00f3w, teatru, mody, a tak\u017ce sztuki w stanach zjednoczonych.\nw 2009 roku obszar metropolitalny nowego jorku wytworzy\u0142 produkt miejski brutto o warto\u015bci 1135 miliard\u00f3w dolar\u00f3w, co \u015bwiadczy\u0142o o tym, \u017ce obszar ten stanowi najwi\u0119ksz\u0105 regionaln\u0105 gospodark\u0119 w stanach zjednoczonych (przed los angeles) i jednocze\u015bnie drug\u0105 co do wielko\u015bci gospodark\u0119 miejsk\u0105 na \u015bwiecie (za tokio).\nwed\u0142ug cinco dias, pod koniec 2008 roku nowy jork kontrolowa\u0142 40% globalnych finans\u00f3w, czyni\u0105c z tego miasta finansowe centrum \u015bwiata. w nowym jorku znajduj\u0105 si\u0119 g\u0142\u00f3wne siedziby wielu korporacji, w\u0142\u0105czaj\u0105c w to centrale 45 przedsi\u0119biorstw z listy fortune 500. w 2001 roku na samym manhattanie znajdowa\u0142y si\u0119 w sumie niemal\u017ce 33 mln m\u00b2 powierzchni biurowych.\nmidtown manhattan stanowi najwi\u0119kszy obszar biznesowy w stanach zjednoczonych; z kolei lower manhattan zajmuje 3. miejsce na li\u015bcie ameryka\u0144skich dystrykt\u00f3w biznesowych pod wzgl\u0119dem wielko\u015bci. lower manhattan jest jednocze\u015bnie siedzib\u0105 new york stock exchange, po\u0142o\u017conej przy wall street, i nasdaq \u2013 czyli dw\u00f3ch najwi\u0119kszych gie\u0142d papier\u00f3w warto\u015bciowych \u015bwiata ze wzgl\u0119du na \u015bredni dzienny wolumen obrotu i og\u00f3ln\u0105 kapitalizacj\u0119 rynkow\u0105.\n\nrynek nieruchomo\u015bci stanowi g\u0142\u00f3wn\u0105 si\u0142\u0119 w gospodarce miasta, jako \u017ce warto\u015b\u0107 wszystkich budynk\u00f3w na terenie nowego jorku wynosi\u0142a w 2006 roku ponad 802 miliardy dolar\u00f3w. time warner center posiada najwy\u017csz\u0105 warto\u015b\u0107 rynkow\u0105 spo\u015br\u00f3d nowojorskich nieruchomo\u015bci, szacowan\u0105 w 2006 roku na ponad miliard dolar\u00f3w. w nowym jorku znajduj\u0105 si\u0119 jedne z najbardziej warto\u015bciowych budynk\u00f3w zar\u00f3wno w skali stan\u00f3w zjednoczonych, jak i ca\u0142ego \u015bwiata. 450 park avenue zosta\u0142 2 lipca 2007 roku sprzedany za kwot\u0119 510 milion\u00f3w dolar\u00f3w (17 104 dolar\u00f3w/m\u00b2), bij\u0105c rekord pod wzgl\u0119dem ceny metra kwadratowego ameryka\u0144skiej nieruchomo\u015bci biurowej; wcze\u015bniejszy, niespe\u0142na miesi\u0119czny rekord, zosta\u0142 ustanowiony w czerwcu 2007 roku, kiedy to w\u0142a\u015bciciela zmieni\u0142 obiekt przy 660 madison avenue, a transakcja opiewa\u0142a na kwot\u0119 15 887 dolar\u00f3w/m\u00b2.\nnowojorski rynek bran\u017cy telewizyjnej i filmowej ust\u0119puje w skali ameryka\u0144skiej pod wzgl\u0119dem wielko\u015bci i rozwoju jedynie hollywood. bran\u017ce kreatywne, takie jak nowe media, reklama, moda i architektura notuj\u0105 wzrost zatrudnienia, daj\u0105c miastu silnie konkurencyjn\u0105 pozycj\u0119 w tych obszarach.\nrozwijaj\u0105 si\u0119 r\u00f3wnie\u017c sektory zaawansowanych technologii, takie jak biotechnologia, informatyka, projektowanie gier, a tak\u017ce gama us\u0142ug internetowych; bran\u017ce te wspierane s\u0105 przez mocn\u0105 pozycj\u0119 nowego jorku w dziedzinie telekomunikacyjnej, mi\u0119dzy innymi ze wzgl\u0119du na transatlantyckie po\u0142\u0105czenie \u015bwiat\u0142owodowe. w\u015br\u00f3d innych wa\u017cnych dziedzin funkcjonowania nowego jorku s\u0105 badania medyczne i technologiczne, a tak\u017ce dzia\u0142alno\u015b\u0107 instytucji non-profit oraz plac\u00f3wek edukacyjnych, a w tym uczelni.\nsektor produkcyjny posiada du\u017cy, jednak systematycznie malej\u0105cy udzia\u0142 w zatrudnieniu mieszka\u0144c\u00f3w nowego jorku. do dominuj\u0105cych ga\u0142\u0119zi produkcji w mie\u015bcie nale\u017c\u0105 odzie\u017c, chemikalia, wyroby metalowe, przetw\u00f3rstwo \u017cywno\u015bci oraz meble. przemys\u0142 spo\u017cywczy stanowi najbardziej stabiln\u0105 z g\u0142\u00f3wnych bran\u017c sektora wytw\u00f3rczego w nowym jorku. nowojorski przemys\u0142 \u017cywno\u015bciowy wart jest 5 miliard\u00f3w dolar\u00f3w i zatrudnia ponad 19 tysi\u0119cy os\u00f3b. sztandarowym produktem eksportowym miasta jest czekolada \u2013 ka\u017cdego roku jej eksport przynosi przychody w wysoko\u015bci 234 milion\u00f3w dolar\u00f3w.\n\n\n== transport ==\ntransport zbiorowy w nowym jorku, dzia\u0142aj\u0105cy w wi\u0119kszo\u015bci 24 godziny na dob\u0119, jest najrozleglejszym i najbardziej z\u0142o\u017conym tego typu systemem w ameryce p\u00f3\u0142nocnej. jeden na trzech u\u017cytkownik\u00f3w transportu zbiorowego w stanach zjednoczonych, a zarazem dwie trzecie amerykan\u00f3w, kt\u00f3rzy korzystaj\u0105 z kolei, pochodzi z nowego jorku lub przedmie\u015b\u0107 tego\u017c miasta. s\u0142ynne nowojorskie metro jest metrem o najintensywniejszym ruchu na p\u00f3\u0142kuli zachodniej, podczas gdy grand central terminal, cz\u0119sto okre\u015blany r\u00f3wnie\u017c mianem \u201egrand central station\u201d, stanowi najwi\u0119kszy na \u015bwiecie dworzec kolejowy pod wzgl\u0119dem liczby peron\u00f3w. nowojorska przestrze\u0144 powietrzna jest jednym z korytarzy lotniczych o najwi\u0119kszym zag\u0119szczeniu ruchu na \u015bwiecie. most waszyngtona, \u0142\u0105cz\u0105cy manhattan z hrabstwem bergen, jest mostem przeznaczonym dla pojazd\u00f3w silnikowych o najintensywniejszym ruchu na \u015bwiecie.\ntransport zbiorowy cieszy si\u0119 w nowym jorku du\u017c\u0105 popularno\u015bci\u0105. w 2005 roku 54,6% nowojorczyk\u00f3w podr\u00f3\u017cowa\u0142o do pracy \u015brodkami komunikacji miejskiej. stanowi to kontrast w por\u00f3wnaniu do pozosta\u0142ych obszar\u00f3w stan\u00f3w zjednoczonych, gdzie oko\u0142o 90% mieszka\u0144c\u00f3w doje\u017cd\u017ca\u0142o do pracy samochodami. zgodnie z danymi us census bureau, nowojorczycy sp\u0119dzali \u015brednio 38,4 minuty dziennie w drodze do pracy \u2013 najwi\u0119cej spo\u015br\u00f3d mieszka\u0144c\u00f3w wszystkich ameryka\u0144skich metropolii.\n\nza obs\u0142ug\u0119 nowojorskiego transportu kolejowego odpowiedzialna jest korporacja amtrak, korzystaj\u0105ca ze stacji pennsylvania station. amtrak obs\u0142uguje po\u0142\u0105czenia wzd\u0142u\u017c northeast corridor, w tym do bostonu, filadelfii i waszyngtonu, a tak\u017ce oferuje relacje dalekobie\u017cne do takich miast, jak chicago, nowy orlean, miami, toronto oraz montreal. port authority bus terminal, g\u0142\u00f3wny terminal dla autobus\u00f3w mi\u0119dzymiastowych, ka\u017cdego dnia obs\u0142uguje za po\u015brednictwem 7 tysi\u0119cy autokar\u00f3w ponad 200 tysi\u0119cy pasa\u017cer\u00f3w, co czyni go najbardziej wykorzystywanym dworcem autobusowym na \u015bwiecie.\nnowojorskie metro jest najwi\u0119kszym systemem szybkiej kolei miejskiej na \u015bwiecie pod wzgl\u0119dem liczby stacji, kt\u00f3re posiada, czyli 468. ze wzgl\u0119du na roczn\u0105 liczb\u0119 przejazd\u00f3w w 2006 roku zajmowa\u0142o trzecie miejsce na \u015bwiecie, z 1,5 miliardami podr\u00f3\u017cy. metro w nowym jorku wyr\u00f3\u017cnia si\u0119 tak\u017ce tym, \u017ce system pozostaje w ruchu 24 godziny na dob\u0119, natomiast metra w londynie, pary\u017cu czy tokio, noc\u0105 wstrzymuj\u0105 ruch.\nsystem transportu zbiorowego w nowym jorku obejmuje ponadto najd\u0142u\u017cszy w ameryce p\u00f3\u0142nocnej most wisz\u0105cy \u2013 verrazano-narrows, pierwszy na \u015bwiecie mechanicznie wentylowany tunel samochodowy \u2013 holland tunnel, ponad 12 tysi\u0119cy \u017c\u00f3\u0142tych taks\u00f3wek, kolej linow\u0105 roosevelt island tramway, kt\u00f3ra transportuje ludzi pomi\u0119dzy roosevelt island a manhattanem, a tak\u017ce promy \u0142\u0105cz\u0105ce manhattan z r\u00f3\u017cnymi miejscami w granicach oraz poza granicami miasta. staten island ferry jest najbardziej wykorzystywanym promem w stanach zjednoczonych. rocznie przewozi ponad 19 milion\u00f3w pasa\u017cer\u00f3w na 8,4\u2013kilometrowej trasie pomi\u0119dzy staten island i dolnym manhattanem. system szybkiej kolei staten island railway obs\u0142uguje po\u0142\u0105czenia na staten island. port authority trans-hudson \u0142\u0105czy centrum i dolny manhattan z p\u00f3\u0142nocno-wschodnim new jersey, a g\u0142\u00f3wnie z hoboken, jersey city i newark. podobnie jak nowojorskie metro, port authority trans-hudson funkcjonuje ca\u0142odobowo; s\u0105 to jednocze\u015bnie dwa z czterech system\u00f3w szybkich kolei miejskich na \u015bwiecie, kt\u00f3re dzia\u0142aj\u0105 24 godziny na dob\u0119 (pozosta\u0142e to cz\u0119\u015b\u0107 chicago \u201el\u201d oraz patco speedline w filadelfii).\nnowojorska sie\u0107 kolei podmiejskich oraz flota autobusowa s\u0105 najwi\u0119ksze w ameryce p\u00f3\u0142nocnej. sie\u0107 kolejowa, kt\u00f3ra \u0142\u0105czy przedmie\u015bcia miasta z centrum, sk\u0142ada si\u0119 z trzech odr\u0119bnych system\u00f3w: long island rail road, metro-north railroad i new jersey transit. \u0142\u0105cz\u0105 si\u0119 one w dw\u00f3ch punktach: grand central terminal oraz pennsylvania station i obejmuj\u0105 w sumie ponad 250 stacji oraz 20 linii kolejowych.\n\nnowy jork jest najwa\u017cniejszym punktem przyj\u0119\u0107 mi\u0119dzynarodowych pasa\u017cer\u00f3w w stanach zjednoczonych. obszar obs\u0142ugiwany jest g\u0142\u00f3wnie przez trzy porty lotnicze: john f. kennedy international, newark liberty international i laguardia; istniej\u0105 r\u00f3wnie\u017c zaawansowane plany budowy czwartego du\u017cego lotniska \u2013 stewart international airport w pobli\u017cu newburgh. w 2005 roku z tych\u017ce trzech port\u00f3w lotniczych skorzysta\u0142o 100 milion\u00f3w pasa\u017cer\u00f3w, czyni\u0105c nowy jork przestrzeni\u0105 powietrzn\u0105 o najbardziej zag\u0119szczonym ruchu w stanach zjednoczonych. mi\u0119dzynarodowe loty wychodz\u0105ce z jfk i newark obj\u0119\u0142y oko\u0142o \u00bc wszystkich ameryka\u0144skich turyst\u00f3w, kt\u00f3rzy wyjechali poza granice kraju w 2004 roku. jfk stanowi centralny hub linii lotniczych jetblue, czwarty co do wielko\u015bci w\u0119ze\u0142 american airlines, a tak\u017ce sz\u00f3sty co do wielko\u015bci hub delta air lines. port lotniczy w newark b\u0119dzie trzecim co do wielko\u015bci w\u0119z\u0142em przesiadkowym linii united airlines, gdy jej fuzja z continental airlines zostanie sfinalizowana. w takim przypadku united airlines b\u0119d\u0105 najwi\u0119kszymi liniami lotniczymi na rynku nowojorskim.\n\nwysoki wska\u017anik wykorzystania transportu publicznego, 120 tysi\u0119cy rowerzyst\u00f3w dziennie i szereg os\u00f3b, kt\u00f3re do pracy dostaj\u0105 si\u0119 na piechot\u0119, powoduje, \u017ce nowy jork jest jednym z najefektywniejszych energetycznie miast w stanach zjednoczonych. spacer lub jazd\u0119 rowerem wybiera 21% mieszka\u0144c\u00f3w miasta, podczas gdy wsp\u00f3\u0142czynnik ten w skali krajowej wynosi 8%.\nuzupe\u0142niaj\u0105c szerok\u0105 sie\u0107 transportu publicznego w nowym jorku, miasto posiada r\u00f3wnie\u017c rozbudowan\u0105 sie\u0107 dr\u00f3g ekspresowych i dr\u00f3g szybkiego ruchu, kt\u00f3re za po\u015brednictwem szeregu most\u00f3w i tuneli \u0142\u0105cz\u0105 nowy jork z northern new jersey, hrabstwem westchester, long island i po\u0142udniowo-zachodnim connecticut. drogi te obs\u0142uguj\u0105 miliony mieszka\u0144c\u00f3w przedmie\u015b\u0107, kt\u00f3rzy codziennie doje\u017cd\u017caj\u0105 do pracy w centrum nowego jorku, dlatego miasto boryka si\u0119 z wielkimi \u201ekorkami\u201d, zw\u0142aszcza w godzinach najwi\u0119kszego ruchu.\npomimo du\u017cej roli, jak\u0105 w nowym jorku odgrywa transport zbiorowy, drogi tak\u017ce stanowi\u0105 wa\u017cny element miasta. siatka ulic manhattanu odegra\u0142a znacz\u0105c\u0105 rol\u0119 w fizycznym rozwoju nowego jorku. kilka ulic i alei miasta, a w tym broadway, wall street i madison avenue, stanowi metonimi\u0119 dla zebranych tam typ\u00f3w przemys\u0142u, tzn. kolejno: teatru, finans\u00f3w i reklamy.\n\n\n== w\u0142adze ==\nod czasu konsolidacji w 1898 roku organizacja w\u0142adzy w nowym jorku opiera si\u0119 na strukturze burmistrz \u2013 rada miejska. rz\u0105d nowego jorku jest bardziej scentralizowany ni\u017c w wi\u0119kszo\u015bci pozosta\u0142ych miast stan\u00f3w zjednoczonych. nowojorskie w\u0142adze centralne odpowiedzialne s\u0105 za edukacj\u0119 publiczn\u0105, zak\u0142ady poprawcze, biblioteki, bezpiecze\u0144stwo publiczne, obiekty rekreacyjne, kwestie sanitarne, opiek\u0119 spo\u0142eczn\u0105, a tak\u017ce zaopatrzenie miasta w wod\u0119. burmistrz i radni wybierani s\u0105 na czteroletni\u0105 kadencj\u0119, maj\u0105c prawo do dw\u00f3ch bezpo\u015brednich reelekcji; nast\u0119pnie, po czteroletniej przerwie, mog\u0105 ponownie ubiega\u0107 si\u0119 o stanowisko. rada miasta nowy jork jest jednoizbowym organem z\u0142o\u017conym z 51 cz\u0142onk\u00f3w.\naktualnie funkcj\u0119 burmistrza nowego jorku pe\u0142ni eric adams z partii demokratycznej, kt\u00f3ry piastuje stanowisko od 2022 roku. jego poprzednikiem by\u0142 bill de blasio, r\u00f3wnie\u017c z partii demokratycznej.\nde blasio zast\u0105pi\u0142 na tym stanowisku 1 stycznia 2014 r. michaela bloomberga, kt\u00f3ry zajmowa\u0142 to stanowisko przez trzy kadencje, od roku 2001. bloomberg znany by\u0142 z tego, \u017ce przej\u0105\u0142 kontrol\u0119 nad miejskim systemem edukacji, nadzorowanym dotychczas przez w\u0142adze stanu, a tak\u017ce z dzia\u0142a\u0144 maj\u0105cych na celu rozw\u00f3j gospodarczy miasta oraz z agresywnej polityki w dziedzinie zdrowia publicznego. w drugiej kadencji podj\u0105\u0142 si\u0119 reformy szkolnictwa, redukcji ub\u00f3stwa i kontroli obrotu broni\u0105 na terenie miasta; te trzy kwestie by\u0142y w\u00f3wczas priorytetami jego administracji.\n\nwraz z burmistrzem bostonu, thomasem menino, bloomberg za\u0142o\u017cy\u0142 w 2006 roku organizacj\u0119 mayors against illegal guns coalition, kt\u00f3rej ide\u0105 by\u0142o wzmo\u017cenie bezpiecze\u0144stwa publicznego przez eliminacj\u0119 nielegalnej broni z ulic. wi\u0119kszo\u015b\u0107 urz\u0119d\u00f3w w mie\u015bcie zarz\u0105dzana jest przez parti\u0119 demokratyczn\u0105. nowy jork by\u0142 reprezentowany przez republikanina w wyborach prezydenckich po raz ostatni w 1924 roku. programy polityczne partii koncentruj\u0105 si\u0119 w nowym jorku na kwestiach tanich mieszka\u0144, edukacji, rozwoju gospodarczego, a tak\u017ce rynku pracy.\nnowy jork jest najwa\u017cniejszym \u017ar\u00f3d\u0142em pozyskiwania \u015brodk\u00f3w finansowych na cele polityczne w stanach zjednoczonych, a cztery z pi\u0119ciu kod\u00f3w pocztowych w kraju, kt\u00f3re przynosz\u0105 najwi\u0119ksze dotacje polityczne, pochodzi z manhattanu. najwa\u017cniejszy kod pocztowy w tym aspekcie, 10021 z upper east side, wygenerowa\u0142 w 2004 roku wi\u0119kszo\u015b\u0107 pieni\u0119dzy na kampanie prezydenckie george\u2019a w. busha i johna kerry\u2019ego. finanse nowego jorku charakteryzuj\u0105 si\u0119 silnymi zaburzeniami r\u00f3wnowagi p\u0142atniczej w rozrachunkach stanowych i krajowych. miasto otrzymuje od pa\u0144stwa 83 centy za ka\u017cdego dolara wys\u0142anego do rz\u0105du federalnego za po\u015brednictwem podatk\u00f3w (to znaczy \u2013 nowy jork ka\u017cdego roku wysy\u0142a pa\u0144stwu 11,4 miliarda dolar\u00f3w wi\u0119cej, ni\u017c otrzymuje z powrotem). ponadto miasto co roku przekazuje stanowi nowy jork kolejnych 11 miliard\u00f3w dolar\u00f3w wi\u0119cej, ni\u017c dostaje z powrotem.\n\n\n=== ochrona \u015brodowiska ===\nwykorzystanie publicznego transportu zbiorowego w nowym jorku jest najwi\u0119ksze na terenie ca\u0142ych stan\u00f3w zjednoczonych, za\u015b zu\u017cycie benzyny w mie\u015bcie jest takie, jak \u015brednia krajowa w latach 20. xx wieku. dzi\u0119ki wysoko rozwini\u0119tej sieci transportu masowego miasto zaoszcz\u0119dzi\u0142o 1,8 miliarda galon\u00f3w ameryka\u0144skich (6 800 000 m\u00b3) oleju nap\u0119dowego w 2006 roku; nowy jork zapewnia ponadto po\u0142ow\u0119 oszcz\u0119dno\u015bci tego surowca (wynikaj\u0105cej z tranzytu) w skali pa\u0144stwowej. g\u0119sto\u015b\u0107 zaludnienia, niski wska\u017anik korzystania z samochod\u00f3w i wysoka u\u017cyteczno\u015b\u0107 transportu zbiorowego, czyni\u0105 z nowego jorku jedno z najefektywniejszych energetycznie miast w stanach zjednoczonych. emisja gaz\u00f3w cieplarnianych wynosi w nowym jorku 7,1 tony na osob\u0119, co stanowi relatywnie niewysoki wynik w por\u00f3wnaniu do \u015bredniej krajowej w granicach 24,5 tony. nowojorczycy s\u0105 odpowiedzialni za 1% gaz\u00f3w cieplarnianych emitowanych przez stany zjednoczone, co stanowi niski poziom z uwagi na to, \u017ce miasto zamieszkuje 2,7% populacji kraju. przeci\u0119tny nowojorczyk zu\u017cywa niespe\u0142na po\u0142ow\u0119 energii, kt\u00f3r\u0105 wykorzystuje mieszkaniec san francisco, a tak\u017ce niemal\u017ce 1/4 energii, kt\u00f3r\u0105 konsumuje mieszkaniec dallas.\n\nw ostatnich latach miasto podj\u0119\u0142o dzia\u0142ania maj\u0105ce na celu zmniejszanie negatywnego oddzia\u0142ywania na \u015brodowisko naturalne. koncentracja zanieczyszczonego powietrza w nowym jorku doprowadzi\u0142a do wysokich wska\u017anik\u00f3w wyst\u0119powania astmy, a tak\u017ce innych chor\u00f3b uk\u0142adu oddechowego w\u015br\u00f3d mieszka\u0144c\u00f3w miasta. w\u0142adze nowego jorku zobowi\u0105zane s\u0105 do zakupu jedynie najbardziej energooszcz\u0119dnych urz\u0105dze\u0144 do stosowania w urz\u0119dach miejskich i instytucjach u\u017cytku publicznego. nowy jork posiada najwi\u0119ksz\u0105 liczb\u0119 autobus\u00f3w wykorzystuj\u0105cych olej nap\u0119dowy z obni\u017con\u0105 zawarto\u015bci\u0105 siarki oraz cng spo\u015br\u00f3d wszystkich miast w stanach zjednoczonych. ponadto w po\u0142owie 2010 roku w nowym jorku kursowa\u0142o 3715 taks\u00f3wek o nap\u0119dzie hybrydowym, a tak\u017ce innych pojazd\u00f3w zasilanych olejem nap\u0119dowym z obni\u017con\u0105 zawarto\u015bci\u0105 siarki; samochody hybrydowe stanowi\u0142y w\u00f3wczas 28% wszystkich taks\u00f3wek dzia\u0142aj\u0105cych w nowym jorku \u2013 wi\u0119cej ni\u017c w jakimkolwiek innym mie\u015bcie ameryki p\u00f3\u0142nocnej.\nnowy jork jest jedynym miastem w stanach zjednoczonych, w kt\u00f3rym wi\u0119kszo\u015b\u0107 (52%) gospodarstw domowych nie dysponuje samochodem; jedynie 22% mieszka\u0144c\u00f3w manhattanu posiada samoch\u00f3d. dla por\u00f3wnania, oko\u0142o 90% gospodarstw domowych w skali pa\u0144stwa dysponuje co najmniej jednym samochodem.\nw\u0142adze miasta nowy jork by\u0142y w 2007 roku jedn\u0105 ze stron powodowych w skierowanej do s\u0105du najwy\u017cszego s\u0142ynnej sprawie przeciw agencji ochrony \u015brodowiska (epa), kt\u00f3ra sprzeciwia\u0142a si\u0119 uznaniu dwutlenku w\u0119gla za gaz szkodliwy. nowy jork jest r\u00f3wnie\u017c liderem w dziedzinie konstrukcji energooszcz\u0119dnych, ekologicznych budynk\u00f3w biurowych, w\u0142\u0105czaj\u0105c w to mi\u0119dzy innymi hearst tower.\nwoda pitna dostarczana jest do nowego jorku z chronionego dorzecza, znajduj\u0105cego si\u0119 w catskill mountains. dzi\u0119ki integralno\u015bci i niezak\u0142\u00f3conemu, naturalnemu systemowi filtracji wody w catskill mountains, nowy jork jest jednym z czterech wielkich miast w stanach zjednoczonych, w kt\u00f3rych woda pitna jest na tyle czysta, i\u017c nie wymaga dodatkowych proces\u00f3w uzdatniania.\n\n\n=== przest\u0119pczo\u015b\u0107 ===\nod roku 2005 nowy jork ma najni\u017cszy wsp\u00f3\u0142czynnik przest\u0119pczo\u015bci spo\u015br\u00f3d wszystkich 25 najwi\u0119kszych miast w stanach zjednoczonych. bezpiecze\u0144stwo poprawi\u0142o si\u0119 znacznie od lat 80., w kt\u00f3rych zanotowano du\u017cy wzrost przest\u0119pczo\u015bci, i pocz\u0105tk\u00f3w lat 90., czyli tzw. epidemii kokainy. w latach 1990\u20132010 odnotowano w nowym jorku najwi\u0119kszy i najd\u0142u\u017cszy spadek liczby przest\u0119pstw ulicznych. w 2002 roku wsp\u00f3\u0142czynnik przest\u0119pczo\u015bci w nowym jorku mia\u0142 ten sam poziom, co w mie\u015bcie provo w stanie utah; nowy jork zajmowa\u0142 wtedy 197. miejsce pod wzgl\u0119dem wska\u017anika przest\u0119pczo\u015bci na li\u015bcie 216 ameryka\u0144skich miast o populacjach wi\u0119kszych, ni\u017c 100 tysi\u0119cy mieszka\u0144c\u00f3w. przemoc w nowym jorku zmala\u0142a w okresie od 1993 do 2005 roku o ponad 75%; spadek ten notowano ponadto w okresie, w kt\u00f3rym przest\u0119pczo\u015b\u0107 w skali pa\u0144stwa ros\u0142a. w 2005 roku wsp\u00f3\u0142czynnik zab\u00f3jstw na terenie miasta osi\u0105gn\u0105\u0142 najni\u017cszy poziom od 1966 roku; z kolei w 2007 roku w nowym jorku dokonano poni\u017cej 500 zab\u00f3jstw \u2013 najmniej, odk\u0105d opublikowano pierwsze tego typu statystyki w 1963 roku. 95,1% ofiar wszelkiego rodzaju morderstw oraz 95,9% ofiar strzelanin w nowym jorku mia\u0142o pochodzenie latynoskie lub reprezentowa\u0142o ras\u0119 czarn\u0105. 90,2% aresztowanych pod zarzutem morderstwa i 96,7% aresztowanych pod zarzutem postrza\u0142u mia\u0142o pochodzenie latynoskie lub reprezentowa\u0142o ras\u0119 czarn\u0105.\nsocjologowie i kryminologowie nie osi\u0105gn\u0119li dotychczas konsensusu w sprawie wyt\u0142umaczenia tak znacznego spadku przest\u0119pczo\u015bci w mie\u015bcie. cz\u0119\u015b\u0107 z nich przypisywa\u0142a to zjawisko nowej taktyce stosowanej przez new york city police department, opartej przede wszystkim na procesie compstat oraz teorii rozbitych okien. inne opinie m\u00f3wi\u0142y natomiast, \u017ce do ograniczenia przest\u0119pczo\u015bci przyczyni\u0142y si\u0119 zwalczenie epidemii kokainy i zmiany demograficzne w strukturze populacji miasta. niekt\u00f3re dane wskazuj\u0105 jednak, \u017ce w okresie spadku przest\u0119pczo\u015bci w nowym jorku nie zachodzi\u0142y istotne zmiany grup etnicznych czy innych czynnik\u00f3w mog\u0105cych wyja\u015bnia\u0107 tak znacz\u0105ce obni\u017cenie przest\u0119pczo\u015bci. na podstawie analizy danych ze szpitali i areszt\u00f3w nie wykazano spadku u\u017cywania narkotyk\u00f3w w okresie spadku przest\u0119pczo\u015bci. niekt\u00f3rzy \u0142\u0105cz\u0105 spadek przest\u0119pczo\u015bci ze zwi\u0119kszeniem liczby policjant\u00f3w na ulicach i patroli w najniebezpieczniejszych miejscach (zaznaczaj\u0105c jednocze\u015bnie, \u017ce nie zwi\u0119kszy\u0142a si\u0119 radykalnie liczba zatrzyma\u0144 za drobne przest\u0119pstwa).\nprzest\u0119pczo\u015b\u0107 zorganizowana jest od dawna powi\u0105zana z nowym jorkiem, a jej prekursorami w latach 20. xix wieku by\u0142y gangi forty thieves i roach guards. ju\u017c w 1850 roku w nowym jorku odnotowano ponad 200 wojen toczonych g\u0142\u00f3wnie przez m\u0142ode gangi. w xx wieku narodzi\u0142a si\u0119 nowojorska mafia, zdominowana przez pi\u0119\u0107 rodzin \u2013 kt\u00f3re do dzi\u015b stanowi\u0105 najwi\u0119ksz\u0105 i najbardziej wp\u0142ywow\u0105 organizacj\u0119 przest\u0119pcz\u0105 w mie\u015bcie. w\u015br\u00f3d licznych gang\u00f3w, kt\u00f3re powsta\u0142y pod koniec xx wieku, by\u0142 mi\u0119dzy innymi black spades. do najwa\u017cniejszych gang\u00f3w, kt\u00f3re obecnie dzia\u0142aj\u0105 w nowym jorku, zaliczy\u0107 mo\u017cna bloods, crips, latin kings oraz ms-13.\n\n\n=== ochrona przeciwpo\u017carowa i ratownictwo medyczne ===\nstra\u017c po\u017carna i ratownictwo medyczne w nowym yorku funkcjonuje w ramach fire department of the city of new york (fdny). stra\u017c po\u017carna w nowym jorku jest najwi\u0119ksz\u0105 miejsk\u0105 stra\u017c\u0105 po\u017carn\u0105 w stanach zjednoczonych, a tak\u017ce drug\u0105 co do wielko\u015bci na \u015bwiecie po stra\u017cy po\u017carnej w tokio. fdny zatrudnia ponad 10,9 tys. stra\u017cak\u00f3w, 4,2 tys. ratownik\u00f3w medycznych (ems \u2013 emergency medical services) i 2 tys. pracownik\u00f3w cywilnych.\nstra\u017c po\u017carna w nowym yorku ma inny model funkcjonowania ni\u017c w polsce. opr\u00f3cz w\u0142\u0105czenia ratownictwa medycznego do stra\u017cy po\u017carnej (1996 r.) jest tak\u017ce ca\u0142kowicie zale\u017cna od w\u0142adz miasta. w polsce stra\u017c po\u017carna podporz\u0105dkowana jest komend\u0105 wojew\u00f3dzkim i komendzie g\u0142\u00f3wnej.\n11 wrze\u015bnia 2001 roku w zamachach na world trade center zgin\u0119\u0142o 343 stra\u017cak\u00f3w i ratownik\u00f3w medycznych fdny.\n\n\n=== bezdomno\u015b\u0107 ===\nw trzeciej dekadzie xxi wieku bezdomno\u015b\u0107 w nowym jorku osi\u0105gn\u0119\u0142a najwy\u017cszy poziom od czasu wielkiego kryzysu, w latach trzydziestych xx wieku. w 2023 roku schroniska w nowym jorku by\u0142y przeci\u0105\u017cone, poniewa\u017c liczba bezdomnych przekroczy\u0142a 100 tysi\u0119cy. wed\u0142ug danych z 2019 roku, w\u015br\u00f3d ameryka\u0144skich stan\u00f3w \u2013 nowy jork odnotowa\u0142 najwy\u017cszy wska\u017anik bezdomno\u015bci, gdzie na 10 tys. mieszka\u0144c\u00f3w przypada\u0142o 47,3 bezdomnych.\n\n\n== edukacja ==\nsystem szkolnictwa publicznego w nowym jorku, zarz\u0105dzany przez new york city department of education, jest najwi\u0119kszym spo\u015br\u00f3d wszystkich system\u00f3w w ameryka\u0144skich miastach. do ponad 1200 szk\u00f3\u0142 podstawowych i \u015brednich ucz\u0119szcza oko\u0142o 1,1 miliona uczni\u00f3w. nowojorskie szko\u0142y spo\u0142eczne, cz\u0119\u015bciowo finansowane ze \u015brodk\u00f3w publicznych, obejmuj\u0105 mi\u0119dzy innymi harlem success academy i girls prep. w mie\u015bcie dzia\u0142a dodatkowo ponad 900 prywatnych szk\u00f3\u0142 \u015bwieckich i religijnych. mimo \u017ce nowy jork nie jest zasadniczo postrzegany jako miasto studenckie, mieszka tutaj oko\u0142o 594 tysi\u0105ce student\u00f3w \u2013 wi\u0119cej ni\u017c w jakimkolwiek innym mie\u015bcie w stanach zjednoczonych. w 2005 roku trzech na pi\u0119ciu mieszka\u0144c\u00f3w manhattanu by\u0142o absolwentami uczelni, za\u015b jeden na czterech mieszka\u0144c\u00f3w posiada\u0142 stopie\u0144 naukowy; tworzy\u0142o to jedno z najwi\u0119kszych skupisk os\u00f3b z wy\u017cszym wykszta\u0142ceniem spo\u015br\u00f3d wszystkich ameryka\u0144skich miast.\nnowy jork jest siedzib\u0105 wielu presti\u017cowych prywatnych uczelni, do kt\u00f3rych zaliczy\u0107 mo\u017cna m.in.: barnard college, columbia university, cooper union, fordham university, new york university, the new school, pace university i yeshiva university. publiczny system city university of new york jest jednym z najwi\u0119kszych uniwersytet\u00f3w w stanach zjednoczonych i obejmuje szereg podleg\u0142ych mu college\u2019\u00f3w i community college\u2019\u00f3w. w nowym jorku dzia\u0142aj\u0105 dziesi\u0105tki mniejszych uczelni prywatnych i uniwersytet\u00f3w, w\u0142\u0105czaj\u0105c w to wiele instytucji specjalnego przeznaczenia oraz instytucji religijnych, a w tym: st. john\u2019s university, the juilliard school, the college of mount saint vincent, a tak\u017ce the school of visual arts.\n\ndu\u017ca cz\u0119\u015b\u0107 prowadzonych w mie\u015bcie bada\u0144 naukowych skupia si\u0119 na obszarach medycyny i nauk biologicznych. mieszka\u0144cy nowego jorku maj\u0105 najwi\u0119ksz\u0105 liczb\u0119 podyplomowych stopni naukowych przyznawanych corocznie w stanach zjednoczonych; w mie\u015bcie dzia\u0142a 40 tysi\u0119cy licencjonowanych lekarzy, za\u015b 127 laureat\u00f3w nagrody nobla ma swoje korzenie w lokalnych instytucjach. nowy jork otrzymuje w sumie drugie co do wielko\u015bci wsparcie finansowe od national institutes of health spo\u015br\u00f3d wszystkich miast w stanach zjednoczonych. g\u0142\u00f3wne nowojorskie instytucje biomedyczne obejmuj\u0105: memorial sloan-kettering cancer center, rockefeller university, suny downstate medical center, albert einstein college of medicine, mount sinai school of medicine oraz weill cornell medical college.\nnowojorska biblioteka publiczna, kt\u00f3ra dysponuje najwi\u0119kszymi zbiorami ze wszystkich ameryka\u0144skich bibliotek publicznych, posiada swoje oddzia\u0142y w bronksie, manhattanie i staten island. miasto nowy jork nie posiada jednolitego systemu bibliotek publicznych dla wszystkich 5 dzielnic. funkcjonuj\u0105 3 oddzielne instytucje \u2013 opr\u00f3cz nowojorskiej biblioteki publicznej istniej\u0105 r\u00f3wnie\u017c brookly\u0144ska biblioteka publiczna i biblioteka publiczna dzielnicy queens, czyli druga co do wielko\u015bci biblioteka publiczna w stanach zjednoczonych.\n\n\n== kultura ==\n\nnowy jork wyr\u00f3\u017cnia si\u0119 w sferach sztuki, kuchni, ta\u0144ca, muzyki, opery i teatr\u00f3w, kina niezale\u017cnego, mody, muze\u00f3w i literatury. w\u0142a\u015bnie tutaj narodzi\u0142y si\u0119 liczne ruchy kulturowe, takie jak renesans harlemu, kt\u00f3ry ustanowi\u0142 odr\u0119bny kanon literatury afroameryka\u0144skiej w stanach zjednoczonych, ekspresjonizm abstrakcyjny w malarstwie, a tak\u017ce hip hop, punk, salsa, disco, freestyle i tin pan alley w muzyce. nowy jork uwa\u017cany jest przez wielu za \u015bwiatow\u0105 stolic\u0119 ta\u0144ca. miasto samo w sobie cz\u0119sto jest bohaterem ksi\u0105\u017cek, film\u00f3w oraz program\u00f3w telewizyjnych; na przestrzeni lat powsta\u0142y r\u00f3wnie\u017c liczne utwory mu po\u015bwi\u0119cone (do najbardziej znanych przyk\u0142ad\u00f3w nale\u017cy mi\u0119dzy innymi \u201enew york, new york\u201d z musicalu o tym samym tytule).\nmiasto by\u0142o centrum muzyki jazzowej w latach 40. xx wieku, ekspresjonizmu abstrakcyjnego w latach 50., a tak\u017ce miejscem narodzin hip-hopu pod koniec lat 70. w latach 70. i 80. du\u017cy wp\u0142yw na rozw\u00f3j gatunk\u00f3w mia\u0142a nowojorska scena punkowa i hardcore\u2019owa.\n\n\n=== rozrywka i sztuka ===\nnowy jork odgrywa wa\u017cn\u0105 rol\u0119 w ameryka\u0144skim przemy\u015ble filmowym, stanowi\u0105c drugie co do wielko\u015bci centrum tej bran\u017cy w stanach zjednoczonych. w 1920 roku w mie\u015bcie nakr\u0119cono obraz manhatta, reprezentuj\u0105cy wczesny nurt awangardy.\nw nowym jorku znajduje si\u0119 ponad 2 tysi\u0105ce instytucji kulturowych, a tak\u017ce ponad 500 r\u00f3\u017cnorodnych galerii sztuki.\nroczny bud\u017cet, jaki na sztuk\u0119 przeznaczaj\u0105 w\u0142adze nowego jorku, jest wi\u0119kszy ni\u017c \u015brodki, kt\u00f3rymi dysponuje agencja rz\u0105dowa national endowment for the arts. zamo\u017cni przemys\u0142owcy wybudowali w xix wieku sie\u0107 wa\u017cnych instytucji kulturalnych, takich jak carnegie hall i metropolitan museum of art, kt\u00f3re zyska\u0142y mi\u0119dzynarodowe uznanie. pojawienie si\u0119 o\u015bwietlenia elektrycznego doprowadzi\u0142o do opracowania pierwszych produkcji teatralnych. w latach 80. xix wieku nowojorskie teatry na broadwayu i wzd\u0142u\u017c 42. ulicy zacz\u0119\u0142y wystawia\u0107 now\u0105 form\u0119 sztuki scenicznej, znan\u0105 jako broadwayowskie musicale. inspirowane \u017cyciem imigrant\u00f3w produkcje takich tw\u00f3rc\u00f3w, jak edward harrigan i george m. cohan, wykorzystywa\u0142y w narracji piosenki zawieraj\u0105ce motywy nadziei i ambicji.\nbroadway \u2013 to nazwa skupiska oko\u0142o 40 najwi\u0119kszych nowojorskich teatr\u00f3w mieszcz\u0105cych si\u0119 przy ulicy broadway, kt\u00f3ra przecina times square.\nw sk\u0142ad wielkiego kompleksu muzycznego lincoln center for the performing arts wchodzi 12 s\u0142ynnych instytucji, w tym jazz at lincoln center, metropolitan opera, new york city opera, filharmonia nowojorska, siedziba new york city ballet, vivian beaumont theatre oraz juilliard school. lincoln center for the performing arts jest najwi\u0119kszym centrum sztuki w stanach zjednoczonych.\nka\u017cdego lata w central parku odbywa si\u0119 doroczny festiwal central park summerstage, w trakcie kt\u00f3rego maj\u0105 miejsce darmowe koncerty i przedstawienia.\n\n\n=== turystyka ===\nturystyka jest jedn\u0105 z najwa\u017cniejszych ga\u0142\u0119zi przemys\u0142u nowego jorku, w czasie ostatnich pi\u0119ciu lat ka\u017cdego roku miasto odwiedza\u0142o ponad 40 milion\u00f3w go\u015bci ze stan\u00f3w zjednoczonych i ze \u015bwiata. do g\u0142\u00f3wnych atrakcji nale\u017c\u0105 przede wszystkim: empire state building, statua wolno\u015bci, wyspa ellis, produkcje teatr\u00f3w na broadwayu, muzea takie jak metropolitan museum of art, central park, rockefeller center, times square, zakupy w luksusowych butikach przy pi\u0105tej alei i madison avenue, przedsi\u0119wzi\u0119cia takie jak doroczne parady halloween parade oraz macy's thanksgiving day parade, sezonowe rozrywki pokroju lodowisk dzia\u0142aj\u0105cych zim\u0105 w central parku, a tak\u017ce tribeca film festival. poza kluczowymi obszarami turystycznymi w nowym jorku du\u017c\u0105 popularno\u015bci\u0105 ciesz\u0105 si\u0119 r\u00f3wnie\u017c bronx zoo, coney island oraz new york botanical garden.\nw 2010 roku nowy jork odwiedzi\u0142a rekordowa liczba turyst\u00f3w \u2013 48,7 miliona. \u00f3wczesny burmistrz miasta, michael bloomberg, przyzna\u0142, \u017ce jego celem jest ustanowienie nowego rekordu w 2012 roku, kiedy to liczba go\u015bci w nowym jorku ma przekroczy\u0107 50 milion\u00f3w.\nw 2018 roku nowy jork odwiedzi\u0142o 13,67 mln turyst\u00f3w z ca\u0142ego \u015bwiata \u2013 by\u0142 sz\u00f3stym najcz\u0119\u015bciej odwiedzanym miastem na \u015bwiecie.\n\n\n=== media ===\nnowy jork stanowi centrum przemys\u0142u telewizyjnego, muzycznego, wydawniczego, reklamowego i prasowego, a zarazem najwi\u0119kszy rynek mediowy w ameryce p\u00f3\u0142nocnej (wyprzedzaj\u0105c los angeles, chicago i toronto).\ndo nowojorskich konglomerat\u00f3w medialnych nale\u017c\u0105 m.in.: time warner, thomson reuters corporation, news corporation, the new york times company, nbcuniversal, hearst corporation oraz viacom. w nowym jorku swoje g\u0142\u00f3wne siedziby posiada siedem z o\u015bmiu najwi\u0119kszych agencji reklamowych na \u015bwiecie. w mie\u015bcie dzia\u0142aj\u0105 r\u00f3wnie\u017c centrale dw\u00f3ch wytw\u00f3rni p\u0142ytowych z tzw. \u201ewielkiej czw\u00f3rki\u201d \u2013 sony music entertainment i warner music group. pozostali przedstawiciele czw\u00f3rki, universal music group i emi, posiadaj\u0105 swoje nowojorskie przedstawicielstwa. w nowym jorku powstaje 1/3 wszystkich ameryka\u0144skich film\u00f3w z nurtu kina niezale\u017cnego.\nw nowym jorku swoje biura posiada ponad 200 dziennik\u00f3w i 350 magazyn\u00f3w, za\u015b w lokalnym przemy\u015ble wydawniczym zatrudnionych jest oko\u0142o 25 tysi\u0119cy os\u00f3b. dwie z trzech gazet codziennych o zasi\u0119gu krajowym, kt\u00f3re wydawane s\u0105 w stanach zjednoczonych, to dzienniki nowojorskie: the wall street journal i \u201ethe new york times\u201d (kt\u00f3ry zdoby\u0142 najwi\u0119cej nagr\u00f3d pulitzera w kategoriach dziennikarskich w historii tych wyr\u00f3\u017cnie\u0144).\ndo najpopularniejszych nowojorskich tabloid\u00f3w nale\u017c\u0105 the new york daily news (powsta\u0142y w 1919 roku z inicjatywy josepha medilla pattersona) oraz the new york post (za\u0142o\u017cony w 1801 roku przez alexandra hamiltona). z kolei the village voice ma najwi\u0119kszy zasi\u0119g spo\u015br\u00f3d wszystkich gazet alternatywnych publikowanych w nowym jorku.\nw nowym jorku istnieje r\u00f3wnie\u017c szeroki przekr\u00f3j prasy etnicznej, z ponad 270 gazetami i magazynami wydawanymi w co najmniej 40 j\u0119zykach \u015bwiata. najstarsz\u0105 hiszpa\u0144skoj\u0119zyczn\u0105 gazet\u0105 codzienn\u0105 w nowym jorku, a zarazem w stanach zjednoczonych, jest el diario la prensa.\nnowy jork stanowi\u0142 miejsce wielkiego rozwoju przemys\u0142u telewizyjnego, kt\u00f3ry obecnie odgrywa znacz\u0105c\u0105 rol\u0119 w gospodarce miasta. w\u0142a\u015bnie tutaj znajduj\u0105 si\u0119 siedziby g\u0142\u00f3wne czterech najwa\u017cniejszych ameryka\u0144skich sieci telewizyjnych: abc, cbs, fox oraz nbc. w mie\u015bcie znajduj\u0105 si\u0119 r\u00f3wnie\u017c centrale licznych kana\u0142\u00f3w kablowych, takich jak m.in.: mtv, fox news, hbo i comedy central.\nnowy jork jest ponadto jednym z najwa\u017cniejszych o\u015brodk\u00f3w niekomercyjnych medi\u00f3w (okre\u015blanych oficjalnie mianem edukacyjnych; pozbawionych wszelakich reklam). pierwszym otwartym kana\u0142em, kt\u00f3ry powsta\u0142 w stanach zjednoczonych, by\u0142 za\u0142o\u017cony w 1971 roku manhattan neighborhood network. wnet \u2013 obejmuj\u0105ca sygna\u0142em obszar metropolitalny nowego jorku \u2013 jest sztandarow\u0105 stacj\u0105 ameryka\u0144skiej telewizji publicznej public broadcasting service (pbs). natomiast wnyc, publiczna stacja radiowa, b\u0119d\u0105ca w\u0142asno\u015bci\u0105 miasta do 1997 roku, ma najwi\u0119ksz\u0105 liczb\u0119 s\u0142uchaczy spo\u015br\u00f3d wszystkich publicznych nadawc\u00f3w radiowych w stanach zjednoczonych.\n\n\n=== kuchnia ===\nnowojorska kultura kulinarna prezentuje bardzo szeroki przekr\u00f3j kuchni ca\u0142ego \u015bwiata, inspirowany wp\u0142ywami imigrant\u00f3w.\nprzybysze z ca\u0142ego \u015bwiata rozs\u0142awili nowy jork za spraw\u0105 bajgli, sernika nowojorskiego i pizzy nowojorskiej; wszechobecne s\u0105 r\u00f3wnie\u017c restauracje z kuchni\u0105 chi\u0144sk\u0105. w mie\u015bcie dzia\u0142a ponad 4 tysi\u0105ce licencjonowanych mobilnych budek z \u017cywno\u015bci\u0105, w sporej mierze stanowi\u0105cych w\u0142asno\u015b\u0107 imigrant\u00f3w. mimo popularno\u015bci kuchni bliskiego wschodu, w tym falafeli oraz kebab\u00f3w, bezkonkurencyjnym przysmakiem pozostaj\u0105 precle i hot dogi \u2013 budki z tymi przek\u0105skami uros\u0142y do miana symboli ulic nowego jorku.\nnowy jork jest jednocze\u015bnie domem dla niezliczonej liczby najbardziej wyrafinowanych i zr\u00f3\u017cnicowanych restauracji haute cuisine w stanach zjednoczonych oraz na \u015bwiecie.\n\n\n=== akcent ===\ndla obszaru nowego jorku charakterystyczny jest dialekt nowojorski, okre\u015blany tak\u017ce mianem brooklynese lub new yorkese. jest uwa\u017cany za jeden z najbardziej rozpoznawalnych akcent\u00f3w w ameryka\u0144skiej odmianie j\u0119zyka angielskiego. klasyczn\u0105 wersj\u0105 tego\u017c dialektu pos\u0142uguj\u0105 si\u0119 przede wszystkim przedstawiciele \u015bredniej klasy pracuj\u0105cej o ameryka\u0144sko\u2013europejskim pochodzeniu. do ukszta\u0142towania wsp\u00f3\u0142czesnego dialektu nowojorskiego przyczynili si\u0119 r\u00f3wnie\u017c przybywaj\u0105cy do miasta w ostatnich dekadach imigranci spoza europy.\ntradycyjny akcent nowojorski jest nierotyczny, co oznacza, \u017ce d\u017awi\u0119k [\u0279] nie wyst\u0119puje pod koniec sylaby lub bezpo\u015brednio przed sp\u00f3\u0142g\u0142osk\u0105; st\u0105d wymowa nazwy miasta brzmi new yawk. [\u0279] nie pojawia si\u0119 r\u00f3wnie\u017c w s\u0142owach typu park [p\u0251\u0259k]/[p\u0252\u0259k], butter [b\u028c\u027e\u0259] lub here [hi\u0259].\nw najstarszych wersjach dialektu nowojorskiego samog\u0142oski w s\u0142owach takich, jak \u201egirl\u201d i \u201eoil\u201d przybieraj\u0105 posta\u0107 dyftong\u00f3w [\u025c\u026a]. osoby o innych akcentach cz\u0119sto odbieraj\u0105 to odwrotnie, jako \u201ezamian\u0119\u201d d\u017awi\u0119k\u00f3w er i oy, st\u0105d girl brzmi jako \u201egoil\u201d, za\u015b oil brzmi jako \u201eerl\u201d. charakterystyczna wymowa, np. \u201ejoizey\u201d (jersey), \u201etoidy-toid street\u201d (33rd st.) i \u201eterlet\u201d (toilet) s\u0142u\u017cy cz\u0119sto do parodiowania nowojorczyk\u00f3w. posta\u0107 grana przez archiego bunkera w sitcomie all in the family z lat 70. xx wieku u\u017cywa\u0142a tego typu dialektu nowojorskiego; obecnie jednak ta odmiana akcentu praktycznie ca\u0142kowicie wysz\u0142a z u\u017cycia.\n\n\n=== sport ===\nnowojorskie dru\u017cyny major league baseball zdoby\u0142y w sumie 35 trofe\u00f3w world series. nowy jork jest jednym z pi\u0119ciu obszar\u00f3w metropolitalnych (obok chicago, washington-baltimore, los angeles i san francisco bay area), na kt\u00f3rych istniej\u0105 dwa zespo\u0142y baseballowe, w tym przypadku \u2013 new york yankees oraz new york mets. yankees zdobyli rekordow\u0105 liczb\u0119 27 tytu\u0142\u00f3w mistrzowskich, za\u015b mets zwyci\u0119\u017cyli world series dwukrotnie. w przesz\u0142o\u015bci w mie\u015bcie funkcjonowa\u0142y r\u00f3wnie\u017c inne dru\u017cyny baseballowe: new york giants (obecnie san francisco giants) i brooklyn dodgers (obecnie los angeles dodgers). oba teamy przenios\u0142y si\u0119 w 1958 roku do kalifornii. w nowym jorku dzia\u0142aj\u0105 tak\u017ce dru\u017cyny minor league baseball: staten island yankees oraz brooklyn cyclones.\nnowy jork reprezentowany jest w lidze national football league przez new york jets i new york giants (oficjalnie: new york football giants), mimo \u017ce domowy stadion tych dru\u017cyn \u2013 new meadowlands stadium, po\u0142o\u017cony jest nieopodal east rutherford w new jersey. w 2014 roku na new meadowlands stadium rozegrany zostanie super bowl xlviii.\n\nnew york rangers s\u0105 przedstawicielami nowego jorku w national hockey league. na nowojorskim obszarze metropolitalnym dzia\u0142aj\u0105 ponadto dwie inne dru\u017cyny z nhl: new jersey devils (kt\u00f3ra wywodzi si\u0119 z pobliskiego newark, w new jersey) oraz new york islanders (z siedzib\u0105 w uniondale, w hrabstwie nassau). jest to jednocze\u015bnie jedyny obszar metropolitalny w stanach zjednoczonych, kt\u00f3ry posiada trzech reprezentant\u00f3w w kt\u00f3rejkolwiek z czterech najwa\u017cniejszych profesjonalnych lig sportowych.\n\nnew york knicks reprezentuje miasto w national basketball association, za\u015b dru\u017cyna new york liberty jest przedstawicielem nowego jorku w women\u2019s national basketball association. od 2012 roku nowy jork posiada drugiego reprezentanta w nba, czyli dru\u017cyn\u0119 brooklyn nets, kt\u00f3rej domowym obiektem jest barclays center w brooklynie (do 2012 roku dru\u017cyna nosi\u0142a nazw\u0119 new jersey nets, a jej siedzib\u0105 by\u0142o prudential center w newark). w 1938 roku w nowym jorku odby\u0142 si\u0119 pierwszy krajowy turniej koszyk\u00f3wki na poziomie uniwersyteckim \u2013 national invitation tournament, od tego czasu turniej organizowany jest w mie\u015bcie ka\u017cdego roku.\nreprezentantami nowego jorku w major league soccer s\u0105 kluby: new york red bulls, kt\u00f3ry swoje mecze rozgrywa na red bull arena oraz new york city fc, kt\u00f3rego siedzib\u0105 jest yankee stadium.\nw queens rozgrywany jest mi\u0119dzynarodowy turniej tenisowy us open, zaliczany do wielkiego szlema. maraton nowojorski jest jednym z najwi\u0119kszych maraton\u00f3w na \u015bwiecie, za\u015b jego edycje z okresu 2004\u20132006 zajmuj\u0105 trzy czo\u0142owe miejsca na li\u015bcie \u015bwiatowych maraton\u00f3w pod wzgl\u0119dem liczby os\u00f3b, kt\u00f3re dotar\u0142y na met\u0119; w 2006 roku maraton nowojorski uko\u0144czy\u0142o 37 866 uczestnik\u00f3w. od 1914 roku w nowym jorku organizowany jest halowy mityng lekkoatletyczny millrose games, zaliczany do cyklu iaaf indoor permit meetings. wa\u017cn\u0105 rol\u0119 na sportowej scenie nowego jorku odgrywa r\u00f3wnie\u017c boks, z wydarzeniami pokroju turnieju boksu amatorskiego golden gloves, kt\u00f3ry rozgrywany jest ka\u017cdego roku w madison square garden.\nwiele sport\u00f3w w mie\u015bcie powi\u0105zanych jest z nowojorskimi spo\u0142eczno\u015bciami imigrant\u00f3w. \u201epalant\u201d, uliczna wersja baseballa, zosta\u0142 spopularyzowany w latach 30. xx wieku przez m\u0142odzie\u017c klasy \u015bredniej we w\u0142oskich, niemieckich i irlandzkich s\u0105siedztwach. jedna z ulic bronksu nazwana zosta\u0142a stickball blvd na cze\u015b\u0107 najpopularniejszego sportu ulicznego w nowym jorku.\n\n\n== miasta partnerskie ==\nnowy jork posiada dziesi\u0119\u0107 historycznych miast partnerskich. oryginalny program the sister city program of the city of new york zosta\u0142 w 2006 roku zrestrukturyzowany, a jego nazw\u0119 zmieniono na new york city global partners, inc. celem tych dzia\u0142a\u0144 by\u0142a ch\u0119\u0107 rozszerzenia wsp\u00f3\u0142pracy nowego jorku z miastami \u015bwiata przy jednoczesnym zachowaniu wsp\u00f3\u0142pracy z nast\u0119puj\u0105cymi dziesi\u0119cioma historycznymi miastami siostrzanymi:\n\npodobnie jak sam nowy jork, wszystkie jego miasta partnerskie (z wyj\u0105tkiem pekinu) s\u0105 najg\u0119\u015bciej zaludnionymi miastami w swoich pa\u0144stwach.\n\n\n== zobacz te\u017c ==\nkonsulat generalny rp w nowym jorku\n\n\n== uwagi ==\n\n\n== przypisy ==\n\n\n== bibliografia ==\nmaria berzeszy\u0144ska: nowy jork: miejsca \u2013 wycieczki \u2013 historia. podsiedlik & raniowski, 1999. isbn 83-7212-079-x.brak strony w ksi\u0105\u017cce\nchristian heeb: mowy jork: metropolie \u015bwiata. warszawa: bellona, 2000. isbn 83-11-08924-8.brak strony w ksi\u0105\u017cce\nmarek rygielski, aneta radziejowska: nowy jork \u2013 101 miejsc, kt\u00f3re musisz zobaczy\u0107. createspace, 2010. isbn 1-4564-8546-6.brak strony w ksi\u0105\u017cce\n\n\n== linki zewn\u0119trzne ==\nstrona miasta nowy jork (ang.)\nstrona informacji turystycznej w nowym jorku (ang.)\nnowy jork. dmoztools.net. [zarchiwizowane z tego adresu (2017-10-11)]. w katalogu open directory project (ang.)\ninteraktywna mapa nowego jorku. nyc.gov. [zarchiwizowane z tego adresu (2011-11-26)]., zawieraj\u0105ca mi\u0119dzy innymi wszystkie stacje metra (ang.)\nkolekcja ponad 60 tysi\u0119cy historycznych fotografii nowego jorku (ang.)\nstrona po\u015bwi\u0119cona architekturze i sztuce nowego jorku (ang.)\nfilm dokumentalny przedstawiaj\u0105cy histori\u0119 miasta od jego pocz\u0105tk\u00f3w do 2003 (ang.)\nopowie\u015bci o nowym jorku oraz galeria zdj\u0119\u0107 (pol.)"