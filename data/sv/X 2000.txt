"x 2000 \u00e4r ett koncept med svenska snabbt\u00e5g, samt en tillh\u00f6rande t\u00e5gtyp byggt av kalmar verkstad och abb mellan 1989 och 1998. namnet x 2000 \u00e4r ett varum\u00e4rke, registrerat av sj i ett antal l\u00e4nder, och avser inte sj\u00e4lva fordonstypen. t\u00e5gs\u00e4ttet \u00e4r uppkallat efter drivenheten (fordonet i vilket drivutrustningen \u00e4r placerad) och heter formellt x2. det har f\u00f6rekommit t\u00e5gkoncept i sverige d\u00e4r x2-t\u00e5gen anv\u00e4nts, som inte haft ben\u00e4mningen x 2000.det f\u00f6rsta t\u00e5gs\u00e4ttet provk\u00f6rdes h\u00f6sten 1989 och sattes i regulj\u00e4r trafik g\u00f6teborg-stockholm i september 1990 under konceptnamnet x 2000. fr\u00e5n b\u00f6rjan lanserades konceptet x 2000 samt tillh\u00f6rande t\u00e5g som ett exklusivt t\u00e5g fr\u00e4mst f\u00f6r aff\u00e4rsresen\u00e4rer med slogans som \"enklare \u00e4n flyget, snabbare \u00e4n t\u00e5get\", men under 1990-talet blev x2 den vanligaste typen av fj\u00e4rrt\u00e5g p\u00e5 stambanorna och profilen blev mer folklig.x 2000-t\u00e5g \u00e4r fr\u00e4mst avsedda f\u00f6r att k\u00f6ras p\u00e5 str\u00e4ckor med l\u00e5ngt mellan stationerna. de k\u00f6ptes in f\u00f6r att kunna k\u00f6ras med h\u00f6g hastighet (upp till 200 km/h) p\u00e5 gamla, kurviga j\u00e4rnv\u00e4gar. detta \u00e4r m\u00f6jligt genom t\u00e5gens mjuka boggier och korglutning. x 2000 till\u00e5ts d\u00e4rf\u00f6r g\u00e5 snabbare genom kurvor \u00e4n andra persont\u00e5g i sverige. korglutningen \u00e4r endast till f\u00f6r passagerarnas komfort och \u00e5stadkoms genom att vagnarna lutas in\u00e5t i kurvorna (dock inte drivenheten) med hj\u00e4lp av hydraulik.\n\n\n== littera x2 ==\n\nben\u00e4mning (eller littera) f\u00f6r drivenheten \u00e4r x2. mellanvagnarna kan heta ua2, ub2, urb2k och man\u00f6vervagnarna ub2x. varianter har f\u00f6rekommit hos linx. linx-varianterna var bland annat anpassade f\u00f6r trafik i danmark och norge.\nidag \u00e4r x 2000 (littera x2) den vanligaste persont\u00e5gstypen l\u00e4ngs de stora fj\u00e4rrt\u00e5gslinjerna i sverige. t\u00e5get introducerades som x 2000 den 4 september 1990 och \u00e5rligen sker 6\u20137 miljoner resor. x 2000-t\u00e5gen g\u00e5r oftast med 6 vagnar och tar d\u00e5 309 passagerare (antalet sittplatser varierar dock).under 2005 inleddes ett projekt med att totalrenovera alla x2-t\u00e5g och samtidigt fick bistron ett nytt utf\u00f6rande. i samband med renoveringen av t\u00e5gen installerades bl.a. 230 v ac eluttag vid varje sittplats, samt tr\u00e5dl\u00f6s internetuppkoppling. utv\u00e4ndigt m\u00e5lades t\u00e5gen i en ny gr\u00e5 f\u00e4rgs\u00e4ttning. inv\u00e4ndigt m\u00e4rktes f\u00f6r\u00e4ndringen genom att stolarna fick en ny gr\u00e5 kl\u00e4dsel.\n\n\n== renovering av x 2000-t\u00e5g ==\n2013 p\u00e5b\u00f6rjade sj arbetet med moderniseringen av x 2000-t\u00e5gen efter att ha valt att \u00e5teranv\u00e4nda st\u00e5lstommen i de gamla t\u00e5gen ist\u00e4llet f\u00f6r att k\u00f6pa nya. investeringen l\u00e5g p\u00e5 3,5 miljarder svenska kronor och totalt ska 36 t\u00e5g rustas upp med bland annat nya stolar, uppdaterad bistro och tekniska system. dessa renoverade t\u00e5gs\u00e4tt har typbeteckning x2c.\nredan f\u00f6re lansering vann den nya interi\u00f6ren red dot design awards i kategorin best of the best. interi\u00f6ren ritades genom ett samarbete mellan sj, happy f&b och white arkitekter.planen var att f\u00f6rsta ombyggda t\u00e5get skulle vara i trafik 2016, men trafikstarten har flera tillf\u00e4llen f\u00e5tt skjutas upp. fem \u00e5r efter planerad lansering avgick den 16 november 2021 det f\u00f6rsta renoverade t\u00e5get fr\u00e5n stockholm c till g\u00f6teborg c. under 2023 skedde f\u00f6rsta avg\u00e5ngen p\u00e5 str\u00e4ckan stockholm-malm\u00f6 med ombyggda x 2000.de nya stolarna ska ge b\u00e4ttre komfort och mer utrymme f\u00f6r benen trots att varje t\u00e5gs\u00e4tt f\u00e5r fler sittplatser, 360 i st\u00e4llet f\u00f6r tidigare 310-330 beroende p\u00e5 andelen f\u00f6rstaklassvagnar.\n\n\n=== bilder ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== framtiden ==\nsj har efter ink\u00f6pet av x 2000 endast k\u00f6pt fj\u00e4rrt\u00e5g av standardmodeller som andra operat\u00f6rer redan haft i trafik, endast l\u00e4tt anpassade till sj:s \u00f6nskem\u00e5l. sj har k\u00f6pt 43 stycken av dubbeld\u00e4ckart\u00e5get x40 (50 t\u00e5gs\u00e4tt planerades inledningsvis) och 20 stycken fyravagnars reginat\u00e5g, som sj givit namnet x55 och varum\u00e4rket sj 3000. s\u00e5v\u00e4l sj 3000 som x40 har topphastigheten 200 km/t, precis som x2000. \nx55 har dock b\u00e4ttre acceleration \u00e4n x2-t\u00e5gen (tre g\u00e5nger fler drivaxlar), och inredning i x 2000-stil. x55 ska inte ses som en efterf\u00f6ljare till x2, utan som en komplettering. x55 \u00e4r kortare (fyra vagnar ist\u00e4llet f\u00f6r sex) och anv\u00e4nds p\u00e5 linjer med f\u00e4rre passagerare. tanken var att x2-t\u00e5gen vid behov skall k\u00f6ras multipelkopplade tv\u00e5 och tv\u00e5 f\u00f6r att f\u00e5 plats f\u00f6r fler passagerare under h\u00f6gtrafik p\u00e5 de linjer d\u00e4r x2 blir kvar.\nx55/sj 3000-t\u00e5gen hade premi\u00e4rtur f\u00f6r passagerare 6 februari 2012.det har funnits planer p\u00e5 att h\u00f6ja topphastigheten f\u00f6r x2. aseas f d direkt\u00f6r \u00e5ke nilsson vid asea traction skrev i ett debattinl\u00e4gg att \"...x2-t\u00e5gen borde utrustas med ett lok till och uppgraderas till 250 km/tim vilket \u00e4r tekniskt m\u00f6jligt. det visades 1993 d\u00e5 ett x2-t\u00e5g med dubbla lok satte svenskt hastighetsrekord med 276 km/tim\".\nsj:s styrelse beslutade 2017 att p\u00e5b\u00f6rja ink\u00f6p av ett 30-tal nya snabbt\u00e5g f\u00f6r toppfart 250 km/h utan korglutning..[uppf\u00f6ljning saknas]\n\n\n== historia och utveckling ==\nredan under 1960-talet b\u00f6rjade sj planera f\u00f6r en ny generation snabbt\u00e5g. de gamla fj\u00e4rrt\u00e5gen, dragna av fr\u00e4mst rc-lok, hade en teknisk topphastighet av 160 km/h men k\u00f6rde som mest i 130 km/h (160 km/h fr\u00e5n mitten av 1980-talet). ungef\u00e4r samtidigt b\u00f6rjade s\u00e5v\u00e4l den v\u00e4sttyska j\u00e4rnv\u00e4gsf\u00f6rvaltningen (deutsche bundesbahn) som den franska (sncf) att k\u00f6ra i 200 km/h med konventionella lokdragna t\u00e5g p\u00e5 gamla banor. vid ett relativt tidigt stadium valde sj att satsa p\u00e5 t\u00e5g med korglutning.\nv\u00e4rt att notera i sammanhanget \u00e4r att den amerikanska varianten av de svenska rc-loken, beteckningen aem-7, var godk\u00e4nd f\u00f6r 201 km/tim.\n\n\n=== frankrike ===\ni frankrike p\u00e5gick prov med lutningsbara motorvagnst\u00e5g. f\u00f6rebilden var usa, d\u00e4r liknande prov \u00e4gt rum \u00e4nnu tidigare. under 1947 genomf\u00f6rdes prov hos den franska statsj\u00e4rnv\u00e4gen (sncf) med en lutningsbar personvagn.\nunder 1950-talet provk\u00f6rdes med en maximal r\u00e4lsf\u00f6rh\u00f6jning p\u00e5 150 mm. p\u00e5 huvudlinjen paris\u2013lyon planerade man att h\u00f6ja topphastigheten fr\u00e5n 140 km/tim till 180 km/tim. n\u00e4r ett t\u00e5g k\u00f6r snabbare genom en kurva uppst\u00e5r en \u201dbrist\u201d p\u00e5 lutning av banan, s\u00e5 kallad r\u00e4lsf\u00f6rh\u00f6jningsbrist. f\u00f6r att klara topphastigheten 180 km/tim genom en kurva med radien 800 meter och r\u00e4lsf\u00f6rh\u00f6jningen 140 mm till\u00e4t man r\u00e4lsf\u00f6rh\u00f6jningsbristen 338 mm (x 2000 har max 245 mm).\nprovt\u00e5get var en motorvagn med f\u00f6ljande data:\n\n(mer info: tidskriften \"j\u00e4rnv\u00e4gsteknik\", 1/1958)\n\n\n=== italien ===\nvid ett teknikm\u00f6te i genua i italien 1967 presenterades av paolino camposano en id\u00e9 f\u00f6r ett t\u00e5g med korglutningsteknik. italienska statens j\u00e4rnv\u00e4gar (fs) finansierade 1970 fiat f\u00f6r projektering och tillverkning av etr 401.\nprojektet lades sedan ner av politiska och ekonomiska sk\u00e4l och t\u00e5get blev ett unikt exemplar, men blev grunden till utveckling av pendolino (patenterad av fiat) som fr\u00e5n mitten av 1980-talet blev en succ\u00e9 och s\u00e5ldes till flera europeiska l\u00e4nder.\netr 401 bestod av ett antal motorvagnar med l\u00e5g axellast. t\u00e5get var eldrivet och matades med kontaktledningssp\u00e4nningen 3 kv liksp\u00e4nning.\nunder 1985 best\u00e4llde fs serieversionen med beteckningen etr 450. det nya t\u00e5gs\u00e4ttet bestod av motorvagnar och en sl\u00e4pvagn. dess topphastighet var 250 km/t. tillverkaren fiat s\u00e5ldes senare till tgv- tillverkaren alstom (frankrike).\n\n\n=== storbritannien ===\ni storbritannien byggdes 1972 provt\u00e5get apt-p (advanced passenger train - prototype) som var utrustat med korglutning, men det projektet lades ner p\u00e5 grund av problem. tillverkaren av drivutrustningen var asea.\n\n\n=== norge ===\nunder slutet av 1970-talet b\u00f6rjade den norska operat\u00f6ren nsb att planera f\u00f6r en ny generation lutningsbara motorvagnst\u00e5g. under b\u00f6rjan av 1980-talet sattes dock en ny generation lutningsbara lokt\u00e5g i trafik. dock f\u00f6rbereddes endast vagnarna f\u00f6r lutning. t\u00e5gen drogs av en ny generation ellok med asynkronmotorer och vagnarna var tillverkade av l\u00e4ttmetall. boggierna i personvagnarna var av s.k. mjuk typ med radiellt inst\u00e4llbara hjulaxlar (\u00e4ven loken utrustades med en liknande l\u00f6sning).\nunder slutet av 1990-talet levererades en ny generation lutningsbara motorvagnst\u00e5g till nsb. restiderna f\u00f6rkortades dock bara marginellt.\n\n\n=== sverige ===\ni sverige modifierades under slutet av 1960-talet ett elektriskt motorvagnst\u00e5g f\u00f6r lokaltrafik (typ x1) och fick lutningsbar vagnkorg som vilade p\u00e5 en ny generation asea-boggier med tryckluftsstyrd korglutning. n\u00e5got senare modifierades ett \u00e4ldre 3-vagnars motorvagnst\u00e5g (typ x5) f\u00f6r h\u00f6ghastighetsprov. det fick beteckningen x15 och utrustades med hydrauliskt styrd korglutning (snabbare reaktion p\u00e5 styrsignal). erfarenheter fr\u00e5n x15 anv\u00e4ndes d\u00e5 x 2000 utvecklades. mot slutet av provperioden med x15 kopplades en x2 prototypvagn (kallad x15-4) in i t\u00e5gs\u00e4ttet. under augusti 1986 best\u00e4lldes de f\u00f6rsta x2-t\u00e5gs\u00e4tten av sj fr\u00e5n de svenska tillverkarna kalmar verkstad (kvab/statsf\u00f6retag) och asea.\nden 4 september 1990 hade x 2000 trafikpremi\u00e4r mellan stockholm och g\u00f6teborg.\nalla x2-t\u00e5gs\u00e4tt har luftkonditionering som standard, det vill s\u00e4ga luften kan \u00e4ven kylas.\nunder 1980-talet kallades sj:s snabbaste t\u00e5g city express och de gick till exempel stockholm-g\u00f6teborg (tid ca 3:50) och stockholm\u2013malm\u00f6. de bestod av rc-lok och konventionella personvagnar fr\u00e5n 1960-talet, och hade ett f\u00e5tal stopp med 160 km/h som max fart. city express togs bort fr\u00e5n linjen stockholm\u2013g\u00f6teborg n\u00e4r x 2000 inf\u00f6rdes 1990. x 2000 gick en kvart fortare \u00e4n city express, till en b\u00f6rjan runt 3:35. vid trafikstarten var det inte s\u00e5 m\u00e5nga och l\u00e5nga str\u00e4ckor som till\u00e4t 200 km/h. gr\u00f6dingebanan \u00f6ppnades 1995, vilket i sig sparade drygt 10 minuter (raka sp\u00e5r och stora kurvradier).\nfr\u00e5n b\u00f6rjan trafikerade sj x 2000 bara str\u00e4ckan stockholm\u2212g\u00f6teborg. de f\u00f6rsta m\u00e5naderna hade t\u00e5get b\u00e5de f\u00f6rsta klass (serviceklass x 2000) och budgetklass. biljettpriserna stockholm\u2013g\u00f6teborg i f\u00f6rsta klass var detsamma som city express hade haft, 656 kr inkl alla till\u00e4gg (1 686 kr 2022 \u00e5rs niv\u00e5). budgetklass kostade 375 kr inkl platsbiljett. biljettpris f\u00f6r vanliga t\u00e5g var 556 kr i 1 klass respektive 355 kr i 2 klass inklusive platsbiljett (964 kr 2022 \u00e5rs niv\u00e5). servicekonceptet x 2000 innebar att biljettpriset inkluderade en m\u00e5ltid i form av frukost, lunch eller kv\u00e4llsmat som serverades vid sittplatsen (ej i budgetklass). man hade ocks\u00e5 mot avgift tillg\u00e5ng till telefon och telefax som fanns ombord. budgetklass togs bort efter n\u00e5gra m\u00e5nader f\u00f6r att \u00e5terkomma n\u00e5gra \u00e5r senare. efter n\u00e5gra \u00e5r b\u00f6rjade x 2000 att trafikera flera str\u00e4ckor, exempelvis stockholm\u2212malm\u00f6. efter en tid inf\u00f6rdes ocks\u00e5 serviceklass x 2000 budget (andra klass) med ett l\u00e4gre biljettpris. x 2000 budget innebar en l\u00e4gre serviceniv\u00e5 \u00e4n i x 2000, mat ingick inte i priset. sedan \u00f6resundsbron \u00f6ppnades har x 2000 trafikerat \u00e4ven denna.\nunder perioden 2000\u20132004 anv\u00e4ndes x2-t\u00e5g i trafikkonceptet linx \u00e4ven om turerna inte kallades x 2000. m\u00e5nga kallade \u00e4nd\u00e5 turerna f\u00f6r det, d\u00e5 x 2000 och x2 ofta f\u00f6rv\u00e4xlats som begrepp.\nunder perioden december 2011\u2013januari 2015 kallade sj t\u00e5gen f\u00f6r sj 2000. efter tidigt 2015 \u00e4r ben\u00e4mningen \u00e5terigen x 2000.\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nx2 (t\u00e5g)\nx74\npersont\u00e5g\nr\u00e4lsfordons g\u00e5ngegenskaper\nlutande t\u00e5g\nlinxt\u00e5g\nsj ab\nsveriges j\u00e4rnv\u00e4gsmuseum\n\n\n== referenser ==\n\n\n=== noter ===\n\n\n=== k\u00e4llor ===\nutveckling av det svenska snabbt\u00e5get x 2000. sj huvudkontor, staben strategisk utveckling, 1995.\nartikeln \u00e4r till stor del byggd p\u00e5 de \u00e4ldre artiklarna om x2 och x2-2.\ni framtiden. broschyr fr\u00e5n sj huvudkontor 1994.\nsvenska lok och motorvagnar med personvagnar 2012. (slmp) ulf diehl, lennart nilsson. isbn 978-91-85195-04-6\n\n\n== vidare l\u00e4sning ==\n x 2000: enklare \u00e4n flyget snabbare \u00e4n t\u00e5get. svenska j\u00e4rnv\u00e4gsklubbens skriftserie, 0346-8658 ; 86 (1. uppl.). sollentuna: svenska j\u00e4rnv\u00e4gsklubben. 2012. libris 13872488. isbn 978-91-85195-08-4 \n\n\n== externa l\u00e4nkar ==\n\n wikimedia commons har media som r\u00f6r x 2000.\nl\u00e4s mer om x2 p\u00e5 j\u00e4rnv\u00e4g.net"