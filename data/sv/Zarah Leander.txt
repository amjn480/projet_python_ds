"zarah leander, f\u00f6dd sara stina hedberg den 15 mars 1907 i karlstad, d\u00f6d zarah stina h\u00fclphers den 23 juni 1981 i stockholm, var en svensk schlagers\u00e5ngerska och sk\u00e5despelare. zarah leander vann sitt anseende som svensk revyartist, ofta i rollen som primadonna. \nhon blev f\u00f6re och under andra v\u00e4rldskriget tysklands st\u00f6rsta filmstj\u00e4rna och senare en stor internationell s\u00e5ngerska, k\u00e4nd f\u00f6r sin m\u00f6rka r\u00f6st i kontraalt och sina yviga gester. zarah leander kallades den sista divan, ber\u00f6md, beryktad och dyrkad som f\u00e5.\n\n\n== biografi ==\n\n\n=== 1907\u20131931: debut ===\nzarah leander f\u00f6ddes i en borgerlig familj som sara stina hedberg i karlstad och bodde under sin uppv\u00e4xt f\u00f6rst p\u00e5 kungsgatan, snett emot d\u00e5varande saluhallen, och senare p\u00e5 j\u00e4rnv\u00e4gsgatan, d\u00e4r dagens \u00e5hl\u00e9nsvaruhus st\u00e5r. hon hade tv\u00e5 \u00e4ldre br\u00f6der, jonas och ante, samt tre yngre br\u00f6der: sigvard, gustaf och bror. sigvard dog kort efter sin f\u00f6delse. \nzarah leander gick ofta f\u00f6rbi karlstads teater efter skolan och d\u00e4r fick hon ibland st\u00e5 i kulisserna och se p\u00e5 g\u00f6sta ekman och hans teaters\u00e4llskap. hon ska ha yttrat att det var som att \u201dvara i himmelen\u201d. \u00e5r 1925 studerade hon s\u00e5ng i riga i lettland. enligt henne sj\u00e4lv var det f\u00f6rsta g\u00e5ngen hon fick reda p\u00e5 sin r\u00f6stbeg\u00e5vning och att hon var kontraalt, det vill s\u00e4ga hade en m\u00f6rkare r\u00f6st \u00e4n vanligt. hon s\u00f6kte \u00e5ret d\u00e4rp\u00e5 till dramatens elevskola men kom inte in. efter att ha arbetat som kontorist i stockholm under en tid hamnade hon som tv\u00e5barnsmor p\u00e5 sin sv\u00e4rfar pontus leanders pr\u00e4stg\u00e5rd i risinge vid finsp\u00e5ng i \u00f6sterg\u00f6tland. zarah leanders f\u00f6rsta make, nils leander, hj\u00e4lpte henne d\u00e4refter till sm\u00e5 teater- och revyroller.\u00e5r 1929 h\u00f6rde zarah leander att ernst rolf var p\u00e5 v\u00e4g till norrk\u00f6ping och att revyturn\u00e9ns primadonna margit rosengren insjuknat. detta fick leander att be om att f\u00e5 provsjunga, varvid rolf genast tog med henne i sin revyturn\u00e9 och l\u00e4t henne debutera i bor\u00e5s. hon \u00f6vertog rosengrens revynummer och spelade bland annat rollen som greta garbo i s\u00e5ngen \u201dvill ni se en stj\u00e4rna?\u201d. f\u00f6rst p\u00e5 1950-talet tog hon upp s\u00e5ngen p\u00e5 nytt och gjorde den till sin signaturmelodi. \u00e5r 1929 kom hon ocks\u00e5 i kontakt med karl gerhard n\u00e4r hon medverkade i hans revy karl gerhards ny-bygge.den 1 januari 1930 fick leander sitt stora genombrott p\u00e5 folkan i stockholm i en kar de mumma-revy \noch s\u00e4songen 1930\u20131931 arbetade hon p\u00e5 vasateatern med g\u00f6sta ekman den \u00e4ldre.\n\n\n=== 1931\u20131936: svenska glansdagar ===\n\u00e5r 1931 spelade hon glada \u00e4nkan mot g\u00f6sta ekman i per lindbergs kontroversiella och omtalade upps\u00e4ttning p\u00e5 stockholms konserthus. musiken hade arrangerats om av jules sylvain, vilket bland annat innebar att hanna glawaris s\u00e5ngpartier transponerats ned f\u00f6r att passa leanders kontraalt.\nunder denna tidsperiod var zarah leander med i tre svenskproducerade filmer: dantes mysterier (1931), falska miljon\u00e4ren (1931), \u00e4ktenskapsleken (1935).\nhon blev karl gerhards favoritprimadonna och medverkade i hans revyer fram till 1936. f\u00f6r henne skrev han s\u00e5nger som lysistrate, jag vill ha en gondol och i skuggan av en st\u00f6vel, den sista en skarp protest mot judef\u00f6rf\u00f6ljelsen i europa. hon medverkade i tre svenska filmer och sj\u00f6ng in m\u00e5nga skivor som s\u00e5lde mycket bra. hennes m\u00f6rka r\u00f6st och tydliga textning passade tidens grammofonteknik.\n\n\n=== 1936\u20131943: \u00e5ren i tyskland ===\n\u00e5r 1936 spelade hon p\u00e5 theater an der wien i operetten axel an der himmelst\u00fcr av ralph benatzky tillsammans med max hansen och spelade in filmen premiere i regi av geza von bolvary. detta ledde till att hon fick erbjudande att filma i tyskland, d\u00e4r hon \u00e5ret d\u00e4rp\u00e5 gjorde sin f\u00f6rsta film. d\u00e4r stannade hon f\u00f6r att bli en av nazitysklands popul\u00e4raste artister. under sin tid i tyskland spelade hon in tio filmer f\u00f6r ufa och m\u00e5nga grammofonskivor, till exempel av ich steh' im regen, ich weiss es wird einmal ein wunder gescheh'n, nur nicht aus liebe weinen och der wind hat mir ein lied erz\u00e4hlt. i sina mycket melodramatiska filmer blev hon n\u00e5got av en kitschdiva, en framtoning som h\u00e4ngde fast vid hennes artistperson ocks\u00e5 efter kriget. men folket str\u00f6mmade till biograferna och hon blev en av tredje rikets mest uppskattade film- och s\u00e5ngstj\u00e4rnor. \u00e5r 1940 tecknade hon ett nytt tv\u00e5\u00e5rskontrakt med ufa och \u00e5tnj\u00f6t d\u00e4rigenom det h\u00f6gsta filmgaget n\u00e5gonsin i europa. hon blev \u00e4ven utn\u00e4mnd till heders\u00f6verste vid ett regemente i tyskland.leanders vistelse i nazityskland under brinnande v\u00e4rldskrig var och \u00e4r kontroversiell. hon har f\u00f6rklarat sitt val med att hon talade tyska b\u00e4ttre \u00e4n engelska och vid direkta fr\u00e5gor har hon sagt att hon var naiv politiskt. hon har ocks\u00e5 sagt att hon flyttade till tyskland f\u00f6r att hon var tr\u00f6tt p\u00e5 de stereotypa roller och banala texter man erbj\u00f6d henne i sverige. i tyskland fick hon musik av rikets fr\u00e4msta popul\u00e4rkomposit\u00f6rer. att pengar hade mycket med karri\u00e4rvalet att g\u00f6ra framg\u00e5r av de h\u00e5rda f\u00f6rhandlingar om gager och arbetsvillkor hon h\u00f6ll med joseph goebbels. hon v\u00e4grade att bli s\u00e5v\u00e4l tysk medborgare som medlem i nazistpartiet och beg\u00e4rde att drygt halva hennes l\u00f6n (53 %) skulle betalas i svensk valuta till en bank i stockholm.\ni juli 2003 rapporterade den ryske f\u00f6rfattaren och historikern arkadij waxberg om vissa arkivfynd som indikerade att zarah leander gjorde det sovjetiska spionaget i tyskland vissa tj\u00e4nster. hon skulle ha haft t\u00e4cknamnet \u201droz marie\u201d eller \u201drose-marie\u201d enligt en bandinspelning som en av cheferna inom den sovjetiska underr\u00e4ttelsetj\u00e4nsten kgb, pavel sudoplatov, talade in strax f\u00f6re sin d\u00f6d. de kontroller som g\u00e5r att g\u00f6ra bekr\u00e4ftar enligt den s\u00e4kerhetspolitiska experten wilhelm agrell waxbergs uppgifter, som dock framh\u00e5ller den stora vagheten i materialet.\n\n\n=== 1943\u20131981: comeback ===\n\u00e5r 1943 \u00e5terv\u00e4nde leander till sverige och till herrg\u00e5rden l\u00f6n\u00f6 i h\u00e4radshammars socken p\u00e5 vikbolandet, i \u00f6sterg\u00f6tland, som hon k\u00f6pt 1939. p\u00e5 grund av sin tidigare verksamhet i tyskland var hon utfrusen ur svenskt n\u00f6jesliv i flera \u00e5r. karl gerhard, som varit aktiv antinazist under kriget, ville redan 1944 engagera henne men protesterna blev f\u00f6r starka, bland annat av torgny segerstedt och carl-adam nycop, varf\u00f6r det st\u00e4lldes in.\n\u00e5r 1949 gjorde hon trots allt comeback i malm\u00f6 under pressens rundtur. efter detta spelade hon teater och gav konserter i b\u00e5de sverige, tyskland och \u00f6sterrike med stor framg\u00e5ng. ett av hennes nya slagnummer var \u201dwunderbar\u201d fr\u00e5n cole porters musikal kiss me, kate 1948 (inspelat p\u00e5 skiva 1952).\nkarl gerhard b\u00f6rjade samarbeta med henne igen f\u00f6rst 1952, d\u00e5 de i en revy p\u00e5 cirkus i stockholm framtr\u00e4dde som det rara gamla paret fr\u00e5n anno dazumal. \u00e5r 1957, till hennes 50-\u00e5rsdag p\u00e5 berns, skrev g\u00f6sta stevens en \u201dmemoars\u00e5ng\u201d f\u00f6r henne, som inte i en enda versrad n\u00e4mnde hennes tyska karri\u00e4r. men i refr\u00e4ngen fick hon g\u00e5ng p\u00e5 g\u00e5ng intyga att \u201djag har blivit mycket, mycket b\u00e4ttre nu p\u00e5 gamla dar\u201d.\nden som skrev flest texter f\u00f6r henne vid denna tid var g\u00f6sta rybrant. han gav henne de litter\u00e4rt betonade visorna \u201dabel\u201d, \u201ddet sk\u00f6naste som livet gav\u201d, \u201ds\u00e5ng om syrsor\u201d och \u201dg\u00e5tor\u201d. i samarbete med pianisten arne h\u00fclphers, hennes tredje man (fr\u00e5n 1956), utvecklade hon ett sceniskt utspel som var inlevelsefullt p\u00e5 gr\u00e4nsen till karikatyr men med temperament och texttrogenhet. den tyske komposit\u00f6ren peter kreuder skrev tv\u00e5 musikaler f\u00f6r henne, madame scandaleuse 1958 och lady aus paris 1964.\n\u00e5r 1963 deltog hon i ett filmat inslag i hans alfredsons och tage danielssons revy konstgjorda pompe, d\u00e4r hon till melodin \u201dold time religion\u201d sj\u00e4lvironiskt sjunger om vad som kr\u00e4vs f\u00f6r att bli popartist: \u201dman ska ha bra mikrofoner\u201d, \u201dman ska ha filmat i tyskland\u201d och s\u00e5 vidare.\n\u00e5r 1972 gav hon ut sina memoarer zarah tillsammans med medskribenten jan gabrielsson. \u00e5r 1973 gjorde hon en avskedsf\u00f6rest\u00e4llning i stockholms konserthus, en konsert som finns inspelad p\u00e5 skiva. i wien spelade hon 1975 rollen som madame armfeldt i stephen sondheims musikal a little night music. samma roll gjorde hon ocks\u00e5 i den svenska upps\u00e4ttningen p\u00e5 folkan 1978 innan hon blev sjuk och m\u00e5ste l\u00e4mna ensemblen. hon v\u00e5rdades n\u00e5gra \u00e5r p\u00e5 sandbyhovs sjukhus i norrk\u00f6ping efter att ha blivit rullstolsburen. hon dog 1981 p\u00e5 danderyds sjukhus utanf\u00f6r stockholm efter att ha behandlats f\u00f6r en hj\u00e4rnbl\u00f6dning. p\u00e5 begravningen i oscars kyrka i stockholm sj\u00f6ng hovs\u00e5ngerskan birgit nilsson. leander ligger begravd p\u00e5 h\u00e4radshammars kyrkog\u00e5rd p\u00e5 vikbolandet i norrk\u00f6pings kommun.\n\n\n== stil ==\nzarah leander hade en stark utstr\u00e5lning och en m\u00f6rk fyllig s\u00e5ngr\u00f6st, kallad kontraalt, vilket innebar att hon f\u00f6ddes med ovanligt l\u00e5nga st\u00e4mband. karl gerhard menade att den unga leanders sk\u00e5despelarstil var ett f\u00f6rs\u00f6k att efterh\u00e4rma marlene dietrich. i de tidiga svenska filmerna kom hon att f\u00e5 rollen av femme fatale som i falska miljon\u00e4ren (1931). i tyskland tilldelades hon mer dramatiska roller som i la habanera (1937) och till fr\u00e4mmande strand (1937), b\u00e5da i regi av douglas sirk. en annan typ av roll som \u00e5terkom var \"the good-bad girl\". med sin karisma, stil och ikoniska status blev hon en symbol f\u00f6r 1930-talets modernitet. detta tillsammans med hennes renomm\u00e9 som diva har gjort henne uppskattad inom delar av gaykulturen.\n\n\n== privatliv ==\nzarah leander var dotter till k\u00f6pmannen anders lorentz sebastian hedberg och mathilda ulrika wikstr\u00f6m. hon var gift tre g\u00e5nger: med sk\u00e5despelaren nils leander, journalisten vidar forsell och pianisten arne h\u00fclphers. i f\u00f6rsta \u00e4ktenskapet fick hon tv\u00e5 barn, boel (1927\u20132022) och g\u00f6ran (1929-2010).\ndottern boel forsell gifte sig med ingenj\u00f6ren sven-gunnar jacobson och sonen g\u00f6ran forsell gifte sig med charlotte bonnier.\n\n\n== efterm\u00e4le ==\n\u00e5r 1987 portr\u00e4tterades hon samtidigt i tv\u00e5 musikpj\u00e4ser. pj\u00e4sen stj\u00e4rnfall, som gottfried grafstr\u00f6m skrev f\u00f6r arja saijonmaa och musikteatern i v\u00e4rmland, diskuterade den tyska vistelsen som ett moraliskt problem, medan zarah p\u00e5 intiman i stockholm med evabritt strandberg i titelrollen mer var en showmusikal och en dramatisering av hennes memoarbok zarah (1972).\nut\u00f6ver hennes egna memoarer finns flera b\u00f6cker om henne. paul seiler i tyskland har skrivit fem b\u00f6cker f\u00f6r att f\u00f6rklara hennes fascinerande stil och utspel. den senaste biografin, av jutta jacobi, diskuterar den funktion av syndabock hon fyllde i sverige efter kriget.\n\u00e5r 1993 skrev och spelade mattias nilsson (senare mattias enn) en musikal om zarah leander som hade premi\u00e4r p\u00e5 mosebacke etablissement i stockholm med namnet i skuggan av en st\u00f6vel. den handlade om zarah, sverige och nazismen. zarah sitter i sin loge p\u00e5 folkan 1978 och skriver ett brev till sin v\u00e4n karl gerhard och minns gamla tider. p\u00e5 s\u00e5 s\u00e4tt \u00e5terges stj\u00e4rnans liv. f\u00f6rest\u00e4llningen gick p\u00e5 turn\u00e9 genom sverige och finland. 1998 spelade enn in ett album med s\u00e5nger fr\u00e5n musikalen.\nsk\u00e5despelaren j\u00f6rgen mulligan b\u00f6rjade imitera zarah leander i unga \u00e5r och blev god v\u00e4n med henne. n\u00e4r zarah s\u00e5g j\u00f6rgen imitera henne f\u00f6rsta g\u00e5ngen konstaterade hon att \u201dhan \u00e4r mycket b\u00e4ttre \u00e4n jag!\u201d sedan 2002 har mulligan framtr\u00e4tt med en uppskattad enmansshow, i zarahs tonart. i dokument\u00e4rfilmen j\u00f6rgen med z ber\u00e4ttar han om sin v\u00e4nskap med zarah.\n\u00e5r 2003 avt\u00e4cktes p\u00e5 v\u00e4rmlands-operan, tidigare karlstads teater, en bronsstaty f\u00f6rest\u00e4llande zarah leander gjord av konstn\u00e4ren karel becvar fr\u00e5n tjeckien, numera malm\u00f6. initiativet till statyn togs av zarah leander-s\u00e4llskapet, bildat 1999 av journalisten jan gr\u00f6nkvist och f\u00f6retagaren idris korjenic. zarahs \u00e4ldsta bror jonas hedberg, radiomannen kent finell, hovs\u00e5ngerskan siv wennberg, tusenkonstn\u00e4ren thore skogman och m\u00e5nga andra k\u00e4nda personer medverkade tillsammans med en stor publik. p\u00e5 kungsgatan i karlstad, d\u00e4r zarah bodde de f\u00f6rsta \u00e5ren, finns en minnesplakett uppsatt. samma \u00e5r f\u00f6r\u00e4rades leander en hedersstol vid teatermuseet i los angeles, usa.\n\u00e5r 2007, p\u00e5 zarahs 100-\u00e5rsdag den 15 mars, invigdes zarah leander-museet i h\u00e4radshammars bygdeg\u00e5rd, mittemot hennes gravplats p\u00e5 h\u00e4radshammars kyrkog\u00e5rd p\u00e5 vikbolandet utanf\u00f6r norrk\u00f6ping, inte l\u00e5ngt fr\u00e5n l\u00f6n\u00f6 d\u00e4r hon bodde sedan b\u00f6rjan av 1940-talet. bland g\u00e4sterna fanns sl\u00e4ktingar till zarah leander, sk\u00e5despelerskan annalisa ericson, landsh\u00f6vding bj\u00f6rn eriksson och hundratals intresserade fr\u00e5n norden och tyskland. bland museets f\u00f6rem\u00e5l ing\u00e5r m\u00e4ngder av pressklipp, skivor, foton, b\u00f6cker, brev, filmer och kl\u00e4der. d\u00e4r finns ocks\u00e5 m\u00f6bler fr\u00e5n l\u00f6n\u00f6 gods, vars \u00e4gare numera \u00e4r riksdagens tidigare talman per westerberg. det nya museet tillkom p\u00e5 initiativ av zarah leander-s\u00e4llskapet. zarahs personliga sekreterare brigitte pettersson har sk\u00e4nkt m\u00e5nga unika f\u00f6rem\u00e5l.\njubileumskonsert h\u00f6lls i stockholms konserthus den 17 mars 2007. gr\u00fcnewaldsalen var fullsatt n\u00e4r mattias enn sj\u00f6ng inf\u00f6r bland andra prinsessan lilian, och f\u00f6rest\u00e4llningen m\u00f6ttes av st\u00e5ende ovationer efter tv\u00e5 och en halv timmes musik och minnen. i tyskland firades s\u00e5ngerskan hela jubileums\u00e5ret med en rad utst\u00e4llningar, filmvisningar samt en dokument\u00e4rserie p\u00e5 radio. i bonn finns sedan n\u00e4rmare 20 \u00e5r en permanent zarah-utst\u00e4llning p\u00e5 stadsmuseet.\ni karlstad, zarahs hemstad h\u00f6lls en f\u00f6rel\u00e4sning av gottfried grafstr\u00f6m p\u00e5 temat \u201dzarah leander och idolskapets moment 22\u201d.en t\u00e4vling utlystes om en zarah leander-bakelse d\u00e4r damms konditori i karlstad vann genom att komponera en bakelse till zarahs \u00e4ra d\u00e4r huvudingredienserna bestod av primadonnans favoritingredienser gr\u00e4dde, nougatkr\u00e4m, sockerkaka, mar\u00e4ngbotten samt en r\u00f6d marsipanplatta med namnet zarah p\u00e5.\ni september 2007 var det premi\u00e4r p\u00e5 folkoperan i stockholm f\u00f6r operan zarah med musik av anders nilsson och libretto av claes fellbom. mezzosopranen ulrika tenstam tolkade zarah vilket gav henne lysande recensioner i pressen. den 15-24 oktober hyllade karl gerhard-s\u00e4llskapet zarah leander med en kabar\u00e9 p\u00e5 lorensbergsteatern i g\u00f6teborg, med svenskf\u00f6dda karin pagmar fr\u00e5n tyskland i huvudrollen.\nunder jubileums\u00e5ret gav \u00e4ven artisten lars-\u00e5ke wilhelmsson, k\u00e4nd som \u201dbabsan\u201d, ut ett cd-album tillsammans med pianisten lars roos. sk\u00e5despelaren j\u00f6rgen mulligan producerade dessutom ett nytt dvd-album med sina b\u00e4sta zarahimitationer. den f\u00f6rsta zarah-festivalen gick av stapeln i augusti 2008 p\u00e5 risinge pr\u00e4stg\u00e5rd, d\u00e4r zarah en g\u00e5ng i tiden bodde med sin make och sm\u00e5barn. dessutom delades det f\u00f6rsta zarah-priset ut samma \u00e5r till brigitte pettersson, tidigare zarah leanders sekreterare, f\u00f6r hennes arbete med personmuseet i h\u00e4radshammar.\nden svenska forskaren tiina rosenberg gav 2009 ut boken b\u00f6garnas zarah: diva, ikon, kult, d\u00e4r hon analyserar zarah leander som gayikon, allts\u00e5 anv\u00e4ndandet av hennes person och apparition i homosexuella sammanhang.f\u00f6rfattaren bosse sch\u00f6n gav 2008 ut boken sanningen om zarah leander d\u00e4r det svenska spionaget mot leander synas i s\u00f6mmarna. enligt sch\u00f6n behandlades hon h\u00e4nsynsl\u00f6st efter kriget, d\u00e4ribland ett sex \u00e5r l\u00e5ngt scenf\u00f6rbud: \u201di sverige blev hon utfryst och d\u00e5varande radiotj\u00e4nst v\u00e4grade att spela hennes musik. men av dokumenten i s\u00e4poakten framg\u00e5r att anklagelserna mot zarah leander var l\u00f6gn och att hon utsattes f\u00f6r en h\u00e4nsynsl\u00f6s historief\u00f6rfalskning. tv\u00e5 polisutredningar, som f\u00f6rblivit hemliga fram tills nu, friar henne fr\u00e5n alla misstankar. hon var vare sig nazist eller spion.\u201d\nden 30 augusti 2011 beslutade stadsbyggnadsn\u00e4mnden i karlstad att uppkalla en gata eller plats efter zarah leander, drygt 30 \u00e5r efter primadonnans d\u00f6d, med r\u00f6stsiffrorna 6\u20135. under 2014 namngavs en turistb\u00e5t i karlstad zarah leander. invigningen av zarah leanders plats dr\u00f6jde 10 \u00e5r till och blev till slut av den 30 oktober 2021 utanf\u00f6r wermland opera, tidigare karlstad teater, av kommunalr\u00e5det erik nilsson och estrad\u00f6ren mattias enn.\n\n\n== stipendier till zarah leanders \u00e4ra ==\nstipendier till zarah leanders \u00e4ra har bland annat utdelats till brigitte pettersson, j\u00f6rgen mulligan, mattias enn, anders eldeman, evabritt strandberg, nisse bertilsson och p\u00e5 zarah-dagen den 19 juli 2012 till arja saijonmaa.\n\n\n== filmografi ==\n1931 \u2013 dantes mysterier\n1931 \u2013 falska miljon\u00e4ren\n1935 \u2013 \u00e4ktenskapsleken\n1936 \u2013 testfilm zarah leander\n1936 \u2013 premi\u00e4r\n1937 \u2013 till fr\u00e4mmande strand  (zu neuen ufern)\n1937 \u2013 habanera (la habanera)\n1938 \u2013 tillbaka till hemmet (heimat)\n1938 \u2013 bl\u00e5r\u00e4ven (der blaufuchs)\n1939 \u2013 es war eine rauschende ballnacht (eng. it was a gay ballnight)\n1939 \u2013 das lied der w\u00fcste (eng. the desert song)\n1940 \u2013 en drottnings hj\u00e4rta (das herz der k\u00f6nigin)\n1941 \u2013 tv\u00e5 v\u00e4rldar (der weg ins freie)\n1941 \u2013 ett m\u00f6te i natten (die gro\u00dfe liebe)\n1942 \u2013 en kvinna lever farligt (damals)\n1949 \u2013 terras f\u00f6nster nr 2\n1950 \u2013 gabriela\n1952 \u2013 cuba cabana\n1953 \u2013 ave maria\n1954 \u2013 bei dir war es immer so sch\u00f6n\n1958 \u2013 jazzgossen\n1959 \u2013 der blaue nachtfalter\n1966 \u2013 hur kvinnorna l\u00e4rde mig \u00e4lska (das gewisse etwas der frauen)\n1968 \u2013 anna-stina stenboms samling film nr 18\n1976 \u2013 oscarsteatern 70 \u00e5r\n\n\n== teaterroller ==\n\n\n== k\u00e4llor ==\n\n\n== vidare l\u00e4sning ==\narnborg, beata (2017). se p\u00e5 mig! en biografi \u00f6ver zarah leander. stockholm: natur & kultur. isbn 978-91-27-14366-1 \nrosenberg, tiina: zarah leander i svenskt kvinnobiografiskt lexikon\n\n\n== externa l\u00e4nkar ==\n wikimedia commons har media som r\u00f6r zarah leander.\n\nzarah leander p\u00e5 internet movie database (engelska)\nzarah leander s\u00e4llskapet.\nzarah leander p\u00e5 myspace\nzarah leander i libris\nzarah leander p\u00e5 svensk filmdatabas\nzarah om berlin\u00e5ren och barndomen i karlstad i sveriges radio v\u00e4rmland\ns\u00fcddeutsche zeitung om zarah leander som sovjetisk kurir under kriget\nzarah leander p\u00e5 allmusic"