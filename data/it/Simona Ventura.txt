"simona ventura (bentivoglio, 1\u00ba aprile 1965) \u00e8 una conduttrice televisiva e showgirl italiana.\nle sue prime apparizioni in televisione risalgono alla met\u00e0 degli anni ottanta, come concorrente di alcuni famosi quiz e giochi televisivi. esord\u00ec ufficialmente nel 1988 come valletta nel quiz di rai 1 domani sposi per poi lavorare come praticante giornalista sportiva in alcuni programmi di tmc nei primi anni novanta. a met\u00e0 degli anni novanta passa a mediaset, divenendo uno dei volti di italia 1, ma presentando anche vari show su canale 5. dal 2001 al 2011 \u00e8 stata legata contrattualmente alla rai. in particolare \u00e8 stata volto di punta di rai 2 e ha condotto per dieci stagioni quelli che il calcio. il successo la porta a condurre il festival di sanremo 2004, diventando la terza conduttrice donna nella storia della kermesse, dopo loretta goggi e raffaella carr\u00e0.\nnell'estate 2011 \u00e8 passata a sky italia, da cui \u00e8 uscita due anni dopo per poi lavorare in tv senza legare in esclusiva la propria immagine a un particolare network. nel 2016 torna a mediaset, prima concorrente de l'isola dei famosi, da lei stessa condotta per otto edizioni su rai 2, e poi conducendo selfie - le cose cambiano e temptation island vip, sempre su canale 5. nel 2019 torna in rai, chiamata dal direttore di rai 2 carlo freccero per ridiventare il volto di punta della seconda rete del servizio pubblico. \u00e8 stata anche giudice di diversi talent show musicali: x factor (da lei stessa portato in italia su rai 2), notti sul ghiaccio, amici di maria de filippi e il festival di castrocaro 2019.\n\n\n== biografia ==\nfiglia di rino ventura e anna pagnoni, da giovanissima si \u00e8 trasferita con la famiglia a chivasso, in piemonte; ha frequentato l'ex istituto superiore di educazione fisica a torino dove si \u00e8 diplomata nel 1992. ha una sorella minore di nome sara, conduttrice radiofonica.\n\n\n=== gli inizi come valletta e inviata ===\ndurante gli studi, lavora come contabile in un'azienda di autotrasporti fino a quando scopre che lo stipendio in verit\u00e0 lo pagava sua madre.\nesordisce nel 1985 come concorrente allo show w le donne condotto da amanda lear e andrea giordana su rete 4, mentre nel 1986 partecipa come concorrente a il gioco delle coppie, quiz di canale 5 condotto da marco predolin. in quell'anno vince miss muretto ad alassio e partecipa di diritto a miss italia.\nnel 1987 comincia a lavorare per una piccola rete televisiva piemontese, retecanavese. il 17 dicembre di quell'anno partecipa anche come concorrente a telemike, programma a quiz del gioved\u00ec sera condotto da mike bongiorno su canale 5.\nesordisce nella televisione nazionale come valletta al fianco di giancarlo magalli nel programma domani sposi in onda nel 1988 su rai 1. nello stesso anno partecipa per l'italia a miss universo. fa poi una piccola comparsata nel 1989 nella commedia di carlo vanzina le finte bionde.\nlavora poi come praticante giornalista sportiva a telemontecarlo come inviata di galagol, trasmissione calcistica condotta da massimo caputi e alba parietti, ma senza mai riuscire a diventare professionista; qui racconta i mondiali di calcio italiani del 1990 al seguito delle nazionali italiana e brasiliana. sempre per telemontecarlo lavora come speaker di notiziari sportivi. nel 1992, assieme ad ilaria moscato, sostituisce lolita morena, prendendo parte su rai 1 come inviata per i giochi esterni dell'edizione 1991-1992 di domenica in condotta da pippo baudo, e partecipa allo show musicale pavarotti international con gianni min\u00e0. in quell'anno, dopo essere stata inviata per tmc agli europei di calcio in svezia e alle olimpiadi di barcellona, ottiene uno spazio all'interno della domenica sportiva, storico programma calcistico della rai in cui la presenza femminile era stata, fino a quel momento, abbastanza marginale.\n\n\n=== la consacrazione a mediaset ===\nnella met\u00e0 degli anni novanta passa a mediaset, diventando uno dei volti di punta della rete giovane del gruppo, italia 1, conducendo programmi quali mai dire gol della gialappa's band (in cui \u00e8 inizialmente affiancata a teo teocoli e in seguito a claudio lippi, e di cui poi conduce da sola la versione domenicale dello show nella stagione 1996/1997), scherzi a parte condotto con teocoli e massimo lopez, il festivalbar 1997 in coppia con amadeus, gli indelebili '99, comici, zelig (all'epoca intitolato facciamo cabaret condotto con massimo boldi, ma senza il successo che il programma otterr\u00e0 nelle stagioni successive) e le iene: quest'ultimo show, in onda dapprima al pomeriggio e in seguito in seconda serata, segna la sua affermazione definitiva come presentatrice prima in trio con dario cassini e peppe quintale e in seguito con fabio volo e andrea pellizzari.\nin quel periodo lavora anche sulla rete ammiraglia del gruppo, canale 5, in due show che hanno poco successo: nel 1995 partecipa a cuori e denari, gioco estivo condotto da alberto castagna e antonella elia, e nel 1996 conduce il boom, variet\u00e0 nostalgico degli anni cinquanta con teo teocoli e gene gnocchi in cui sostituisce all'ultimo momento ambra angiolini.\n\nnel 1996 doppia per la versione italiana il personaggio di lola bunny nel film di joe pytka space jam con protagonista michael jordan, dove insieme con lei doppiano altre guest d'eccezione, soprattutto legate al mondo dei programmi televisivi sul calcio come gian piero galeazzi, massimo giuliani, sandro ciotti (ritiratosi in quell'anno) e neri marcor\u00e8. l'anno seguente si cimenta per la prima volta come attrice protagonista nel film comico fratelli coltelli di maurizio ponzi nel ruolo di sonia, un'avventuriera che raggira due uomini (interpretati da fabio canino ed emilio solfrizzi); questo film non riscuote successo n\u00e9 in termini di pubblico n\u00e9 in termini di critica. intanto conduce tre edizioni dello show di prima serata di italia 1, matricole, affiancata da tre diversi partner ovvero amadeus nella prima, fiorello nella seconda ed enrico papi nella terza.\nnell'autunno 1999, ormai affermatasi come conduttrice, conduce con successo un'altra edizione di scherzi a parte (questa volta su canale 5 con marco columbro). l'ultimo dell'anno \u00e8 la conduttrice del veglione di capodanno di canale 5, intitolato 2000 e una notte, presentando in diretta da piazza del popolo una kermesse con ospiti musicali e accompagnando i telespettatori verso l'anno nuovo.\nnel 2000 partecipa, assieme a maria de filippi, luciana littizzetto e iva zanicchi, alla seconda puntata del reality di italia 1 cari amici miei, in cui le quattro donne vengono riprese dalle telecamere durante una cena tra loro.\nnella primavera 2001 conduce piccole canaglie insieme con pino insegno su canale 5.\n\n\n=== gli anni in rai ===\n\n\n==== il successo con quelli che il calcio e l'isola dei famosi ====\nnell'agosto del 2001 torna in rai, ereditando da fabio fazio la conduzione del programma calcistico quelli che... il calcio, in onda su rai 2 che con lei andr\u00e0 avanti con un buon riscontro di pubblico per dieci anni.\nnel febbraio 2002 conduce con il giornalista del tg1 francesco giorgino il dopofestival di sanremo con la partecipazione dei comici gene gnocchi e maurizio crozza (suoi partner anche a quelli che il calcio).\nin seguito conduce anche la grande notte del luned\u00ec sera, programma di prima serata di rai 2 impregnato di satira di costume, che viene tuttavia declassato in seconda serata a causa degli ascolti non soddisfacenti a partire dalla quarta puntata.\nl'autunno 2003 segna il suo esordio alla conduzione di un altro programma in prima serata su rai 2 che otterr\u00e0 parecchio successo nel corso degli anni successivi, il reality show l'isola dei famosi che avr\u00e0 modo di condurre per otto anni.\n\n\n==== il festival di sanremo ====\nnell'inverno 2004, dopo il successo della prima edizione dell'isola, tony renis, nella veste di direttore artistico del festival di sanremo, la vuole alla conduzione del festival affiancandola ai comici gene gnocchi, maurizio crozza e paola cortellesi: la kermesse canora ottiene tuttavia un basso riscontro in termini di gradimento a causa anche dell'assenza di nomi di spicco tra gli artisti in gara; la terza serata viene addirittura battuta, in termine di audience, da una puntata della quarta edizione del grande fratello, avvenimento fino ad allora mai accaduto nella storia della manifestazione; durante questa edizione la ventura si attira le critiche della federazione mandolinistica italiana per aver detto che \u00abfortunatamente in italia, i mandolini non ci sono pi\u00f9\u00bb deridendo e simulando in modo irridente la posizione del mandolinista durante la conversazione con l'attore dustin hoffman, ospite della kermesse canora. il record negativo negli ascolti segnato dall'edizione del 2004 verr\u00e0 ripetuto solamente nel 2008 dal duo baudo-chiambretti.\n\n\n==== music farm e x factor ====\nnei primi mesi del 2005 conduce, nell'access prime time di rai 1, il quiz le tre scimmiette, temporanea sostituzione di affari tuoi.\nnel frattempo la seconda e la terza edizione de l'isola dei famosi (in onda rispettivamente nell'autunno 2004 e nell'autunno 2005 sempre su rai 2) superano il successo della prima edizione, registrando alti ascolti.\nnella primavera 2005, in sostituzione di amadeus, le viene affidata la conduzione della seconda edizione del reality show musicale di rai 2 music farm, di cui presenter\u00e0 anche una terza edizione nella primavera 2006.\nin autunno riprende l'isola dei famosi, giunta alla quarta edizione; pur mantenendosi al di sopra della media di rete, questo reality cala in termini di ascolti rispetto alle precedenti edizioni.\nnell'aprile 2007 approda a rai 1 per condurre la versione riveduta e corretta dello show i cervelloni diventato, nella nuova veste, colpo di genio; questo show viene stato cancellato dopo sole due puntate a causa dei bassi risultati di ascolto, di comune accordo tra la conduttrice, il co-conduttore teo teocoli, il direttore di rai 1 fabrizio del noce e la produzione endemol.\nnella primavera 2008 diventa anche uno dei giudici di x factor, talent show di rai 2 condotto da francesco facchinetti, affiancando nel medesimo ruolo mara maionchi e morgan.\nin autunno torna al cinema partecipando, in qualit\u00e0 di co-protagonista accanto a massimo boldi, alla commedia la fidanzata di pap\u00e0 diretta da enrico oldoini; questo film ottiene un discreto successo, arrivando ai primi posti del box office italiano e rimanendovi alcune settimane.\nnel frattempo pubblica il libro crederci sempre, arrendersi mai, edito da mondadori.\nconfermata nella seconda edizione di x factor nella primavera 2009, rifiuta di essere presente anche nella terza in onda l'autunno successivo venendo sostituita da claudia mori.\nin quell'anno appare come \"guest star\" nel documentario di erik gandini videocracy e l'anno seguente partecipa con un cameo, nel ruolo di s\u00e9 stessa, al film di sofia coppola somewhere.\n\n\n=== i contrasti con la rai ===\nnel corso del 2010 \u00e8 su rai radio 1 con i programmi ventura football club e avventura mondiale.\na causa del cambio di programmazione dell'isola dei famosi dall'autunno alla primavera e a causa di alcuni scontri con la dirigenza rai (a proposito di concorrenti con poco appeal e dell'obbligo di chiusura del programma prima di mezzanotte), tra il 2010 e il 2011 il reality subisce un notevole calo di ascolti. nell'edizione 2011 la ventura in prima persona partecipa al reality per alcuni giorni in qualit\u00e0 di naufraga, pur rimanendo fuori dalla gara, volando in honduras insieme con gli altri concorrenti; lo sbarco, avvenuto in diretta televisiva con la conduzione di nicola savino, per l'occasione sostituto della ventura, risolleva gli ascolti del programma fino a quel momento in calo per via di una forte concorrenza da parte di mediaset e della stessa rai, riportando il programma a buoni risultati auditel.\n\n\n=== il passaggio a sky italia ===\nil 28 giugno di quell'anno, nonostante la riconferma della conduttrice da parte della rai all'edizione 2011/2012 di quelli che il calcio, viene ufficializzata la notizia del suo passaggio alla piattaforma satellitare sky italia con un contratto in esclusiva per due anni. in base al contratto, simona ventura torna nella giuria di x factor, la cui quinta edizione va in onda su sky uno dal 20 ottobre con la conduzione di alessandro cattelan, ed \u00e8 affiancata nel suo ruolo di giudice da morgan, elio e arisa; il programma ottiene un ottimo riscontro di pubblico e critica e vede la vittoria di francesca michielin, membro della sua squadra under donne.\nalla fine di quell'anno interpreta un cameo nella parte di s\u00ea stessa nel nuovo cinepanettone di neri parenti vacanze di natale a cortina.\nfa parte della giuria di x factor anche nell'autunno 2012 guidando la categoria degli under uomini.dal 28 ottobre 2012 al 19 maggio 2013 conduce con alessandro bonan su cielo anche il programma calcistico cielo che gol! (abbastanza simile al suo ex programma rai quelli che il calcio) in cui vengono trasmesse le immagini dei gol della giornata di serie a appena conclusa; questo programma per\u00f2 non ottiene il successo sperato (sia negli ascolti sia nella critica) e non viene riconfermato per la stagione successiva.\nin questo periodo simona ventura conduce sulla stessa rete alcuni programmi dedicati al cinema ovvero simona goes to hollywood e simona goes to hollywood - the day after che trattano le serate degli oscar e il programma oscar fashion night in cui si analizzano i vari look sfoggiati dai principali attori nella serata di premiazione.\ndal 6 maggio fino alla fine di quell'anno \u00e8 protagonista, insieme con la madre anna pagnoni e la sorella sara ventura, della sitcom a carattere culinario cooking simo su cielo.\na luglio scade il contratto in esclusiva con sky firmato due anni prima, quindi in autunno lavora per sky uno come giudice di x factor con un contratto a progetto affiancata da morgan, elio e la popstar mika (che sostituisce arisa).\na dicembre simona ventura lascia sky italia ma la stampa italiana riporta la notizia (poi smentita) di un suo possibile approdo alla giuria o alla conduzione dello show italia's got talent (i cui diritti esclusivi di realizzazione sono appena passati a sky italia), mentre nel frattempo cambia agente, entrando nella arcobaleno 3 di lucio presta.\n\n\n=== i contratti a progetto con diversi canali ===\nil 10 luglio 2014, tramite un messaggio sul suo canale web personale, annuncia il suo ritorno su una rete generalista dopo oltre tre anni: condurr\u00e0 la finale di miss italia 2014 da jesolo il 14 settembre in diretta su la7, preceduta da due speciali in seconda serata. a inizio agosto, intervistata dal corriere della sera, conferma che dall'autunno 2015 condurr\u00e0 sul canale fox life la prima edizione italiana (prodotta da fox life in italia con concorrenti italiani) del reality show internazionale farmer wants a wife, tutto questo nel rispetto di un suo desiderio precedentemente espresso in varie interviste, cio\u00e8 quello di lavorare a progetto, senza legare la propria immagine in esclusiva a nessun gruppo televisivo in particolare: a tal proposito, nel novembre 2014, intervistata da panorama, dichiara di aver firmato un contratto a progetto con rai 1 e quindi nell'inverno 2015 sar\u00e0 una dei membri della giuria della terza edizione di notti sul ghiaccio, talent show di rai 1 dedicato al pattinaggio artistico e condotto da milly carlucci.\nil 26 novembre conduce, insieme con massimo ghini, la serata-evento per il lancio di agon channel, nuovo canale (il n. 33) del digitale terrestre, dopo aver firmato ancora un contratto a progetto per la conduzione di alcuni programmi: il 5 dicembre inizia la conduzione (insieme a giancarlo padovan e ana moya) del talent show calcistico leyton orient.\nil 30 gennaio 2015 viene ufficializzato l'ingresso della ventura nella giuria della terza edizione di notti sul ghiaccio (talent show dedicato al pattinaggio artistico in onda il sabato sera di rai 1 dal 21 febbraio al 21 marzo con la conduzione di milly carlucci) tramite un altro contratto a progetto collaborando ancora con agon channel.\nil 20 settembre conduce la finale di miss italia 2015 da jesolo di nuovo su la7, quindi dal 6 ottobre al 1\u00ba dicembre conduce la prima edizione italiana (come gi\u00e0 anticipato nell'intervista del 10 luglio 2014 di cui sopra) del format internazionale il contadino cerca moglie in onda nella fascia di prima serata in simulcast su fox e fox life.\n\n\n=== la partecipazione all'isola dei famosi e il ritorno a mediaset ===\nil 28 febbraio 2016 partecipa a una puntata de le iene ricomponendo lo storico trio con fabio volo (anche conduttore della stessa edizione con miriam leone e geppi cucciari) e andrea pellizzari dopo 15 anni.\ndal 9 marzo partecipa come concorrente all'undicesima edizione de l'isola dei famosi condotta da alessia marcuzzi su canale 5 insieme con le showgirl claudia galanti e alessia reato con le quali la ventura aveva lavorato alcuni anni prima durante la settima edizione da lei condotta su rai 2. il 4 aprile esce sconfitta dalla nomination con jon\u00e1s berami con il 67% dei voti, ma decide di rimanere da sola a playa soledad, dalla quale viene definitivamente eliminata una settimana dopo con il 49,39%, nel corso della sesta puntata, in seguito a un televoto contro stefano orfei. \u00e8 poi ospite di varie trasmissioni, come grand hotel chiambretti, il maurizio costanzo show e mattino cinque.\nil 4 luglio dello stesso anno viene ufficializzato il suo ritorno a mediaset, dove conduce, su canale 5, un nuovo programma prodotto da fascino pgt intitolato selfie - le cose cambiano, realizzato in un primo ciclo di sei puntate dal novembre 2016 e riproposto dal maggio 2017 per altri sei appuntamenti. nella stessa stagione \u00e8 stata ospite di diverse trasmissioni delle reti mediaset, anche in qualit\u00e0 di giudice di una puntata serale della sedicesima edizione di amici di maria de filippi. dal 7 aprile 2018 \u00e8, in qualit\u00e0 di giudice, membro della commissione esterna della diciassettesima edizione di amici di maria de filippi.\ndal 18 settembre all'8 ottobre 2018 conduce su canale 5 la prima edizione di temptation island vip, versione vip del programma condotto da filippo bisciglia.\n\n\n=== il ritorno in rai ===\ndal 23 aprile 2019 presenta su rai 2 la sesta edizione del talent-show the voice of italy. per la stessa rete, \u00e8 annunciata al commento della quarta edizione del reality il collegio, in sostituzione di giancarlo magalli; in realt\u00e0 si limiter\u00e0 a commentare gli intermezzi delle teche rai.\ndal 15 settembre 2019 all'8 marzo 2020 conduce, sempre su rai 2, la domenica ventura (rinominato dal 24 novembre settimana ventura), in onda nella fascia del mezzogiorno domenicale.\nil 12 ottobre 2020 conduce in seconda serata fenomeno ferragni, intervista a chiara ferragni che segue la trasmissione del documentario chiara ferragni - unposted su rai 2.\ndal 31 marzo 2021 torna su rai 2 in prima serata con 6 puntate del gioco game of games - gioco loco.\nil 6 marzo 2021 avrebbe dovuto partecipare al 71\u00ba festival di sanremo in qualit\u00e0 di co-conduttrice, al fianco di amadeus e fiorello, ma essendo risultata positiva al covid-19 ha dovuto rinunciare.\nda ottobre 2021 conduce con paola perego il programma della domenica mattina citofonare rai 2, attualmente giunto alla terza edizione.\nnella primavera 2022, grazie ad una deroga al contratto rai, conduce in prima serata su canale 5 ultima fermata, mantenendo in contemporanea l'appuntamento di citofonare rai 2.\nda ottobre 2022 \u00e8 nel cast fisso de il tavolo di che tempo che fa, condotto da fabio fazio prima rai 3 e in seguito su nove.\nnella primavera 2023 partecipa come concorrente a il cantante mascherato  sotto la maschera di stella, arrivando in finale e classificandosi al quinto posto; nell'autunno dello stesso anno \u00e8 in gara a ballando con le stelle.\n\n\n== vita privata ==\nil 30 marzo 1998 sposa il calciatore stefano bettarini, dal quale ha avuto due figli, nicol\u00f2 e giacomo, nati rispettivamente nel 1998 e nel 2000. nel 2004, a causa di numerosi tradimenti da parte di lui, i due si separano, divorziando ufficialmente nel 2008. nel 2014 adotta una bambina di nome caterina.\ndal 2018 ha una relazione col giornalista giovanni terzi, con cui convoler\u00e0 a nozze il 6 luglio 2024, data resa nota con una proposta accompagnata da anello durante una puntata di ballando con le stelle.\n\n\n== altre attivit\u00e0 ==\nha lavorato anche nell'ambito della moda e della pubblicit\u00e0. \u00e8 stata testimonial per citro\u00ebn, malerba, cynar, blanx, 3 italia e, tra 2014 e il 2018, di pittarosso. \u00e8 stata madrina di alcune sfilate di pellicce, ricevendo numerose critiche da parte degli animalisti italiani.\nvanno inoltre ricordate alcune sue attivit\u00e0 extra televisive: nel 2007 lanci\u00f2 la linea di moda star chic easy couture by simona ventura, che realizzava prevalentemente tute in ciniglia in varie forme e colori. nel 2008 scrisse l'autobiografia intitolata crederci sempre, arrendersi mai, edita da mondadori. nel 2010 diviene anche conduttrice radiofonica conducendo su rai radio 1 i programmi ventura football club, in onda il sabato mattina da gennaio a maggio, e avventura mondiale, fascia quotidiana che seguiva i mondiali di calcio in sudafrica, in onda nei mesi di giugno e luglio; in queste trasmissioni era affiancata dall'attore fabrizio biggio. sempre nel 2010 lancia il suo canale web personale www.simonaventura.tv.\nnell'autunno 2019 pubblica il suo secondo libro codice ventura, edito da sperling & kupfer.\ndal 2020 cura, assieme al compagno, il giornalista giovanni terzi, la rassegna estiva la terrazza della dolce vita, che si tiene per due settimane in agosto nel cortile del grand hotel rimini, a cui, dal 2022, se ne aggiunge una analoga, ospiti alla citt\u00e0 giardino, nella cittadina di milano marittima.\nnel 2021 diviene regista di docu-fiction: dirige le 7 giornate di bergamo e, nel 2022 marco inedito, che tratta degli ultimi 100 giorni di vita di marco pannella.\nda marzo 2023 \u00e8 editore di theglobalnews.it, un giornale online che tratta di diritti umani, di cui il compagno giovanni terzi \u00e8 direttore responsabile.\n\n\n== filmografia ==\n\n\n=== cinema ===\n\n\n==== attrice ====\nuna notte, un sogno, regia di massimo manuelli \u2013 non accreditata (1988)\nle finte bionde, regia di carlo vanzina \u2013 non accreditata (1989)\nfratelli coltelli, regia di maurizio ponzi (1997)\nla fidanzata di pap\u00e0, regia di enrico oldoini (2008)\nvideocracy - basta apparire (videocracy), regia di erik gandini \u2013 se stessa (2009)\nsomewhere, regia di sofia coppola (2010)\nvacanze di natale a cortina, regia di neri parenti (2011)\n\n\n==== regista ====\nle 7 giornate di bergamo, regia di simona ventura \u2013 film documentario (2021)\nmarco inedito, dagli ultimi 100 giorni di marco pannella, regia di simona ventura \u2013 film documentario (2022)\n\n\n== programmi televisivi ==\nw le donne (rete 4, 1985) \u2013 concorrente\nmiss italia (italia 1, 1986) \u2013 concorrente\nil gioco delle coppie (canale 5, 1986) \u2013 concorrente\ntelemike (canale 5, 1987) \u2013 concorrente\nmiss universo (cbs, 1988) \u2013 concorrente\ndomani sposi (rai 1, 1988-1989)\ngalagoal (telemontecarlo, 1990-1991) \u2013 inviata\ndomenica in (rai 1, 1991-1992) \u2013 inviato\nla domenica sportiva (rai 1, 1992-1994)\ngran gal\u00e0 del ciclismo (telemontecarlo, 1992)\nscommettiamo che...? (rai 1, 1994) \u2013 inviata speciale\npavarotti international (rai 1, 1994-1995)\nfestival di castrocaro (rai 1, 1994; rai 2, 2019)\nmai dire gol (italia 1, 1994-1997)\ncuori e denari (canale 5, 1995)\nscherzi a parte (canale 5, 1995, 1999)\nscherzi a parte show (canale 5, 1996)\nsanremo giovani (rai 1, 1996)\nil boom (canale 5, 1996)\nadriano specialmente celentano (italia 1, 1997)\noggi sposi (canale 5, 1997)\nfestivalbar (italia 1, 1997)\nle iene (italia 1, 1997-2001, 2016)\nmatricole (italia 1, 1998-2001)\nzelig - facciamo cabaret (italia 1, 1998-1999)\ngli indelebili '99 (italia 1, 1999)\n2000 e una notte (canale 5, rete 4, 1999-2000)\nmoda mare a capri (canale 5, 2000)\ncari amici miei (italia 1, 2001)\npiccole canaglie (canale 5, 2001)\nquelli che... il calcio (rai 2, 2001-2011)\ndopofestival (rai 1, 2002)\nla sera dei miracoli (rai 1, 2002)\nla grande notte del luned\u00ec sera (rai 2, 2002)\nl'isola dei famosi (rai 2, 2003-2011; canale 5, 2016)\nfestival di sanremo (rai 1, 2003, 2004)\nsanremo fashion - stelle della moda (rai 1, 2004)\nle tre scimmiette (rai 1, 2005)\nmusic farm (rai 2, 2005-2006)\nmusic star (rai 2, 2006)\ncolpo di genio (rai 1, 2007)\nx factor (rai 2, 2008-2009; rai 1, 2009; sky uno, 2011-2013) \u2013 giurata\nsimona goes to hollywood (sky uno, 2012)\ncielo che gol (cielo, 2012-2013)\nyamamay fashion show (sky uno, 2013)\ncooking simo (cielo, 2013)\nwelcome 33 (agon channel, 2014)\nmiss italia (la7, 2014-2015)\nleyton orient (agon channel, 2014-2015)\nnotti sul ghiaccio (rai 1, 2015) - giurata\ntechetechete' (rai 1, 2015) puntata 76\ncontratto (agon channel, 2015)\nil contadino cerca moglie (fox life, 2015)\nselfie - le cose cambiano (canale 5, 2016-2017)\namici di maria de filippi (canale 5, 2018) giurata\ntemptation island vip (canale 5, 2018)\nthe voice of italy (rai 2, 2019)\nspeciale la casa di carta (rai 2, 2019)\nil collegio (rai 2, 2019) \u2013 narratrice\nla domenica ventura (rai 2, 2019)\nsettimana ventura (rai 2, 2019-2020)\ndiscovering simo (real time, 2020-2021)\nfenomeno ferragni (rai 2, 2020)\ngame of games - gioco loco (rai 2, 2021)\ncitofonare rai 2 (rai 2, dal 2021)\nsenato & cultura - omaggio allo sport tricolore (rai 1, 2021)\nultima fermata (canale 5, 2022)\nla partita del cuore (rai 2, 2022)\nche tempo che fa (rai 3, 2022-2023; nove, dal 2023) \u2013 ospite fisso\ntelethon (rai 2, 2022-2023)\nil cantante mascherato 4 (rai 1, 2023) \u2013 concorrente\nballando con le stelle (rai 1, 2023) \u2013 concorrente\n\n\n== radio ==\nventura football club (rai radio 1, 2010)\navventura mondiale (rai radio 1, 2010)\n\n\n== doppiaggio ==\nspace jam, regia di joe pytka (1996) \u2013 voce di lola bunny nella versione italiana\n\n\n== riconoscimenti ==\n1993 \u2013 premio regia televisiva per la domenica sportiva\n1994 \u2013 premio regia televisiva con mai dire gol\n1995 \u2013 telegatto miglior trasmissione sportiva con mai dire gol\n1996 \u2013 telegatto miglior trasmissione sportiva con mai dire gol\n1996 \u2013 premio regia televisiva con mai dire gol\n1997 \u2013 premio regia televisiva con mai dire gol\n1999 \u2013 telegatto miglior trasmissione di satira tv con le iene\n1999 \u2013 premio regia televisiva miglior personaggio femminile dell'anno\n1999 \u2013 premio regia televisiva con le iene\n2000 \u2013 telegatto personaggio femminile dell'anno\n2001 \u2013 telegatto personaggio femminile dell'anno\n2002 \u2013 telegatto personaggio femminile dell'anno\n2002 \u2013 telegatto miglior trasmissione sportiva con quelli che il calcio\n2002 \u2013 premio regia televisiva personaggio femminile\n2002 \u2013 premio regia televisiva con quelli che il calcio\n2003 \u2013 premio regia televisiva con quelli che il calcio\n2004 \u2013 telegatto miglior reality show con l'isola dei famosi\n2004 \u2013 premio regia televisiva personaggio femminile\n2004 \u2013 premio regia televisiva con l'isola dei famosi\n2006 \u2013 telegatto personaggio dell'anno\n2006 \u2013 premio regia televisiva personaggio femminile\n2006 \u2013 premio regia televisiva con quelli che il calcio\n2009 \u2013 premio regia televisiva top ten con x factor\n2011 \u2013 premio guidarello per il giornalismo d'autore con la motivazione \"\u00e8 un ciclone di vitalit\u00e0\"\n2013 \u2013 premio regia televisiva top ten con x factor\n\n\n== note ==\n\n\n== bibliografia ==\n simona ventura, crederci sempre, arrendersi mai, mondadori, 2008.\n simona ventura, codice ventura, sperling & kupfer, 2019.\n\n\n== altri progetti ==\n\n wikiquote contiene citazioni di o su simona ventura\n wikimedia commons contiene immagini o altri file su simona ventura\n\n\n== collegamenti esterni ==\n\n sito ufficiale, su simonaventura.it. \n ventura, simona, su treccani.it \u2013 enciclopedie on line, istituto dell'enciclopedia italiana. \n(en) simona ventura, su discogs, zink media. \n registrazioni audiovisive di simona ventura, su rai teche, rai. \n simona ventura, su mymovies.it, mo-net srl. \n(en) simona ventura, su imdb, imdb.com. \n(en) simona ventura, su allmovie, all media network."