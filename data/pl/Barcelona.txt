"barcelona (katal. [b\u0259rs\u0259\u02c8\u026bon\u0259], hiszp. [bar\u03b8e\u02c8lona]) \u2013 miasto w p\u00f3\u0142nocno-wschodniej hiszpanii, nad morzem \u015br\u00f3dziemnym, oko\u0142o 110 km na po\u0142udnie od grzbietu pirenej\u00f3w i granicy hiszpa\u0144sko-francuskiej. stolica prowincji o tej samej nazwie oraz wsp\u00f3lnoty autonomicznej katalonii. drugie co do wielko\u015bci miasto hiszpanii, z liczb\u0105 mieszka\u0144c\u00f3w wynosz\u0105c\u0105 1 620 809 wewn\u0105trz centrum administracyjnego. zesp\u00f3\u0142 miejski barcelony wykracza poza centrum administracyjne, z liczb\u0105 ludno\u015bci wynosz\u0105c\u0105 4 588 000, jest pi\u0105tym co do wielko\u015bci zespo\u0142em miejskim w unii europejskiej. ca\u0142a metropolia ma oko\u0142o 5 milion\u00f3w mieszka\u0144c\u00f3w.\nza\u0142o\u017cona jako rzymskie miasto w staro\u017cytno\u015bci, w \u015bredniowieczu barcelona sta\u0142a si\u0119 stolic\u0105 hrabstwa barcelony i marchii hiszpa\u0144skiej. dzi\u015b miasto jest jednym z najwa\u017cniejszych na \u015bwiecie turystycznych, gospodarczych, targowo-wystawienniczych i kulturalno-sportowych centr\u00f3w, staj\u0105c si\u0119 metropoli\u0105 o znaczeniu globalnym. barcelona jest du\u017cym w\u0119z\u0142em komunikacyjnym z jednym z najwi\u0119kszych port\u00f3w morskich w europie, mi\u0119dzynarodowym lotniskiem, kt\u00f3re obs\u0142u\u017cy\u0142o w 2019 roku ponad 52 miliony pasa\u017cer\u00f3w, rozbudowan\u0105 sieci\u0105 autostrad i linii kolei du\u017cych pr\u0119dko\u015bci, z po\u0142\u0105czeniem do francji i reszty europy. by\u0142a te\u017c gospodarzem letnich igrzysk olimpijskich 1992.\n\n\n== geografia ==\n\n\n=== po\u0142o\u017cenie ===\nbarcelona znajduje si\u0119 na p\u00f3\u0142nocno-wschodnim wybrze\u017cu p\u00f3\u0142wyspu iberyjskiego i hiszpanii, nad morzem \u015br\u00f3dziemnym, oko\u0142o 110 km na po\u0142udnie od grzbietu pirenej\u00f3w i granicy hiszpa\u0144sko-francuskiej. od zachodu ograniczona jest masywem g\u00f3rskim serra de collserola, z najwy\u017cszym szczytem tibidabo o wysoko\u015bci 512 m n.p.m. w po\u0142udniowej cz\u0119\u015bci miasta g\u00f3ruje wzg\u00f3rze montju\u00efc o wysoko\u015bci 173 m n.p.m. na p\u00f3\u0142nocy ograniczona jest przez rzek\u0119 bes\u00f2s, natomiast na po\u0142udniu przez rzek\u0119 llobregat.\n\n\n=== klimat ===\nbarcelona znajduje si\u0119 w strefie klimatu subtropikalnego na pograniczu typu subtropikalnego-wilgotnego i \u015br\u00f3dziemnomorskiego, z \u0142agodnymi zimami i ciep\u0142ymi latami. \u015brednia roczna temperatura wynosi 20\u201321 \u00b0c w dzie\u0144 i 11\u201315 \u00b0c w nocy.\n\u015brednia temperatura trzech najch\u0142odniejszych miesi\u0119cy \u2013 grudnia, stycznia i lutego wynosi oko\u0142o 14 \u00b0c w dzie\u0144 i 5 \u00b0c w nocy na wybrze\u017cu oraz 15 \u00b0c w dzie\u0144 i 9 \u00b0c w nocy w centrum miasta, zima pod wzgl\u0119dem temperatury i nas\u0142onecznienia przypomina kwiecie\u0144 i pa\u017adziernik w polsce. w najch\u0142odniejszym miesi\u0105cu roku \u2013 styczniu, temperatury wynosz\u0105 zwykle od 10 do 18 \u00b0c w ci\u0105gu dnia, od 2 do 10 \u00b0c w nocy, a \u015brednia temperatura morza wynosi 13 \u00b0c. sezon z letnimi temperaturami trwa p\u00f3\u0142 roku, od maja do pa\u017adziernika. w najcieplejszym miesi\u0105cu roku \u2013 sierpniu, temperatury wynosz\u0105 zwykle od 25 do 31 \u00b0c w ci\u0105gu dnia, ponad 20 \u00b0c w nocy, a \u015brednia temperatura morza wynosi 25 \u00b0c. temperatury powy\u017cej 30 \u00b0c wyst\u0119puj\u0105 w kilkunastu dniach rocznie, g\u0142\u00f3wnie w lipcu i sierpniu. dwa miesi\u0105ce \u2013 kwiecie\u0144 i listopad maj\u0105 charakter przej\u015bciowy, ze \u015bredni\u0105 temperatur\u0105 oko\u0142o 18 \u00b0c w ci\u0105gu dnia i 10 \u00b0c podczas nocy, pod wzgl\u0119dem temperatury i nas\u0142onecznienia przypominaj\u0105 maj i wrzesie\u0144 w polsce. najwy\u017csza odnotowana temperatura to 37,4 \u00b0c na wybrze\u017cu i 38,2 \u00b0c w centrum, natomiast najni\u017csz\u0105 zanotowan\u0105 temperatur\u0105 by\u0142o \u22128,0 \u00b0c na wybrze\u017cu i \u20131,0 \u00b0c w centrum miasta.\nbarcelona ma tylko nieco ponad 50 dni deszczowych rocznie przy opadach \u22651mm, 72\u201379 dni deszczowych rocznie przy opadach \u22650,1mm, ze \u015bredni\u0105 kilka dni deszczowych w miesi\u0105cu. opady wahaj\u0105 si\u0119 \u015brednio od 2\u20133 dni w lipcu do 6\u20139 dni deszczowych w pa\u017adzierniku. \u015brednia roczna wilgotno\u015b\u0107 wynosi 72%, od 67% w lipcu do 73% w pa\u017adzierniku. miasto ma 2500\u20132600 godzin czystej s\u0142onecznej pogody rocznie, od 140 h (\u015brednio 4,5 godziny dziennie, oko\u0142o 4 razy wi\u0119cej ni\u017c w polsce) w grudniu do oko\u0142o 300 h (\u015brednio 10 godzin czystego s\u0142o\u0144ca na dob\u0119, oko\u0142o 1/5 wi\u0119cej ni\u017c w polsce) w lipcu.\n\n\n== historia ==\nbarcelona zosta\u0142a za\u0142o\u017cona przez fenicjan. powsta\u0142a w staro\u017cytno\u015bci (iii wiek p.n.e.) jako kolonia rzymska, rozwin\u0119\u0142a si\u0119 jako jedna z najwa\u017cniejszych republik kupieckich w basenie morza \u015br\u00f3dziemnego. pozosta\u0142o\u015bci po zbudowanych wtedy murach obronnych przetrwa\u0142y w dzielnicy gotyckiej. przej\u015bciowo zaj\u0119ta przez kartagi\u0144czyk\u00f3w (hamilkar barkas), a po drugiej wojnie punickiej przesz\u0142a ponownie pod panowanie rzymskie. po upadku rzymu zdobyta w 406 r. przez sweb\u00f3w i wandal\u00f3w, a w 416 r. przez wizygot\u00f3w, kt\u00f3rzy utworzyli w hiszpanii w\u0142asne pa\u0144stwo. przez kr\u00f3tki czas barcelona by\u0142a stolic\u0105 pa\u0144stwa wizygot\u00f3w.\nw roku 712 barcelona zosta\u0142a opanowana przez maur\u00f3w. przez blisko 100 lat znajdowa\u0142a si\u0119 pod ich panowaniem. w 801 r. zdobyta przez syna karola wielkiego, ludwika, zosta\u0142a stolic\u0105 marchii hiszpa\u0144skiej, kt\u00f3ra by\u0142a buforem mi\u0119dzy pa\u0144stwem karola wielkiego a pa\u0144stwami maur\u00f3w. w latach 874\u20131137 barcelona by\u0142a stolic\u0105 niezale\u017cnego hrabstwa. p\u00f3\u017aniej zosta\u0142a stolic\u0105 kr\u00f3lestwa aragonii. po zjednoczeniu z kastyli\u0105 w 1479 r. jej znaczenie spad\u0142o. w czasie wojny o sukcesj\u0119 hiszpa\u0144sk\u0105 w latach 1705\u20131714 barcelona zosta\u0142a ufortyfikowana przez wojska angielskie. w czasie wojen napoleo\u0144skich w hiszpanii w latach 1808\u20131814 barcelona by\u0142a kilkakrotnie widowni\u0105 walk. miasto prze\u017cy\u0142o burzliwy rozw\u00f3j handlu i przemys\u0142u w xx wieku.\nw czasie wojny domowej w hiszpanii miasto kilkukrotnie sta\u0142o si\u0119 aren\u0105 dzia\u0142a\u0144 wojennych. 19 lipca 1936 r. zrewoltowany t\u0142um pod wodz\u0105 anarchist\u00f3w z iberyjskiej federacji anarchistycznej nie dopu\u015bci\u0142 do zaj\u0119cia miasta przez puczyst\u00f3w gen. franco. nast\u0119pnie w barcelonie formowano milicje, kt\u00f3re prowadzi\u0142y walk\u0119 na froncie arago\u0144skim. w maju 1937 r. dosz\u0142o do star\u0107 mi\u0119dzy anarchistami a wspieraj\u0105cymi komunist\u00f3w \u017co\u0142nierzami (dni majowe w barcelonie). miasto zosta\u0142o zdobyte przez frankist\u00f3w 26 stycznia 1939. po wojnie domowej sta\u0142o si\u0119 centrum oporu republikan\u00f3w i \u015bwiadomo\u015bci narodowej katalo\u0144czyk\u00f3w.\nwsp\u00f3\u0142czesna koncepcja urbanistyczna barcelony zosta\u0142a opracowana przez znanego teoretyka architektury ildefonsa cerd\u0119 (uwa\u017canego za \u201eojca\u201d urbanistyki, autora og\u00f3lnej teorii urbanizacji). stworzono j\u0105 na potrzeby rozpisanego przez w\u0142adze w 1858 konkursu architektonicznego. projekt cerdy zaj\u0105\u0142 w nim drugie miejsce, przegrywaj\u0105c z koncepcj\u0105 roviry i triasa. do realizacji zwyci\u0119skiego projektu nigdy nie dosz\u0142o, za\u015b kilka miesi\u0119cy p\u00f3\u017aniej na mocy dekretu kr\u00f3lewskiego zdecydowano o wdro\u017ceniu planu ildefonsa cerdy, co mia\u0142o du\u017cy wp\u0142yw na dzisiejszy obraz miasta. cerd\u00e0 zaprojektowa\u0142 sie\u0107 ulic na module kwadratu, ulice podstawowej siatki maj\u0105 jednakow\u0105 szeroko\u015b\u0107 20 m, a bloki miejskie \u2013 113 \u00d7 113 m, przy czym ka\u017cdy blok ma \u015bci\u0119te naro\u017cniki, przez co skrzy\u017cowania tworz\u0105 atrakcyjne place wzbogacone ma\u0142\u0105 architektur\u0105 w postaci fontann i pomnik\u00f3w oraz drzew.\n17 sierpnia 2017 w mie\u015bcie mia\u0142 miejsce zamach terrorystyczny, do kt\u00f3rego przyzna\u0142o si\u0119 tzw. pa\u0144stwo islamskie. w jego wyniku zgin\u0119\u0142o 14 os\u00f3b, a ok. 130 zosta\u0142o rannych.\n\n\n== demografia ==\n\nbarcelona liczy 1 620 809 mieszka\u0144c\u00f3w wewn\u0105trz centrum administracyjnego na powierzchni 101,4 km\u00b2. strefa miejska barcelony (ang. urban zone) ma 4 440 629 mieszka\u0144c\u00f3w wed\u0142ug danych eurostatu. zesp\u00f3\u0142 miejski liczy 4 588 000 mieszka\u0144c\u00f3w b\u0119d\u0105c pi\u0105tym co do wielko\u015bci zespo\u0142em miejskim w unii europejskiej po pary\u017cu, zag\u0142\u0119biu ruhry, madrycie i mediolanie. wed\u0142ug danych hiszpa\u0144skiego ministerstwa rozwoju tzw. wielki zesp\u00f3\u0142 miejski barcelony (hiszp. grande \u00e1rea urbana) ma 5 030 679 mieszka\u0144c\u00f3w na powierzchni 3271 km\u00b2, w latach 2001\u20132011 nast\u0105pi\u0142 wzrost ludno\u015bci o 639 483 os\u00f3b, co stanowi wzrost o 14,5%. ca\u0142a metropolia miejska barcelony (obszar metropolitalny) ma oko\u0142o 5 milion\u00f3w mieszka\u0144c\u00f3w, wed\u0142ug r\u00f3\u017cnych \u017ar\u00f3de\u0142: wed\u0142ug brookings institution ma 4 730 300 mieszka\u0144c\u00f3w, wed\u0142ug ajuntament de barcelona \u2013 4 777 042, wed\u0142ug organizacji wsp\u00f3\u0142pracy gospodarczej i rozwoju \u2013 4 900 000; wed\u0142ug idescat, instytutu statystycznego katalonii \u2013 5 029 181 mieszka\u0144c\u00f3w; wed\u0142ug world gazetteer \u2013 5 407 264; wed\u0142ug departamentu spraw gospodarczych i spo\u0142ecznych onz \u2013 5 083 000; wed\u0142ug europejskiego urz\u0119du statystycznego (eurostat) \u2013 5 474 482.\npopulacja samego miasta stanowi 3,4% populacji hiszpanii, natomiast populacja ca\u0142ej metropolii stanowi 10,1% wszystkich mieszka\u0144c\u00f3w hiszpanii. g\u0119sto\u015b\u0107 zaludnienia miasta barcelony to 15 813 os\u00f3b na kilometr kwadratowy, natomiast g\u0119sto\u015b\u0107 zaludnienia ca\u0142ej metropolii to 1473 os\u00f3b na kilometr kwadratowy. barcelona jest g\u0142\u00f3wnym zespo\u0142em miejskim megalopolis o liczbie ludno\u015bci wynosz\u0105cej 25 milion\u00f3w mieszka\u0144c\u00f3w po\u0142o\u017conego w p\u00f3\u0142nocno-zachodniej cz\u0119\u015bci morza \u015br\u00f3dziemnego.\nponad 280 tysi\u0119cy mieszka\u0144c\u00f3w co stanowi 17,4% populacji centrum administracyjnego barcelony to osoby urodzone poza hiszpani\u0105. w\u015br\u00f3d os\u00f3b urodzonych w europie, najwi\u0119cej imigrant\u00f3w pochodzi z w\u0142och (22 909 os\u00f3b), francji (11 922 os\u00f3b), rumunii (6 906 os\u00f3b), niemiec (6 582 os\u00f3b) i wielkiej brytanii (5 753 os\u00f3b). \u0142\u0105cznie z europy pochodzi 87 193 os\u00f3b, czyli 30,9% wszystkich imigrant\u00f3w. z ameryki (g\u0142\u00f3wnie z ameryki \u0142aci\u0144skiej) pochodzi 39,4% imigrant\u00f3w. z pozosta\u0142ych cz\u0119\u015bci \u015bwiata pochodzi \u0142\u0105cznie 29,6% imigrant\u00f3w.\nw 1900 roku barcelon\u0119 zamieszkiwa\u0142o 533 tys. ludzi. liczba ta ros\u0142a powoli do 1950 roku, kiedy do barcelony zacz\u0119li przyje\u017cd\u017ca\u0107 ludzie z mniej uprzemys\u0142owionych region\u00f3w hiszpanii. najwi\u0119cej mieszka\u0144c\u00f3w barcelona mia\u0142a w 1979 roku: 1 906 998 os\u00f3b.\n\n\n== gospodarka ==\n\n\n=== charakterystyka ===\nbarcelo\u0144ski obszar metropolitalny obejmuje 63,4% mieszka\u0144c\u00f3w jednego z najbogatszych region\u00f3w w po\u0142udniowej europie \u2013 katalonii, gdzie produkt krajowy brutto (pkb) wynosi 200 miliard\u00f3w euro (37% pkb polski), natomiast pkb na mieszka\u0144ca wynosi \u20ac28 400 (13% wi\u0119cej ni\u017c \u015brednia w ue, 48% wi\u0119cej ni\u017c polska). barcelona jest jedn\u0105 z najwi\u0119kszych pot\u0119g gospodarczych w unii europejskiej, jej produkt miejski brutto (pmb) wynosi\u0142 w 2008 roku 177 miliard\u00f3w dolar\u00f3w natomiast w 2012 wynosi\u0142 171 miliard\u00f3w dolar\u00f3w, klasyfikuj\u0105c si\u0119 na 6 miejscu w europie po londynie, pary\u017cu, moskwie, madrycie stambule. w barcelonie dzia\u0142a 174 926 firm co stanowi 5,4% wszystkich firm dzia\u0142aj\u0105cych na terenie hiszpanii, w prowincji barcelona dzia\u0142a 453 485 firm, co stanowi 14% wszystkich firm dzia\u0142aj\u0105cych na terenie hiszpanii. procentowy podzia\u0142 gospodarczy: agroturystyka \u2013 0% w mie\u015bcie i 0,1% w obszarze metropolitalnym, przemys\u0142 odpowiednio 8,8% i 16,1%, budownictwo odpowiednio 3,5% i 4,8%, us\u0142ugi odpowiednio 87,7% i 79,1%. bezrobocie w mie\u015bcie barcelona w czerwcu 2022 roku wynosi\u0142o 6,84%, natomiast w ca\u0142ej prowincji barcelona w 2021 roku bezrobocie wynosi\u0142o 10,1%.\nw badaniach dotycz\u0105cych jako\u015bci \u017cycia, barcelona uplasowa\u0142a si\u0119 na 24 miejscu w\u015br\u00f3d miast \u015bwiata w 2015 roku wed\u0142ug magazynu monocle i na 42 miejscu w\u015br\u00f3d miast \u015bwiata w 2017 roku wed\u0142ug mercer (tu\u017c za londynem i mediolanem, przed lizbon\u0105 i nowym jorkiem). w 2009 roku barcelona by\u0142a czwartym miastem pod wzgl\u0119dem warunk\u00f3w dla biznesu i najszybciej rozwijaj\u0105c\u0105 si\u0119 europejsk\u0105 metropoli\u0105 ze wzrostem gospodarczym wynosz\u0105cym 17% rocznie. w tym roku barcelona by\u0142a tak\u017ce trzynastym pod wzgl\u0119dem innowacyjno\u015bci miastem na \u015bwiecie. barcelona zosta\u0142a uznana za miasto przysz\u0142o\u015bci po\u0142udniowej europy 2014/15, w oparciu o jej potencja\u0142 gospodarczy. barcelona znajduje si\u0119 na 7 miejscu w\u015br\u00f3d miast \u015bwiata w rankingu dotycz\u0105cym ch\u0119ci cudzoziemc\u00f3w do wyjazdu i pracy do konkretnego miasta na \u015bwiecie oraz na 8 miejscu w\u015br\u00f3d najbardziej imprezowych miast na \u015bwiecie.\n\n\n=== przemys\u0142 ===\nsektor przemys\u0142owy obejmuje 8,8% wszystkich pracownik\u00f3w w mie\u015bcie, 16,1% w obszarze metropolitalnym barcelony i 17,8% w regionie. w obszarze metropolitalnym barcelony znajduje si\u0119 65,9% wszystkich zak\u0142ad\u00f3w przemys\u0142owych katalonii. g\u0142\u00f3wnymi ga\u0142\u0119ziami przemys\u0142owymi w barcelonie s\u0105: przemys\u0142 samochodowy, farmaceutyczny, chemiczny, spo\u017cywczy, elektryczny, papierniczy oraz przetwarzania odpad\u00f3w.\nbarcelona by\u0142a i jest du\u017cym o\u015brodkiem przemys\u0142u motoryzacyjnego. od pocz\u0105tku xx wieku w barcelonie dzia\u0142a\u0142o kilkadziesi\u0105t producent\u00f3w motoryzacyjnych, do najwi\u0119kszych nale\u017ca\u0142y m.in. ebro, hispano-suiza i pegaso. obecnie w obr\u0119bie rejonu barcelony dzia\u0142a najwi\u0119kszy hiszpa\u0144ski producent motoryzacyjny seat, a tak\u017ce fabryka nissana, jak r\u00f3wnie\u017c montesa honda \u2013 jednostka zale\u017cna hondy. dzia\u0142a tu tak\u017ce fabryka skuter\u00f3w, motorower\u00f3w, motocykli i quad\u00f3w derbi oraz fabryka motocykli sherco. dzia\u0142aj\u0105 tu r\u00f3wnie\u017c fabryki cz\u0119\u015bci samochodowych, np. denso. znajduje si\u0119 tu r\u00f3wnie\u017c zak\u0142ad produkcyjny oraz centrum badawczo-rozwojowe taboru tramwajowego alstom oraz galactic suite limited, przedsi\u0119biorstwo przemys\u0142u kosmicznego.\nw rejonie barcelony dzia\u0142aj\u0105 te\u017c znani producenci z innych bran\u017c, np. producent sanitari\u00f3w roca, producent odzie\u017cy mango czy producent lizak\u00f3w chupa chups.\n\n\n=== targi i wystawy ===\nborsa de barcelona to gie\u0142da papier\u00f3w warto\u015bciowych znajduj\u0105ca si\u0119 w barcelonie.\nworld trade center barcelona to centrum handlu \u015bwiatowego.\nfira de barcelona to jedno z najwi\u0119kszych centr\u00f3w targowo-wystawienniczych i kongresowych w europie. odbywa si\u0119 tu kilkadziesi\u0105t imprez rocznie, w tym mobile world congress. ca\u0142kowita powierzchnia wystawowa wynosi 405 000 m\u00b2 (41 ha).\nw barcelonie dwa razy odby\u0142a si\u0119 wystawa \u015bwiatowa expo \u2013 w 1888 i 1929 roku, a tak\u017ce \u015bwiatowej klasy konferencje takie jak universal forum of cultures 2004 czy world urban forum 2004.\nmiasto jest na pi\u0105tym miejscu na \u015bwiecie w ilo\u015bci organizowanych co roku mi\u0119dzynarodowych spotka\u0144 kongresowych.\nod 2005 do 2009 roku miasto by\u0142o gospodarzem presti\u017cowego pokazu mody bread and butter tradeshow. od 2009 roku w mie\u015bcie dwa razy w roku organizowane s\u0105 mi\u0119dzynarodowe pokazy mody the brandery. obecnie barcelona jest pi\u0105t\u0105 stolic\u0105 mody po nowym jorku, pary\u017cu, londynie i los angeles.\n\n\n=== turystyka ===\nbarcelona to mi\u0119dzynarodowe centrum turystyczne, z licznymi terenami rekreacyjnymi, rozwini\u0119t\u0105 infrastruktur\u0105 turystyczn\u0105, najlepszymi pla\u017cami miejskimi na \u015bwiecie, z \u0142agodnym i ciep\u0142ym klimatem \u015br\u00f3dziemnomorskim, wieloma zabytkami z r\u00f3\u017cnych epok, w tym dziewi\u0119cioma obiektami \u015bwiatowego dziedzictwa unesco. w 2011 roku barcelon\u0119 odwiedzi\u0142o 7 390 777 turyst\u00f3w. w 2017 roku barcelona by\u0142a 23 miastem pod wzgl\u0119dem liczby przyjazd\u00f3w turyst\u00f3w na \u015bwiecie i sz\u00f3stym w europie po londynie, pary\u017cu, rzymie, stambule i pradze z 7,6 milionem turyst\u00f3w w ci\u0105gu roku.\n\n\n== transport ==\n\n\n=== transport kolejowy ===\nbarcelona jest najwi\u0119kszym (wraz z madrytem) w\u0119z\u0142em g\u0142\u00f3wnego hiszpa\u0144skiego przewo\u017anika kolejowego renfe. barcelon\u0119 przecinaj\u0105 trzy trasy ave \u2013 kolei du\u017cych pr\u0119dko\u015bci przystosowanych do pr\u0119dko\u015bci ponad 300 km/h. barcelona ma szybkie po\u0142\u0105czenia kolejowe z g\u0142\u00f3wnymi miastami w hiszpanii, takimi jak saragossa i madryt na zachodzie, malaga i sewilla na po\u0142udniowym zachodzie, walencja na po\u0142udniu (cz\u0119\u015b\u0107 trasy jest wci\u0105\u017c modernizowana) oraz szybkie po\u0142\u0105czenie z francj\u0105 na p\u00f3\u0142nocy, gdzie \u0142\u0105czy si\u0119 z francusk\u0105 sieci\u0105 kolei du\u017cych pr\u0119dko\u015bci tgv.\nopr\u00f3cz kolei dalekobie\u017cnej, w mie\u015bcie i aglomeracji dzia\u0142a tak\u017ce sie\u0107 kolei podmiejskiej rodalies barcelona. po\u0142owa linii obs\u0142ugiwana jest przez renfe (w ramach renfe cercan\u00edas) a druga po\u0142owa jest obs\u0142ugiwana przez fgc. p\u00f3\u0142nocno-wschodnie przedmie\u015bcia (w stron\u0119 matar\u00f3) po\u0142\u0105czone s\u0105 za pomoc\u0105 linii kolejowej barcelona-matar\u00f3-ma\u00e7anet massanes. linia ta w wi\u0119kszo\u015bci przebiega wybrze\u017cem morza \u015br\u00f3dziemnego. zachodnie przedmie\u015bcia (w g\u0142\u0105b l\u0105du) po\u0142\u0105czone s\u0105 za pomoc\u0105 linii kolejowej barcelona-ripoll oraz linii kolejowej barcelona-vall\u00e8s. po\u0142udniowe przedmie\u015bcia (w stron\u0119 sitges) po\u0142\u0105czone s\u0105 za pomoc\u0105 linii kolejowej barcelona-vilanova-valls. linia ta w wi\u0119kszo\u015bci przebiega wybrze\u017cem morza \u015br\u00f3dziemnego.\ng\u0142\u00f3wny dworzec kolejowy miasta to barcelona sants. drugim co do wielko\u015bci dworcem kolejowym barcelony jest barcelona estaci\u00f3 de fran\u00e7a. obecnie w budowie jest barcelona-sagrera, kt\u00f3ra ma przej\u0105\u0107 wiele nowych po\u0142\u0105cze\u0144 mi\u0119dzynarodowych.\n\n\n=== transport drogowy ===\nbarcelon\u0119 przecinaj\u0105 trzy trasy mi\u0119dzynarodowe: e15 (wielka brytania \u2194 francja \u2194 hiszpania), e90 (turcja \u2194 grecja \u2194 w\u0142ochy \u2194 hiszpania \u2194 portugalia) i e9 (hiszpania \u2194 francja). barcelona, jak i jej obszar miejski posiada rozbudowan\u0105 sie\u0107 autostrad i dr\u00f3g ekspresowych, m.in. a-2, a-7, c-16, c-17, c-31, c-32, c-33, c-58, c-60 rozchodz\u0105cych si\u0119 we wszystkich kierunkach.\ncentrum miasta jest otoczone trzema obwodnicami w kszta\u0142cie pier\u015bcienia: ronda de dalt (b-20), ronda del litoral (b-10) i ronda del mig (podzielone na dwie cz\u0119\u015bci: travessera de dalt i gran via de carles iii).\n\n\n=== transport miejski ===\n\nbarcelona i jej obszar miejski ma rozbudowan\u0105 sie\u0107 transportu publicznego, kt\u00f3ry obejmuje metro, sie\u0107 autobus\u00f3w, sieci tramwajowe, kilka linii kolei linowej, sie\u0107 szybkiej kolei podmiejskiej oraz sie\u0107 korporacji taks\u00f3wek. wiele z tych sieci i linii tworz\u0105 system koordynowany przez konsorcjum autoritat del transport metropolit\u00e0 (atm). transports metropolitans de barcelona (tmb) to g\u0142\u00f3wny operator publicznego transportu zbiorowego, kt\u00f3ry operuje wi\u0119kszo\u015bci\u0105 linii metra, po\u0142ow\u0105 linii autobusowych, jedn\u0105 lini\u0105 tramwajow\u0105 oraz dwoma kolejami linowymi.\nmetro w barcelonie powsta\u0142o w 1924 roku i ca\u0142y czas jest rozbudowywane. obecnie ma ponad 123 km d\u0142ugo\u015bci, 165 stacji i 11 linii. wi\u0119kszo\u015b\u0107 linii obs\u0142ugiwana jest przez tmb, kilka linii dzia\u0142a pod kontrol\u0105 przewo\u017anika kolejowego fgc.\n\nbarcelona ma trzy sieci tramwajowe. dwie g\u0142\u00f3wne to trambaix i trambes\u00f2s maj\u0105ce \u0142\u0105cznie oko\u0142o 30 km d\u0142ugo\u015bci i 50 przystank\u00f3w, obs\u0142ugiwane s\u0105 przez trammet. inn\u0105 sieci\u0105 jest tramvia blau (niebieski tramwaj), wykorzystuj\u0105cy historyczny tabor i jest obs\u0142ugiwany przez tmb. barcelona posiada tak\u017ce rozbudowan\u0105 sie\u0107 linii autobusowych o d\u0142ugo\u015bci 2242 km, korzysta z nich 263.3 mln pasa\u017cer\u00f3w rocznie. istnieje 215 linii, oraz 11 g\u0142\u00f3wnych przewo\u017anik\u00f3w. najwi\u0119kszym przewo\u017anikiem autobusowym jest tmb maj\u0105cy \u0142\u0105cznie 102 linie oraz barcelona bus tur\u00edstic kt\u00f3ry obwozi pasa\u017cer\u00f3w po wszystkich najwa\u017cniejszych atrakcjach miasta, zatrzymuj\u0105c si\u0119 na 44 przystankach, na kt\u00f3rych mo\u017cna ko\u0144czy\u0107 lub zaczyna\u0107 podr\u00f3\u017c. barcelona i jej aglomeracja posiada kilka linii kolei linowej i kolei linowo-terenowej.\nmiejskie taks\u00f3wki maj\u0105 czarno-\u017c\u00f3\u0142te barwy i mo\u017cna je zatrzyma\u0107 na ulicy lub zamawia\u0107 telefonicznie. w mie\u015bcie funkcjonuje us\u0142uga publicznego systemu wypo\u017cyczania rower\u00f3w pod nazw\u0105 bicing. u\u017cytkownik maj\u0105c swoj\u0105 kart\u0119 u\u017cytkownika, mo\u017ce wzi\u0105\u0107 rower z jednej z ponad 400 stacji rozsianych po mie\u015bcie i korzysta\u0107 z niego i pozostawi\u0107 go na innej stacji. barcelona znalaz\u0142a si\u0119 na 13 miejscu na \u015bwiecie w rankingu dotycz\u0105cym miast przyjaznym rowerzystom.\n\n\n=== transport lotniczy ===\nbarcelona jest du\u017cym mi\u0119dzynarodowym w\u0119z\u0142em transportu lotniczego, lotniska obs\u0142uguj\u0105ce miasto i jej obszar metropolitalny przyj\u0119\u0142y w 2019 roku ponad 50 milion\u00f3w pasa\u017cer\u00f3w. port lotniczy barcelona\u2013el prat jest g\u0142\u00f3wnym lotniskiem barcelony i katalonii, le\u017cy oko\u0142o 10 km od centrum miasta. w 2017 obs\u0142u\u017cy\u0142 ponad 47,2 miliona pasa\u017cer\u00f3w (52,7 mln w 2019 roku). drugim co do wa\u017cno\u015bci portem lotniczym w regionie jest port lotniczy girona, po\u0142o\u017cony na p\u00f3\u0142noc od barcelony, w 2017 roku obs\u0142u\u017cy\u0142 2 miliony pasa\u017cer\u00f3w. trzecim portem lotniczym w tym regionie jest port lotniczy reus, po\u0142o\u017cony na po\u0142udnie od barcelony, w 2017 roku obs\u0142u\u017cy\u0142 1 milion pasa\u017cer\u00f3w.\n\n\n=== transport wodny ===\nport barcelona to najwi\u0119kszy port katalonii i jeden z najwi\u0119kszych port\u00f3w w europie oraz w basenie morza \u015br\u00f3dziemnego, prze\u0142adowuj\u0105cy ponad 40 milion\u00f3w ton towar\u00f3w i prawie 2 miliony kontener\u00f3w rocznie. port barcelona jest jednym z najwi\u0119kszych port\u00f3w wycieczkowych europy, obs\u0142uguje 3,6 miliona pasa\u017cer\u00f3w rocznie. powierzchnia portu wynosi ponad 10 km\u00b2 i obejmuje port handlowy, kilka port\u00f3w jachtowych, terminale pasa\u017cerskie oraz obiekty us\u0142ugowe, handlowe i kulturalne.\n\n\n== zabytki i atrakcje turystyczne ==\n\n\n=== lista \u015bwiatowego dziedzictwa unesco ===\nbarcelona ma dziewi\u0119\u0107 obiekt\u00f3w z listy \u015bwiatowego dziedzictwa unesco: siedem dzie\u0142 architektonicznych antoniego gaud\u00ed oraz szpital \u015bw. paw\u0142a i pa\u0142ac muzyki katalo\u0144skiej. ponadto w prowincji barcelona znajduje si\u0119 pi\u0119\u0107 innych obiekt\u00f3w \u015bwiatowego dziedzictwa unesco z grupy \u015br\u00f3dziemnomorska sztuka skalna p\u00f3\u0142wyspu iberyjskiego (ang. rock art of the mediterranean basin on the iberian peninsula) oznaczone kodami od 874-001 do 874-005.\n\n\n=== pozosta\u0142e atrakcje ===\nopr\u00f3cz obiekt\u00f3w z listy \u015bwiatowego dziedzictwa unesco oraz wielu obiekt\u00f3w kulturalnych takich jak muzea, galerie sztuki, teatry czy opery, barcelona ma wiele innych atrakcji turystycznych:\n\npla\u00e7a reial / plaza real \u2013 to placyk, gdzie pod arkadami znajduje si\u0119 wiele kawiarenek. plac zdobi\u0105 centralnie po\u0142o\u017cona fontanna i latarnie projektu gaudiego, na placu znajduje si\u0119 wiele palm.\npasseig de gr\u00e0cia \u2013 pasa\u017c gracia jest jedn\u0105 z g\u0142\u00f3wnych ulic handlowych i biznesowych miasta, na kt\u00f3rej zlokalizowanych jest kilka znanych projekt\u00f3w architektury.w okolicach miasta na wzg\u00f3rzu montserrat znajduje si\u0119 s\u0142awny klasztor. wzd\u0142u\u017c wybrze\u017ca katalonii rozci\u0105gaj\u0105 si\u0119 pla\u017ce costa brava (prowincja girona) na p\u00f3\u0142noc od miasta (jeden z g\u0142\u00f3wnych region\u00f3w wypoczynkowych europy) oraz costa dorada (g\u0142\u00f3wnie prowincja tarragona) na po\u0142udnie od miasta.\n\n\n=== pla\u017ce ===\npla\u017ce w barcelonie zosta\u0142y skwalifikowane przez national geographic oraz discovery channel jako najlepsze pla\u017ce miejskie na \u015bwiecie. barcelona ma dziewi\u0119\u0107 pla\u017c o \u0142\u0105cznej d\u0142ugo\u015bci 4.4 km.\nbarceloneta to najbardziej popularna pla\u017ca w mie\u015bcie, ma d\u0142ugo\u015b\u0107 400 metr\u00f3w. innymi pla\u017cami s\u0105 bogatell (notowana w rankingu 46 najlepszych pla\u017c na \u015bwiecie wed\u0142ug the times) o d\u0142ugo\u015bci 700 metr\u00f3w, sant sebasti\u00e0 o d\u0142ugo\u015bci 660 metr\u00f3w, somorrostro o d\u0142ugo\u015bci 500 metr\u00f3w, mar bella r\u00f3wnie\u017c o d\u0142ugo\u015bci 500 m, sant miquel o d\u0142ugo\u015bci 440 metr\u00f3w, nova mar bella r\u00f3wnie\u017c o d\u0142ugo\u015bci 420 m, nova ic\u00e0ria o d\u0142ugo\u015bci 400 m oraz llevant o d\u0142ugo\u015bci 375 m.\n\n\n=== parki ===\nbarcelona ma 85 park\u00f3w o \u0142\u0105cznej powierzchni 559,5 ha ponadto w mie\u015bcie i na obrze\u017cach miasta rozci\u0105ga si\u0119 parc de collserola, naturalny park le\u015bny o powierzchni 8295 ha, z czego w samym granicach administracyjnych miasta znajduje si\u0119 1795 ha.\ndo najwi\u0119kszych park\u00f3w miejskich nale\u017c\u0105: parc de montju\u00efc (196 ha), parc de la ciutadella (31 ha), parc del guinard\u00f3 (19 ha), park g\u00fcell (17.2 ha), parc del castell de l\u2019oreneta (17.2 ha), parc de diagonal mar (14.3 ha), parc central de nou barris (13.2 ha), parc del poblenou (11.9 ha), parc esportiu de can drag\u00f3 (11.9 ha) i jard\u00ed bot\u00e0nic de barcelona (barcelo\u0144ski ogr\u00f3d botaniczny, 10.9 ha). jednym z ciekawszych park\u00f3w jest parc del laberint d\u2019horta, w formie labiryntu.\nw barcelonie znajduje si\u0119 r\u00f3wnie\u017c ogr\u00f3d zoologiczny oraz najwi\u0119ksze akwarium i oceanarium w europie \u2013 l\u2019aqu\u00e0rium de barcelona, zawieraj\u0105ce 8000 ryb w tym 11 rekin\u00f3w w basenach wype\u0142nionych 4 milionami litr\u00f3w wody morskiej, kt\u00f3re mo\u017cna ogl\u0105da\u0107 m.in. z 80 metrowego podwodnego szklanego tunelu. w aglomeracji znajduje si\u0119 r\u00f3wnie\u017c morski park rozrywki \u2013 marineland catalunya.\nparc d'atraccions del tibidabo (park atrakcji tibidabo) obejmuje m.in. weso\u0142e miasteczko, kino i muzeum automat\u00f3w. o godzin\u0119 jazdy od barcelony jest oddalone najwi\u0119ksze weso\u0142e miasteczko w hiszpanii i sz\u00f3ste w europie \u2013 port aventura, kt\u00f3re odwiedza ponad 3.5 mln os\u00f3b rocznie. na obrze\u017cach miasta znajduje si\u0119 tak\u017ce park miniatur catalunya en miniatura.\n\n\n== administracja ==\njako stolica wsp\u00f3lnoty autonomicznej katalonii, barcelona jest siedzib\u0105 generalitat de catalunya, rz\u0105du katalo\u0144skiego \u2013 w\u0142adzy wykonawczej, parlamentu i s\u0105du najwy\u017cszego katalonii. miasto jest tak\u017ce stolic\u0105 prowincji barcelona i comarki barcelon\u00e9s.\n\n\n=== rada miasta i burmistrz ===\nbarcelona jest zarz\u0105dzana przez rad\u0119 miasta sk\u0142adaj\u0105c\u0105 si\u0119 z 41 radnych, wybieranych na czteroletni\u0105 kadencj\u0119 w wyborach powszechnych. jako jeden z dw\u00f3ch najwi\u0119kszych miast w hiszpanii, barcelona ma specjalne prawa regulowane przez carta municipal. karta ta daje szersze uprawnienia burmistrza, rozszerza kompetencje rady miejskiej w takich dziedzinach jak telekomunikacja, ruch miejski, bezpiecze\u0144stwo drogowe czy bezpiecze\u0144stwo publiczne, a tak\u017ce daje radzie miasta prawo weta w sprawach, kt\u00f3re zostan\u0105 ustalone przez rz\u0105d centralny hiszpanii. burmistrzem barcelony jest ada colau i ballano, rzeczniczka lewicowo-ekologicznego ruchu obywatelskiego barcelona en com\u00fa, kt\u00f3ry zdoby\u0142 najwi\u0119cej mandat\u00f3w w radzie miasta w wyborach samorz\u0105dowych w 2015 roku.\n\n\n=== podzia\u0142 administracyjny ===\nod 1997 roku barcelona jest podzielona na 10 dzielnic (hiszp. distrito, kat. districte):\n\nciutat vella\neixample\nsants-montju\u00efc\nles corts\nsarri\u00e0-sant gervasi\ngr\u00e0cia\nhorta-guinard\u00f3\nnou barris\nsant andreu\nsant mart\u00ed\n\n\n== kultura ==\n\n\n=== teatr, muzyka i kino ===\nw barcelonie znajduje si\u0119 wiele teatr\u00f3w, w tym \u015bwiatowej s\u0142awy teatro-opera gran teatre del liceu otwarty w 1847 roku. innymi wa\u017cniejszymi teatrami s\u0105 teatre nacional de catalunya (katalo\u0144ski teatr narodowy), teatre lliure, coliseum czy teatre grec (teatr na wolnym powietrzu). teatre principal (teatr g\u0142\u00f3wny) jest jednym z najstarszych teatr\u00f3w nowo\u017cytnych w europie, pocz\u0105tki teatru si\u0119gaj\u0105 1596 roku, jednak\u017ce przez lata zmienia\u0142a si\u0119 siedziba teatru.\nw barcelonie znajduje si\u0119 wiele kin, w tym kino tr\u00f3jwymiarowe imax.\nbarcelona jest siedzib\u0105 dla orquestra simf\u00f2nica de barcelona i nacional de catalunya (skr\u00f3towo znana jako obc) \u2013 najwi\u0119kszej orkiestry symfonicznej w katalonii wykonuj\u0105cej oko\u0142o 75 koncert\u00f3w w sezonie. co roku w pa\u0142acu muzyki katalo\u0144skiej odbywa si\u0119 mi\u0119dzynarodowy konkurs muzyczny im. marii canals. na stadionie olimpijskim o pojemno\u015bci 55 000 widz\u00f3w rozegrano kilkadziesi\u0105t wi\u0119kszych koncert\u00f3w muzycznych gwiazd \u015bwiatowej klasy. najwi\u0119ksz\u0105 hal\u0105 koncertow\u0105 jest palau sant jordi mog\u0105ca pomie\u015bci\u0107 na koncertach 20 000 widz\u00f3w, na kt\u00f3rej r\u00f3wnie\u017c odby\u0142o si\u0119 kilkadziesi\u0105t koncert\u00f3w muzycznych gwiazd \u015bwiatowej klasy. w barcelonie obywa si\u0119 regularnie kilka wi\u0119kszych festiwali muzycznych, np. primavera sound na kt\u00f3ry w 2013 roku przyjecha\u0142o 170 000 os\u00f3b, s\u00f3nar (trzydniowy festiwal muzyki elektronicznej i nie tylko), festival cru\u00eflla barcelona na kt\u00f3ry w 2014 roku przyjecha\u0142o 30 000 os\u00f3b czy telecogresca. co jaki\u015b czas odbywa si\u0119 tu festiwal muzyki rockowej sonisphere festival.\n\n\n=== muzea i galerie ===\nw barcelonie znajduje si\u0119 wiele muze\u00f3w, kt\u00f3re dotycz\u0105 r\u00f3\u017cnych dziedzin i epok. jednym z najwi\u0119kszych jest museu nacional d\u2019art de catalunya (muzeum narodowe katalonii), kt\u00f3re posiada m.in. kolekcj\u0119 sztuki roma\u0144skiej, gotyckiej, renesansu i baroku. museu d\u2019art contemporani de barcelona koncentruje si\u0119 na sztuce katalo\u0144skiej i hiszpa\u0144skiej po 1945 roku. muzea sztuki takie jak fundaci\u00f3 joan mir\u00f3, muzeum picassa czy fundaci\u00f3 antoni t\u00e0pies wystawiaj\u0105 kolekcje tych znanych na ca\u0142ym \u015bwiecie artyst\u00f3w. kilka muze\u00f3w obejmuje dziedziny historii i archeologii, takie jak museu barbier-mueller d\u2019art precolomb\u00ed wystawiaj\u0105ce kolekcj\u0119 sztuki pierwotnych (prekolumbijskich) mieszka\u0144c\u00f3w ameryki \u0142aci\u0144skiej oraz inne, np. museu d\u2019hist\u00f2ria de barcelona (muzeum historii barcelony) czy museu d\u2019arqueologia de catalunya (muzeum archeologiczne katalonii). znajduje si\u0119 tu tak\u017ce museo mar\u00edtimo \u2013 muzeum morskie, kt\u00f3re ukazuje 700-letni\u0105 histori\u0119 barcelo\u0144skiej \u017ceglugi oraz museu de ci\u00e8ncies naturals de barcelona \u2013 muzeum nauk przyrodniczych. muzeum nauki cosmocaixa barcelona w 2006 uzyska\u0142o tytu\u0142 najlepszego muzeum europy. w aglomeracji barcelony znajduje si\u0119 kilka muze\u00f3w, m.in. museo de montserrat posiadaj\u0105ce zabytki z ca\u0142ej 1000-letniej historii klasztoru oraz bogat\u0105 kolekcj\u0119 dzie\u0142 hiszpa\u0144skich i europejskich mistrz\u00f3w malarstwa oraz biblioteca museu v\u00edctor balaguer czy museo cau ferrat.\n\n\n== edukacja i nauka ==\nbarcelona jest jednym z najwi\u0119kszych o\u015brodk\u00f3w akademickich w po\u0142udniowej europie. na samych tylko uniwersytetach studiuje prawie \u0107wier\u0107 miliona student\u00f3w. znajduje si\u0119 tu uniwersytet barcelo\u0144ski \u2013 jeden z najstarszych uniwersytet\u00f3w na \u015bwiecie, za\u0142o\u017cony w 1450 roku. znajduje si\u0119 tu tak\u017ce szereg innych publicznych uniwersytet\u00f3w, np. uniwersytet pompeu fabry, universitat polit\u00e8cnica de catalunya, uniwersytet autonomiczny, kr\u00f3lewska katalo\u0144ska akademia sztuk pi\u0119knych za\u0142o\u017cona w 1775 roku, universitat oberta de catalunya (the open university) czy uniwersytet\u00f3w prywatnych, np. universitat internacional de catalunya, uniwersytet rajmunda llulla, universitat abat oliva ceu.\nistnieje tak\u017ce wiele uczelni nie b\u0119d\u0105cych uniwersytetami. iese business school, toulouse business school oraz esade business school zaliczane s\u0105 do najlepszych uczelni ekonomicznych na \u015bwiecie. istniej\u0105 tak\u017ce uczelnie kierunkowe, np. uczelnia muzyczna escola superior de m\u00fasica de catalunya.\nw rankingu najlepszych miast dla student\u00f3w barcelona uplasowa\u0142a si\u0119 na 24 miejscu na \u015bwiecie.\nbiblioteca de catalunya jest bibliotek\u0105 narodow\u0105 powsta\u0142\u0105 w 1907 roku, maj\u0105c\u0105 1500 metr\u00f3w p\u00f3\u0142ek z otwartym dost\u0119pem dla ludzi, oko\u0142o 20 000 wolumin\u00f3w i oko\u0142o 3 mln dokument\u00f3w.\ninstitut d\u2019estudis catalans (iec) jest instytutem / akademick\u0105 korporacj\u0105 naukowo-kulturaln\u0105 prowadz\u0105c\u0105 badania naukowe dotycz\u0105ce wszystkich element\u00f3w katalo\u0144skiej kultury.\ncentro nacional de supercomputaci\u00f3n to narodowe centrum superkomputer\u00f3w, znajduje si\u0119 w nim superkomputer marenostrum. na przedmie\u015bciach zlokalizowany jest synchrotron alba.\nbarcelona jest jednym z centr\u00f3w w\u0119z\u0142a wiedzy i innowacji (sustainable energy)\neuropejskiego instytutu technologicznego. w projekcie uczestnicz\u0105 te\u017c uczelnie i przedsi\u0119biorstwa z niemiec, holandii, francji, polski i szwecji. udzia\u0142 w projekcie pozwala na tworzenie zupe\u0142nie nowych technologii i ich transfer do biznesu. na badania wykorzystywane w biznesie przypadnie 120 mln euro rocznie. dzi\u0119ki pieni\u0105dzom z eit pojawia si\u0119 mo\u017cliwo\u015b\u0107 transferu technologii do biznesu na ogromn\u0105 skal\u0119.\n\n\n== sport ==\n\n\n=== obiekty sportowe ===\nbarcelona posiada bogat\u0105 infrastruktur\u0119 sportow\u0105, w postaci stadion\u00f3w, hal sportowych, kort\u00f3w tenisowych, basen\u00f3w oraz innych obiekt\u00f3w sportowych, jak r\u00f3wnie\u017c licznych teren\u00f3w rekreacyjnych. najwi\u0119kszym stadionem barcelony, jak r\u00f3wnie\u017c hiszpanii i europy jest camp nou o pojemno\u015bci prawie 100 000 os\u00f3b. rozgrywa tu swoje mecze fc barcelona, zar\u00f3wno w lidze hiszpa\u0144skiej, jak i europejskiej lidze mistrz\u00f3w. stadion ma najwy\u017csz\u0105 klas\u0119 wed\u0142ug klasyfikacji uefa. drugim pod wzgl\u0119dem wielko\u015bci stadionem jest estadi ol\u00edmpic llu\u00eds companys o pojemno\u015bci 56 000 widz\u00f3w. jest to stadion typu olimpijskiego dla imprez lekkoatletycznych, jak i pi\u0142karskich. stadion zosta\u0142 wybudowany dla nieobytych igrzysk olimpijskich w 1936 roku nazwanych olimpiad\u0105 ludow\u0105 jako alternatywa do igrzysk w nazistowskim berlinie. stadion ten r\u00f3wnie\u017c ma najwy\u017csz\u0105 klas\u0119 wed\u0142ug klasyfikacji uefa. estadi cornell\u00e0-el prat to stadion klubu rcd espanyol barcelona o pojemno\u015bci ponad 40 000 widz\u00f3w. znajduje si\u0119 tu r\u00f3wnie\u017c szereg mniejszych stadion\u00f3w.\npalau sant jordi jest najwi\u0119ksz\u0105 hal\u0105 sportow\u0105, jej pojemno\u015b\u0107 wynosi 13 000-17 000 podczas imprez sportowych i 20 000 podczas koncert\u00f3w. drug\u0105 co do wielko\u015bci hal\u0105 sportow\u0105 jest palau blaugrana, arena sekcji koszykarskiej, pi\u0142ki r\u0119cznej, hokeja na rolkach oraz futsalu klubu fc barcelony, ma pojemno\u015b\u0107 7500 widz\u00f3w. na przedmie\u015bciach znajduje si\u0119 palau municipal d'esports de badalona o pojemno\u015bci 12 000 widz\u00f3w. znajduje si\u0119 tu r\u00f3wnie\u017c szereg mniejszych hal sportowych. w aglomeracji barcelony znajduje si\u0119 tor formu\u0142y 1 \u2013 circuit de barcelona-catalunya o pojemno\u015bci 107 000 widz\u00f3w.\n\n\n=== kluby sportowe ===\nnajwi\u0119kszym klubem pi\u0142karskim miasta jest fc barcelona, za\u0142o\u017cona w 1899 roku. jest to m.in. 26-krotny mistrz i 24-krotny wicemistrz hiszpanii, 31-krotny zdobywca pucharu hiszpanii, 13-krotny zdobywca superpucharu hiszpanii, 5-krotny mistrz i 3-krotny wicemistrz ligi mistrz\u00f3w uefa, 4-krotny zdobywca pucharu zdobywc\u00f3w puchar\u00f3w oraz 5-krotny zdobywca superpucharu europy. drugim co do wielko\u015bci klubem jest rcd espanyol barcelona, powsta\u0142y w 1900 roku. kilka razy zdoby\u0142 puchar hiszpanii i wielokrotnie by\u0142 finalist\u0105. dwukrotny finalista ligi europy. jednokrotny mistrz hiszpanii w pi\u0142ce no\u017cnej kobiecej. czterokrotnie by\u0142 na trzecim miejscu w primera divisi\u00f3n, hiszpa\u0144skiej ekstraklasie. innym klubem pi\u0142karskim w mie\u015bcie jest ce europa, za\u0142o\u017cony w 1907 roku. wyst\u0119puje w czwartej lidze. dwa razy gra\u0142 w fina\u0142ach pucharu hiszpanii. opr\u00f3cz klub\u00f3w pi\u0142ki no\u017cnej, w mie\u015bcie funkcjonuje wiele klub\u00f3w innych dyscyplin sportowych. klub koszykarski fc barcelona to 18-krotny mistrz hiszpanii, 25-krotny zdobywca pucharu hiszpanii, dwukrotny mistrz ligi europejskiej oraz zdobywca pucharu interkontynentalnego. klub pi\u0142ki r\u0119cznej fc barcelona, jak r\u00f3wnie\u017c inne, np. klub hokejowy fc barcelona, klub rugby fc barcelona, klub futsalowy fc barcelona, klub hokeja na rolkach fc barcelona r\u00f3wnie\u017c maj\u0105 osi\u0105gni\u0119cia w rozgrywkach krajowych i europejskich. barcelona dragons to by\u0142y utytu\u0142owany klub futbolu ameryka\u0144skiego, obecnie w rejonie barcelony funkcjonuj\u0105 trzy kluby: barcelona b\u00fafals, badalona dracs i l\u2019hospitalet pioners.\n\n\n=== imprezy sportowe ===\nw barcelonie odby\u0142y si\u0119 letnie igrzyska olimpijskie 1992 oraz kilkadziesi\u0105t innych imprez o znaczeniu europejskim lub \u015bwiatowym. co roku w mie\u015bcie organizowanych jest wiele imprez sportowych o znaczeniu mi\u0119dzynarodowym, w tym kilka bieg\u00f3w ulicznych, np. marat\u00f3n de barcelona (maraton barcelo\u0144ski) o dystansie 42 195 km, w 2012 wystartowa\u0142o 16 216 uczestnik\u00f3w; cursa de bombers o dystansie 10 km, w 2010 roku wystartowa\u0142o 18 014 uczestnik\u00f3w, wy\u015bcig ma status iaaf bronze label road race; cursa el corte ingl\u00e9s o dystansie 11 km, w 2013 roku wystartowa\u0142o 83 410 uczestnik\u00f3w. barcelona open to coroczny mi\u0119dzynarodowy turniej tenisowy z cyklu atp world tour 500. w latach 2007\u20132012 rozgrywany by\u0142 tak\u017ce tenisowy turniej kobiecy cyklu wta tour, barcelona ladies open. na torze circuit de barcelona-catalunya co roku odbywaj\u0105 si\u0119 zawody mistrzostw \u015bwiata formu\u0142y 1 i kilka mniejszych zawod\u00f3w. w prowincji barcelona co roku odbywa si\u0119 aerosport, air show na kt\u00f3rym pokazywane s\u0105 akrobacje lotnicze. barcelona world race to mi\u0119dzynarodowy wy\u015bcig jacht\u00f3w dooko\u0142a ziemi, rozpoczynaj\u0105cy si\u0119 i ko\u0144cz\u0105cy si\u0119 w barcelonie.\nbarcelona wraz z o\u015brodkami sport\u00f3w zimowych w pirenejach (m.in. z la molin\u0105) kandydowa\u0142a do organizacji zimowych igrzysk olimpijskich w 2022 roku. w planach ceremonia otwarcia i zamkni\u0119cia oraz sporty halowe odby\u0142yby si\u0119 w barcelonie, natomiast dyscypliny alpejskie odby\u0142yby si\u0119 w g\u00f3rach. jednak\u017ce z powodu kryzysu barcelona wycofa\u0142a kandydatur\u0119 i rozwa\u017ca\u0142a ponowne zg\u0142oszenie 4 lata p\u00f3\u017aniej, na zimowe igrzyska olimpijskie 2026.\n\n\n== miasta partnerskie ==\nmiasta partnerskie barcelony w kolejno\u015bci chronologicznej:\n\n\n== zobacz te\u017c ==\nlista najwy\u017cszych budynk\u00f3w w barcelonie\nkonsulat generalny rp w barcelonie\nmetropolia ko\u015bcielna barcelony\n\n\n== przypisy ==\n\n\n== linki zewn\u0119trzne ==\noficjalna strona miasta (kat. \u2022 ang. \u2022 hiszp.)\nstrona przedsi\u0119biorstwa miejskiego transportu publicznego (kat. \u2022 ang. \u2022 hiszp.)"