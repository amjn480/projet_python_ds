"spanien (spanska: espa\u00f1a), officiellt konungariket spanien (spanska: reino de espa\u00f1a), \u00e4r ett land och en medlemsstat i europeiska unionen bel\u00e4gen i sydv\u00e4stra europa p\u00e5 iberiska halv\u00f6n. dess fastland gr\u00e4nsar i s\u00f6der och \u00f6ster till medelhavet, f\u00f6rutom en liten landgr\u00e4ns med det brittiska utomeuropeiska territoriet gibraltar, i norr till frankrike, andorra och biscayabukten och i v\u00e4ster till atlanten och portugal.\nspanskt territorium innefattar \u00e4ven balearerna i medelhavet, kanarie\u00f6arna i atlanten utanf\u00f6r afrikas kust och tv\u00e5 autonoma st\u00e4der i nordafrika, ceuta och melilla, som gr\u00e4nsar till marocko. vidare \u00e4r staden llivia en spansk exklav bel\u00e4gen inne p\u00e5 franskt territorium. med en yta p\u00e5 505 983 km\u00b2 \u00e4r spanien det, efter frankrike, n\u00e4st st\u00f6rsta landet i v\u00e4steuropa och europeiska unionen.\np\u00e5 grund av sitt l\u00e4ge har spaniens territorium varit f\u00f6rem\u00e5l f\u00f6r stor yttre p\u00e5verkan fr\u00e5n f\u00f6rhistorisk tid och fram till att spanien blev ett enat land p\u00e5 1400-talet, vilket skedde genom gifterm\u00e5let mellan de katolska monarkerna och slutf\u00f6randet av \u00e5terer\u00f6vringen, k\u00e4nd som reconquista, av den iberiska halv\u00f6n 1492. omv\u00e4nt har spanien varit en viktig inflytelsek\u00e4lla f\u00f6r andra regioner, fr\u00e4mst under den moderna eran, d\u00e5 man blev ett globalt imperium som har l\u00e4mnat ett arv p\u00e5 \u00f6ver 500 miljoner spansktalande i dag, vilket g\u00f6r spanskan till v\u00e4rldens n\u00e4st mest talade modersm\u00e5l.\nspanien \u00e4r en demokrati organiserad i form av en parlamentarisk regering under en konstitutionell monarki. spanien \u00e4r ett i-land med den tolfte st\u00f6rsta ekonomin i v\u00e4rlden efter nominell bnp och har en mycket h\u00f6g levnadsstandard (23:e h\u00f6gsta human development index), inklusive den tionde h\u00f6gsta livskvalitetsindexet i v\u00e4rlden (2005). spanien \u00e4r medlem i fn (sedan 1955), eu (1986), nato (1982), oecd och wto. landets utveckling sedan 1970-talet har pr\u00e4glats av en internationell integration (bland annat via eu) och vissa inre slitningar (fr\u00e4mst via separatism i baskien och katalonien). under 2017 eskalerade konflikten med katalonien till en akut konstitutionell kris.\n\n\n== geografi ==\ndet spanska fastlandet domineras av h\u00f6ga plat\u00e5er och bergskedjor s\u00e5som pyren\u00e9erna och sierra nevada. flera stora floder rinner fr\u00e5n dessa h\u00f6jder, s\u00e5som tajo, ebro, duero, guadiana och guadalquivir. l\u00e4ngs kusten finns uppslammade sl\u00e4ttland; det st\u00f6rsta ligger vid guadalquivir i andalusien, och i \u00f6st finns uppslammade sl\u00e4ttland tillsammans med medelstora floder som segura, j\u00facar och turia. spanien gr\u00e4nsar i \u00f6st till medelhavet, till norr mot biscayabukten och till v\u00e4st mot atlanten. balearerna ligger i medelhavet och kanarie\u00f6arna i atlanten utanf\u00f6r afrikas kust.\n\n\n=== klimat ===\n\nspaniens klimat kan delas in i fyra omr\u00e5den:\n\nmedelhavet: fr\u00e4mst subtropiskt klimat i \u00f6stra och s\u00f6dra delen av landet, och mycket regn under v\u00e5r och h\u00f6st. milda vintrar.\ninlandet: kontinentalt klimat, kyliga vintrar (mycket sn\u00f6 i norr) och varma somrar.\nnorra atlantkusten: nederb\u00f6rd fr\u00e4mst under vintern, med milda, n\u00e5got kalla, somrar.\nkanarie\u00f6arna: subtropiskt klimat p\u00e5 gr\u00e4nsen till tropiskt, med milda temperaturer (18 \u00b0c till 24 \u00b0c) hela \u00e5ret.\n\n\n== historia ==\nvid mitten av 1400-talet var iberiska halv\u00f6n uppdelad i flera stater \u2013 kungarikena kastilien, aragonien, portugal och navarra samt den sista muslimska staten granada. p\u00e5 halv\u00f6n bildades en dubbelmonarki 1479 n\u00e4r ferdinand ii av aragonien och isabella i av kastilien f\u00f6renade sina tv\u00e5 riken i en personalunion genom \u00e4ktenskap. \u00e5r 1492 er\u00f6vrade de granada. navarra inf\u00f6rlivades med kastilien 1512 och d\u00e4rmed var spanien etablerad som stat.samma \u00e5r som granada f\u00f6ll n\u00e5dde christofer columbus amerika. den nya farleden som han uppt\u00e4ckt gick fr\u00e5n kanarie\u00f6arna som vid ungef\u00e4r samma tidpunkt er\u00f6vrats av de spanska styrkorna och innebar att spanien p\u00e5 bara n\u00e5gra \u00e5r kunde l\u00e4gga under sig stora delar av nya v\u00e4rlden. \u00e5r 1515 fick spanien sina nuvarande gr\u00e4nser d\u00e5 de s\u00f6dra delarna av kungariket navarra, d\u00e4r ocks\u00e5 baskien ingick, er\u00f6vrades i ett krig d\u00e4r franska och spanska styrkor slogs tillsammans mot navarra. de norra delarna av navarra och baskien infogades i frankrike.\nunder 1500-talet och 1600-talet n\u00e5dde spanien sin h\u00f6jdpunkt med stora besittningar i amerika, men ocks\u00e5 filippinerna blev en del av det spanska imperiet. under slutet av 1600-talet fick spanien konkurrens ifr\u00e5n andra europeiska kolonialmakter, fr\u00e4mst england. under 1800-talet frigjorde sig m\u00e5nga av spaniens tidigare kolonier och imperiet f\u00f6ll samman. spansk-amerikanska kriget \u00e5r 1898 d\u00e5 kuba gick f\u00f6rlorat satte definitivt stopp f\u00f6r den spanska dominansen i latinamerika.\n\nsociala och politiska f\u00f6r\u00e4ndringar, som ledde till etablerandet av en br\u00e4cklig demokrati 1930, utl\u00f6ste en blodig urladdning i spanska inb\u00f6rdeskriget (1936-1939), d\u00e5 milit\u00e4ra upprorsmakare under general francisco franco efter en pl\u00e5gsam kamp grep makten i landet. omkring en halv miljon spanjorer stupade i kriget och ytterligare lika m\u00e5nga avr\u00e4ttades eller avled av sv\u00e4lt under de sv\u00e5ra efterkrigs\u00e5ren. under francos regim, som varade till 1975, f\u00e4ngslades \u00f6ver tv\u00e5 miljoner spanjorer f\u00f6r regimkritisk verksamhet. ekonomin b\u00f6rjade emellertid utvecklas snabbt fr\u00e5n 1960-talet, vilket ledde till en social motreaktion.\nunder slutet av 1950-talet inleddes spaniens era som turistland. de f\u00f6rsta turistm\u00e5len var balearernas st\u00f6rsta \u00f6 mallorca och gran canaria. snart tillkom \"solkusten\" costa del sol vid malaga, d\u00e4r en hel turiststad, torremolinos uppf\u00f6rdes. senare resm\u00e5l blev ocks\u00e5 de \u00f6vriga baleariska \u00f6arna till exempel ibiza, kanarie\u00f6n teneriffa samt costa brava vid barcelona.\nslutet av francos redan sv\u00e4rtade epok blev v\u00e5ldsamt med bombattentat mot premi\u00e4rminister luis carrero blanco, francos tillt\u00e4nkta eftertr\u00e4dare, i december 1973, vilket besvarades med h\u00e5rda repressalier som f\u00f6rd\u00f6mdes av omv\u00e4rlden. h\u00f6sten 1975 avr\u00e4ttades sju anh\u00e4ngare av separatistgrupperna euskadi ta askatasuna och frap trots internationella protester, vilket fick olof palme att kalla regimen f\u00f6r satans m\u00f6rdare. detta v\u00e5llade stor skandal eftersom svenska transportarbetarf\u00f6rbundets ordf\u00f6rande hans ericson vid samma tidpunkt fotograferades p\u00e5 kanarie\u00f6arna. \n\nn\u00e4r franco dog 1975 hade han i n\u00e4stan 40 \u00e5r lyckats h\u00e5lla oppositionen i ett j\u00e4rngrepp, vilket inte hindrade eftertr\u00e4daren juan carlos av bourbon att i samverkan med premi\u00e4rminister adolfo suarez p\u00e5b\u00f6rja en snabb demokratisering av landet. 1976 genomf\u00f6rdes en folkomr\u00f6stning om politiska reformer, som ledde till allm\u00e4nna och fria val 1977 och en ny och demokratisk f\u00f6rfattning 1978. ett kuppf\u00f6rs\u00f6k 1981 fr\u00e5n besvikna grupper inom milit\u00e4ren bromsades genom kung juan carlos best\u00e4mda ingripande. d\u00e4refter har spanien utvecklats till en stabil parlamentarisk demokrati, fr\u00e5n 1982 under den l\u00e5ngvarige socialistledaren felipe gonzalez. 1982 blev \u00e4ven spanien med i nato. \n\u00e5r 1986 blev spanien medlem av eu, vilket har betytt ett stort ekonomiskt uppsving \u00e4ven f\u00f6r de delar av spanien d\u00e4r turismen inte givit inkomster. ett ambiti\u00f6s satsning p\u00e5 infrastrukturen har sedan 1990-talet inneburit ett flertal nya snabbt\u00e5gslinjer samt ett allt mer helt\u00e4ckande motorv\u00e4gsn\u00e4t. en konservativ regering under jos\u00e9 mar\u00eda aznar kunde bilda regering 1996, men f\u00f6rlorade makten \u00e5t jos\u00e9 zapatero och socialdemokratiska psoe 2004, vilket bekr\u00e4ftades i valet 2008.\nsedan valet 2011 leddes spanien av premi\u00e4rministern (presidente de gobierno) mariano rajoy, som var ledare f\u00f6r konservativa partido popular (pp). under perioden hade konflikten med katalonien, sk\u00e4rpts och den tidigare tvisten omkring regionens grad av autonomi harde avl\u00f6sts av en konflikt kring kataloniens tillh\u00f6righet till spanien eller ej. 2017 hade det hela, i samband med en ensidigt utlyst folkomr\u00f6stning och en stor spansk polisaktion f\u00f6r att s\u00f6ka hindra den, utvecklats till en konstitutionell spansk kris.\ni juni 2018 f\u00f6rlorade spaniens premi\u00e4rminister mariano rajoy  misstroendeomr\u00f6stningen i parlamentet. pedro s\u00e1nchez  fr\u00e5n socialistpartiet psoe blev ny premi\u00e4rminister.  i januari 2020 bildade premi\u00e4rminister pedro s\u00e0nchez  en ny koalitionsregering med v\u00e4nsterpartiet podemos. spanien fick sin f\u00f6rsta koalitionsregering sedan \u00e5terg\u00e5ngen till demokrati p\u00e5 1970-talet.\n\n\n== styre och politik ==\n\ni valet 2011 vann partido popular spaniens riksdagsval med absolut majoritet (186 av 359 ledam\u00f6ter i kongressen och 136 av 208 i senaten). partiledare och premi\u00e4rminister \u00e4r mariano rajoy, som tilltr\u00e4dde den 21 december och d\u00e4rmed blev den sj\u00e4tte presidenten under den demokratiska perioden som b\u00f6rjade 1977.mellan valet 2004 och valet 2011 styrdes landet av det spanska socialistiska arbetarpartiet, psoe. premi\u00e4rminister var jos\u00e9 luis rodr\u00edguez zapatero. de tre viktigaste \u00e5tg\u00e4rderna i b\u00f6rjan av hans mandatperiod var: 50 procent representation av kvinnor i regeringsminist\u00e4ren, tillbakadragande av de spanska trupperna i irak och godk\u00e4nnande av gifterm\u00e5l mellan homosexuella.\ni november 2019 parlamentsval  kom socialdemokratiska psoe att forts\u00e4tta som det st\u00f6rsta partiet i spanien med 120 platser. borgerliga pp fick 88 platser i parlamentet. valets stora vinnare var ytterh\u00f6gerpartiet vox som f\u00f6rdubblade sitt st\u00f6d med 52 platser och  blev tredje st\u00f6rst. v\u00e4nsterpartiet podemos fick 35 platser. valets stora f\u00f6rlorare var h\u00f6gerliberala medborgarpartiet ciudadanos.  katalanska socialistpartiet erc fick 13 platser.\n\n\n=== politiskt system ===\n\nspanien \u00e4r en konstitutionell monarki. statschef \u00e4r kung felipe vi. regeringen leds av regeringschefen (spanska: presidente del gobierno).\n\n\n=== f\u00f6rsvar ===\nden spanska f\u00f6rsvarsmakten \u2013 fuerzas armadas de espa\u00f1a \u2013 best\u00e5r av arm\u00e9n (ej\u00e9rcito de tierra), marinen (armada) och flygvapnet (ej\u00e9rcito del aire) samt guardia civil. v\u00e4rnplikten avskaffades 2002 och spanien har sedan dess en yrkesarm\u00e9.\narm\u00e9ns grundorganisation best\u00e5r av 90 000 soldater i fyra mekaniserade brigader, tre l\u00e4tta infanteribrigader och en fallsk\u00e4rmsj\u00e4garbrigad. d\u00e4rtill kommer den spanska fr\u00e4mlingslegionen och regulares i ceuta och melilla. arm\u00e9flyget best\u00e5r av 1 attackhelikopterbataljon och 3 andra helikopterbataljoner.\nmarinens grundorganisation best\u00e5r av 22 000 sj\u00f6m\u00e4n och 5 000 marininfanterister. flottan har 1 amfibiefartyg, 10 fregatter och fyra ub\u00e5tar. marininfanteriet \u00e4r organiserat i en amfibiebrigad och tre basj\u00e4garregementen. marinflyget har helikoptrar och hawker siddeley harrier stridsflygplan.\nflygvapnets grundorganisation best\u00e5r av 25 000 flygsoldater. eurofighter typhoon, f/a-18 hornet och dassault mirage f1 \u00e4r de viktigaste stridsflygplanen.\n\nse \u00e4ven: polisen i spanien\n\n\n=== utrikespolitik ===\nefter \u00e5terg\u00e5ngen till demokrati efter francos d\u00f6d 1975, har fr\u00e4msta m\u00e5let f\u00f6r spaniens utrikespolitik varit att bryta den diplomatiska isoleringen under franco-\u00e5ren, ut\u00f6ka de diplomatiska f\u00f6rbindelserna, tr\u00e4da in i europeiska gemenskaperna, och utforma s\u00e4kerhetspolitiken med v\u00e4steuropa.\nsom medlem av nato sedan 1982 har spanien etablerat sig som deltagare i multilaterala internationella s\u00e4kerhetsfr\u00e5gor. spaniens eu-medlemskap utg\u00f6r en viktig del av dess utrikespolitik. \u00e4ven p\u00e5 m\u00e5nga internationella fr\u00e5gor utanf\u00f6r v\u00e4steuropa f\u00f6redrar spanien att samordna sina insatser med sina eu-partner genom det europeiska politiska samarbetet.\nspanien har uppr\u00e4tth\u00e5llit sin speciella relation med de spansktalande l\u00e4nderna i amerika och filippinerna. dess politik betonar begreppet om en iberoamerikansk gemenskap, i huvudsak en f\u00f6rnyelse av det historiskt liberala begreppet \"hispanidad\" eller \"hispanism\", som det ofta kallas p\u00e5 engelska, med vilket man har f\u00f6rs\u00f6kt l\u00e4nka den iberiska halv\u00f6n med den spansktalande delen av amerika, genom spr\u00e5k, handel, historia och kultur.\n\n\n=== administrativ indelning ===\nspanien \u00e4r en nation geografiskt organiserad i 17 autonoma regioner och 2 autonoma st\u00e4der.\nde autonoma regionern \u00e4r indelade i provinser.\n\n\n==== autonoma regioner ====\n\n andalusien (andaluc\u00eda)\n aragonien (arag\u00f3n)\n asturien (princip\u00e1u d'asturies p\u00e5 asturiska; principado de asturias p\u00e5 spanska)\n balearerna (illes balears p\u00e5 katalanska; islas baleares p\u00e5 spanska)\n baskien (euskadi p\u00e5 baskiska; pa\u00eds vasco p\u00e5 spanska)\n extremadura\n galicien (galicia eller galiza p\u00e5 galiciska; galicia p\u00e5 spanska)\n kanarie\u00f6arna (islas canarias)\n kantabrien (cantabria)\n kastilien och le\u00f3n (castilla y le\u00f3n p\u00e5 spanska; castiella y lli\u00f3n p\u00e5 asturiska)\n kastilien-la mancha (castilla-la mancha)\n katalonien (catalunya p\u00e5 katalanska; catalu\u00f1a p\u00e5 spanska; catalunha p\u00e5 aranesiska)\n la rioja\n madrid\n murcia\n navarra (nafarroa p\u00e5 baskiska; navarra p\u00e5 spanska)\n valencia (comunitat valenciana p\u00e5 valencianska (katalanska); comunidad valenciana p\u00e5 spanska)det finns ocks\u00e5 sex platser med spansk suver\u00e4nitet l\u00e4ngs den afrikanska kusten: plazas de soberan\u00eda mayores (exklaverna ceuta och melilla) administreras som autonoma omr\u00e5den, plazas de soberan\u00eda menores (\u00f6arna islas chafarinas, pe\u00f1\u00f3n de alhucemas, och pe\u00f1\u00f3n de v\u00e9lez de la gomera) \u00e4r under direkt spansk administration.\nkanarie\u00f6arna, ceuta och melilla \u00e5tnjuter speciell status inom europeiska unionen, se europeiska unionsr\u00e4ttens territoriella till\u00e4mpningsomr\u00e5de.\n\n\n==== provinser ====\n\ndet spanska kungariket \u00e4r ocks\u00e5 indelat i 50 provinser (provincias). autonoma regioner grupperar provinserna (exempelvis best\u00e5r extremadura av tv\u00e5 provinser, c\u00e1ceres och badajoz). de autonoma regionerna asturien, de baleariska \u00f6arna, kantabrien, la rioja, navarra, murcia, och madrid best\u00e5r vardera av en enda provins.\n\n\n=== sj\u00e4lvst\u00e4ndighetsr\u00f6relser ===\n\ni spanien existerar olika politiska grupperingar med inriktning p\u00e5 sj\u00e4lvst\u00e4ndighetsstr\u00e4vande, n\u00e4ra knutna till regionalistiska och nationalistiska r\u00f6relser. bland dessa finns den katalanska nationalismen, den galiciska nationalismen eller den baskiska nationalismen, vilka vill skilja de omr\u00e5den d\u00e4r de \u00e4r aktiva fr\u00e5n spanien. s\u00e5dana r\u00f6relser finns huvudsakligen i katalonien, galicien, navarra och baskien, d\u00e4r det finns politiska partier som \u00e4r uttalat sj\u00e4lvst\u00e4ndighetsstr\u00e4vande; exempel: esquerra republicana de catalunya, uni\u00f3n do povo galego, aralar och bildu. \u00e5 andra sidan vacklar nationalistiska partier som converg\u00e8ncia i uni\u00f3, bloque nacionalista galego och partido nacionalista vasco mellan st\u00e4llningstaganden f\u00f6r regional sj\u00e4lvstyrelse och ett uttalat str\u00e4vande efter sj\u00e4lvst\u00e4ndighet.\n\n\n== ekonomi och samf\u00e4rdsel ==\n\n\n=== utrikeshandel ===\nden spanska ekonomin v\u00e4xte mellan 1993 och 2005 p\u00e5 grund av bland annat h\u00f6g konsumtion, en snabbv\u00e4xande byggsektor, l\u00e5ga r\u00e4ntor och arbetskraftsinvandring. \u00e5r 1986 blev spanien medlem i eu, vilket p\u00e5verkade landet p\u00e5 s\u00e5 s\u00e4tt att de fick bidrag fr\u00e5n strukturfonder inom eu-budgeten. importen i landet \u00f6kade ocks\u00e5 i samband med eu-intr\u00e4det. spaniens st\u00f6rsta handelspartners \u00e4r storbritannien, italien, tyskland och frankrike.sedan 1990 har exporten av varor och tj\u00e4nster \u00f6kat fr\u00e5n att utg\u00f6ra cirka 16 % av bnp \u00e5r 1990 till cirka 26 % av bnp \u00e5r 2010 och mellan \u00e5r 2005 och 2012 har v\u00e4rdet av varuexporten \u00f6kat fr\u00e5n cirka 193 284 miljoner amerikanska dollar till 291 671 miljoner amerikanska dollar. spaniens viktigaste exportvaror \u00e4r vin, frukt, bilar, gr\u00f6nsaker, maskiner, metaller och kemiska produkter.importen av varor och tj\u00e4nster har \u00f6kat fr\u00e5n cirka 19 % av bnp \u00e5r 1990 till cirka 28 % av bnp \u00e5r 2010 och mellan 2005 och 2012 \u00f6kade v\u00e4rdet av varuimporten fr\u00e5n cirka 278 094 miljoner amerikanska dollar till cirka 323 729 miljoner amerikanska dollar.\n\n\n=== arbetsl\u00f6shet ===\n\u00e5r 2006 var cirka 8 % av spaniens befolkning arbetsl\u00f6sa, men n\u00e4r arbetsmarknaden drabbades av en finanskris \u00f6kade siffrorna. annan statistik visar att cirka 21,6 % av befolkningen var arbetsl\u00f6sa \u00e5r 2011, vilket betyder att arbetsl\u00f6sheten \u00f6kade snabbt. statistik publicerad den 29 april 2014 visar att cirka 25,93 % av spaniens befolkning var arbetsl\u00f6sa d\u00e5, vilket visar p\u00e5 ytterligare \u00f6kning.\n\n\n=== naturtillg\u00e5ngar ===\n\n\n==== skog ====\nspanien har den fj\u00e4rde st\u00f6rsta totala skogsarealen av samtliga europeiska nationer med omkring 180 000 kvadratkilometer enligt fao:s sammanst\u00e4llning i state of the world's forests. efter att under flera \u00e5rhundraden minskat till f\u00f6ljd av massiv avverkning, s\u00e5 \u00f6kade landets skogsareal under 1900-talets andra h\u00e4lft med omkring 50 000 kvadratkilometer till f\u00f6ljd av skogsplantering. under 2000-talets f\u00f6rsta decennium hade spanien den h\u00f6gsta tillv\u00e4xten av skogsareal av samtliga europeiska l\u00e4nder med omkring 1 200 kvadratkilometer skog per \u00e5r. landets har de tredje st\u00f6rsta tillg\u00e5ngarna f\u00f6r produktion av biomassa i europa med \u00e5rliga produktionstillg\u00e5ngar om 90 miljoner ton.\n\n\n==== industri ====\np\u00e5 1700-talet blev katalonien spaniens huvudomr\u00e5de f\u00f6r industri, fr\u00e4mst textilindustri och har varit det sedan dess. baskien och asturien i norra spanien har varit huvudomr\u00e5den f\u00f6r j\u00e4rn- och st\u00e5lindustrin och tung industri. i slutet av 1900-talet utvecklades spaniens industrier. under francotiden uts\u00e5gs madrid och barcelona till spaniens fr\u00e4msta industriregioner, men efter landets intr\u00e4de i eu skapades fler industriomr\u00e5den l\u00e4ngs medelhavskusten. j\u00e4rn- och st\u00e5lindustri finns bland annat valencia, baskien och asturien. kemisk industri finns inte bara i madrid och barcelona utan \u00e4ven bilbao, santander och gij\u00f3n. aluminiumsm\u00e4ltverk finns i bland annat san cipri\u00e1n och avil\u00e9s.\nden enskilt viktigaste industrin i spanien \u00e4r fordonsindustrin som ensam stod f\u00f6r 10 % av landets bnp, 16 % av landets export och sysselsatte 380 000 personer 2013. tillverkningstakten har sedan slutet av 1980-talet legat p\u00e5 mellan 2 och 3 miljoner bilar \u00e5rligen och landet var \u00e5r 2013 europas n\u00e4st st\u00f6rsta biltillverkare efter tyskland. ett 40-tal fordonsmodeller (bilar, lastbilar och bussar) tillverkas i 17 fabriker av 10 olika tillverkare, seat (barcelona), nissan (barcelona, \u00e1vila och santander), psa (madrid och vigo), renault (palencia, valladolid och sevilla), ford (valencia), opel (zaragoza), volkswagen (pamplona), mercedes-benz (vitoria-gasteiz och santander), iveco (madrid och valladolid) samt evobus (santander).,i spanien produceras bland annat textilier, j\u00e4rn och st\u00e5l, bilmotorer, kemiska produkter, konfektion, skor, b\u00e5tar, raffinerade petroleumprodukter och cement. betydande \u00e4r ocks\u00e5 livsmedelsindustrin inklusive drycker och transportmaterial. spanien \u00e4r en av de viktigaste vinproducenterna. produktionen uppgick 2003 till omkring 30 miljoner hektoliter. j\u00e4rn- och st\u00e5lindustrin var, f\u00f6re sin omst\u00e4llning 1990, koncentrerad till bilbao, santander, oviedo och avil\u00e9s.\n\n\n==== energi ====\nenergibehovet i spanien har sedan 2002 \u00f6kat med 3,5 procent per \u00e5r med n\u00e5gon variation. \u00e5r 2003 var exempelvis \u00f6kningen 7 procent. konsumtionen \u00f6kade mellan 2002 och 2006 fr\u00e5n 211 500 gwh till 253 600 gwh.\u00e5r 2003 utgjordes 48,9 procent av den producerade energin i spanien av energi fr\u00e5n k\u00e4rnkraftverk (16 422 000 toe eller tusen ton oljeekvivalenter) och 21,7 procent producerades vid kolkraftverk. elproduktionen fr\u00e5n vattenkraft och andra f\u00f6rnybara energik\u00e4llor, som vindkraft, \u00f6kar fr\u00e5n \u00e5r till \u00e5r.\nsedan n\u00e5gra \u00e5r tillbaka \u00e4r den teoretiska kapaciteten att generera energi i spanien st\u00f6rre f\u00f6r vindkraftverken \u00e4n f\u00f6r k\u00e4rnkraftverken och landet \u00e4r den n\u00e4st st\u00f6rsta energiproducenten av vindkraft, efter tyskland. spanien och tyskland producerade 2005 mer elenergi fr\u00e5n vindkraftparker \u00e4n fr\u00e5n vattenkraftverken.\nk\u00e4rnkraften stod 2009 f\u00f6r ungef\u00e4r h\u00e4lften av landets energif\u00f6rs\u00f6rjning och \u00e4r spaniens viktigaste energik\u00e4lla. \u00e4ven biobr\u00e4nslen, kol, vattenkraft, vind- och solenergi \u00e4r viktiga f\u00f6r landet och en av v\u00e4rldens ledande producenter av just vind- och solenergi \u00e4r detta land.\n\n\n=== valuta och bankv\u00e4sen ===\nvalutaenheten \u00e4r euro och ges ut av banco de espa\u00f1a, i samarbete med europeiska centralbanken. sedan 1 januari 1999 har pesetan varit kopplad till euron, med en fast v\u00e4xlingskurs p\u00e5 166,386 pesetas f\u00f6r en euro. den 1 januari 2002 inf\u00f6rdes sedlar och mynt i euro och den 28 februari samma \u00e5r upph\u00f6rde pesetan att cirkulera och euron blev den enda legala valutan i spanien. men spanska medborgare som innehar pesetas kan alltid f\u00e5 dem v\u00e4xlade till euro i banco de espa\u00f1a.\n\n\n=== turism ===\nspanien \u00e4r ett av v\u00e4rldens st\u00f6rsta turistl\u00e4nder och antalet bes\u00f6kande turister har utvecklats fr\u00e5n cirka 28 miljoner \u00e5r 1973 till cirka 59 miljoner \u00e5r 2007. detta innebar att int\u00e4kterna fr\u00e5n turismen \u00f6kade fr\u00e5n cirka 27,4 miljarder amerikanska dollar \u00e5r 1995 till cirka 65 miljarder amerikanska dollar \u00e5r 2007. i samband med den stora recessionen bromsades tillv\u00e4xten inom den spanska turistn\u00e4ringen under n\u00e5gra \u00e5r men tog fart igen med start 2011 och har d\u00e4refter v\u00e4xt med drygt 22,5 miljoner nya turister fr\u00e5n 52,7 miljoner turister \u00e5r 2010 till 75,3 miljoner turister \u00e5r 2016. int\u00e4kterna fr\u00e5n turismen uppskattas f\u00f6r \u00e5r 2016 uppg\u00e5 till drygt 77 miljarder euro motsvarande detsamma i dollar. antalet bes\u00f6kande \u00e5r 2017 uppgick till 82,2 miljoner personer, med int\u00e4kter p\u00e5 90000 euro.\nspaniens st\u00f6rsta bes\u00f6ksm\u00e5l f\u00f6r internationella turister \u00e4r staden barcelona med 7,6 miljoner utl\u00e4ndska bes\u00f6kare 2015. barcelona stod samma \u00e5r f\u00f6r drygt 20 procent av landets totala turistint\u00e4kter fr\u00e5n utl\u00e4ndska bes\u00f6kare, motsvarande 13,9 miljarder dollar.\n\n\n=== kommunikationer ===\n\n\n==== j\u00e4rnv\u00e4gar ====\n\nspaniens traditionella j\u00e4rnv\u00e4gsn\u00e4t \u00e4r bredsp\u00e5rigt, 1668 mm. under senare \u00e5r har spanien satsat h\u00e5rt p\u00e5 utbyggnad av ett h\u00f6ghastighetsn\u00e4t, ave. detta har dock normalsp\u00e5rvidd (1435 mm).\n\n\n==== motorv\u00e4gar ====\n\nden spanska v\u00e4gn\u00e4tet best\u00e5r av ca 370 000 km. det best\u00e5r av avgiftsbelagda motorv\u00e4gar, fria motorv\u00e4gar, fyrf\u00e4ltsv\u00e4gar, v\u00e4gar med dubbla k\u00f6rf\u00e4lt och konventionella landsv\u00e4gar. i l\u00e4ngduppgiften ing\u00e5r inte v\u00e4gar och gator i t\u00e4tort och inte heller v\u00e4gar f\u00f6r lantbruk eller skogsbruk. men med enbart motorv\u00e4gar och fyrf\u00e4ltsv\u00e4gar inr\u00e4knade har spanien ett v\u00e4gn\u00e4t som uppg\u00e5r till n\u00e4stan 13 200 km, vilket g\u00f6r spanien till det tredje landet i v\u00e4rlden i detta avseende, efter usa och kina.\n\n\n==== flygtrafik ====\nspanien \u00e4r ett land med omfattande flygtrafik, s\u00e5v\u00e4l inrikes som internationell. spaniens geografi med stora bergskedjor och d\u00e5liga landv\u00e4ga kommunikationer tillsammans med relativt l\u00e5nga avst\u00e5nd mellan viktiga befolkningscentra har varit faktorer som bidragit till landets omfattande inrikestrafik. spanien hade fram till 2008 en av v\u00e4rldens mest trafikerade inrikeslinje p\u00e5 str\u00e4ckan mellan madrid och barcelona.\nden internationella flygtrafiken i spanien sk\u00f6ts av \u00f6ver 200 flygbolag p\u00e5 ett drygt 30-tal flygplatser. de viktigaste flygplatserna i spanien \u00e4r adolfo su\u00e1rez madrid-barajas (madrid), el prat (barcelona), palma de mallorcas flygplats (palma de mallorca), m\u00e1laga-costa del sols flygplats (m\u00e1laga) och gran canarias flygplats (gran canaria).\nf\u00f6ljande st\u00e4der har ocks\u00e5 civila flygplatser: albacete, alicante, almeria, asturias, badajoz, barcelona, bilbao, burgos, c\u00e1ceres, castell\u00f3n, ciudad real, cordoba, girona, granada, gran canaria, fuerteventura, la coru\u00f1a, lanzarote, huesca, ibiza, jerez, le\u00f3n, lleida, logro\u00f1o, madrid, malaga, melilla, menorca, murcia, palma de mallorca, pamplona, reus, sabadell, salamanca, san sebasti\u00e1n, santander, santiago de compostela, sevilla, teneriffa, teruel, la palma, la gomera, el hierro, valencia, valladolid, vigo, vitoria och zaragoza.\nav de 53 spanska kommersiella flygplatserna \u00e4r 47 offentliga och 6 privata. d\u00e4rtill finns ett drygt 50-tal flygf\u00e4lt utan kommersiell trafik, n\u00e4stan samtliga \u00e4r privat\u00e4gda. allm\u00e4nna flygplatser f\u00f6rvaltas av de spanska offentliga f\u00f6retagen aena och aerocat. ett specialfall \u00e4r flygplatsen andorra-la seu som \u00e4gs av den katalanska staten men genom avtal f\u00f6rvaltas av landet andorra. inom det spanska luftrummet (internationella civila luftfartsorganisationen) finns ocks\u00e5 flygplatser i gibraltar och v\u00e4stsahara.\n\n\n==== sj\u00f6fart ====\nmed drygt 7 900 km kust varav 4 900 p\u00e5 den iberiska halv\u00f6n, har spanien den l\u00e4ngsta sammanlagda kuststr\u00e4ckan av samtliga eu nationer. med sitt geografiska l\u00e4ge och landets historiskt d\u00e5liga landv\u00e4ga kommunikationer med den europeiska kontinenten har sj\u00f6farten alltid varit central f\u00f6r spaniens handelsf\u00f6rbindelser och ekonomiska utveckling. av denna anledning har landet ett mycket omfattande system av hamnar. spaniens statliga hamnmyndighet (puertos del estado) administrerar 46 av landets viktigaste handels- och f\u00e4rjehamnar, av dessa utm\u00e4rker sig bland andra hamnen i algeciras som \u00e4r spaniens st\u00f6rsta r\u00e4knat i hanterad godsm\u00e4ngd med drygt 83 miljoner ton \u00e5r 2012. hamnen i algeciras \u00e4r dock till st\u00f6rsta huvuddelen en s.k. transithamn d\u00e4r gods flyttas mellan olika fartyg.\nspaniens viktigaste hamn vad g\u00e4ller landets import- och exporthandel \u00e4r hamnen i barcelona som st\u00e5r f\u00f6r drygt en femtedel av landets totala sj\u00f6v\u00e4ga import och export, den f\u00f6ljs av hamnarna i valencia och bilbao som spaniens andra och tredje import/export hamnar. den totala m\u00e4ngden hanterat gods i de spanska hamnarna uppgick \u00e5r 2012 till 475 miljoner ton varav drygt en femtedel utgjordes av transitgods, dvs. gods som enbart passerade genom hamnarna f\u00f6r omlastning.hamnen i vigo tillsammans med hamnen i a coru\u00f1a st\u00e5r f\u00f6r \u00f6ver h\u00e4lften av all handel i spanien med f\u00e4rsk fisk och h\u00f6r \u00e4ven till europas st\u00f6rsta fiskehamnar d\u00e4r hamnen i vigo periodvis \u00e4ven har rankats som v\u00e4rldens st\u00f6rsta fiskehamn r\u00e4knat i volym hanterad fisk. hamnen i sevilla \u00e4r den enda med ren flodkarakt\u00e4r i landet och var under 1600 och 1700-talet spaniens viktigaste hamn. staden ligger inne i landet men har tillg\u00e5ng till havet genom floden guadalquivir. den n\u00e4rliggande hamnen i c\u00e1diz \u00e4r en strategisk punkt f\u00f6r utf\u00f6rsel av varor till atlanten och kanarie\u00f6arna, den \u00e4r \u00e4ven spaniens och en av v\u00e4rldens \u00e4ldsta kontinuerligt anv\u00e4nda hamnar med \u00f6ver 3000 \u00e5r. hamnen i barcelona, \u00e4r den viktigaste utg\u00e5ngspunkten f\u00f6r kryssningstrafiken i medelhavet, och den fj\u00e4rde st\u00f6rsta kryssningshamnen i v\u00e4rlden r\u00e4knat i antalet passagerare samt ekonomisk oms\u00e4ttning, de \u00f6vriga tre \u00e5terfinns i florida i miami, orlando (port canaveral) och fort lauderdale.den spanska handelsflottan uppgick \u00e5r 2011 till 145 fartyg om 2,5 miljoner gross tonnage, det totala antalet spanskkontrollerade fartyg \u2014 inklusive s\u00e5dana som \u00e4r registrerade i utlandet \u2014 var 230. de spanska hamnarna st\u00e5r f\u00f6r omkring 70 % av landets utrikeshandel samt 15 % av inrikeshandeln. 60 % av landets export samt 85 % av landets import passerar genom spaniens hamnar.\n\n\n=== vetenskap och teknik ===\nunder 1800- och 1900-talen h\u00f6lls vetenskapen i spanien tillbaks p\u00e5 grund av politisk instabilitet och svag ekonomisk utveckling. trots dessa f\u00f6rh\u00e5llanden kom det fram betydande vetenskapsm\u00e4n och ingenj\u00f6rer. de mest k\u00e4nda \u00e4r miguel serveto, santiago ram\u00f3n y cajal, narc\u00eds monturiol i estarriol, celedonio calatayud, juan de la cierva, leonardo torres quevedo och severo ochoa. \nsedan spaniens \u00e5terg\u00e5ng till demokrati och den starka tillv\u00e4xten i ekonomin under 1990-talet och fortsatt under b\u00f6rjan p\u00e5 2000-talet, har landet st\u00e4rks som vetenskapsnation. spanien har kl\u00e4ttrat fr\u00e5n plats 30 till en genomsnittlig 10:e plats f\u00f6r \u00e5ren 1996-2016 enligt scimago journal rank (sjr) m\u00e4tning av vetenskaplig publikation fr\u00e5n olika l\u00e4nder i vetenskapliga publikationer. spaniens investeringar i forskning och utveckling (fou) har \u00f6kat och s\u00e4rskilt under den senare delen av 1990-talet och b\u00f6rjan av 2000-talet. investeringarna f\u00f6rdubblades n\u00e4stan fr\u00e5n 1995 till 2006, s\u00e5 att de \u00e5r 2008 hade h\u00f6jts till 1,2% av landets bnp (fr\u00e5n enbart 0,4% under francoregimen). de f\u00f6rb\u00e4ttrade anslagen ledde till att fler spanska forskare \u00e5terv\u00e4nde till spanien fr\u00e5n positioner utomlands, samtidigt som det skedde en \u00f6kning i rekryteringen av utl\u00e4ndska forskare. spanien deltar idag i flera internationella fou-program och \u00e4r v\u00e4l integrerat i det internationella forskningssamarbetet, speciellt p\u00e5 europeisk niv\u00e5. forskning om h\u00e4lsa \u00e4r ett av de mest aktiva fou-omr\u00e5dena i spanien.under \u00e5ren kring 2000-talets b\u00f6rjan v\u00e4xte flera tekniska centra fram i de viktigaste industriella omr\u00e5dena, s\u00e5v\u00e4l som omkring universiteten och andra forsknings- och utvecklingscentrum, med m\u00e5let att fr\u00e4mja innovation, f\u00f6retag och nyf\u00f6retagande. i den nationella planen f\u00f6r forskning och utveckling (2004-2007) f\u00f6ruts\u00e5gs att fou-utgifterna skulle komma att n\u00e5 1,4 % av bnp \u00e5r 2007. mellan 2000 och 2008 v\u00e4xte ocks\u00e5 spaniens investeringar i forskning och utveckling snabbare \u00e4n genomsnittet f\u00f6r l\u00e4nderna inom eu och ett m\u00e5l var att n\u00e5 upp till 2% till 2011.den globala finansiella krisen 2007\u20132008 drabbade dock spanien h\u00e5rt. \u00e4ven om \u00f6kningen av investeringarna i forskning och utveckling trots den globala finanskrisen h\u00f6ll i sig fram till 2010, d\u00e5 de n\u00e5dde 1,35% av bnp, b\u00f6rjade \u00f6kningstakten f\u00f6r statliga anslag bromsas in och fr\u00e5n 2011 b\u00f6rjade den spanska staten sk\u00e4ra ned p\u00e5 fou-utgifterna, som en av effekterna av den ekonomiska recessionen. de kraftigt reducerade statliga anslagen till forskningen 2012 ledde till att m\u00e5nga forskare i spanien s\u00f6kte sig till andra l\u00e4nder i europa och usa samtidigt kritiserades det spanska forskningssystemet f\u00f6r strukturella problem, d\u00e5 det enligt kritiker led av byr\u00e5krati och bristande intresse fr\u00e5n politiskt h\u00e5ll, samt skapade os\u00e4kerhet f\u00f6r forskarna genom en cyklisk policy f\u00f6r forskningsanslag. kritiken mot nedsk\u00e4rningarna inom forskningen besvarades av den spanska regeringen med att man i det k\u00e4rva ekonomiska l\u00e4get m\u00e5ste minska p\u00e5 utgifterna \u00f6verallt, och att man har prioriterat att bevara spjutsspetsforskningen. sedan 2014 har den spanska ekonomin b\u00f6rjat f\u00f6rb\u00e4ttras igen. investeringarna i fou har dock \u00e4nnu inte n\u00e5tt tillbaka till samma niv\u00e5 som kring 2010. \u00e5r 2015 l\u00e5g de p\u00e5 1,22% av landets bnp, vilket var under genomsnittet f\u00f6r eu p\u00e5 cirka 2%.\n\n\n== demografi ==\nunder m\u00e5nga \u00e5r hade spanien en stadig befolkning p\u00e5 40 miljoner; tillv\u00e4xten l\u00e5g stilla p\u00e5 grund av l\u00e5ga f\u00f6delsetal. under 2000-talet har dock befolkningen \u00f6kat snabbt p\u00e5 grund av invandring fr\u00e5n framf\u00f6r allt latinamerika och rum\u00e4nien och passerade under 2006 45 miljoner. landet hade 47,15 miljoner inv\u00e5nare den 1 januari 2011 enligt spanska statistiska centralbyr\u00e5n (instituto nacional de estad\u00edstica, ine). av de 44 708 964 inv\u00e5narna enligt spanska statistiska centralbyr\u00e5n den 1 januari 2006 \u00e4r 3,7 miljoner lagliga invandrare. fler \u00e4n en miljon av dem \u00e4r rum\u00e4ner, ungef\u00e4r en halv miljon marockaner, en halv miljon till \u00e4r ecuadorianer och 270 000 colombianer. det finns ocks\u00e5 en n\u00e4mnbar minoritet brittiska och tyska invandrare. bara under 2005 \u00f6kade spaniens invandrarbefolkning med 700 000. av befolkningen i dess helhet \u00e4r i dag 10 procent f\u00f6dda utomlands vilket betyder att spanien har eu:s h\u00f6gsta invandring.[k\u00e4lla beh\u00f6vs]\n\n\n=== befolkning ===\n\n\n==== de folkrikaste storstadsomr\u00e5dena ====\n\n\n==== de folkrikaste st\u00e4derna ====\n\n\n==== folkm\u00e4ngden f\u00f6r autonoma regioner ====\n(1 januari 2009)\n\n\n=== spr\u00e5k ===\nf\u00f6ljande spr\u00e5k \u00e4r officiella tillsammans med spanska enligt spansk lag:\n\nkatalanska (catal\u00e0) i katalonien (catalunya), balearerna (illes balears) och aragoniens \u00f6stra del (arag\u00f3), samt i valencia (comunitat valenciana) d\u00e4r det ben\u00e4mns som valencianska.\ngaliciska (galego) i galicien (galicia eller galiza).\naranesiska i val d'aran (katalonien).\nbaskiska (euskera) i baskien (euskadi eller euskal herria) och delar av navarra (nafarroa).katalanska, galiciska, aranesiska och spanska (kastilianska) kommer alla ursprungligen fr\u00e5n latin. n\u00e5gra av dem har egna dialekter, medan vissa ses som separata spr\u00e5k av sina talare. ett speciellt exempel \u00e4r valencianska, som \u00e4r en variant av katalanska och som har officiell status i valencia. baskiskan skiljer sig markant fr\u00e5n de \u00f6vriga spr\u00e5ken och saknar k\u00e4nda sl\u00e4ktskap med andra spr\u00e5k i v\u00e4rlden.\ndet finns ocks\u00e5 n\u00e5gra andra \u00f6verlevande romanska minoritetsspr\u00e5k. dessa \u00e4r asturiska (i asturien och delar av le\u00f3n, zamora och salamanca), extremaduriska (caceres och salamanca), aragonesiska (i aragonien) samt n\u00e5gra portugisiska dialekter som talas i byar n\u00e4ra gr\u00e4nsen till portugal. dessa har dock ingen officiell status.\nav spaniens 48 miljoner inv\u00e5nare \u00e5r 2015 anv\u00e4nde 41 miljoner spanska som f\u00f6rsta spr\u00e5k. 11,6 miljoner var tv\u00e5spr\u00e5kiga (en stor del av dessa i katalonien). spanskan dominerar dock i massmedierna, \u00e4ven i ofta separatiskt pr\u00e4glade regioner som baskien och katalonien. positionen f\u00f6r spaniens \u00f6vriga spr\u00e5k kan \u00e4ven ses i valet av spr\u00e5k f\u00f6r spaniens bidrag i eurovision song contest; av de 56 utvalda s\u00e5ngerna mellan 1961 och 2016 har 55 framf\u00f6rts p\u00e5 spanska, 1 p\u00e5 engelska, 5 p\u00e5 spanska/engelska och 1 p\u00e5 spanska/franska. joan manuel serrats \u00f6nskan att 1968 sjunga sitt bidrag p\u00e5 katalanska ledde till att han byttes ut, ett exempel p\u00e5 den repressiva spr\u00e5kpolitiken i d\u00e5tidens spanien. senare \u00e5rs demokratisering av landet har dock bidragit till ett stort antal lokala och regionala medier p\u00e5 landets \u00f6vriga spr\u00e5k.\n\n\n=== religion ===\ntill religion \u00f6verv\u00e4ger katolicismen, med minoriteter av muslimer och protestanter.\n\n\n=== utbildning ===\ngrundskolan \u00e4r p\u00e5 tio \u00e5r och \u00e4r avgiftsfri. skolg\u00e5ng sker mellan 6 och 16 \u00e5rs \u00e5lder. f\u00f6rsta stadiet \u00e4r sex \u00e5r och f\u00f6ljs av ett h\u00f6gstadium p\u00e5 fyra \u00e5r. efter det finns en tv\u00e5\u00e5rig linje som leder till studentexamen, bachillerato p\u00e5 spanska. d\u00e4refter finns det \u00e4ven en tv\u00e5\u00e5rig yrkesutbildning. n\u00e4stan en tredjedel av alla elever utbildas vid privatskolor. spanien har n\u00e5gra av europas \u00e4ldsta universitet, exempelvis universitetet i salamanca som grundades \u00e5r 1287. idag finns det ett trettiotal statliga universitet och n\u00e5gra privata.\nf\u00f6r att f\u00e5 b\u00f6rja studera p\u00e5 allm\u00e4nt eller privat universitet i spanien m\u00e5ste man g\u00f6ra ett intr\u00e4desprov. det kallas examen de selectividad.\nunder den demokratiska perioden efter franco-tiden har de allra flesta f\u00f6r\u00e4ndringar inom det spanska utbildningsv\u00e4sendet omgetts med politiska tvister. det beror bland annat p\u00e5 att baskiska, galiciska eller galiciska partier (fr\u00e5n regioner med egna \"nationalspr\u00e5k\") ofta fungerat som st\u00f6d- eller v\u00e5gm\u00e4starpartier i spaniens kongress. 2020 godk\u00e4ndes till slut \"cela\u00e1-lagen\", namngiven efter utbildningsminister isabel cela\u00e1, som avskaffade spanskans roll som arbetsspr\u00e5k inom landets skolor. lagen genomdrevs med st\u00f6d av podemos och erc, som b\u00e5da har starkt st\u00f6d i katalonien.\n\n\n=== invandring ===\nunder de senaste \u00e5ren har spanien uppvisat en betydande minskning i nettoinvandringen, och har slutat att ha en av de h\u00f6gsta andelen immigranter i europa (2005, 1,5 % \u00e5rligen, inom eu bara \u00f6vertr\u00e4ffat av cypern). f\u00f6r n\u00e4rvarande \u00e4r andelen nettoinvandring endast 0,99 %, vilket betyder 15:e land i europeiska unionen. spanien \u00e4r dessutom det 9:e landet med st\u00f6rst andel immigranter i eu, efter l\u00e4nder som luxemburg, irland, \u00f6sterrike och tyskland. 2005 mottog spanien 38,6 % av invandringen till eu fr\u00e5n l\u00e4nder utanf\u00f6r eu, fr\u00e4mst immigranter fr\u00e5n iberoamerika, andra l\u00e4nder i v\u00e4steuropa, \u00f6steuropa och fr\u00e5n maghreb. 2009 utgjordes 12 % av befolkningen av personer med utl\u00e4ndsk h\u00e4rkomst, med st\u00f6rst antal rum\u00e4ner (796 576 personer), marockaner (710 401) och ecuadorianer (413 715). inv\u00e5nare fr\u00e5n eu representerar cirka 40,5 % av den totala andelen utl\u00e4ndska medborgare.\n\n\n== kultur ==\n\n\n=== litteratur ===\n\nmiguel cervantes \u00e4r spaniens, och en av v\u00e4rldens, genom tiderna mest k\u00e4nda f\u00f6rfattare. han anses ha uppfunnit den moderna romankonsten med don quijote.\nandra betydande f\u00f6rfattare under medeltiden var francisco de quevedo, lope de vega och luis de g\u00f3ngora.\nunder 1900-talet framtr\u00e4dde en generation framst\u00e5ende poeter som federico garc\u00eda lorca, jorge guill\u00e9n och vicente aleixandre (nobelpriset 1977). \u00e4ldre f\u00f6reg\u00e5ngare var bland andra jos\u00e9 ortega y gasset och juan ram\u00f3n jim\u00e9nez (nobelpriset 1956).\nbland moderna prosaf\u00f6rfattare m\u00e4rks bland andra camilo jos\u00e9 cela (nobelpriset 1989), miguel delibes, ana maria matute, juan goytisolo och luis goytisolo.\nlitteratur f\u00f6rekommer \u00e4ven p\u00e5 flera av de andra spr\u00e5ken i landet. exempelvis har katalanska en l\u00e5ng litter\u00e4r tradition och \u00e4n idag en stor utgivning, med namn som ramon lllull, joanot martorell samt under senare sekler exempelvis \u00e0ngel guimer\u00e0, merc\u00e8 rodoreda och quim monz\u00f3. se vidare katalansk litteratur.\n\n\n=== konst ===\nfr\u00e5n spanien kommer n\u00e5gra av konsthistoriens st\u00f6rsta och mest inflytelserika konstn\u00e4rer, bland andra el greco, diego vel\u00e1zquez, francisco goya, pablo picasso, joan mir\u00f3 och salvador dali. bland det sena 1800-talets stora namn fanns \u00e4ven ramon casas. i modern tid \u00e4r antoni t\u00e0pies den mest k\u00e4nde och uppm\u00e4rksammade.\n\n\n=== arkitektur ===\nsagrada fam\u00edlia i barcelona, ritad av arkitekten antoni gaud\u00ed, \u00e4r spaniens kanske mest k\u00e4nda och spektakul\u00e4ra byggnad. ett annat exempel \u00e4r guggenheimmuseet i bilbao. alhambra vid staden granada, som byggdes av morerna p\u00e5 1300-talet, \u00e4r ett annat k\u00e4nt byggnadsverk.\n\n\n=== film ===\n\nluis bu\u00f1uel \u00e4r spaniens genom tiderna mest k\u00e4nde filmskapare. fr\u00e5n och med 1980-talet har pedro almodovar varit den internationellt mest uppm\u00e4rksammade.\n\n\n=== musik ===\nflamenco anses av m\u00e5nga vara synonymt med spansk musik trots att den mest \u00e4r begr\u00e4nsad till andalusien i s\u00f6dra spanien; musiken har dock spridits och n\u00e5tt internationell popularitet genom musiker och artister som raquel meller, carmen amaya, sabicas, paco de luc\u00eda, gipsy kings, tomatito, vicente amigo med flera. andra regionala sorters folkmusik \u00e4r ocks\u00e5 popul\u00e4r.\ninom klassisk musik har s\u00e5ngare som pl\u00e1cido domingo och jos\u00e9 carreras blivit mycket k\u00e4nda. andr\u00e9s segovia var framst\u00e5ende inom klassisk gitarrmusik.\npop- och rockmusik har en stor popularitet i spanien men f\u00e5 artister har blivit internationellt k\u00e4nda. bland spanska popartister som n\u00e5tt internationell framg\u00e5ng \u00e5terfinns bland andra s\u00e5ngarna julio iglesias, hans son enrique iglesias, alejandro sanz, syntbandet mecano samt rockbandet la oreja de van gogh. under senare \u00e5r har musikscenen i katalonien varit h\u00f6gst livaktig \u2013 inte minst pop och rock kopplat till musikr\u00f6relsen rock catal\u00e0.\n\n\n=== radio, television och press ===\nrtve \u00e4r ett statligt public service-bolag som \u00e4r oberoende av regeringen, men finansieras av offentliga medel och av licensavgifter. koncernen omfattar den spanska radion rne och spanska televisionen tve. nyhetsprogrammet i kanal 1 (la 1, \"ettan\"), som heter telediario har h\u00f6gt anseende och har bel\u00f6nats med \"tv news awards\" om \"media tenor international\" som b\u00e4sta nyhetskanal i v\u00e4rlden.de viktigaste privata tv-kanalerna \u00e4r f\u00f6ljande:\n\nantena 3\ncuatro\ntelecinco\nla sextaspaniens viktigaste tidningar \u00e4r:\nel pa\u00eds (tryckt upplaga i september 2017: 172000)\nla vanguardia (104000; sedan 2011 med separata editioner p\u00e5 spanska och katalanska)\nel mundo (97000)\nla raz\u00f3n (87000)\nabc (80000)\nel peri\u00f3dico de catalunya (72000; sedan 1997 med separata editioner p\u00e5 spanska och katalanska)\np\u00fablicotill gruppen finanstidningar h\u00f6r:\nexpansi\u00f3n\ncinco d\u00edas\nel economistade viktigaste sporttidningarna \u00e4r:\nas\nmarca\nsport\nmundo deportivo\nsuperdeportef\u00f6rutom tidningsutgivningen p\u00e5 spanska ges ett stort antal tidningar i av olika slag p\u00e5 de st\u00f6rre minoritetsspr\u00e5ken. katalonien har en stor katalanskspr\u00e5kig tidningsproduktion, inklusive sidoeditionerna av la vanguardia och el peri\u00f3dico de catalunya (se ovan). den st\u00f6rsta dagstidningen som endast ges ut p\u00e5 katalanska \u00e4r ara (grundad 2010).\n\n\n=== helg- och festdagar ===\nd\u00e4rut\u00f6ver har de autonoma regionerna ofta egna helgdagar. dessa inkluderar galiciska litteraturens dag (17 maj), kataloniens nationaldag (11 september) och de kantabriska institutionernas dag (28 juli).\n\n\n=== spanska k\u00f6ket ===\n\npaella, tortilla och gazpacho \u00e4r n\u00e5gra typiska spanska matr\u00e4tter.\n\n\n=== sport ===\nsport i spanien har dominerats av fotboll sedan b\u00f6rjan av 1920-talet. real madrid, fc barcelona, atl\u00e9tico madrid och valencia cf \u00e4r fyra av de mest framg\u00e5ngsrika fotbollsklubbarna i v\u00e4rlden. landets fotbollslandslag vann europam\u00e4sterskapet i fotboll 1964, 2008 och 2012. den 11 juli 2010 tog spanien sitt f\u00f6rsta guld i fotbolls-vm.\nbasket, tennis, cykling, handboll, motorcykel och sedan ett antal \u00e5r tillbaka bilsport, \u00e4r ocks\u00e5 stort i landet, p\u00e5 grund av de spanska framg\u00e5ngarna inom dessa sporter. 1992 h\u00f6lls olympiska sommarspelen i barcelona och det tillf\u00f6rde en stor m\u00e4ngd olika sporter till landet.\nfernando alonso, med sina tv\u00e5 titlar, \u00e4r den enda spanjoren som blivit v\u00e4rldsm\u00e4stare i formel 1. han tog b\u00e5da sina titlar f\u00f6r renault, s\u00e4songerna 2005 och 2006. inom trial har \u00e5kare fr\u00e5n katalonien dominerat sporten p\u00e5 senare \u00e5r, med flerfaldiga v\u00e4rldsm\u00e4stare som adam raga och toni bou.rafael nadal \u00e4r en av de b\u00e4sta tennisspelarna i v\u00e4rlden, med flera grand slam-titlar, inklusive wimbledon 2010 i herrsingel.\ni norra spanien \u00e4r baskisk pelota en popul\u00e4r sport.\n\n\n== internationella rankningar ==\n\n\n== se \u00e4ven ==\nlista \u00f6ver spaniens regeringschefer\nlista \u00f6ver spaniens stats\u00f6verhuvuden\nspaniens politik\nspaniens statsskick\nspanska k\u00f6ket\n804 hispania\n\n\n== kommentarer ==\n\n\n== referenser ==\n\n\n=== noter ===\n\n\n=== tryckta k\u00e4llor ===\ngustafsson, thomas (2012). spanien (en stat,flera nationer). stockholm: carlsson bokf\u00f6rlag. isbn 978-91-7331-440-4 \ngustafsson, thomas (2010 (2., uppdaterade uppl.)). spanien (en f\u00e4rd genom historien). stockholm: carlsson bokf\u00f6rlag. isbn 978-91-7331-369-8 \ngustafsson, thomas (2001). spanien (sol och skugga). stockholm: carlsson bokf\u00f6rlag. isbn 91-7203-962-0 \n\n\n== externa l\u00e4nkar ==\n\n wikimedia commons har media som r\u00f6r spanien.\n wikinews har nyheter relaterade till spanien."