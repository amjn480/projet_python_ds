"w\u0142adimir w\u0142adimirowicz putin, ros. \u0432\u043b\u0430\u0434\u0438\u0301\u043c\u0438\u0440 \u0432\u043b\u0430\u0434\u0438\u0301\u043c\u0438\u0440\u043e\u0432\u0438\u0447 \u043f\u0443\u0301\u0442\u0438\u043d, wym. v\u026b\u0250\u02c8d\u02b2im\u02b2\u026ar v\u026b\u0250\u02c8d\u02b2im\u02b2\u026ar\u0259v\u02b2\u026at\u0255 \u02c8put\u02b2\u026an ( ods\u0142uchaj) (ur. 7 pa\u017adziernika 1952 w leningradzie) \u2013 rosyjski polityk, dzia\u0142acz pa\u0144stwowy i funkcjonariusz s\u0142u\u017cb specjalnych, prezydent federacji rosyjskiej w latach 2000\u20132008 i od 2012; wcze\u015bniej premier rosji (1999\u20132000 i 2008\u20132012). z wykszta\u0142cenia prawnik.\nfunkcjonariusz kgb (1975\u20131990), pracownik administracji petersburga (1990\u20131996), urz\u0119dnik administracji prezydenta rosji borysa jelcyna (1996\u20131998) i szef fsb (1998\u20131999). od 8 sierpnia 1999 do 7 maja 2000 premier rosji, a od 31 grudnia 1999 tak\u017ce pe\u0142ni\u0105cy obowi\u0105zki prezydenta rosji. w 2000 i 2004 wybierany na prezydenta rosji. po uko\u0144czeniu drugiej kadencji obj\u0105\u0142 stanowisko premiera rosji (2008\u20132012). w 2012 i 2018 ponownie wybierany na prezydenta rosji.\nw 2022 zosta\u0142 jednog\u0142o\u015bnie uznany za zbrodniarza wojennego przez senat stan\u00f3w zjednoczonych oraz sejm rzeczypospolitej polskiej w zwi\u0105zku z inwazj\u0105 rosji na ukrain\u0119, a w 2023 zosta\u0142 obj\u0119ty nakazem aresztowania przez mi\u0119dzynarodowy trybuna\u0142 karny w hadze z oskar\u017ceniem o zbrodnie wojenne.\n\n\n== \u017cyciorys ==\nrodzina putina posiada si\u0119gaj\u0105ce daleko wstecz tradycje \u201ezwi\u0105zk\u00f3w z w\u0142adz\u0105\u201d w rosji. jak podaje brytyjski popularyzator historii simon sebag montefiore w swojej monografii stalin. dw\u00f3r czerwonego cara, dziadek w\u0142adimira putina, spirydon iwanowicz putin (1879\u20131965) jako ch\u0142opiec dostarcza\u0142 posi\u0142ki dla rasputina, p\u00f3\u017aniej by\u0142 kucharzem lenina i szefem kuchni w jednej z willi stalina.\nw\u0142adimir putin urodzi\u0142 si\u0119 7 pa\u017adziernika 1952 w leningradzie. by\u0142 drugim dzieckiem w\u0142adimira spirydonowicza putina (1911\u20131999) i marii iwanowny z d. sze\u0142omow (1911\u20131998). ich pierwsze dziecko \u2013 2-letni wiktor \u2013 zmar\u0142o w 1941 roku, a przyczyn\u0105 by\u0142o prawdopodobnie niedo\u017cywienie i brak lekarstw.\nniekt\u00f3re \u017ar\u00f3d\u0142a uznaj\u0105 za wiarygodn\u0105 relacj\u0119 wiery putiny (osiepaszwili), podaj\u0105cej si\u0119 za biologiczn\u0105 matk\u0119 w\u0142adimira putina. wed\u0142ug jej s\u0142\u00f3w przysz\u0142y prezydent rosji urodzi\u0142 si\u0119 we wrze\u015bniu 1950 w obwodzie permskim jako nie\u015blubny syn wiery i \u017conatego m\u0119\u017cczyzny p\u0142atona priwa\u0142owa, a od trzeciego do dziesi\u0105tego roku \u017cycia mieszka\u0142 z matk\u0105 i ojczymem w gruzji.\nchocia\u017c ma\u0142y wo\u0142odia wychowywa\u0142 si\u0119 w\u015br\u00f3d lumpenproletariatu, to by\u0142 rozpieszczany. w ksi\u0105\u017cce putin. cz\u0142owiek bez twarzy autorka masha gessen twierdzi, \u017ce w szkole podstawowej jako jedyny mia\u0142 zegarek. w 1960 roku rozpocz\u0105\u0142 edukacj\u0119. przez pierwsze cztery klasy by\u0142 pod opiek\u0105 nauczycielki po kursach wieczorowych. z powodu awantur zosta\u0142 wykluczony z grona pionier\u00f3w. nauczyciele nie wr\u00f3\u017cyli mu wielkiej kariery. uwa\u017cali, \u017ce w najlepszym wypadku b\u0119dzie pracowa\u0142 w bezpiece, cho\u0107 byli tacy co nie wykluczali, \u017ce wo\u0142odia stoczy si\u0119 na drog\u0119 przest\u0119pstwa.\nw 1975 uko\u0144czy\u0142 studia na wydziale prawa pa\u0144stwowego uniwersytetu w leningradzie. w czasie studi\u00f3w zosta\u0142 cz\u0142onkiem komunistycznej partii zwi\u0105zku radzieckiego, pozostaj\u0105c w niej a\u017c do czasu zakazania jej dzia\u0142alno\u015bci i rozwi\u0105zania w 1991. ju\u017c na studiach zosta\u0142 dostrze\u017cony przez agent\u00f3w kgb jako kandydat do s\u0142u\u017cby; kilka lat wcze\u015bniej, jako osiemnastolatek, osobi\u015bcie uda\u0142 si\u0119 do siedziby kgb w leningradzie, aby zadeklarowa\u0107 ch\u0119\u0107 zostania agentem. w 1984 roku zosta\u0142 wys\u0142any do szko\u0142y szpiegowskiej w moskwie.\npo uko\u0144czeniu studi\u00f3w rozpocz\u0105\u0142 prac\u0119 w kgb jako oficer operacyjny. w latach 1985\u20131990 s\u0142u\u017cy\u0142 na terytorium niemieckiej republiki demokratycznej (oficjalnie pracowa\u0142 jako dyplomata), gdzie mia\u0142 zajmowa\u0107 si\u0119 werbowaniem tajnych wsp\u00f3\u0142pracownik\u00f3w.\nw 1990 powr\u00f3ci\u0142 do zsrr i obj\u0105\u0142 stanowisko doradcy rektora w leningradzkim uniwersytecie pa\u0144stwowym do spraw zagranicznych. w tym samym roku rozpocz\u0105\u0142 wsp\u00f3\u0142prac\u0119 z przewodnicz\u0105cym rady miejskiej leningradu anatolijem sobczakiem. po wyborze sobczaka na stanowisko mera leningradu (przemianowanego na petersburg) putin obj\u0105\u0142 stanowisko przewodnicz\u0105cego komitetu spraw zagranicznych w urz\u0119dzie mera miasta. 20 sierpnia 1991, w trakcie trwania puczu moskiewskiego putin wyst\u0105pi\u0142 ze s\u0142u\u017cby w kgb. w latach 1992\u20131996 pe\u0142ni\u0142 funkcj\u0119 zast\u0119pcy mera petersburga, odpowiedzialnego za kontakty mi\u0119dzynarodowe i inwestycje zagraniczne. dzi\u0119ki swojej pozycji mia\u0142 mo\u017cliwo\u015b\u0107 nawi\u0105zania licznych kontakt\u00f3w z osobami najwy\u017cej postawionymi w pa\u0144stwie.\nw sierpniu 1996 zosta\u0142 powo\u0142any do pracy w administracji prezydenta rosji borysa jelcyna. inicjatorem \u015bci\u0105gni\u0119cia putina do moskwy by\u0142 \u00f3wczesny szef administracji prezydenta anatolij czubajs. putin obj\u0105\u0142 stanowisko zast\u0119pcy szefa administracji nieruchomo\u015bciami prezydenta, a w 1997 zast\u0119pcy szefa administracji prezydenta i szefa g\u0142\u00f3wnego zarz\u0105du kontroli. od maja do lipca 1998 by\u0142 pierwszym zast\u0119pc\u0105 szefa administracji prezydenta. od lipca 1998 do sierpnia 1999 by\u0142 szefem federalnej s\u0142u\u017cby bezpiecze\u0144stwa (sukcesorki kgb). od marca 1999 by\u0142 jednocze\u015bnie sekretarzem rady bezpiecze\u0144stwa federacji rosyjskiej.\n\nw ci\u0105gu kilku lat pracy w centralnej administracji federacji rosyjskiej szybko zdoby\u0142 zaufanie najwa\u017cniejszych os\u00f3b w pa\u0144stwie. dzi\u0119ki poparciu m.in. anatolija czubajsa i borisa bieriezowskiego zosta\u0142 9 sierpnia 1999 powo\u0142any na stanowisko premiera. w putinie upatrywano potencjalnego nast\u0119pc\u0119 jelcyna na stanowisku prezydenta. jako premier putin wprowadzi\u0142 ponownie wojska rosyjskie na terytorium czeczenii.\nod 31 grudnia 1999 roku, po rezygnacji jelcyna ze stanowiska prezydenta, putin pe\u0142ni\u0142 obowi\u0105zki prezydenta rosji (zgodnie z art. 92 ust. 3 konstytucji federacji rosyjskiej). w wyborach prezydenckich, kt\u00f3re odby\u0142y si\u0119 26 marca 2000 zosta\u0142 wybrany na stanowisko g\u0142owy pa\u0144stwa. uzyska\u0142 52,9 procenta g\u0142os\u00f3w. w kolejnych wyborach prezydenckich, kt\u00f3re odby\u0142y si\u0119 14 marca 2004 zdoby\u0142 71,2 procenta g\u0142os\u00f3w i zwyci\u0119\u017cy\u0142 ju\u017c w i turze. najwi\u0119kszym problemem, z kt\u00f3rym zmierzy\u0142 si\u0119 putin, by\u0142o osi\u0105gni\u0119cie 50-procentowej frekwencji (wymaganej do wa\u017cno\u015bci wybor\u00f3w), co jednak uda\u0142o si\u0119 osi\u0105gn\u0105\u0107. 7 maja 2004 zosta\u0142 zaprzysi\u0119\u017cony na drug\u0105 czteroletni\u0105 kadencj\u0119 na stanowisku g\u0142owy pa\u0144stwa.\nbra\u0142 udzia\u0142 w wyborach do dumy pa\u0144stwowej, kt\u00f3re odby\u0142y si\u0119 2 grudnia 2007, jako kandydat otwieraj\u0105cy list\u0119 wyborcz\u0105 jednej rosji. po wyborach nie obj\u0105\u0142 jednak mandatu.\n7 maja 2008 przekaza\u0142 stanowisko prezydenta dmitrijowi miedwiediewowi. tego samego dnia miedwiediew przedstawi\u0142 przewodnicz\u0105cemu dumy borisowi gryz\u0142owowi kandydatur\u0119 putina na stanowisko premiera. 8 maja 2008 duma zatwierdzi\u0142a kandydatur\u0119 putina. 4 marca 2012 roku zosta\u0142 ponownie wybrany na prezydenta federacji rosyjskiej. 7 maja 2012 zosta\u0142 zaprzysi\u0119\u017cony i tym samym obj\u0105\u0142 urz\u0105d prezydenta. 18 marca 2018 w kolejnych wyborach prezydenckich uzyska\u0142 76,65% g\u0142os\u00f3w i 7 maja 2018 z\u0142o\u017cy\u0142 po raz czwarty przysi\u0119g\u0119 na sze\u015bcioletni\u0105 kadencj\u0119.\n\n\n== prezydentura i premierostwo ==\n\n\n=== sytuacja gospodarcza w okresie rz\u0105d\u00f3w ===\nw pocz\u0105tkowym okresie rz\u0105d\u00f3w putina wyra\u017anie poprawi\u0142a si\u0119 sytuacja gospodarcza kraju, rosja uzyska\u0142a realne cz\u0142onkostwo w g8 i sp\u0142aci\u0142a wi\u0119kszo\u015b\u0107 swojego zad\u0142u\u017cenia zagranicznego, m.in. zlikwidowa\u0142a zad\u0142u\u017cenie wobec klubu paryskiego. w 2000 roku zad\u0142u\u017cenie zagraniczne kraju stanowi\u0142o ponad 50% pkb.\nwzrost gospodarczy, odczuwalna poprawa poziomu \u017cycia obywateli, realny wzrost pensji i emerytur oraz odmienne od czas\u00f3w jelcyna terminowe ich wyp\u0142acanie, a tak\u017ce spadek poziomu bezrobocia i inflacji sta\u0142y si\u0119 jednymi z przyczyn wysokiej popularno\u015bci prezydenta w spo\u0142ecze\u0144stwie. \u017ar\u00f3de\u0142 poprawy sytuacji gospodarczej nale\u017cy upatrywa\u0107 w czynnikach zewn\u0119trznych, tj. we wzro\u015bcie cen surowc\u00f3w, g\u0142\u00f3wnie ropy i gazu, od kt\u00f3rych gospodarka rosyjska jest uzale\u017cniona. za rz\u0105d\u00f3w putina przeprowadzono te\u017c reformy podatkowe, wprowadzaj\u0105c podatek liniowy. wraz ze spadkiem cen surowc\u00f3w obserwowanych od roku 2014, sytuacja gospodarcza rosji ulega systematycznemu pogorszeniu. wp\u0142yw na to maj\u0105 tak\u017ce sankcje gospodarcze na\u0142o\u017cone na rosj\u0119 po aneksji krymu.\n\n\n=== wyr\u00f3\u017cnienia na arenie mi\u0119dzynarodowej ===\nimieniem w\u0142adimira putina nazwano w 2011 roku jedn\u0105 z nienazwanych wcze\u015bniej g\u00f3r w kirgistanie, w pa\u015bmie tienszan.\n\n\n==== rankingi polityk\u00f3w ====\ngrudzie\u0144 2007. \u201ecz\u0142owiek roku wg tygodnika time\u201d\nsierpie\u0144 2008. \u201enajbardziej wp\u0142ywowy cz\u0142owiek na \u015bwiecie\u201d, vanity fair\nlistopad 2009. \u201etrzeci najbardziej wp\u0142ywowy cz\u0142owiek na \u015bwiecie\u201d forbes\ngrudzie\u0144 2012. \u201edrugi najpot\u0119\u017cniejszy cz\u0142owiek \u015bwiata\u201d foreign policy\npa\u017adziernik 2013. \u201enajbardziej wp\u0142ywowy cz\u0142owiek \u015bwiata\u201d forbes\ngrudzie\u0144 2013. \u201ecz\u0142owiek roku\u201d wg the times\n\n\n=== kryzysy ===\nkrytycy prezydenta zwracaj\u0105 uwag\u0119 na powa\u017cne kryzysy z okresu jego prezydentury: zatoni\u0119cie okr\u0119tu podwodnego \u201ekursk\u201d w sierpniu 2000 oraz ataki terroryst\u00f3w czecze\u0144skich na teatr na dubrowce w moskwie w pa\u017adzierniku 2002 i na szko\u0142\u0119 w bies\u0142anie we wrze\u015bniu 2004. wszystkie te wydarzenia okaza\u0142y si\u0119 tragiczne w skutkach. krytycy putina twierdz\u0105, \u017ce kierowane przez niego administracja i s\u0142u\u017cby specjalne mia\u0142y wykaza\u0107 si\u0119 nieudolno\u015bci\u0105 w trakcie akcji ratunkowych. zwolennicy wskazuj\u0105 na fakt, \u017ce wskutek zdecydowanych reakcji resort\u00f3w si\u0142owych spektakularne akcje terrorystyczne zosta\u0142y zahamowane.\nopr\u00f3cz tego wskazuje si\u0119, \u017ce w trakcie rz\u0105d\u00f3w w\u0142adimira putina podejmowano pr\u00f3by zamachu na \u017cycie jego przeciwnik\u00f3w politycznych, takich jak np. aleksiej nawalny, aleksandr litwinienko, siergiej skripal czy te\u017c boris niemcow lub elwira wichariewa. z kolei oskar\u017cenia o wykorzystywanie rosyjskich s\u0142u\u017cb specjalnych do dzia\u0142a\u0144 na terenie pa\u0144stw trzecich spotyka\u0142y si\u0119 z reakcjami w\u0142adimira putina (np. po eksplozjach we vrb\u011bticach w czechach), kt\u00f3ry w odpowiedzi utworzy\u0142 list\u0119 pa\u0144stw nieprzyjaznych rosji.\nd\u0105\u017cenia putina i jego partii do zwi\u0119kszania zakresu w\u0142adzy oraz tolerowanie korupcji spotyka\u0142y si\u0119 z reakcj\u0105 spo\u0142eczn\u0105, np. w latach 2011\u20132012 czy 2017, gdy na terenie rosji organizowane by\u0142y wielotysi\u0119czne demonstracje spo\u0142eczne.\nw trakcie wojny z ukrain\u0105 w dniach 23-24 czerwca 2023 na terenie rosji dosz\u0142o do tzw. buntu grupy wagnera. r\u00f3wno dwa miesi\u0105ce p\u00f3\u017aniej, tj. 23 sierpnia 2023 mia\u0142a miejsce katastrofa lotnicza, w kt\u00f3rej zgin\u0119li m.in. jewgienij prigo\u017cyn oraz dmitrij utkin, przyw\u00f3dcy grupy wagnera. w ocenie m.in. ameryka\u0144skiego instytutu studi\u00f3w nad wojn\u0105 katastrofa by\u0142a nast\u0119pstwem rozkazu wydanego przez w\u0142adimira putina.\n\n\n=== czeczenia ===\nputin cz\u0119sto jest obiektem krytyki dzia\u0142aczy i organizacji na rzecz praw cz\u0142owieka, g\u0142\u00f3wnie ze wzgl\u0119du na jego polityk\u0119 wzgl\u0119dem czeczenii. zarzucaj\u0105 oni, \u017ce ta polityka doprowadzi\u0142a w tamtym regionie do katastrofy humanitarnej, a prawa cz\u0142owieka s\u0105 w tej republice nagminnie \u0142amane za ca\u0142kowitym przyzwoleniem najwy\u017cszych czynnik\u00f3w pa\u0144stwowych (obozy filtracyjne w czeczenii). krytycy putina zarzucaj\u0105 mu, \u017ce swoimi dzia\u0142aniami doprowadzi\u0142 do eskalacji konfliktu na niespotykan\u0105 skal\u0119 i wzrostu zagro\u017cenia terrorystycznego w samej rosji. putin dzia\u0142ania w czeczenii t\u0142umaczy\u0142 d\u0105\u017ceniem do zachowania integralno\u015bci terytorialnej federacji rosyjskiej oraz walk\u0105 z mi\u0119dzynarodowym terroryzmem islamskim, zmierzaj\u0105cym jego zdaniem do rozbicia rosji. obserwatorzy jednak zwracaj\u0105 uwag\u0119 na fakt, i\u017c istotne mog\u0105 by\u0107 dla rosji znajduj\u0105ce si\u0119 w czeczenii z\u0142o\u017ca ropy naftowej i gazu ziemnego. zbieg\u0142y do wielkiej brytanii podpu\u0142kownik fsb aleksandr litwinienko (zm. 2006) twierdzi\u0142, \u017ce fsb po obj\u0119ciu przez putina funkcji premiera w 1999 na jego rozkaz przeprowadzi\u0142a seri\u0119 zamach\u00f3w bombowych na bloki mieszkalne w moskwie i wo\u0142godo\u0144sku. hipotez\u0119 t\u0119 popiera\u0142 r\u00f3wnie\u017c nie\u017cyj\u0105cy ju\u017c boris bieriezowski. wydaje si\u0119 ona znajdowa\u0107 r\u00f3wnie\u017c uzasadnienie w przebiegu tzw. incydentu riaza\u0144skiego. uwag\u0119 opinii publicznej zwr\u00f3ci\u0142 r\u00f3wnie\u017c fakt, \u017ce o zamachu w wo\u0142godo\u0144sku przewodnicz\u0105cy dumy poinformowa\u0142 deputowanych trzy dni przed wydarzeniem.\nobarczanie czeczen\u00f3w odpowiedzialno\u015bci\u0105 za zamachy oraz rajd czecze\u0144skiego oddzia\u0142u, kt\u00f3rego dow\u00f3dc\u0105 by\u0142 szamil basajew, na dagestan pod has\u0142ami zbudowania na kaukazie islamskiego kalifatu stanowi\u0142y casus belli i pos\u0142u\u017cy\u0142y do rozpocz\u0119cia nowej wojny w czeczenii. zwolennicy prezydenta chwal\u0105 go jednak, \u017ce swoimi dzia\u0142aniami doprowadzi\u0142 do stabilizacji sytuacji politycznej w czeczenii. z perspektywy czasu ocenia si\u0119, \u017ce zamachy i ich nast\u0119pstwa przyczyni\u0142y si\u0119 do wzmocnienia poparcia spo\u0142ecznego dla w\u0142adimira putina.\n\n\n=== stosunki z oligarchami ===\nniekt\u00f3rzy analitycy uwa\u017caj\u0105, \u017ce zmian\u0119 na stanowisku g\u0142owy pa\u0144stwa na prze\u0142omie 1999 i 2000 mogli popiera\u0107 oligarchowie rosyjscy i cz\u0142onkowie tzw. \u201erodziny kremlowskiej\u201d \u2013 najbardziej wp\u0142ywowi politycy z najbli\u017cszego otoczenia prezydenta jelcyna, kt\u00f3rzy chcieliby zabezpieczy\u0107 swoje interesy, odsuwaj\u0105c jednocze\u015bnie od w\u0142adzy nieprzewidywalnego i ci\u0119\u017cko chorego przyw\u00f3dc\u0119 pa\u0144stwa, a wprowadzaj\u0105c na jego miejsce sprawnego administratora.\np\u00f3\u017aniejsze dzia\u0142ania putina pokazuj\u0105, \u017ce takie oczekiwania inicjator\u00f3w zmiany na stanowisku prezydenta nie w pe\u0142ni zosta\u0142y zrealizowane, a w przypadku niekt\u00f3rych stronnik\u00f3w putina, np. borisa bieriezowskiego zmiana ta okaza\u0142a si\u0119 wr\u0119cz niekorzystna (bieriezowski popad\u0142 w konflikt z putinem i wyemigrowa\u0142 z rosji).\nza rz\u0105d\u00f3w putina ograniczono wp\u0142ywy polityczne wielkich oligarch\u00f3w, b\u0105d\u017a wykorzystano ich pozycj\u0119 ekonomiczn\u0105 dla wzmocnienia roli prezydenta. tych przedsi\u0119biorc\u00f3w, kt\u00f3rzy nie godzili si\u0119 na wsp\u00f3\u0142prac\u0119 z obozem prezydenckim i wyst\u0119powali przeciw niemu spotyka\u0142y represje, czego przyk\u0142adem mo\u017ce by\u0107 aresztowanie i skazanie w\u0142a\u015bcicieli koncernu jukos \u2013 michai\u0142a chodorkowskiego i p\u0142atona lebiediewa. wiele z wyrok\u00f3w zapadaj\u0105cych w rosyjskich s\u0105dach w g\u0142o\u015bnych sprawach krytycy putina uznaj\u0105 za objaw rosn\u0105cego podporz\u0105dkowania w\u0142adzy s\u0105downiczej prezydentowi.\n\n\n=== zmiany w aparacie w\u0142adzy ===\nw okresie prezydentury putina dokonano daleko id\u0105cych zmian personalnych nie tylko na najwy\u017cszych szczeblach centralnego aparatu w\u0142adzy, ale tak\u017ce na szczeblu regionalnym. kr\u00f3tko po obj\u0119ciu w\u0142adzy doprowadzi\u0142 do odwo\u0142ania (po ujawnieniu tzw. kompromat\u00f3w) prokuratora generalnego jurija skuratowa, kt\u00f3ry publicznie podnosi\u0142 temat korupcji w\u015br\u00f3d czo\u0142owych polityk\u00f3w federacji rosyjskiej. za rz\u0105d\u00f3w putina od w\u0142adzy odsuni\u0119to cz\u0119\u015b\u0107 starej ekipy zwi\u0105zanej z borysem jelcynem. w najbli\u017cszym otoczeniu prezydenta pozosta\u0142a cz\u0119\u015b\u0107 \u201erodziny kremlowskiej\u201d oraz najbardziej lojalni urz\u0119dnicy m\u0142odego pokolenia, m.in. minister ds. sytuacji nadzwyczajnych siergiej szojgu czy minister ds. reform gospodarczych german gref. eksponowane stanowiska zacz\u0119li zajmowa\u0107 ludzie wsp\u00f3\u0142pracuj\u0105cy wcze\u015bniej z putinem (b\u0105d\u017a to w administracji mera petersburga, np. wicepremier dmitrij miedwiediew, b\u0105d\u017a w ramach struktur s\u0142u\u017cb specjalnych, np. by\u0142y minister obrony siergiej iwanow). niezwykle wa\u017cn\u0105 rol\u0119 w otoczeniu prezydenta odgrywaj\u0105 tzw. si\u0142owiki \u2013 politycy wywodz\u0105cy si\u0119 ze \u015brodowiska s\u0142u\u017cb specjalnych, za najbardziej wp\u0142ywowego z nich uwa\u017ca si\u0119 iwanowa.\n\n\n=== poparcie polityczne ===\nwok\u00f3\u0142 prezydenta zorganizowano ruch polityczny, zinstytucjonalizowany w ramach partii jedna rosja, utworzonej w 2001 przez proprezydenckich dzia\u0142aczy pa\u0144stwowych i oligarch\u00f3w. w 2003 ugrupowanie to wygra\u0142o wybory parlamentarne i sta\u0142o si\u0119 najsilniejsz\u0105 frakcj\u0105 w dumie pa\u0144stwowej (ni\u017csza izba rosyjskiego parlamentu). jej lider borys gryz\u0142ow pe\u0142ni funkcj\u0119 przewodnicz\u0105cego dumy. charakterystyczn\u0105 cech\u0105 tego ugrupowania jest brak jednoznacznego oblicza ideologicznego. zasadnicz\u0105 podstaw\u0105 jego funkcjonowania jest nie wsp\u00f3lnota programowa, ale poparcie dla prezydenta i idea wzmocnienia jego ustrojowej pozycji. istnieje te\u017c organizacja m\u0142odzie\u017cowa organizacja nasi, popieraj\u0105ca politycznie putina i \u015blubuj\u0105ca lojalno\u015b\u0107 wobec niego, oskar\u017cona o pro-putinowsk\u0105 propagand\u0119 i prokremlowski trolling.\n\n\n=== centralizacja w\u0142adzy i ograniczanie demokracji ===\nw ramach wzmacniania pozycji prezydenta odbywa si\u0119 od czasu obj\u0119cia prezydentury przez putina proces centralizacji w\u0142adzy. stopniowo ogranicza si\u0119 uprawnienia gubernator\u00f3w obwod\u00f3w i innych w\u0142adz lokalnych oraz autonomi\u0119 wielu republik wchodz\u0105cych w sk\u0142ad federacji rosyjskiej. kontroli dzia\u0142alno\u015bci w\u0142adz lokalnych maj\u0105 s\u0142u\u017cy\u0107 specjalni pe\u0142nomocnicy regionalni powo\u0142ywani przez prezydenta.\nod pocz\u0105tku rz\u0105d\u00f3w w\u0142adimira putina charakterystyczny dla jego polityki by\u0142 nieprzychylny stosunek do niezale\u017cnych medi\u00f3w. wyrazem tego by\u0142o np. przej\u0119cie niezale\u017cnej telewizji ntw ju\u017c na pocz\u0105tku pierwszej kadencji prezydenckiej. media, kt\u00f3re nadawa\u0142y przekaz niezgodny z oficjaln\u0105 lini\u0105 narzucan\u0105 przez w\u0142adze, eliminowano tak\u017ce w kolejnych latach, czego przyk\u0142adem by\u0142 los rozg\u0142o\u015bni radiowej echo moskwy oraz telewizji do\u017cd\u00b4 po inwazji rosji na ukrain\u0119.\n\n\n=== walka o sukcesj\u0119 ===\nw czasie prezydentury putina pojawia\u0142y si\u0119 pomys\u0142y przeprowadzenia zmian w konstytucji umo\u017cliwiaj\u0105cych mu kandydowanie na urz\u0105d g\u0142owy pa\u0144stwa na trzeci\u0105 kolejn\u0105 kadencj\u0119. w grudniu 2007 putin oficjalnie udzieli\u0142 poparcia jednemu ze swoich najbli\u017cszych wsp\u00f3\u0142pracownik\u00f3w, wicepremierowi dmitrijowi miedwiediewowi, kt\u00f3ry wybrany zosta\u0142 na prezydenta w wyborach z 2 marca 2008.\n\n\n=== nawi\u0105zania do tradycji radzieckiej ===\nw trakcie prezydentury putina nast\u0105pi\u0142 r\u00f3wnie\u017c zwrot ku pewnym elementom tradycji radzieckiej. w 2000 zmieniono melodi\u0119 hymnu pa\u0144stwowego federacji rosyjskiej, w miejsce kompozycji michai\u0142a glinki wprowadzono melodi\u0119 dawnego hymnu radzieckiego autorstwa aleksandra aleksandrowa z nowymi s\u0142owami (kt\u00f3re napisa\u0142 siergiej micha\u0142kow, wcze\u015bniej autor s\u0142\u00f3w hymnu zsrr).\nszczeg\u00f3lnie hucznie obchodzono 60. rocznic\u0119 zako\u0144czenia ii wojny \u015bwiatowej w maju 2005. zorganizowano m.in. wielk\u0105 parad\u0119 na placu czerwonym w moskwie. jednocze\u015bnie jednak w 2005 w\u0142adze rosyjskie doprowadzi\u0142y do ustanowienia nowego \u015bwi\u0119ta pa\u0144stwowego \u201ednia jedno\u015bci narodowej\u201d, obchodzonego 4 listopada, w rocznic\u0119 wyp\u0119dzenia w 1612 wojsk polskich z moskwy, wprowadzonego w miejsce zniesionego \u015bwi\u0119ta rewolucji pa\u017adziernikowej, obchodzonego dotychczas 7 listopada.\nputin tak\u017ce parokrotnie wypowiada\u0142 krytyczne s\u0142owa wobec rewolucji bolszewickiej i jej przyw\u00f3dc\u00f3w, a tak\u017ce znany jest jego pozytywny stosunek do religii prawos\u0142awnej, wi\u0119c mo\u017cliwa jest inna interpretacja, gdzie putin buduj\u0105c \u015bwiadomo\u015b\u0107 nowej rosji, si\u0119ga cz\u0119\u015bciej do jej mocarstwowej historii ni\u017c tradycji radzieckiej.\n\n\n=== polityka zagraniczna ===\nokres prezydentury putina jest uznawany za czas odbudowywania mi\u0119dzynarodowej pozycji rosji i znacz\u0105cego wzrostu jej wp\u0142yw\u00f3w. kszta\u0142t rosyjskiej polityki zagranicznej tak\u017ce pozostaje przedmiotem powa\u017cnych dyskusji zwolennik\u00f3w i przeciwnik\u00f3w prezydenta putina. wskazuje si\u0119, \u017ce charakterystycznymi elementami dzia\u0142a\u0144 putina s\u0105: podwa\u017canie dominuj\u0105cej pozycji zachodu (w tym d\u0105\u017cenie do koordynacji polityki z chrl), forsowanie podzia\u0142u \u015bwiata na strefy wp\u0142yw\u00f3w, podejmowanie agresywnych dzia\u0142a\u0144 wobec pa\u0144stw s\u0105siednich, a tak\u017ce zwi\u0119kszanie potencja\u0142u militarnego rosji. w polityce prowadzonej przez putina widoczna jest te\u017c tendencja do przypisywania rosji szczeg\u00f3lnej roli w polityce pa\u0144stw by\u0142ego zsrr, czego wyrazami ju\u017c w pocz\u0105tkowej fazie prezydentury by\u0142y pr\u00f3ba narzucenia mo\u0142dawii tzw. memorandum kozaka w 2003 roku, oraz stopniowy wzrost wp\u0142ywu rosyjskich decydent\u00f3w na si\u0142y zbrojne republiki bia\u0142orusi. innym tego przyk\u0142adem by\u0142a inwazja na terytorium gruzji w 2008, sprowokowana przez rosj\u0119 i przygotowywana od 2006 roku, co strona rosyjska przyzna\u0142a w 2012.\n\n\n==== stosunki z reszt\u0105 europy ====\njednocze\u015bnie putin budowa\u0142 przyjazne stosunki z niekt\u00f3rymi pa\u0144stwami europy, zw\u0142aszcza z francj\u0105 i niemcami (dodatkowym atutem putina w jego relacjach z w\u0142adzami niemiec jest jego bieg\u0142a znajomo\u015b\u0107 j\u0119zyka niemieckiego). za spraw\u0105 pozytywnych relacji rosyjsko-francuskich i rosyjsko-niemieckich w\u0142adze tych dw\u00f3ch pa\u0144stw by\u0142y niech\u0119tne krytyce poczyna\u0144 rosyjskich w czeczenii czy na ukrainie. jesieni\u0105 2005 r. mi\u0119dzynarodow\u0105 (a w szczeg\u00f3lno\u015bci polsk\u0105) opini\u0119 publiczn\u0105 poruszy\u0142 fakt zawarcia niemiecko-rosyjskiego porozumienia w sprawie budowy gazoci\u0105gu p\u00f3\u0142nocnego na morzu ba\u0142tyckim. dodatkowym kontrowersyjnym faktem by\u0142o wej\u015bcie w sk\u0142ad rady nadzorczej sp\u00f3\u0142ki buduj\u0105cej gazoci\u0105g by\u0142ego kanclerza niemiec gerharda schr\u00f6dera, kt\u00f3ry jeszcze jako szef rz\u0105du zabiega\u0142 o zawarcie porozumienia w sprawie gazoci\u0105gu.\n\n\n===== stosunki z ukrain\u0105 =====\nod wielu lat cech\u0105 charakterystyczn\u0105 rosyjskiej polityki zagranicznej jest utrzymywanie silnych relacji z pa\u0144stwami by\u0142ego zwi\u0105zku radzieckiego, przez krytyk\u00f3w odczytywane jako pr\u00f3by ingerencji w wewn\u0119trzne sprawy tych pa\u0144stw. przyk\u0142adem tego mo\u017ce by\u0107 poparcie w\u0142adz rosyjskich, jakie zosta\u0142o udzielone przed wyborami prezydenckimi na ukrainie w 2004 r. wiktorowi janukowyczowi, kandydatowi ukrai\u0144skiego obozu w\u0142adzy, kt\u00f3rego zwyci\u0119stwo mia\u0142o zapewni\u0107 utrzymanie i rozszerzenie rosyjskich wp\u0142yw\u00f3w na ukrainie. w wyniku wydarze\u0144 pomara\u0144czowej rewolucji na ukrainie prezydentem zosta\u0142 jednak nieprzychylny rosji wiktor juszczenko, kt\u00f3rego wyb\u00f3r zosta\u0142 przyj\u0119ty przez w\u0142adze rosyjskie z wyra\u017anym niezadowoleniem. od czasu pomara\u0144czowej rewolucji stosunki rosyjsko-ukrai\u0144skie uleg\u0142y wyra\u017anemu och\u0142odzeniu, a w\u0142adze federacji rosyjskiej z prezydentem na czele wielokrotnie podejmowa\u0142y pr\u00f3by nacisku na nowe kierownictwo polityczne ukrainy, m.in. poprzez konflikty na tle dostaw gazu. ponadto rz\u0105dzona przez putina rosja wywiera\u0142a presj\u0119 na ukrain\u0119 przeciwko podpisaniu umowy stowarzyszeniowej z uni\u0105 europejsk\u0105 \u2013 w rezultacie wiktor janukowycz odm\u00f3wi\u0142 podpisania umowy, co wywo\u0142a\u0142o wybuch protest\u00f3w spo\u0142ecznych. odsuni\u0119cie od w\u0142adzy wiktora janukowycza i zwrot ukrainy w kierunku zachodnim i podj\u0119cie prodemokratycznych reform spowodowa\u0142y reakcj\u0119 w\u0142adimira putina, kt\u00f3ry doprowadzi\u0142 do aneksji krymu przez rosj\u0119, konfliktu zbrojnego na terenie donbasu, a nast\u0119pnie do zbrojnej agresji wojsk rosyjskich na terytorium ukrainy.\n\n\n===== stosunki z polsk\u0105 =====\npoparcie udzielone pomara\u0144czowej rewolucji przez w\u0142adze polskie sta\u0142o si\u0119 r\u00f3wnie\u017c przyczyn\u0105 och\u0142odzenia relacji polsko-rosyjskich. postawa prezydenta aleksandra kwa\u015bniewskiego, kt\u00f3ry uczestniczy\u0142 w obradach ukrai\u0144skiego \u201eokr\u0105g\u0142ego sto\u0142u\u201d w roli negocjatora zosta\u0142a oficjalnie skrytykowana przez putina. w trakcie obchod\u00f3w 60. rocznicy zako\u0144czenia ii wojny \u015bwiatowej, 9 maja 2005 putin w okoliczno\u015bciowym przem\u00f3wieniu nie wymieni\u0142 polski w\u015br\u00f3d najwa\u017cniejszych sojusznik\u00f3w zsrr w koalicji antyhitlerowskiej. strona rosyjska odm\u00f3wi\u0142a r\u00f3wnie\u017c uznania za ludob\u00f3jstwo zbrodni katy\u0144skiej. w\u0142adze rosyjskie podj\u0119\u0142y te\u017c wiele krok\u00f3w, kt\u00f3re zdaniem cz\u0119\u015bci obserwator\u00f3w spowodowa\u0142y pogorszenie stosunk\u00f3w polsko-rosyjskich, m.in. 10 listopada 2005 wprowadzono zakaz importu produkt\u00f3w mi\u0119snych pochodz\u0105cych z polski, zim\u0105 2005 bez podania przyczyny przerwano dostawy gazu do polski. po obj\u0119ciu funkcji prezydenta polski przez lecha kaczy\u0144skiego spekulowano o mo\u017cliwo\u015bci jego spotkania z putinem, do czego jednak nie dosz\u0142o. 8 lutego 2008, po raz pierwszy po kilkuletniej przerwie, wizyt\u0119 w moskwie z\u0142o\u017cy\u0142 polski prezes rady ministr\u00f3w, donald tusk. sam w\u0142adimir putin jako prezydent przebywa\u0142 w polsce dwukrotnie: z oficjaln\u0105 wizyt\u0105 w dn. 16\u201317 stycznia 2002 w dn. 27\u201328 stycznia 2005 jako go\u015b\u0107 uroczysto\u015bci 60. rocznicy wyzwolenia niemieckiego nazistowskiego obozu auschwitz-birkenau oraz, ju\u017c jako premier, 1 wrze\u015bnia 2009 podczas obchod\u00f3w 70-lecia wybuchu ii wojny \u015bwiatowej.\n10 kwietnia 2010, w godzin\u0119 po katastrofie polskiego tu-154 w smole\u0144sku, prezydent dmitrij miedwiediew powo\u0142a\u0142 w\u0142adimira putina na szefa specjalnej komisji rz\u0105dowej ds. zbadania przyczyn katastrofy.\nw latach 2019-2020 przy okazji r\u00f3\u017cnych wypowiedzi i artyku\u0142\u00f3w w\u0142adimir putin kilkukrotnie oskar\u017ca\u0142 polsk\u0119 o wsp\u00f3\u0142odpowiedzialno\u015b\u0107 za udzia\u0142 w wydarzeniach prowadz\u0105cych do wybuchu ii wojny \u015bwiatowej i wsp\u00f3\u0142prac\u0119 z iii rzesz\u0105, usprawiedliwiaj\u0105c przy tym polityk\u0119 prowadzon\u0105 przez j\u00f3zefa stalina. z kolei po rozpocz\u0119ciu w 2022 rosyjskiej inwazji na ukrain\u0119 w\u0142adimir putin wielokrotnie wyg\u0142asza\u0142 komunikaty, w kt\u00f3rych stwierdza\u0142, \u017ce zagro\u017ceniem dla integralno\u015bci terytorialnej ukrainy nie jest rosja, lecz polska.\n\n\n==== stosunki ze stanami zjednoczonymi ====\ninny wymiar maj\u0105 z kolei stosunki rosji ze stanami zjednoczonymi. rosja formalnie popar\u0142a po 11 wrze\u015bnia 2001 ameryka\u0144sk\u0105 walk\u0119 przeciwko terroryzmowi, \u017c\u0105daj\u0105c jednocze\u015bnie uznania swoich dzia\u0142a\u0144 wymierzonych przeciwko bojownikom czecze\u0144skim za cz\u0119\u015b\u0107 mi\u0119dzynarodowej wojny z terroryzmem. z drugiej strony rosja nie popar\u0142a interwencji si\u0142 sprzymierzonych w iraku w 2003. pogorszeniu si\u0119 stosunk\u00f3w rosyjsko-ameryka\u0144skich sprzyja\u0142o r\u00f3wnie\u017c poparcie rz\u0105du usa dla \u201ekolorowych\u201d rewolucji w gruzji w 2003 i na ukrainie w 2004, w wyniku kt\u00f3rych w\u0142adz\u0119 w tych krajach obj\u0119li politycy niech\u0119tni rosji. przyczyna le\u017cy te\u017c w sprzeciwie wobec budowy systemu obrony przeciwrakietowej w polsce i czechach, kt\u00f3ry nasili\u0142 si\u0119 w 2007.\n\n\n==== zimowe igrzyska olimpijskie w soczi ====\n4 lipca 2007, na 119. sesji mkol, podj\u0119to decyzj\u0119 o przyznaniu organizacji 22. zimowych igrzysk olimpijskich w 2014 rosyjskiemu kurortowi czarnomorskiemu \u2013 soczi. przyznanie soczi organizacji igrzysk uwa\u017ca si\u0119 w rosji za jeden z wa\u017cniejszych mi\u0119dzynarodowych sukces\u00f3w putina, kt\u00f3ry w pierwszej po\u0142owie 2007 osobi\u015bcie zaanga\u017cowa\u0142 si\u0119 w akcj\u0119 promocyjn\u0105 rosyjskiego miasta. prezentuj\u0105c kandydatur\u0119 soczi na forum mkol putin po raz pierwszy publicznie przemawia\u0142 po angielsku.\n\n\n=== aneksja krymu ===\npo og\u0142oszeniu wynik\u00f3w referendum w sprawie statusu politycznego krymu, 18 marca 2014 na kremlu w moskwie, podpisano traktat o przyj\u0119ciu p\u00f3\u0142wyspu i sewastopola w sk\u0142ad federacji rosyjskiej. stron\u0119 rosyjsk\u0105 reprezentowa\u0142 w\u0142adimir putin, republik\u0119 krymu premier siergiej aksionow, przewodnicz\u0105cy krymskiego parlamentu w\u0142adimir konstantinow oraz mer sewastopola aleksiej cza\u0142yj. po aneksji krymu, putin po raz pierwszy wizytowa\u0142 krym 9 maja 2014, bior\u0105c udzia\u0142 w uroczysto\u015bciach 69. rocznicy zwyci\u0119stwa nad hitlerowskimi niemcami i 70. rocznicy wyzwolenia sewastopola.\nw lutym 2015, w wyniku mi\u0144skich rozm\u00f3w prezydenta rosji w\u0142adimira putina, kanclerz niemiec angeli merkel, prezydenta francji fran\u00e7ois hollande\u2019a oraz prezydenta ukrainy petra poroszenki, podpisano deklaracj\u0119 przez uczestnik\u00f3w tzw. tr\u00f3jstronnej grupy kontaktowej w sprawie uregulowania konfliktu na ukrainie. dokument zatytu\u0142owany jako \u201ekompleks dzia\u0142a\u0144 w sprawie realizacji mi\u0144skich porozumie\u0144\u201d gwarantowa\u0142 od 15 lutego 2015 m.in. przerwanie dzia\u0142a\u0144 zbrojnych oraz wycofanie przez obie strony konfliktu ci\u0119\u017ckiego uzbrojenia.\n\n\n=== inwazja rosji na ukrain\u0119 ===\n24 lutego 2022, po o\u015bmiu latach dzia\u0142a\u0144 hybrydowych, zainicjowa\u0142 militarn\u0105 inwazj\u0119 rosji na ukrain\u0119. trzy dni p\u00f3\u017aniej, 27 lutego 2022 prokurator generalna ukrainy, iryna wenediktowa zapowiedzia\u0142a udowodnienie w\u0142adimirowi putinowi w uczciwym procesie, \u017ce jest on morderc\u0105 i zbrodniarzem wojennym. zapowiedziano r\u00f3wnie\u017c poci\u0105gni\u0119cie rosji do odpowiedzialno\u015bci przed mi\u0119dzynarodowym trybuna\u0142em karnym w hadze. odr\u0119bne post\u0119powanie w tej sprawie rozpocz\u0105\u0142 r\u00f3wnie\u017c mi\u0119dzynarodowy trybuna\u0142 sprawiedliwo\u015bci.\nw\u0142adimir putin zosta\u0142 uznany za zbrodniarza wojennego \u2013 16 marca 2022 przez senat stan\u00f3w zjednoczonych (jednog\u0142o\u015bnie), a 23 marca 2022 przez sejm rzeczypospolitej polskiej (poprzez aklamacj\u0119). 21 wrze\u015bnia 2022 w\u0142adimir putin podczas swojego telewizyjnego wyst\u0105pienia og\u0142osi\u0142 cz\u0119\u015bciow\u0105 mobilizacj\u0119. 17 marca 2023 mi\u0119dzynarodowy trybuna\u0142 karny wyda\u0142 nakaz jego aresztowania, podejrzewaj\u0105c, \u017ce ponosi on \u201eodpowiedzialno\u015b\u0107 za zbrodni\u0119 wojenn\u0105 polegaj\u0105c\u0105 na bezprawnej deportacji ludno\u015bci (dzieci) oraz bezprawnym przesiedleniu ludno\u015bci (dzieci) z okupowanych obszar\u00f3w ukrainy do federacji rosyjskiej\u201d.\nw\u0142adimir putin doprowadzi\u0142 do tzw. referend\u00f3w na cz\u0119\u015bci teren\u00f3w czterech obwod\u00f3w ukrainy ws. aneksji ich przez rosj\u0119, a nast\u0119pnie grozi\u0142 u\u017cyciem broni j\u0105drowej w razie pr\u00f3b odzyskania tych terytori\u00f3w przez ukrain\u0119. w 2023 przemie\u015bci\u0142 cz\u0119\u015b\u0107 rosyjskiego arsena\u0142u j\u0105drowego na terytorium bia\u0142orusi.\n\n\n=== maj\u0105tek putina ===\nw o\u015bwiadczeniu maj\u0105tkowym putin zadeklarowa\u0142, \u017ce jego doch\u00f3d wynosi 5,8 mln rubli rocznie. mia\u0142y by\u0107 to pieni\u0105dze pochodz\u0105ce z wynagrodzenia jakie przys\u0142uguje prezydentowi rosji. wed\u0142ug prezydenckiej strony internetowej putin posiada te\u017c dzia\u0142k\u0119 budowlan\u0105, apartament w moskwie i gara\u017c. to samo \u017ar\u00f3d\u0142o podaje, \u017ce jest on posiadaczem dw\u00f3ch samochod\u00f3w marki gaz i jednej \u0142ady nivy.\nw maju 2013 roku boris niemcow i leonid martyniuk wydali raport \u017cycie niewolnika na galerach. pa\u0142ace, jachty, samochody, samoloty i inne akcesoria na temat maj\u0105tku putina. dziennikarze doliczyli si\u0119 u putina 11 samochod\u00f3w o warto\u015bci 692 000 dolar\u00f3w, 43 samolot\u00f3w i 15 helikopter\u00f3w. ponadto doliczono si\u0119 czterech statk\u00f3w, tysi\u0119cy hektar\u00f3w ziemi, 20 pa\u0142ac\u00f3w oraz wielu willi i daczy.\nw 2007 roku rosyjski politolog stanis\u0142aw bie\u0142kowski przekonywa\u0142 w wywiadzie dla \u201edie welt\u201d, \u017ce putin (w\u00f3wczas premier) mia\u0142 37 procent udzia\u0142\u00f3w surgutnieftiegazu i 4,5 procenta gazpromu. w roku 2007 warte one by\u0142y 40 mld dolar\u00f3w, w roku 2013 wyceniano je na 70 mld dolar\u00f3w. twierdzi\u0142a tak maeve mcclenaghan, brytyjska dziennikarka, kt\u00f3ra od wielu lat \u015bledzi maj\u0105tek prezydenta rosji.\nbill browder, kt\u00f3ry przez 10 lat by\u0142 najwi\u0119kszym inwestorem zagranicznym w rosji, uwa\u017ca, \u017ce putin ma oko\u0142o 200 mld dolar\u00f3w, co oznacza\u0142oby, \u017ce jest trzykrotnie bogatszy ni\u017c bill gates.\n\nmimo tych danych, wielu ekspert\u00f3w w\u0105tpi w tak\u0105 warto\u015b\u0107 maj\u0105tku putina.\nw\u0142adimir putin zajmuje 1. miejsce na li\u015bcie 50 najbogatszych polityk\u00f3w \u015bwiata sporz\u0105dzonej przez tygodnik \u201eangora\u201d jako posiadacz 70 miliard\u00f3w usd maj\u0105tku osobistego.\n\n\n== odznaczenia i wyr\u00f3\u017cnienia ==\nlista niepe\u0142na:\n\nbr\u0105zowy medal \u201eza zas\u0142ugi\u201d narodowej armii ludowej nrd (bronzene verdienstmedaille der nationalen volksarmee, 1988, nrd)\norder honoru (1996, fed. rosyjska)\norder h\u1ed3 ch\u00ed minha (hu\u00e2n ch\u01b0\u01a1ng h\u1ed3 ch\u00ed minh, 2001, wietnam)\norder z\u0142otego or\u0142a (\u0430\u043b\u0442\u044b\u043d \u049b\u044b\u0440\u0430\u043d \u043e\u0440\u0434\u0435\u043d\u0456, 2004, kazachstan)\nz\u0142oty medal kortez\u00f3w generalnych (las cortes generales, 2006, hiszpania)\norder zajida (2007, zjednoczone emiraty arabskie)\norder kr\u00f3la abd al-aziza (2007, arabia saudyjska)\norder \u201eismoili somoni\u201d i stopnia (2007, tad\u017cykistan)\norder \u201eza wybitne zas\u0142ugi\u201d (2008, uzbekistan)\norder \u201eerdeni ochir\u201d (2009, mongolia)\nwielki \u0142a\u0144cuch orderu oswobodziciela (2010, wenezuela)\nsakso\u0144ski \u201eorder wdzi\u0119czno\u015bci\u201d (dankesorden, 2009, niemcy)\npokojowa nagroda konfucjusza (2011)\norder przyja\u017ani narod\u00f3w (2013, bia\u0142oru\u015b)\norder jos\u00e9 mart\u00ed (2014, kuba)\nkrzy\u017c wielki orderu \u015bwi\u0119tego karola (2013, monako)\nwielki \u0142a\u0144cuch orderu republiki (2014, serbia)\norder \u201emanas\u201d (2017, kirgistan)\norder przyja\u017ani (2018, chiny)\n\n\n== uwagi ==\n\n\n== przypisy ==\n\n\n== bibliografia ==\nmasham. gessen masham., putin. cz\u0142owiek bez twarzy, warszawa: pr\u00f3szy\u0144ski i s-ka, 2012, isbn 978-83-7839-054-1 .\n\n\n== linki zewn\u0119trzne ==\njacek g\u0105dek: krystyna kurczab-redlich: pierwszy ukrai\u0144ski puzzel to rok 1994. gazeta.pl, 2022-02-26. [dost\u0119p 2022-09-18].\nw\u0142adimir putin \u2013 kgb-ista, szpieg, cz\u0142onek narkomafii, prezydent. bankier.pl, 2022-02-26. [dost\u0119p 2022-06-28]."