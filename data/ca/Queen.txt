"queen \u00e9s un grup de rock brit\u00e0nic format el 1970 pel cantant freddie mercury, el guitarrista brian may, el baixista john deacon i el bateria roger taylor. \u00e9s un dels principals grups de m\u00fasica del segle xx i \u00e9s considerat un dels millors de la hist\u00f2ria, sent alhora un dels majors influents de la m\u00fasica actual, en especial dins del rock dur i el heavy metal.\nel grup va n\u00e9ixer despr\u00e9s de la separaci\u00f3 del grup smile del qual brian may i roger taylor en formaven part. el 1971, despr\u00e9s de buscar per un temps un baixista, s'hi incorpora john deacon, que seria el baixista definitiu del grup, conformant aix\u00ed la formaci\u00f3 del grup queen (nom suggerit per freddie mercury) a la ciutat de londres, anglaterra, el 1971.queen va patir la baixa de dos dels seus integrants (freddie mercury, mort el 1991, i john deacon, retirat des del 1997). no obstant aix\u00f2, actualment la banda continua en actiu amb dos dels seus membre originals (brian may i roger taylor), i amb la incorporaci\u00f3 del cantant paul rodgers entre 2004 i 2009 i d'adam lambert des del 2011 fins a l'actualitat.\nqueen \u00e9s considerat una de les millors agrupacions musicals de la hist\u00f2ria. el grup \u00e9s conegut per la seva gran diversitat musical, tant vocal com instrumental, aix\u00ed com pels seus multitudinaris concerts. a m\u00e9s, amb unes vendes estimades de al voltant de 200 milions d'\u00e0lbums, queen \u00e9s un dels grups m\u00e9s exitosos de tots els temps; el seu primer \u00e0lbum recopilatori, greatest hits (1981), \u00e9s encara l'\u00e0lbum m\u00e9s venut en la hist\u00f2ria del regne unit amb 6 milions de c\u00f2pies venudes en aquest pa\u00eds. queen va ser nomenat el tretz\u00e8 millor artista de hard rock de tots els temps en una llista elaborada per vh1 (vh1 's 100 greatest artists of hard rock list); a m\u00e9s, en un sondeig realitzat per l'emissora bbc radio 2 el 2007, queen va ser escollit com \u00abel millor grup brit\u00e0nic de tots els temps\u00bb. la revista rolling stone va incloure el grup a la seva llista \"els millors artistes de tots els temps, a la posici\u00f3 52.en 2018, la banda va rebre el premi \"lifetime achievement award\", un guard\u00f3 dels premis grammy que \u00e9s dona en homenatge a aquells artistes que van fer al llarg de la seva vida contribucions de gran import\u00e0ncia en el camp de la gravaci\u00f3 de m\u00fasica. d'entre les can\u00e7ons de m\u00e9s \u00e8xit comercial i popular de queen, se'n poden destacar \u00abwe are the champions\u00bb, \u00abanother one bites the dust\u00bb (dos dels senzills m\u00e9s venuts de la hist\u00f2ria, amb m\u00e9s de 9 milions de c\u00f2pies), \u00abwe will rock  you\u00bb, \u00abbohemian rhapsody\u00bb (segons la revista mojo l'any 2000, la millor can\u00e7\u00f3 de tots els temps, i segons la triple j, la sisena millor), \u00abdon't stop me now\u00bb (considerada la can\u00e7\u00f3 m\u00e9s feli\u00e7 del m\u00f3n), \u00abi want to break free\u00bb, \u00aba kind of magic\u00bb, \u00absomebody to love\u00bb, \u00abcrazy little thing called love\u00bb (5,58 c\u00f2pies venudes), \u00abunder pressure\u00bb (amb david bowie, n\u00famero 1 al regne unit) i \u00abradio ga ga\u00bb.\n\n\n== hist\u00f2ria ==\n\n\n=== 1965-1971: inicis ===\nel 1965 faroukh bulsara (freddie mercury), cantant del grup sour milk sea, coneix tim staffell, llavors cantant i baixista  del grup smile, del qual tamb\u00e9 formaven part brian may i roger taylor. un any despr\u00e9s, smile fitxa per mercury records i enregistra un single sense \u00e8xit. tot i aix\u00f2 fa concerts importants compartint escenari amb pink floyd o free. uns quants anys m\u00e9s tard, aquest single i alguna altra demo de smile apareixeran publicades en cd.\ndurant l'any 1969, faroukh (m\u00e9s conegut com a freddie) i roger taylor obren una parada de roba al mercat de kensington (londres), fet que els porta a con\u00e8ixer l'\u00e0mbit m\u00e9s modern i informal de la zona, agafant refer\u00e8ncies pels seus temes. el 1970 tim stafell abandona smile, per\u00f2 brian may, roger taylor i faroukh bulsara decideixen treballar junts. el nou grup passa a anomenar-se queen i toquen junts per primer cop en 1971. despr\u00e9s d'intentar-ho amb tres baixistes diferents, finalment se'ls afegeix john deacon, completant el grup, que va restar igual durant vint anys.\n\n\n=== 1972-1974: primers llan\u00e7aments ===\nel 1972 treballen en el primer \u00e0lbum, i el 1973 apareix el primer single, \u00abkeep yourself alive\u00bb. abans de la publicaci\u00f3 definitiva del disc,  freddie mercury intenta llan\u00e7ar m\u00fasica en solitari sota el nom de larry lurex i publica un single de dues versions amb aquest nom. la idea fracassa perqu\u00e8 larry lurex representa una par\u00f2dia del rocker gary glitter, que el p\u00fablic no accepta de bon grat.\nel primer \u00e0lbum, titulat simplement queen, surt a la venda el 1973, despr\u00e9s d'haver estat gravat aprofitant espais de temps en qu\u00e8 a l'estudi de gravaci\u00f3 no hi anava a gravar ning\u00fa. el grup realitza la seva primera gira a anglaterra, com a teloners de mott the hoople. durant el mateix any tornen a entrar a l'estudi (en millors condicions) i graven el seu segon disc, anomenat queen ii. \u00abseven seas of rhye\u00bb, escrita per freddie, dona a queen el seu primer gran single, al qual va seguir una reeixida gira amb record de vendes que acaba al rainbow theatre de londres. tamb\u00e9 van de gira per primer cop a europa, austr\u00e0lia i am\u00e8rica (a aquesta \u00faltima, telonejant moot the hoople, juntament amb aerosmith).\nel 1974 surt a la venda el seu tercer disc, sheer heart attack. per primera vegada, un single de queen arriba a la tercera posici\u00f3 de les llistes amb \u00abkiller queen\u00bb, que va ser nominada per a un premi ivor novello. el grup realitza la seva primera gira per jap\u00f3. ja en aquella \u00e8poca, els concerts finalitzaven amb la sintonia d'una primitiva versi\u00f3 de l'himne d'anglaterra, \u00abgod save the queen\u00bb, que havien enregistrat especialment pels directes.\n\n\n=== 1975-1979: arribada a l'\u00e8xit internacional ===\nqueen fitxa per emi passat un any de la publicaci\u00f3 del seu tercer disc, i es disposen a gravar el seu disc m\u00e9s arriscat i amb m\u00e9s pressupost fins a la data. el primer single publicat d'aquest disc ser\u00e0 \u00abbohemian rhapsody\u00bb, amb el qual aconsegueixen el seu primer n\u00famero 1 a les llistes, i freddie mercury, el seu autor, guanya un nou premi ivor novello. el 21 de novembre d'aquell mateix any sortiria a la venda el quart disc de queen, a night at the opera. el disc acaba amb una versi\u00f3 actualitzada de \u00abgod save the queen\u00bb, la qual, des d'aquell moment, \u00e9s la que s'utilitzaria a l'hora de finalitzar tots els concerts. el 1976  editen el seu cinqu\u00e8 disc, a day at the races, recolzat pel single \u00abtie your mother down\u00bb. queen toquen al hyde park de londres, sent aquest concert el major que s'hi havia fet fins llavors.\nel 1977 treuen el seu sis\u00e8 disc, news of the world. les seves can\u00e7ons \u00abwe are the champions\u00bb i \u00abwe will rock you\u00bb es col\u00b7loquen primeres a les llistes dels estats units. des de llavors, tots els concerts s'acabarien amb queen tocant aquestes dues can\u00e7ons, just abans d'interpretar l'himne. aquest any, \u00abbohemian rhapsody\u00bb \u00e9s votada el millor single brit\u00e0nic dels \u00faltims 25 anys als premis britannia. queen comen\u00e7a la seva major gira fins ara als estats units, fent ple tres nits al los angeles forum.\nel seu \u00e0lbum del 1978, jazz, compta amb els exitosos singles \u00abdon't stop me now\u00bb, \u00abfat bottomed girls\u00bb i \u00abbicycle race\u00bb. l'any seg\u00fcent queen publica el seu primer disc en directe, live killers, extret de la seva darrera gira europea de llavors.\n\n\n=== 1980-1984: canvi de so, col\u00b7laboracions i any sab\u00e0tic ===\nel primer any de la d\u00e8cada dels 1980, queen treu a la venda el seu vuit\u00e8 disc the game amb el qual mostren un canvi musical for\u00e7a radical en allunyar-se per primera vegada del rock dur que fins a la data els havia caracteritzat. un dels singles de l'\u00e0lbum, \u00abcrazy little thing called love\u00bb \u00e9s n\u00famero 1 arreu del m\u00f3n, mentre que \u00abanother one bites the dust\u00bb es transforma en el major \u00e8xit de queen als estats units. reben el premi \u00abmillor grup\u00bb per dick clarke; en aquest moment ja han venut 45 milions d'\u00e0lbums. tamb\u00e9 per primera vegada utilitzen sintetitzadors a l'estudi. la gravaci\u00f3 de the game, va ser alternada amb l'enregistrament per enc\u00e0rrec de la banda sonora de la pel\u00b7l\u00edcula futurista flash gordon, que apareixeria l'any seg\u00fcent com el seu nov\u00e8 disc.\nl'any seg\u00fcent, queen actua a sud-am\u00e8rica, amb molts concerts a estadis, que freddie sempre preferia. tamb\u00e9 actuen a montreal, d'on en trauran el v\u00eddeo we will rock you. aquesta gravaci\u00f3 es reeditar\u00e0 l'any 2007 en format cd i dvd remasteritzada i rebatejada com rock in montreal. durant el transcurs d'aquests concerts presentarien un tema nou, \u00abunder pressure\u00bb, que a l'estudi haurien compost i enregistrat juntament amb david bowie. el grup publica el seu primer \u00e0lbum recopilatori, anomenat greatest hits, el qual edev\u00e9 tot un \u00e8xit.\nfreddie mercury grava diverses can\u00e7ons entre 1981 i 1983 amb michael jackson, inclosa una demostraci\u00f3 de \"state of shock\", \"victory\" i \"there must be more to life than this\". am tot, en cap moment no es va publicar oficialment cap d'aquestes col\u00b7laboracions, tot i que encara existeixen enregistraments bootleg. finalment jackson va gravar el single \"state of shock\" amb mick jagger per a l'\u00e0lbum victory dels jacksons. mercury va incloure la seva versi\u00f3 en solitari de \"there must be more to life than this\" en el seu \u00e0lbum primer \u00e0lbum en solitari mr. bad guy. tamb\u00e9 aquesta can\u00e7\u00f3 va ser reelaborada i publicada per queen en el seu \u00e0lbum de recopilaci\u00f3 queen forever el 2014.ja al 1982, queen publica el seu des\u00e8 disc hot space, que \u00e9s considerat com el disc m\u00e9s criticat pel p\u00fablic que els venia seguint des de sempre, ja que per a l'ocasi\u00f3 el grup s'havia inclinat gaireb\u00e9 del tot cap al pop m\u00e9s discotequer. durant la seg\u00fcent gira toquen al camp elland road a leeds, a milton keynes bowl (dels quals el 2006 se n'editar\u00e0 un cd i dvd sota el t\u00edtol de queen on fire - live at the bowl), a bedfordshire i al seibu lions de t\u00f2quio. el baterista del grup roger taylor treu el seu primer disc en solitari, fun in space. mercury i taylor van cantar al disc d'estudi de billy squier, emotions in motion.l'any 1983 queen decideix prendre's un any sab\u00e0tic. brian may enregistra un single de tres temes juntament amb el guitarrista eddie van halen, que apareixer\u00e0 sota el nom de star fleer project. roger taylor treu el seu segon disc en solitari strange frontier.\ndespr\u00e9s d'aquest descans, queen publica the works, el seu onz\u00e8 disc. com a singles publicats destaquen \u00abit's a hard life\u00bb, \u00abi want to break free\u00bb, \u00abhammer to fall\u00bb i \u00abradio ga ga\u00bb. per al videoclip de \u00abi want to break free\u00bb, es mostra tot el grup de dones com a par\u00f2dia d'una telenovel\u00b7la anglesa. a europa fa molta gr\u00e0cia, per\u00f2 als estats units no ho troben tant graci\u00f3s i el v\u00eddeo \u00e9s censurat. m\u00e9s tard, freddie contribueix amb la can\u00e7\u00f3 \u00ablove kills\u00bb a la restauraci\u00f3 de la pel\u00b7l\u00edcula metropolis i en cedeix els drets a canvi dels drets sobre els decorats de la pel\u00b7l\u00edcula. aquests decorats s\u00f3n utilitzats per a l'enregistrament del videoclip de \u00abradio ga ga\u00bb i per decorar l'escenari de la seva propera gira mundial.\n\n\n=== 1985-1989: live aid, descans i projectes diversos ===\nqueen comen\u00e7a l'any 1985 fent doblet al rock in rio, on compartiran escenari amb artistes com iron maiden, ac/dc, scorpions i judas priest. freddie mercury treu el seu primer disc en solitari, mr. bad guy. tamb\u00e9 toquen a sud-\u00e0frica nom\u00e9s per a espectadors no segregats (era l'\u00e8poca de l'apartheid) i dona els beneficis a l'escola kutlawanong per a sords. continuen la gira mundial tocant per \u00faltima vegada a la seva hist\u00f2ria al jap\u00f3. finalitzen la gira actuant al llegendari concert multitudinari live aid, que se celebra simult\u00e0niament als estats units i anglaterra, on l'esdeveniment t\u00e9 lloc a l'estadi de wembley de londres. la ra\u00f3 del festival \u00e9s recaptar diners per a eti\u00f2pia. van compartir escenari amb phil collins, bob geldof, david bowie, i status quo entre molts altres, per\u00f2 sobretot va ser la seva presentaci\u00f3 de vint minuts la m\u00e9s recordada fins avui dia, i la que ha aconseguit ser considerada per la cr\u00edtica i els fan\u00e0tics de la m\u00fasica com una de les millors de la hist\u00f2ria, si no la millor. a finals d'aquest mateix any, queen edita el primer single del seu futur nou treball one vision i passa tamb\u00e9 a formar part de la banda sonora de iron eagle.\nja al 1986, surt a la venda el dotz\u00e8 disc del grup, a kind of magic. gran part de les can\u00e7ons d'aquest disc haurien estat requerides com a banda sonora de la pel\u00b7l\u00edcula els immortals (highlanders). queen realitza la seva \u00faltima gira \u00abmagic tour\u00bb, que recorreria per a tot europa, i que en principi s'havia d'acabar amb dues nits a l'estadi de wembley. la gira es va allargar amb alguns concerts de m\u00e9s, entre els quals destaca el nepstadion de budapest, el primer i \u00fanic concert que queen realitza al bloc oriental del tel\u00f3 d'acer. la gira finalitza a knebworth house, anglaterra, amb una audi\u00e8ncia de 180.000 persones, i amb el que va ser l'\u00faltim concert de la hist\u00f2ria de queen en la seva formaci\u00f3 original. durant aquest temps l'\u00e0udi\u00e8ncia de capital radio va votar \u00abbohemian rhapsody\u00bb el millor single de la hist\u00f2ria. a finals d'any es publica el segon disc en directe del grup, live magic, que recull alguns retalls dels concerts realitzats a l'estadi de wembley, el knebworth park de londres i el nepstadion de budapest. despr\u00e9s d'aix\u00f2, queen annuncia que es prenen un altre descans, cosa que alguns mitjans anuncien com una dissoluci\u00f3.\nl'any 1987 freddie coneix una de les seves hero\u00efnes, montserrat caball\u00e9, a barcelona, i decideixen treballar plegats. al mateix temps brian may comen\u00e7a a treballar en el seu disc en solitari. alguns temes que en principi haurien d'anar al seu disc acabaran en can\u00e7ons de queen. roger taylor crea un grup paral\u00b7lel, the cross, que treu el seu primer disc shove it. brian may tamb\u00e9 produeix l'\u00e0lbum de l'actriu anita dobson, qui des de llavors es convertiria en la seva companya sentimental.\nel 1988 la col\u00b7laboraci\u00f3 de mercury i caball\u00e9 dona lloc a barcelona. com a single hi apareix la can\u00e7\u00f3 hom\u00f2nima del disc, que des de llavors va ser considerada la can\u00e7\u00f3 oficial dels jocs ol\u00edmpics del 92 celebrats a aquesta ciutat. aquest any comencen a sorgir els primers rumors sobre la possibilitat que freddie mercury sigui portador del virus del sida.\namb tot, l'any seg\u00fcent, 1989, queen torna a grabar un \u00e0lbum, que s'anomena the miracle. com a singles d'aquest destaquen \u00abi want it all\u00bb, \u00abthe miracle\u00bb, \u00abthe invisble man\u00bb, i \u00abbreakthru\u00bb. el grup annuncia que despr\u00e9s del disc no hi haur\u00e0 gira; aix\u00f2 fa que cobrin m\u00e9s for\u00e7a els rumors sobre la seva malaltia.\n\n\n=== 1990-1993: innuendo, mort de freddie mercury, i projectes en solitari ===\nel primer any de la nova d\u00e8cada dels 90, queen rep el premi a grup m\u00e9s popular dels 80. brian may continua treballant en el seu disc en solitari. roger taylor, amb el seu grup paral\u00b7lel the cross, treu el seu segon disc, anomenat mad, bad and dangerous to know.\nel 1991 surt a la venda l'\u00e0lbum innuendo, que es col\u00b7loca a les primeres posicions de les llistes brit\u00e0niques, al igual que el seu single hom\u00f2nim. tamb\u00e9 com a singles destacables hi apareixen \u00abheadlong\u00bb, \u00abi'm going slightly mad\u00bb, \u00abthese are the days of our lives\u00bb, i \u00abthe show must go on\u00bb. al videoclip de \u00abi'm going slightly mad\u00bb freddie mercury apareix amb una gran quantitat de maquillatge que continua donant for\u00e7a als rumors sobre la sida. \u00abthese are the days of our lives\u00bb, significa l'\u00faltima vegada que freddie mercury grava un videoclip. la premsa sensacionalista assetja a queen i en particular a mercury cada vegada m\u00e9s.\nbrian may participa en el festival las leyendas de la guitarra de sevilla, amb motiu dels actes previs a la expo '92, juntament amb guitarristes i altres m\u00fasics consagrats com steve vai, joe satriani, nuno bettencourt i gary cherone d'extreme, joe walsh, paul rodgers, o cozy powell entre d'altres. surt a la venda el segon recopilatori de queen, greatest hits ii.\ntamb\u00e9 de part de may apareix \u00abdriven by you\u00bb, el seu primer single en solitari. \u00e9s l'adaptaci\u00f3 rockera d'una can\u00e7\u00f3 orquestrada que havia compost per enc\u00e0rrec, per a una campanya publicitaria de la marca automovil\u00edstica ford (concretament, pel ford mondeo).\nel 24 de novembre del 1991, mor freddie mercury a casa seva, a londres, degut a una bronco-pneum\u00f2nia provocada per la sida, als 45 anys. fins al dia abans, no havia fet p\u00fablica de manera oficial la realitat sobre la seva malaltia.\na l'abril de l'any seg\u00fcent se celebra el concert d'homenatge a freddie mercury, on hi participen guns n' roses, elton john, robert plant de led zeppelin, tony iommi de black sabbath, def leppard, extreme, george michael i lisa stansfield, entre altres. a partir dels beneficis del concert es crea l'organitzaci\u00f3 freddie mercury phoenix trust, que des de llavors es dedica a combatre la sida arreu del m\u00f3n.\nbrian may treu finalment el seu primer disc en solitari, back to the light. va aconseguir la seva posici\u00f3 m\u00e9s alta a les llistes amb el single \u00abtoo much love will kill you\u00bb, can\u00e7\u00f3 que ja havia estat gravada a les sessions de the miracle per\u00f2 no s'havia publicat finalment al disc per q\u00fcestions editorials, i que ell va regrabar pel seu disc en solitari.\nel 1993 brian may surt de gira en solitari acompanyat de cozy powell a la bateria, spike edney als teclats, jamie mooses a la guitarra r\u00edtmica, neil murray al baix, i susy webs i cathy porter als cors. primer ho far\u00e0 en grans estadis com a tel\u00b7loner de guns n' roses, i despr\u00e9s com a cap de cartell en locals m\u00e9s modestos completant una gira per europa i jap\u00f3. roger taylor treu el seu tercer disc en solitari, anomenat happiness?.\n\n\n=== 1994-1997: made in heaven i \u00faltims anys de queen amb john deacon ===\nel 1994 els tres integrants supervivents de queen es reuneixen per comen\u00e7ar a treballar en el disc made in heaven, que surt a la venda el 1995, sent l'\u00faltim \u00e0lbum de queen, amb algunes can\u00e7ons posteriors a la gravaci\u00f3 de innuendo (\u00aba winte's tale\u00bb, \u00faltima can\u00e7\u00f3 que compon freddie mercury amb la resta del grup, i \u00abmother love\u00bb, \u00faltima can\u00e7\u00f3 que arriba a cantar i que \u00e9s completada amb la veu de brian may), d'altres pertanyents a projectes diversos (\u00abmade in heaven\u00bb i \u00abi was born to love you\u00bb de freddie mercury en solitari i \u00abheaven for everyone\u00bb de the cross), i d'altres que per motius diversos no s'havien incl\u00f2s en els discos anteriors de queen (\u00abmy life has been saved\u00bb, \u00abtoo much love will kill you\u00bb, \u00abit's a beautiful day\u00bb, \u00ablet me live\u00bb, \u00abyou don't fool me\u00bb). en gaireb\u00e9 tots els casos, les can\u00e7ons s\u00f3n regrabades de nou, tot respectant les melodies originals de veu, piano i teclats de freddie mercury.\nl'any 1997 t\u00e9 lloc l'\u00faltima aparici\u00f3 en directe fins al dia d'avui dels tres supervivents de queen junts, per interpretar juntament amb elton john \u00abthe show must go on\u00bb a par\u00eds. a la tardor d'aquest any, surt a la venda el recopilatori queen rocks amb la base de \u00abi can't live with you\u00bb de innuendo regrabada en una versi\u00f3 m\u00e9s potent que l'original. per\u00f2 destaca sobretot un tema nou de queen, compost per brian may i gravat pels tres supervivents. tot i aix\u00f2, en un principi aquesta can\u00e7\u00f3 havia d'anar al disc nou que tenia previst brian may per a l'any vinent: no-one but you (only the good die young). despr\u00e9s d'aix\u00f2, john deacon es retira definitivament de la m\u00fasica.\n\n\n=== 1998-2008: projectes diversos i queen + paul rodgers ===\nel 1998 brian may publica el seu segon disc en solitari, another world. degut a la mort de cozy powell en un accident de tr\u00e0nsit, la gira es realitza amb eric singer a la bateria. roger taylor publica el seu quart disc en solitari electric fire i realitza alguns concerts pel regne unit. brian may s'encarrega de la bso de la pel\u00b7l\u00edcula f\u00faria.\nl'any seg\u00fcent es publica el recopilatori greatest hits iii, que inclou can\u00e7ons del made in heaven, temes en solitari de brian may i freddie mercury, col\u00b7laboracions amb george michael o elton john i rareses.\nentre el 2002 i el 2005 brian may i roger taylor realitzen diverses activitats sota el nom de queen: participen amb artistes diversos als actes promoguts per l'expresident de sud-\u00e0frica nelson mandela a trav\u00e9s de la seva fundaci\u00f3 46664, i co-produeixen el musical we will rock you que es realitza a partir de can\u00e7ons de queen. tamb\u00e9 participen en els actes de l'aniversari de la reina d'anglaterra i col\u00b7laboren amb diversos artistes com robbie williams, foo fighters o jeff scott soto.\na la fi de 2004, el guitarrista brian may i el bateria roger taylor van anunciar que tots dos es reunirien i tornarien a sortir de gira el 2005 al costat de paul rodgers (cantant fundador de les bandes free i bad company); encara que la major part del repertori \u00e9s de can\u00e7ons de queen, tamb\u00e9 n'hi apareixen de bad company, de free i de paul rodgers en solitari. la nova formaci\u00f3 va rebre el nom de \"queen + paul rodgers\". el baixista john deacon (retirat de la banda), va declinar participar-hi, sent reempla\u00e7at pel baixista danny miranda (membre de blue \u00f6yster cult). altres membres de la gira van ser el teclista spike edney, que ja va tocar teclats i ocasionalment guitarra en els concerts en viu de queen des de 1984, i el guitarrista jamie moses, que va comen\u00e7ar a treballar amb brian may en els seus projectes solistes a principi dels anys 90. d'aquesta gira, que va ser batejada com \"queen + paul rodgers tour\", es van publicar els dvd return of the champions, on hi apareix una can\u00e7\u00f3 nova de roger taylor, \u00absay it's not true\u00bb, i super live in japan. posteriorment treurien dos discos m\u00e9s, un d'estudi titulat the cosmos rocks i el directe live in ukraine.\ntemps despr\u00e9s, l'any 2007, s'anuncia la gravaci\u00f3 d'un disc com a queen & paul rodgers amb temes nous i una gira per a l'any vinent. es publica com a primer single \u00absay it's not true\u00bb gravada en estudi amb el grup al complet. el 2008 queen & paul rodgers realitzen llurs primeres aparicions en directe. primer a la televisi\u00f3 anglesa on presenten un altre tema nou: \u00abc-lebrity\u00bb. despr\u00e9s, participen en els actes de celebraci\u00f3 del 90\u00e8 aniversari de nelson mandela. surt a la venda el single de \u00abc-lebrity\u00bb.\n\n\n=== 2011-actualitat: queen + adam lambert ===\ndes del 2011, brian may i roger taylor realitzen concerts juntament amb el cantant estatunidenc adam lambert sota el nom queen + adam lambert. el 18 de setembre de 2015 es van presentar a la 6a edici\u00f3 del festival rock in rio davant de 82.000 persones. durant aquesta gira van rec\u00f3rrer diverses ciutats dels estats units, europa, \u00e0sia i sud-am\u00e8rica.\n\n\n== discografia ==\n\n\n=== discs d'estudi ===\n\n\n=== discs en directe ===\n\n\n=== recopilacions ===\ngreatest hits i (1981)\ngreatest hits ii (1991)\nqueen rocks (1997)\ngreatest hits iii (1999)\nthe complete works (desembre de 1985), col\u00b7lecci\u00f3 que cont\u00e9 tots els discos oficials editats fins aquella data (des de queen fins a the works)\ncomplete vision (desembre de 1985), recopilaci\u00f3 de les cares b de tots els singles editats fins aquella data (des de killer queen fins a one vision)\nqueen forever (2014) recopilaci\u00f3 de t\u00edtols remasteritzats i material in\u00e8dit de l'\u00e0rea mercury\n\n\n=== com a queen + paul rodgers ===\n\n\n== membres ==\nformaci\u00f3 oficialfreddie mercury \u2013 veu principal, piano, teclats, guitarra i pandereta (1970\u20131991; mor)\nbrian may \u2013 guitarra l\u00edder, teclats, piano, cors i veu principal (1970\u2013actualitat)\nroger taylor \u2013 bateria, percussi\u00f3, guitarra r\u00edtmica, cors i veu principal (1970\u2013actualitat)\njohn deacon \u2013 baix, guitarra r\u00edtmica, teclats, cors, triangle (1971\u20131997;retirat)antics membresmike grose \u2013 baix (1970)\nbarry mitchell \u2013 baix (1970\u20131971)\ndoug ewood bogie \u2013 baix (1971)queen +paul rodgers (2004\u20132009)\nadam lambert (2011\u2013present)altres cantants queen +david bowie (1981, 1992)\nannie lennox (1992)\nlisa stansfield (1992\u20131993)\ngeorge michael (1992\u20131993)\nelton john (1992, 1997)\nzucchero (1992, 1998)\nrobbie williams (2001)\nkris allen (2009)\njessie j (2012)\nnate ruess (2013)\nlady gaga (2014)membres de giramorgan fisher \u2013 teclats, piano (1982)\nfred mandel \u2013 teclats, piano (1982)\nspike edney \u2013 teclats, piano, guitarra r\u00edtmica, cors (1984\u2013actualitat)\njamie moses \u2013 guitarra r\u00edtmica, guitarra l\u00edder, cors (1998\u20132009)\ndanny miranda \u2013 baix, cors (2005\u20132009)\nrufus tiger taylor \u2013 percussi\u00f3, bater\u00eda, cors (2011\u20132017)\nneil fairclough \u2013 baix, cors (2011\u2013actualitat)\ntyler warren - percussi\u00f3, bater\u00eda, cors (2017\u2013actualitat)\n\n\n=== l\u00ednia temporal ===\n\n\n== refer\u00e8ncies ==\n\n\n== bibliografia ==\nhodkinson, mark. queen: the early years (en angl\u00e8s).  music sales group, 2009. isbn 0857120557. \nblay, arturo. queen : la reina del espect\u00e1culo (en castell\u00e0).  la m\u00e1scara, cop. 1996. isbn 8479745398. \ngun, jacky. queen (en castell\u00e0).  c\u00e0tedra, cop. 2000. isbn 843761208x. \n\n\n== enlla\u00e7os externs ==\np\u00e0gina oficial de queen (en angl\u00e8s)\np\u00e0gina oficial de brian may (en angl\u00e8s)\np\u00e0gina oficial de queen + paul rodgers (en angl\u00e8s)\nviccionari"