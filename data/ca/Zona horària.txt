"les zones hor\u00e0ries o fusos horaris s\u00f3n cadascuna de les vint-i-quatre \u00e0rees en les quals es divideix la terra que segueixen la mateixa definici\u00f3 de temps. antigament, la gent feia servir el temps solar aparent, guiant-se per la posici\u00f3 del sol, amb aquest sistema l'hora variava amb la dist\u00e0ncia per exemple entre ciutats. els fusos horaris van corregir en part aquest problema en posar els rellotges d'una regi\u00f3 al mateix temps solar mig. les zones hor\u00e0ries generalment estan centrades en meridians amb una longitud que \u00e9s un m\u00faltiple de 15 \u00b0, en tot cas tal com es pot veure en el seg\u00fcent mapa les formes de les zones hor\u00e0ries s'han vist for\u00e7a afectades per les fronteres pol\u00edtiques.\n\ntotes les zones hor\u00e0ries es defineixen en relaci\u00f3 al temps universal coordinat (utc), que \u00e9s el fus horari situat sobre el meridi\u00e0 de greenwich, que passa per sobre londres.\ncom que la terra gira d'oest a est, en passar d'una zona hor\u00e0ria a la seg\u00fcent en direcci\u00f3 est, haur\u00edem de sumar una hora. si al contrari, es passa de l'est a l'oest, hem de restar una hora. el meridi\u00e0 180\u00b0, conegut com a l\u00ednia internacional de canvi de data, marca el canvi de dia.\n\n\n== horari d'estiu ==\n\nl'horari d'estiu (tamb\u00e9 denominat dst, daylight saving time) \u00e9s l'horari que obeeix a la convenci\u00f3 per la qual s'avancen els rellotges respecte a l'hora te\u00f2rica de la zona hor\u00e0ria corresponent; el motiu \u00e9s el d'aprofitar m\u00e9s la llum di\u00fcrna, especialment quan aquesta es redueix als matins. dit d'una altra manera, \u00e9s el temps local que un pa\u00eds adopta per una determinada part de l'any, que generalment es concreta en avan\u00e7ar en una hora l'horari est\u00e0ndard oficial, o horari d'hivern.\nles dates de comen\u00e7ament i acabament del dst tamb\u00e9 varien per\u00f2, generalment, a l'hemisferi nord comencen a les dues de la matinada del primer diumenge d'abril o l'\u00faltim de mar\u00e7, i finalitza a les dues de la matinada del darrer diumenge d'octubre. a l'hemisferi sud, les dates de comen\u00e7ament i acabament s\u00f3n sis mesos m\u00e9s tard. amb aquesta iniciativa, el temps oficial s'avan\u00e7a una hora a comen\u00e7aments de la primavera i es retarda de nou a la tardor de manera que les hores d'activitat s'acomoden millor a les hores de llum di\u00fcrna.\n\n\n== hist\u00f2ria ==\nel temps gmt (greenwich mean time) o temps mitj\u00e0 del meridi\u00e0 de greenwich va ser establert el 1675 quan es va construir l'observatori reial de greenwich per tal d'ajudar els mariners anglesos a determinar la longitud al mar. en aquell temps els rellotge local de cada ciutat es calibrava respecte al seu migdia local i per tant l'hora diferia lleugerament d'una ciutat a una altra. la primera zona hor\u00e0ria del m\u00f3n va ser creada a gran bretanya per les companyies de ferrocarril l'1 de desembre del 1847, amb l'hora gmt que era mantinguda amb cron\u00f2metres port\u00e0tils. el 23 d'agost del 1852 es van comen\u00e7ar a transmetre els senyals horaris a trav\u00e9s del tel\u00e8graf des de l'observatori de greenwich. vers el 1855 la major part dels rellotges p\u00fablics de gran bretanya ja utilitzaven l'hora gmt tot i que no a esdevenir l'hora legal fins al 1880. durant aquesta \u00e8poca alguns rellotges tenien dues minuteres, una per l'hora local i l'altra per la de greenwich.el 2 de novembre del 1868, la llavors col\u00f2nia brit\u00e0nica de nova zelanda va ser la primera a adoptar oficialment un temps est\u00e0ndard per a tot el seu territori. en aquest cas l'hora es basava en el meridi\u00e0 172\u00b0 30\u2032 est, el que significa 11 hores i 30 minuts per davant de l'hora gmt. aquest est\u00e0ndard va ser conegut com a  new zealand mean time.\nla gesti\u00f3 de l'hora als ferrocarrils d'am\u00e8rica de nord de mitjans del segle xix era una mica confusa. cada ferrocarril utilitzava el seu propi temps est\u00e0ndard, generalment basat en l'hora local de la seva seu central o la de l'estaci\u00f3 terminal m\u00e9s important, i els horaris dels trens es publicaven utilitzant el temps de cada companyia. en els casos dels punts on diferents ferrocarrils es creuaven es disposava un rellotge diferent per a cada l\u00ednia, i cadascun mostrava una hora diferent. per exemple, a l'estaci\u00f3 principal de pittsburgh, pennsilv\u00e0nia, van arribar mantenir sis hores diferents. no \u00e9s dif\u00edcil imaginar la confusi\u00f3 que aix\u00f2 podia ocasionar entre els viatgers que feien un llarg viatge amb diversos canvis de tren.\nl'anarquia era similar arreu, a barcelona una ordre de l'alcalde del 15 de desembre del 1891 va fixar com a hora oficial de la ciutat la que marcava el rellotge de la fa\u00e7ana de la reial acad\u00e8mia de ci\u00e8ncies i arts de barcelona, a la rambla, (als baixos hi ha el teatre poliorama). no seria fins al reial decret del 26 de juliol del 1900 que s'unificaria l'hora a l'estat adoptant l'hora gmt amb efectes des de l'1 de gener del 1901.la primera persona que va proposar un sistema mundial de zones hor\u00e0ries va ser el matem\u00e0tic itali\u00e0 giuseppe barilli, conegut amb el pseud\u00f2nim de quirico filopanti, a la seva obra miranda! publicada el 1858, per\u00f2 la seva idea no fou coneguda fins molt despr\u00e9s de la seva la mort i no va influir en l'adopci\u00f3 dels fusos horaris durant el segle xix. va proposar 24 zones hor\u00e0ries i tamb\u00e9 un temps universal per a ser utilitzat en l'astronomia i la telegrafia.el 1879 el canadenc sandford fleming va proposar un sistema mundial de zones hor\u00e0ries i va promocionar el seu sistema en diverses confer\u00e8ncies internacionals, de manera que se li acredita la idea. el 1876 va fer una primera proposta d'un rellotge global les 24 hores, conceptualment situat al centre de la terra i no vinculat a cap meridi\u00e0. el 1879 va especificar que seu dia universal comen\u00e7aria a l'antimeridi\u00e0 del meridi\u00e0 de greenwich (el meridi\u00e0 180), i va admetre que les zones hor\u00e0ries d'una hora podien tenir un \u00fas local limitat. l'octubre del 1884 va proposar el seu sistema a la confer\u00e8ncia internacional del meridi\u00e0 de washington, per\u00f2 no va ser adoptat perqu\u00e8 la q\u00fcesti\u00f3 no era de la seva compet\u00e8ncia. tanmateix la confer\u00e8ncia va adoptar un dia universal de 24 hores que comen\u00e7ava a la mitjanit de greenwich, per\u00f2 va precisar que aix\u00f2 no interferia amb la utilitzaci\u00f3 de temps locals.\nel 1929 la majoria dels principals pa\u00efsos havien adoptat les zones hor\u00e0ries. avui en dia tots els estats utilitzen les zones hor\u00e0ries est\u00e0ndards, per\u00f2 no tots apliquen el concepte tal com es va concebre originalment. terranova i labrador, l'\u00edndia, l'iran, l'afganistan, vene\u00e7uela, myanmar, les illes marqueses i algunes parts d'austr\u00e0lia utilitzen una desviaci\u00f3 de mitja hora com a l'hora oficial, i algunes zones com el nepal o les illes chatham (nova zelanda) utilitzen una desviaci\u00f3 d'un quart d'hora. a l'extrem contrari, alguns pa\u00efsos com la xina o l'\u00edndia utilitzen una \u00fanica zona hor\u00e0ria tot i que l'extensi\u00f3 del seu territori supera a bastament els 15\u00b0 de longitud.\n\n\n== zones hor\u00e0ries i territoris compresos ==\nels pa\u00efsos indicats amb un * fan servir horari d'estiu, que consisteix a afegir una hora a l'estiu per aprofitar millor la llum solar. els pa\u00efsos de l'hemisferi nord afegeixen l'hora el mar\u00e7 o abril, mentre que els que estan a l'hemisferi sud l'afegeixen l'octubre o novembre.\n\n\n=== zones des d'utc-12h fins utc-9h 30min ===\n\n\n=== zones des d'utc-9h fins utc-6h ===\n\n\n=== zones des d'utc-5h fins utc-4h ===\n\n\n=== zones des d'utc-3h 30min fins utc-1h ===\n\n\n=== zones des d'utc fins utc+3h ===\n\n\n=== zones des d'utc+3h 30min fins utc+5h ===\n\n\n=== zones des d'utc+5h 30min fins utc+6h 30min ===\n\n\n=== zones des d'tc+7h fins utc+9h 30min ===\nnota: la xina t\u00e9 el mateix horari a tot el seu territori, i per tant, aquesta zona hor\u00e0ria \u00e9s excepcionalment ampla. a un dels extrems el sol arriba al seu m\u00e0xim a les 15 h mentre que a l'altre extrem el m\u00e0xim es produeix a les 11 h.\n\n\n=== zones des d'utc+10h fins utc+11h 30min ===\n\n\n=== zones des d'utc+12h fins utc+14h ===\n\n\n== refer\u00e8ncies ==\n\n\n== vegeu tamb\u00e9 ==\ntrastorn d'horari\nhora internet\niso 8601\n\n\n== enlla\u00e7os externs ==\nrfc 3339, document rfc que descriu la utilitzaci\u00f3 del format d'hora als protocols d'internet."