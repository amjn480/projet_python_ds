"naruto (\u30ca\u30eb\u30c8, naruto?) \u00e9s un manga creat per masashi kishimoto i posteriorment adaptat a l'anime per hayato date que narra les aventures d'un ninja adolescent hiperactiu anomenat naruto uzumaki, que aspira a convertir-se en l'hokage de la vila de la fulla (konoha) perqu\u00e8 tothom reconegui la seva v\u00e0lua. la s\u00e8rie est\u00e0 basada en un one shot del mateix kishimoto que realitz\u00e0 l'agost de 1997 per la revista akamaru jump.el 1999, naruto comen\u00e7\u00e0 a ser publicat per l'editorial sh\u016beisha en l'edici\u00f3 japonesa shonen jump, sent recopilat des de llavors en 72 volums. l'\u00e8xit del manga va fer que la seva trama fos adaptada a l'anime produ\u00eft per l'studio pierrot i distribu\u00eft per aniplex, el qual va ser transm\u00e8s pel canal de televisi\u00f3 terrestre tv tokyo el 3 d'octubre de 2002. la primera temporada va durar 220 episodis, mentre que la continuaci\u00f3 naruto: shipp\u016bden inici\u00e0 les seves emissions el 15 de febrer de 2007 finalitzant el 23 de mar\u00e7 del 2017. a m\u00e9s, l'studio pierrot ha produ\u00eft 8 pel\u00b7l\u00edcules al costat de diverses animacions originals en v\u00eddeo basades en naruto. altres peces de marxandatge inclouen un conjunt de novel\u00b7les lleugeres, videojocs i cartes col\u00b7leccionables desenvolupats per diferents empreses.\nla s\u00e8rie s'emet en catal\u00e0 al canal sx3 de televisi\u00f3 de catalunya.tant el manga com l'anime han assolit una distribuci\u00f3 notable a l'estranger, sent publicat en m\u00e9s de 23 pa\u00efsos i transm\u00e8s en m\u00e9s de 60, respectivament. planeta deagostini public\u00e0 el manga tant en catal\u00e0 com en castell\u00e0 a catalunya i espanya, fins a final de 2012 llic\u00e8ncies de gl\u00e9nat/edt. la publicaci\u00f3 en angl\u00e8s \u00e9s realitzada per viz media, on s'ha convertit en una de les publicacions m\u00e9s reeixides de la companyia. el retard que comporten la traducci\u00f3 i adaptaci\u00f3 ha fomentat la seva distribuci\u00f3 per internet (mitjan\u00e7ant scanlation i fansubs) al cap de poc d'apar\u00e8ixer al jap\u00f3, amb la qual cosa l'obra resulta difosa molt abans que sigui tradu\u00efda oficialment en altres pa\u00efsos.\nnaruto ha venut m\u00e9s de 250 milions de c\u00f2pies fins al 2019; va arribar a ser el tercer manga m\u00e9s venut de la hist\u00f2ria. igualment, l'adaptaci\u00f3 anglesa tingu\u00e9 la seva aparici\u00f3 en la llista dels millors llibres de tots els temps del diari usa today (el 2006, el volum 11 va guanyar els premis quill). naruto fou tamb\u00e9 el tercer manga m\u00e9s venut el 2007 de sh\u016beisha, sent superat \u00fanicament per one piece i nana, mentre que el 2008 va ser el segon manga m\u00e9s venut al jap\u00f3, nom\u00e9s superat per one piece. en el r\u00e0nquing dels millors 100 animes 2006 de tv asahi (segons una enquesta japonesa en l\u00ednia), naruto va arribar al disset\u00e8 lloc.es tracta d'un dels mangues m\u00e9s parodiats avui en dia, amb versions com ara raruto, haruto o joputo (aquest \u00faltim d'autor catal\u00e0).\n\n\n== introducci\u00f3 a l'argument ==\ndotze anys abans dels fets en qu\u00e8 se centra la hist\u00f2ria, el kyubi (el dimoni de les nous cues) ataca konoha, el poder d'aquest dimoni \u00e9s tan gran que per poder-lo aturar el mateix 4t hokage don\u00e0 la seva vida per segellar-lo en el cos d'un nen acabat de n\u00e9ixer i aix\u00ed salvar la vila, aquest nen \u00e9s naruto uzumaki.\nper ordre del tercer hokage, ning\u00fa pot parlar sobre aquell succ\u00e9s i la relaci\u00f3 que hi ha entre en naruto i el kyubi, per\u00f2 tot i aix\u00ed la gent l'ignora i en certa manera el rebutgen com si ell fos el mateix kyubi, provocant que la seva inf\u00e0ncia sigui molt trista i solit\u00e0ria sense amics ni familiars. tot i aix\u00ed la seva vida canvia quan aconsegueix graduar-se com a ninja gr\u00e0cies al kage bunshin no jutsu (t\u00e8cnica de la multiplicaci\u00f3 de cossos) i l'iruka umino, el seu mestre, el reconeix.\nposteriorment en naruto entra a formar part del grup set amb companyia d'en sasuke uchiha i la sakura haruno com a companys i d'en kakashi hatake com al seu mestre. els tres alumnes a mesura que van fent missions es van fent m\u00e9s forts i van aprenent t\u00e8cniques noves.\n\n\n== producci\u00f3 ==\nl'agost de 1997, el mangaka masashi kishimoto es trobava treballant en un one-shot (c\u00f2mic d'un sol cap\u00edtol), titulat naruto, per a la revista akamaru jump. tot i que va atreure un nombre considerable de lectors despr\u00e9s del seu llan\u00e7ament, kishimoto va revelar que treballaria en un nou manga anomenat karakuri, amb la qual participaria pel premi hop step. aix\u00f2 no obstant, insatisfet pels mals resultats del projecte, decid\u00ed enfocar en naruto. quan un entrevistador li va preguntar a kishimoto si tenia un missatge per a la seva audi\u00e8ncia angl\u00f2fona, respongu\u00e9:\n\ninicialment, kishimoto considerava la trama com un altre manga shonen amb influ\u00e8ncies pr\u00f2pies del g\u00e8nere, de manera que per diferenciar-la decid\u00ed crear personatges tan aut\u00e8ntics com fos possible. la separaci\u00f3 dels personatges en diferents equips li brind\u00e0 l'oportunitat d'associar a cada grup amb una personalitat espec\u00edfica. per a aix\u00f2, va imaginar primerament les qualitats de cada personatge amb les quals aniria integrant a cada equip. al final, nom\u00e9s alguns personatges van arribar a tenir una gran quantitat de caracter\u00edstiques mentre que altres tenen un \u00fanic talent predominant sobre la resta. pel que fa als dolents, kishimoto sentia que aquests havien de tenir cert contrapunt als valors morals dels protagonistes. en admetre que sempre ha prestat molta atenci\u00f3 en les actituds, aspectes que considera fonamentals per a la creaci\u00f3 dels personatges, ha esmentat tamb\u00e9 que ell \u00abno pensa realment en la forma que es duran a terme els combats entre ells\u00bb. el proc\u00e9s que segueix per a dibuixar els seus personatges consta de cinc passos: concepte i esb\u00f3s, redacci\u00f3, entintat, ombrejat i colorit. aquest \u00faltim consisteix a il\u00b7lustrar la portada del volum recopilatori setmanal de shonen jump. en alguna ocasi\u00f3 es va afirmar que el conjunt d'eines que utilitza per a aix\u00f2 tendeix a canviar.ar-lo per a mantenir un nivell de \u00abneteja indispensable\u00bb.kishimoto afeg\u00ed que, com que naruto ocorre en un \u00abm\u00f3n imaginari japon\u00e8s\u00bb, va haver de \u00abposar certes regles a trav\u00e9s d'un model sistem\u00e0tic per poder fer que la hist\u00f2ria progress\u00e9s f\u00e0cilment\u00bb. a m\u00e9s, assegur\u00e0 que havia introdu\u00eft l'astrologia xinesa, ja que aquesta t\u00e9 una llarga influ\u00e8ncia al jap\u00f3; a la mateixa es deuen els segells de m\u00e0 zodiacals. quan estava dissenyant el manga, es va concentrar principalment en els pl\u00e0nols inicials per la vila oculta de la fulla, l'escenari principal de la s\u00e8rie. despr\u00e9s de revelar que aquests dissenys van ser creats \u00abespont\u00e0niament\u00bb, va admetre que es va inspirar en la seva llar, ubicat a la prefectura d'okayama, per crear el paisatge. sense haver determinat un per\u00edode espec\u00edfic per a la trama, kishimoto va incloure diversos elements contemporanis, sobresortint les botigues de conveni\u00e8ncia. a manera de refer\u00e8ncia, al\u00b7lud\u00ed a la seva investigaci\u00f3 sobre la cultura japonesa, material a partir del qual va basar tot el seu treball. exemple d'aix\u00f2 result\u00e0 en la quantitat d'etimologies representades pels noms dels personatges. quant a la tecnologia, kishimoto esment\u00e0 que en naruto mai inclour\u00e0 algun dispositiu de projectils, encara que potser agregaria autom\u00f2bils, avions i ordinadors de processament lent (de vuit bits). finalment, ha declarat que ja t\u00e9 una idea visual de l'\u00faltim cap\u00edtol de la s\u00e8rie, fins i tot del text i de la hist\u00f2ria. no obstant aix\u00f2, adverteix que encara falta temps perqu\u00e8 naruto finalitzi, \u00abat\u00e8s que encara hi ha moltes coses de l'argument que necessiten ser resoltes\u00bb.\n\n\n== argument de la s\u00e8rie ==\nnaruto \u00e9s una s\u00e8rie d'anime i manga que va ser creada el 1997 per masashi kishimoto. argument:\naquesta comen\u00e7a a una vila anomenada konoha. aquesta vila est\u00e0 ocupada per ninjas que el que fan \u00e9s protegir-la d'atacs d'altres viles. la hist\u00f2ria comen\u00e7a amb un nen petit anomenat naruto, al qual li varen tancar una b\u00e8stia dins anomenada kyubi. aquesta b\u00e8stia va ser tancada a dins seu, ja que atacava la vila i era un perill mortal per tothom. naruto en fer-se gran va comen\u00e7ar a entrenar-se com a ninja i volia ser el millor de tots, per aix\u00ed aconseguir ser \"hokage\" que era el cap m\u00e9s important de tota la vila, era el que ho comandava tot i el que menava missions als joves. quan naruto va comen\u00e7ar els seus entrenaments com a ninja se li va associar a un equip de 3, format per: sasuke uchiha i sakura haruno i el seu cap era en kakashi hatake. amb el pas del temps se'ls hi anava associant missions cada vegada m\u00e9s perilloses i de m\u00e9s alta import\u00e0ncia i es van fent cada vegada m\u00e9s i m\u00e9s amics entre ells. un dia sasuke decideix deixar al grup i anar-se'n amb un altre entrenador el qual era malvat i el menyspreaven i fins i tot el van arribar a fer fora, tot aix\u00f2 per fer-se m\u00e9s fort, ja que deia que amb el grup en el qual es trobava, no es faria gaire m\u00e9s fort. quan en sasuke se'n va anar i en naruto i na sakura se'n van assabentar, van decidir cercar-lo, ja que va ser una promesa que li va fer en naruto a na sakura. van passant els anys i no el troben, fins que a la seva primera trobada, sasuke li va dir que el mataria per poder aconseguir el seu poder absolut. sasuke i naruto varen tenir una baralla molt llarga fins a la mort. al final de la lluita, els dos personatges varen quedar fets pols quasi morts. quan naruto es va despertar va veure que al costat seu no hi havia el seu company sasuke. ara la hist\u00f2ria continua amb en naruto, na sakura i un nou company que va amb ells anomenat sai, cerquen a en sasuke per dur-lo de tornada a la seva vila. fins ara la hist\u00f2ria continua i els dos personatges es van fent cada vegada m\u00e9s i m\u00e9s forts i van aconseguint m\u00e9s m\u00e8rits. ara per ara, naruto i sakura, encara cerquen a en sasuke, el qual va adquirint poders extraordinaris.\n\n\n== aspectes de la s\u00e8rie ==\n\n\n=== graus ninges ===\nla s\u00e8rie naruto t\u00e9 un gran nombre de personatges on la seva gran majoria s\u00f3n ninges. abans de poder-ho ser s'han de graduar en l'acad\u00e8mia ninja on es dona el grau de genin, un cop aconseguit, els estudiants es divideixen en grups de tres i se'ls assigna un ninja experimentat (un jonin) perqu\u00e8 els faci un altre examen el qual t\u00e9 unes estad\u00edstiques d'un 66% d'abandonament. passat l'examen ja es poden considerar ninges i se'ls atorga missions, en cas contrari han de tornar a l'acad\u00e8mia.dins dels ninges hi ha tres rangs principals:\nels genins s\u00f3n els ninges de rang m\u00e9s baix, es dona quan un ninja es gradua a l'acad\u00e8mia, comencen fent missions de nivell d les quals s\u00f3n coses tan simples com buscar un gat perdut o cuidar a un nen. si s\u00f3n m\u00e9s experimentats, poden fer missions de grau c on poden lluitar contra bandolers per\u00f2 mai contra un altre ninja.\nels ch\u016bnins s\u00f3n els ninges de grau mitj\u00e0 i s\u00f3n els encarregats de fer les missions de nivell c o b, les de nivell b s\u00f3n iguals que les c per\u00f2 en aquests enfrontaments poden haver-hi ninges.\nels j\u014dnins s\u00f3n els ninges experimentats i els encarregats d'efectuar missions de nivell b, a i alguna vegada de classe s. les missions de classe a s\u00f3n les que es donen ordres de matar una persona important o un altre ninja de gran poder, mentre que les de classe s, estan destinades aquells ninges m\u00e9s experimentats i on se'ls demana que matin a un fugitiu molt perill\u00f3s (com poden ser els d'akatsuki) o altres assumptes de complicaci\u00f3 extrema.\nels anbu s\u00f3n els ninges d'elit, aquests es caracteritzen per anar amb una m\u00e0scara blanca amb forma d'animal, totes les missions d'aquests ninges s\u00f3n de m\u00e0xim nivell i s\u00f3n els encarregats de manar sobre la resta de ninges sempre que sigui necessari.a part d'aquests rangs hi ha d'altres especials com: \n\nels sannin que \u00e9s un t\u00edtol que els van donar al grup format per: en jiraiya, l'orochimaru i la tsunade, aquest tres ninges ja van demostrar en el seu moment ser extremadament forts i per aix\u00f2 els van atorgar aquest rang honor\u00edfic (ja que no el t\u00e9 ning\u00fa m\u00e9s) que dona a con\u00e8ixer que s\u00f3n els m\u00e9s forts de la vila per sota l'hokage.\nel kage \u00e9s el rang m\u00e0xim que pot assolir un ninja i \u00e9s el cap de la vila, per tant nom\u00e9s pot haver-hi un kage en una vila en el mateix moment. segons la vila que sigui aquest rep un nom o un altre: al pa\u00eds del foc es diu hokage; al pa\u00eds del vent, kazekage; al pa\u00eds de la roca, tsuchikage; al pa\u00eds de la boira, mizukage i en el pa\u00eds dels n\u00favols es diu raikage.\n\n\n=== sistema de govern ===\nels pa\u00efsos operen com a entitats pol\u00edtiques separades, governades per senyors feudals. dins de cada pa\u00eds hi ha la vila oculta (\u96a0\u308c\u91cc). la vila oculta ve a ser la capital i controla l'eix central de l'economia del pa\u00eds mitjan\u00e7ant la formaci\u00f3 de nous ninges per utilitzar-los en la realitzaci\u00f3 de missions. el kage \u00e9s l'encarregat d'organitzar les missions i assignar-les, el ninja d'una vila oculta tamb\u00e9 serveix com a for\u00e7a militar per al pa\u00eds d'origen. cal esmentar que els l\u00edders de les viles ocultes estan en la mateixa posici\u00f3 que els l\u00edders dels seus pa\u00efsos respectius. en la trama, hi ha fins a cinc grans pa\u00efsos amb els seus respectius kages: el pa\u00eds del vent, el pa\u00eds del foc, el pa\u00eds de la roca, el pa\u00eds de la boira i el pa\u00eds dels n\u00favols (coneguts \u00edntegrament com les \u00abcinc grans nacions shinobi\u00bb). aquests pa\u00efsos s\u00f3n els m\u00e9s poderosos en el m\u00f3n de naruto, essent governats per un senyor feudal, mentre que els l\u00edders de les viles ocultes en aquests pa\u00efsos ostenten el t\u00edtol de kage. s'han nomenat altres nacions aparentment m\u00e9s petites en el manga i l'anime, per\u00f2 les seves dades encara no han estat del tot revelats.\n\n\n=== alteracions de la naturalesa del txakra ===\nhi ha cinc tipus b\u00e0sics d'alteracions de la naturalesa del txakra: foc, vent, llampec, terra i aigua. aquests cinc tipus d'alteracions s\u00f3n els que donen nom a les cinc grans nacions.el txakra de cada ninja \u00e9s af\u00ed a una d'aquestes alteracions, tot i que els ninges m\u00e9s experimentats poden dominar m\u00e9s d'un tipus de naturalesa. combinant dues naturaleses de txakres es pot obtenir una nova manipulaci\u00f3 com \u00e9s el cas per exemple d'en yamato que pot combinar l'aigua i la terra i manipular la fusta. aquests cinc tipus d'alteracions s\u00f3n els que donen nom a les cinc grans nacions.la jerarquia dels txakres \u00e9s un cercle tancat, un atac de foc per exemple t\u00e9 for\u00e7a davant d'un atac de vent per\u00f2 \u00e9s d\u00e8bil davant un d'aigua.\nels seg\u00fcents personatges tenen afinitat per les seg\u00fcents alteracions:\n\nfoc: clan uchiha, sandaime, jiraya, aoba yamashiro, anko mitarashi, roushi.\nvent: asuma sarutobi, gaara, naruto uzumaki, temari, haku.\nllampec: kakashi hatake, killerbee, sasuke uchiha, raiga kurosoki.\nterra: yamato, shodaime, deidara, jiraya, roushi, jirobo.\naigua: yamato, haku, kisame hoshigaki, nidaime, shodaime, zabuza, suigetsu.\n\n\n== personatges ==\nnaruto uzumaki (\u3046\u305a\u307e\u304d\u30ca\u30eb\u30c8): \u00e9s el protagonista de la s\u00e8rie. \u00e9s un jove ninja de konoha de car\u00e0cter espontani i impredictible. els seus companys de grup (a l'inici de la hist\u00f2ria) s\u00f3n en sasuke, la sakura i en kakashi. aquest \u00faltim \u00e9s el seu mestre., el grup per\u00f2 canvia al llarg del manga, ja que en sasuke abandona la vila. la seva m\u00e0xima ambici\u00f3 \u00e9s arribar a ser hokage per aix\u00ed obtenir el reconeixement de tots. el seu nom tradu\u00eft al catal\u00e0 fa refer\u00e8ncia a un condiment del ramen anomenat kamaboko i el seu cognom (uzumaki) significa espiral. m\u00e9s endavant, en naruto es converteix en l'aprenent d'en jiraiya.\nsakura haruno (\u6625\u91ce\u30b5\u30af\u30e9): el seu nom tradu\u00eft al catal\u00e0 vol dir sakura: bot\u00f3 de cirerer i haruno: camp de primavera o primaveral. \u00e9s l'\u00fanica noia de l'equip. inicialment est\u00e0 enamorada de sasuke i menysprea a naruto, per\u00f2 al llarg de la s\u00e8rie la seva actitud va canviant i el reconeix com amic. al final de la primera temporada es converteix en aprenent de la tsunade, amb qui apr\u00e8n t\u00e8cniques curatives ninga.\nsasuke uchiha (\u3046\u3061\u306f\u30b5\u30b9\u30b1): en sasuke procedeix del fam\u00f3s clan uchiha, un dels m\u00e9s antics i poderosos clans de konoha. va ser un dels tres integrants del grup 7, dirigit per en kakashi hatake, junt amb en naruto uzumaki i la sakura haruno. al principi t\u00e9 en naruto per un imb\u00e8cil, per\u00f2 progressivament el va convertint en el seu millor amic i rival, ja que tots dos van passar una dura inf\u00e0ncia. en sasuke est\u00e0 obsessionat per matar a una persona fent que tota la seva vida giri al voltant d'ell.\nkakashi hatake (\u306f\u305f\u3051\u30ab\u30ab\u30b7): \u00e9s el mestre dels tres personatges mencionats anteriorment. el que m\u00e9s destaca d'en kakashi \u00e9s el seu cabell, color blanc grisenc, i la forma en la qual cobreix part del seu rostre: per un costat, oculta el seu ull esquerre amb el protector ninja de konoha, mentre que oculta la seva boca amb una m\u00e0scara. el seu protector amaga un ull que origin\u00e0riament no li pertany: el sharingan. a kakashi gaiden es mostra que va ser un regal del seu company d'equip obito uchiha, original posse\u00efdor d'aquest ull, abans de quedar enterrat per les roques. a causa d'aquest ull, en kakashi rep el sobrenom de ninja c\u00f2pia. \u00e9s considerat un ninja prodigi, ja que es va convertir en chunnin als 6 anys i despr\u00e9s en jounin als 13.altres personatges del manga: hiruzen sarutobi (3r mestre hokage), iruka umino, tsunade, jiraya, asuma sarutobi, shikamaru nara, ino yamanaka, choji akimichi, kurenai y\u016bhi, hinata hy\u016bga, kiba inuzuka, shino aburame, maito gai, konan, nagato, madara uchicha, kushina uzumaki, mito uzumaki, neji hy\u016bga, rock lee, tenten, baki, gaara del desert, kankur\u014d, temari, orochimaru, kabuto yakushi, dosu kinuta, abumi zaku, tsuchi kin, konohamaru, minato namikaze (4t mestre hokage), hagoromo otsutsuki (sabi dels 6 camins), zetsu \n, gaara del desert, yamato, sai, kyuubi/kurama (9 cues), ebisu, touri mizuki, sasori, deidara, hidan, itachi uchiha, kakuzu, kisame hoshigaki, l\u00edder d'akatsuki, tobi/obito uchicha, zabuza momochi, iaia chiyo, pein, killer bee, hashirama senju (1r mestre hokage), tobirama senju (2n mestre hokage), shishui uchicha.\n\n\n== contingut de l'obra ==\n\n\n=== manga ===\n\nel manga naruto va ser publicat per primera vegada el 1999 per l'editorial japonesa sh\u016beisha en l'edici\u00f3 n\u00famero 43 de la revista shonen jump, continuant des de llavors la seva publicaci\u00f3 amb un nou cap\u00edtol per setmana. els primers 432 episodis es troben recopilats en 46 volums, el primer va ser llan\u00e7at el 3 de mar\u00e7 de 2000 i l'\u00faltim ho va fer l'1 de maig de 2009. els primers 238 cap\u00edtols s\u00f3n coneguts com la \u00abprimera part \u00bbi constitueixen l'inici de la cronologia de naruto, mentre que els n\u00fameros 239 a 244 comprenen una s\u00e8rie gaiden enfocada principalment a la joventut de kakashi hatake. tots els cap\u00edtols subseq\u00fcents corresponen a la \u00absegona part\u00bb que continua la narraci\u00f3 original. diversos d'aquests volums inclouen anime i c\u00f2mics de cada una de les pel\u00b7l\u00edcules de naruto, publicats tamb\u00e9 per la mateixa empresa.\nl'adaptaci\u00f3 anglesa \u00e9s realitzada per viz media, publicant la versi\u00f3 nord-americana de la revista shonen jump. per tal de compensar la difer\u00e8ncia entre les adaptacions del manga japon\u00e8s i angl\u00e8s, viz media anunci\u00e0 la campanya naruto nation, on es va posar en circulaci\u00f3 tres volums dins d'un per\u00edode relatiu a un mes, a final de 2007. cammie allen, representant d'aquests productes, va comentar que:  una campanya similar va ser prevista per a inicis de 2009, amb onze volums de la segona part. comen\u00e7ant amb la publicaci\u00f3 del volum 45 al juliol d'aquell any, viz media estaria iniciant la publicaci\u00f3 de naruto sobre una base trimestral. addicionalment, el 13 de novembre de 2007, viz media public\u00e0 vint-i-set volums en un box set, amb el que abast\u00e0 la totalitat de la hist\u00f2ria pr\u00e8via a la segona part. l'adaptaci\u00f3 en castell\u00e0 aquesta llicenciada en argentina per larp editors, a espanya per editorial gl\u00e9nat i a m\u00e8xic (per a la distribuci\u00f3 en hispanoam\u00e8rica) li correspon a editorial vid.\nel manga \u00e9s publicat tamb\u00e9 en catal\u00e0.\n\n\n=== anime ===\nl'anime segueix l'argument introdu\u00eft en el manga, amb nom\u00e9s algunes modificacions menors com la disminuci\u00f3 de la viol\u00e8ncia i l'extensi\u00f3 de certs continguts. igual que els volums recopilatoris del manga, la s\u00e8rie d'anime compta amb dues parts. la primera (naruto) que s'inici\u00e0 el 3 d'octubre de 2002, i la segona (naruto: shipp\u016bden) que comen\u00e7\u00e0 a transmetre el 15 de febrer de 2007.taula amb els canals de televisi\u00f3 de diferents pa\u00efsos en els quals s'emet l'anime:\n\n\n==== naruto ====\n\ndirigida per hayat date i produ\u00efda per l'studio pierrot, al costat de tv tokyo, l'adaptaci\u00f3 a l'anime de naruto s'estren\u00e0 al jap\u00f3 el 3 d'octubre de 2002. amb un total de 220 episodis, la primera part finalitz\u00e0 les seves transmissions el 8 de febrer de 2007. els primers 135 episodis van ser adaptats a partir dels primers 27 volums del manga, mentre que la resta (85 episodis) s\u00f3n relats de farciment que utilitzen elements in\u00e8dits que no apareixen en el manga. al seu torn, aquesta part de l'anime relata les aventures de naruto uzumaki al costat de la sakura haruno, en sasuke uchiha i el seu sensei kakashi hatake (tots junts formen l'equip 7), mentre compleixen amb certes missions ninges i serveixen a la vila oculta de la fulla, fins arribat el moment que en sasuke \u00e9s conven\u00e7ut per l'orochimaru amb set de venjan\u00e7a pel seu germ\u00e0, qui va acabar amb tot el seu clan abandona konoha per fer-se m\u00e9s fort tot i ser un ninja renegat. al jap\u00f3, aniplex \u00e9s qui distribueix la s\u00e8rie en dvd a la regi\u00f3 2. d'altra banda, viz media t\u00e9 la llic\u00e8ncia per a la distribuci\u00f3 a la regi\u00f3 1.l'adaptaci\u00f3 anglesa de l'anime fou estrenada el 10 de setembre de 2005, transmesa en el bloc nord-americ\u00e0 toonami de cartoon network. al canad\u00e0, aquesta versi\u00f3 \u00e9s transmesa com a part de bionix al canal ytv, mentre que al regne unit \u00e9s a trav\u00e9s de jetix. el 28 de mar\u00e7 de 2006, la s\u00e8rie fou llan\u00e7ada en format dvd per viz media per als pa\u00efsos esmentats. cal ressaltar que els primers 26 volums contenen 4 episodis, mentre que el n\u00famero 27 cont\u00e9 5 episodis. les edicions incompletes han estat compilades en box sets, contenint cadascun entre 12 i 15 episodis, amb alguna variaci\u00f3 depenent dels fils argumentals de la trama. en l'emissi\u00f3 per am\u00e8rica, les refer\u00e8ncies a l'alcohol, la cultura japonesa, insinuacions sexuals, i fins i tot la sang i la mort, de vegades s'editen per a la seva emissi\u00f3, per\u00f2 s'ignora aquesta en les edicions per a dvd. una altra cadena que tamb\u00e9 ha editat contingut addicional \u00e9s jetix, a partir de l'edici\u00f3 d'algunes escenes sagnants, aix\u00ed com l'idioma original, el tabac i altres tem\u00e0tiques similars. la s\u00e8rie tamb\u00e9 ha estat llicenciada pels llocs web hulu i joost, amb la finalitat de transmetre en l\u00ednia els episodis en japon\u00e8s amb subt\u00edtols en angl\u00e8s.el 10 de desembre de 2022 la distribu\u00efdora selecta visi\u00f3n va anunciar al sal\u00f3 manga barcelona el doblatge de naruto al catal\u00e0. els primers episodis doblats al catal\u00e0 es van estrenar el 3 de juliol de 2023 a la plataforma animebox.el canal sx3 va anunciar el 7 de desembre de 2023, durant el manga barcelona, que emetria la s\u00e8rie doblada al catal\u00e0 a partir del 13 de desembre. el mateix dia 7 es va projecte el primer cap\u00edtol al canal.\n\n\n==== naruto: shipp\u016bden ====\nnaruto: shipp\u016bden (\u30ca\u30eb\u30c8\u75be\u98a8\u4f1d, naruto: cr\u00f2niques de l'hurac\u00e0), \u00e9s la seq\u00fcela de naruto, basada a partir dels successos relatats a partir del volum 28 del manga. despr\u00e9s d'entrenar durant dos anys i mig amb jiraiya, naruto uzumaki torna a la vila oculta de la fulla, on es reuneix amb els seus vells amics per tornar a conformar l'equip 7, ara reanomenat \u00abl'equip d'en kakashi\u00bb. davant l'abs\u00e8ncia de sasuke, en sai pren el lloc vacant del grup. en aquesta continuaci\u00f3, els companys de naruto han madurat respecte al seu acompliment previ, millorant la majoria d'aquests en el seu nivell. contrari a la s\u00e8rie original, on nom\u00e9s t\u00e9 un paper secundari, l'organitzaci\u00f3 akatsuki assumeix el paper antag\u00f2nic principal en shipp\u016bden, buscant com a objectiu principal la captura de tots els poderosos monstres biju.\nla seva estrenada va ser el 15 de febrer de 2007 a tv tokyo; a causa del fet que la s\u00e8rie continua emetent-se al jap\u00f3, la filipina abs-cbn (primera cadena a emetre la s\u00e8rie fora del jap\u00f3) ha transm\u00e8s nom\u00e9s els primers quaranta episodis. igual que va passar amb naruto, tv tokyo anunci\u00e0 el seu inter\u00e8s a transmetre episodis in\u00e8dits per internet a principis de 2009. cada episodi de streaming est\u00e0 disponible en l\u00ednia despr\u00e9s d'una hora d'haver estat estrenat al jap\u00f3, inclosos subt\u00edtols en angl\u00e8s. durant el mateix per\u00edode, viz media confirm\u00e0 que estrenaria, en endavant, la s\u00e8rie als estats units.\n\n\n==== banda sonora ====\nla banda sonora de naruto va ser composta per toshio masud. la primera compilaci\u00f3, titulada naruto original soundtrack, va ser llan\u00e7ada el 3 d'abril de 2003 i cont\u00e9 22 melodies introdu\u00efdes en la primera temporada de l'anime. el segon repertori, naruto original soundtrack ii, aparegu\u00e9 al mercat el 18 de mar\u00e7 de 2004, amb un total de 19 temes musicals. un any despr\u00e9s, sort\u00ed naruto original soundtrack iii, el contingut abasta 23 pistes.addicionalment, una s\u00e8rie de dues recopilacions que contenen tots els openings i endings de la s\u00e8rie (naruto: best hit collection i naruto: best hit collection ii) van ser llan\u00e7ats el 17 de novembre de 2004 i el 2 d'agost de 2006, respectivament. de la musicalizaci\u00f3 completa, vuit temes foren seleccionats per al seu llan\u00e7ament en format cd sota el nom naruto in rock-the very best hit collection instrumental version. l'anterior va ser llan\u00e7at el 19 de desembre de 2007. a m\u00e9s, cada una de les tres pel\u00b7l\u00edcules de la primera s\u00e8rie anime t\u00e9 una banda sonora que va ser llan\u00e7ada de forma simult\u00e0nia a l'estrena de la seva corresponent. existeix tamb\u00e9 una s\u00e8rie de cd drames que contenen la veu original dels actors que representen els personatges de naruto.pel que fa a naruto: shipp\u016bden, el repertori musical va ser compost per yasuharu takanashi. la primera recopilaci\u00f3 (naruto shipp\u016bden original soundtrack) va ser llan\u00e7ada el 9 de desembre de 2007, mentre que el seg\u00fcent conjunt, naruto all stars, tingu\u00e9 com a data de llan\u00e7ament el 23 de juliol de 2008. aquesta darrera consta de deu can\u00e7ons originals de naruto, les quals van ser cantades pels personatges de la s\u00e8rie. igual que la seva predecessora, les dues pel\u00b7l\u00edcules d'aquesta continuaci\u00f3 tamb\u00e9 tenen les seves pr\u00f2pies bandes sonores. aix\u00ed, la primera d'elles va tenir el seu debut l'1 d'agost de 2007 i la segona el 30 de juliol de 2008.\n\n\n==== animacions originals ====\na naruto, hi ha un total de tres animacions originals en v\u00eddeo (conegudes com a ovas) i una animaci\u00f3 original (inclosa en una de les pel\u00b7l\u00edcules). les dues primeres ovas, \u00abnaruto: a la recerca del tr\u00e8vol carmes\u00ed de 4 fulles\u00bb i \u00abnaruto: batalla en la cascada oculta: jo s\u00f3c l'heroi!\u00bb, es van emetre a les jump festa el 2003 i el 2004, respectivament, per despr\u00e9s ser llan\u00e7ades en format dvd. la traducci\u00f3 a l'angl\u00e8s de la segona ova va ser llan\u00e7ada per viz media el 22 de maig de 2007. la tercera ova, \u00abnaruto: torneig de combats mixtos!\u00bb, va ser llan\u00e7ada a manera de material addicional de l'edici\u00f3 japonesa de naruto: ultimate ninja 3, en format de videoclip per a la videoconsola play station 2. l'animaci\u00f3 original, \u00abel festival esportiu de konoha\u00bb, \u00e9s un curtmetratge introdu\u00eft originalment en la primera pel\u00b7l\u00edcula de naruto. hi ha tamb\u00e9 una caracter\u00edstica especial inclosa en el set\u00e8 dvd de naruto: shipp\u016bden, la qual est\u00e0 basada en el segon ending de la s\u00e8rie. aquesta va ser nomenada \u00abhurac\u00e0! cr\u00f2niques de l'acad\u00e8mia de konoha\u00bb.\n\n\n==== pel\u00b7l\u00edcules ====\nla s\u00e8rie ha donat lloc a cinc pel\u00b7l\u00edcules: les tres primeres estan situades a la s\u00e8rie anime original i les restants al\u00b7ludeixen a naruto: shipp\u016bden. el 3 d'octubre de 2008, sony llan\u00e7\u00e0 un box set de dvds contenint a les tres primeres pel\u00b7l\u00edcules. la primera, naruto: batalla ninja a la terra de la neu, s'estren\u00e0 el 21 d'agost de 2004 al jap\u00f3. la seva versi\u00f3 en dvd fou llan\u00e7ada el 28 d'abril de 2005. la hist\u00f2ria compte la missi\u00f3 de l'equip 7 en ser enviat a la terra de la neu, amb l'objectiu de protegir uns actors durant el rodatge de la nova pel\u00b7l\u00edcula de la princesa fuun. com a caracter\u00edstica addicional, aquesta pel\u00b7l\u00edcula va ser acompanyada per l'animaci\u00f3 \u00abel festival esportiu de konoha\u00bb. als estats units s'estren\u00e0 el 6 de setembre de 2007. la seg\u00fcent naruto: la llegenda de la pedra de gelel es va estrenar al seu pa\u00eds d'origen el 6 d'agost de 2005; el seu argument se centra en naruto, en shikamaru i la sakura durant una missi\u00f3 ninja enmig d'una guerra en la qual estan involucrats alguns membres de la vila oculta de la sorra i un gran nombre de guerrers. a difer\u00e8ncia de la seva predecessora, aquesta no va ser estrenada en cinemes dels estats units, sin\u00f3 que es llan\u00e7\u00e0 directament en format de v\u00eddeo. a mitjans de juliol va ser transmesa per cartoon network, sent llan\u00e7ada un parell de mesos despr\u00e9s en dvd. la tercera pel\u00b7l\u00edcula, amb el nom de naruto: p\u00e0nic animal a l'illa de la lluna estrenada el 5 d'agost de 2006, tracta sobre com en naruto, la sakura, en lee i en kakashi s\u00f3n assignats per protegir el futur pr\u00edncep del pa\u00eds de la lluna, hikaru tsuki. la traducci\u00f3 anglesa de la pel\u00b7l\u00edcula va ser estrenada per cartoon network, sent llan\u00e7ada en dvd l'11 de novembre de 2008.la primera pel\u00b7l\u00edcula de la seq\u00fcela naruto shipp\u016bden, naruto shipp\u016bden: la pel\u00b7l\u00edcula, sort\u00ed el 4 d'agost de 2007 i tracta sobre una missi\u00f3 ninja on en naruto t\u00e9 la tasca de protegir el sacerdot shion, qui comen\u00e7\u00e0 a tenir visions de la seva mort. finalment, naruto shippuden: vincles, tingu\u00e9 el seu debut el 2 d'agost de 2008; la seva trama descriu l'atac del pa\u00eds del cel de la vila oculta de la fulla. per aturar atacs futurs, en sasuke i en naruto tornen a col\u00b7laborar conjuntament. el 2009, la p\u00e0gina web del des\u00e8 aniversari de naruto anunci\u00e0 oficialment una tercera pel\u00b7l\u00edcula que portar\u00e0 el t\u00edtol de naruto shipp\u016bden: la voluntat de foc (\u5267\u573a\u7248naruto-\u30ca\u30eb\u30c8-\u75be\u98ce\u4f1d, gekij\u014dban naruto shipp\u016bden 3 hi no ishi no tsugomono?).\n\n\n=== novel\u00b7les ===\nhi ha dues novel\u00b7les lleugeres de naruto, escrites per kusakabe masatoshi i publicades per sh\u016beisha i viz media, al jap\u00f3 i els estats units, respectivament. la primera de les novel\u00b7les, \u00abnen de blanc, dimoni del vent de la sang\u00bb, es basa en la primera saga de la s\u00e8rie i es llan\u00e7\u00e0 el 16 de desembre de 2002 al jap\u00f3 i el 21 de novembre de 2006 a am\u00e8rica del nord. la segona novel\u00b7la, \u00abbatalla en la cascada oculta: jo s\u00f3c l'heroi!\u00bb, est\u00e0 basada en la segona ova de l'anime i es public\u00e0 el 15 de desembre de 2003 al jap\u00f3, arribant als estats units el 16 d'octubre de 2007. viz media ha comen\u00e7at a enviar noves novel\u00b7les anomenades llibres de cap\u00edtols, redactades per tracey west. aquestes obres comptaran amb il\u00b7lustracions del manga, per\u00f2 a difer\u00e8ncia d'aquest, les novel\u00b7les estaran dirigides a nens d'entre 7 i 10 anys. les dues primeres novel\u00b7les d'aquesta s\u00e8rie van ser publicades el 7 d'octubre de 2008; una cinquena es va anunciar a principis de 2009. tamb\u00e9 s'han escrit novel\u00b7les basades en les pel\u00b7l\u00edcules de la s\u00e8rie.\n\n\n=== videojocs ===\nels videojocs de naruto han aparegut en diverses videoconsoles de nintendo, sony, microsoft i bandai. el primer videojoc que va sortir \u00e9s naruto: clash of ninja, llan\u00e7at al jap\u00f3 el 19 de desembre de 2002 per la port\u00e0til nintendo gamecube. tot i que ha sortit una gran quantitat de joc de naruto, no va ser fins al 17 de novembre de 2005 amb les s\u00e8ries naruto: gekitou ninja taisan i naruto: saikyo ninja daikesshu que van sortir del jap\u00f3, concretament a l'am\u00e8rica del nord sota els t\u00edtols de naruto: clash of ninja i naruto: ninja council, respectivament. aix\u00ed, aquests t\u00edtols s\u00f3n considerats com els primers de naruto a ser comercialitzats oficialment fora del jap\u00f3. a m\u00e9s, resulta destacable que en ambd\u00f3s van participar els actors de doblatge de la versi\u00f3 anglesa de l'anime. existeix tamb\u00e9 un videojoc llan\u00e7at per la xbox 360, naruto: rise of a ninja i una versi\u00f3 semblant encara que amb caracter\u00edstiques totalment diferents per al playstation 3, la qual va ser desenvolupada per cyberconnect2 i namco. aquest darrer era conegut originalment com a \u00abnaruto: ps3 project\u00bb, per\u00f2 finalment va rebre el t\u00edtol de naruto: ultimate ninja storm.\n\n\n=== joc de cartes ===\nel joc de cartes col\u00b7leccionables de naruto (\u30ca\u30eb\u30c8-\u30ab\u30fc\u30c9\u30b2\u30fc\u30e0, naruto kado g\u00eamu) \u00e9s de bandai i s'introdu\u00ed per primera vegada al jap\u00f3 el febrer de 2003. bandai llan\u00e7\u00e0 el joc en angl\u00e8s a am\u00e8rica del nord l'abril del 2006.el joc es desenvolupa entre dos participants, que requereixen una baralla personalitzada de 40 cartes, un tauler de joc, algun element que funcioni com \u00abmarcador de torns\u00bb i un \u00abfull moneda per ninja\u00bb, que s'utilitzen principalment per prendre decisions. en cada torn, ambd\u00f3s jugadors poden utilitzar les seves targetes per realitzar diverses accions, com l'alteraci\u00f3 de la targeta d'estad\u00edstiques i habilitats o mesurar el nivell d'acompliment de les diferents missions i tasques. el jugador tamb\u00e9 pot realitzar atacs en contra el seu oponent. per guanyar, el jugador ha de guanyar deu \u00abbatalles recompensa\u00bb a trav\u00e9s de les seves accions en el joc, o fer que l'altre jugador esgoti la seva ruta d'escapament.les targetes s'emeten per nom i en conjunt s\u00f3n anomenades \u00abs\u00e8ries\u00bb, amb formes diferents, que alhora integren la baralla fixa. cada joc inclou una baralla d'inici, el tauler de joc, un comptador de canvi, i un \u00ab\"full de moneda per ninja\u00bb. les targetes addicionals estan disponibles en els 10 diferents jocs de cartes. a m\u00e9s, les cartes per a cada s\u00e8rie tamb\u00e9 estan disponibles en llaunes de col\u00b7lecci\u00f3, que contenen diversos paquets de col\u00b7lecci\u00f3 i una promoci\u00f3 exclusiva de targetes dins d'una caixa metal\u00b7litzada. l'octubre de 2006, un total de 17 noves s\u00e8ries van ser llan\u00e7ades al jap\u00f3, nombre que abasta a 417 cartes \u00faniques. dos anys despr\u00e9s, deu d'aquestes s\u00e8ries van ser llan\u00e7ades igualment a am\u00e8rica del nord.\n\n\n=== art i guies ===\ncom a part de la franqu\u00edcia, tamb\u00e9 hi ha llibres suplementaris de naruto tals com un artbook anomenat com \u00abl'art de naruto: uzumaki\u00bb, el qual cont\u00e9 la il\u00b7lustraci\u00f3 del manga de la primera part. aquesta obra va ser llan\u00e7ada tant al jap\u00f3 com als estats units. la segona part del manga fou represa per dos artbooks, amb els noms de \u00abpaint jump/art de naruto\u00bb i \u00abil\u00b7lustracions de naruto\u00bb, llan\u00e7ats per sh\u016beisha el 4 d'abril de 2008 i el 3 de juliol de 2009, respectivament. una s\u00e8rie de databooks per a la primera part, titulats hiden: rin no sho - kyarakut\u0101 ofisharu deta book (\u79d8\u4f1d\u81e8\u306e\u66f8\u30ad\u30e3\u30e9\u30af\u30bf\u30fc\u30aa\u30d5\u30a3\u30b7\u30e3\u30eb\u30c7\u30fc\u30bfbook, volum 1 \u00absecret: escrit de la confrontaci\u00f3 data book oficial de personatges\u00bb) i hiden: to no sho - kyarakut\u0101 ofisharu deta book (\u79d8\u4f1d\u95d8\u306e\u66f8\u30ad\u30e3\u30e9\u30af\u30bf\u30fc\u30aa\u30d5\u30a3\u30b7\u30e3\u30eb\u30c7\u30fc\u30bfbook, volum 2 \u00absecret: escrit de la baralla data book oficial de personatges\u00bb), varen ser llan\u00e7ats nom\u00e9s al jap\u00f3. el tercer databook, hiden: sha no sho - kyarakut\u0101 ofisharu deta book (\u79d8\u4f1d\u8005\u306e\u66f8-\u30ad\u30e3\u30e9\u30af\u30bf\u30fc\u30aa\u30d5\u30a3\u30b7\u30e3\u30eb\u30c7\u30fc\u30bfbook, volum 3 \u00absecret: escrit de les persones data book oficial de personatges\u00bb), va ser llan\u00e7at el 4 de setembre 2008, i adapt\u00e0 la segona part del manga. aquests llibres contenen els perfils del personatge, les guies dels jutsus i els esbossos creats per kishimoto. per l'anime, una s\u00e8rie de llibres guia (anomenats animation book) tamb\u00e9 foren llan\u00e7ats; aquests contenen informaci\u00f3 sobre la producci\u00f3 dels episodis de l'anime al costat d'una explicaci\u00f3 dels dissenys dels personatges.\n\n\n== recepci\u00f3 ==\nen termes generals, naruto ha tingut una molt bona recepci\u00f3 comercial tant al jap\u00f3 com als estats units. a partir del volum 36, ha venut m\u00e9s de 71 milions de c\u00f2pies al seu pa\u00eds d'origen. durant el 2008, es va vendre una xifra propera als dos milions d'exemplars del volum 43, per la qual cosa \u00e9s considerat com un dels deu mangues m\u00e9s venuts en el mateix territori. encara que els volums 41, 42 i 44 tamb\u00e9 van estar dins dels 20 principals, cadascun d'ells va vendre menys exemplars que l'esmentat anteriorment. en total, el manga va vendre 4.261.054 c\u00f2pies al jap\u00f3 durant el 2008, convertint-se en la segona s\u00e8rie m\u00e9s venuda, aix\u00ed com en una de les m\u00e9s reeixides de viz media, representant gaireb\u00e9 el 10% del total de les vendes produ\u00efdes en la ind\u00fastria durant el 2006. el set\u00e8 volum, llan\u00e7at per viz media, es convert\u00ed en el primer volum de manga a guanyar un premi quill despr\u00e9s d'haver reivindicat el premi a la \u00abmillor novel\u00b7la gr\u00e0fica\u00bb de l'any 2006. el manga tamb\u00e9 figur\u00e0 en la llista de les obres m\u00e9s llegides d'usa today (destacant el volum 11), fins que va ser superat pel volum 28 que va aconseguir la 17a posici\u00f3 en la seva primera setmana de llan\u00e7ament, el mar\u00e7 de 2008. el volum 28 tingu\u00e9 el millor debut comercial durant la seva primera setmana, sent tamb\u00e9 el volum m\u00e9s venut del 2008. durant la seva emissi\u00f3, el volum 29 es classific\u00e0 en el 57\u00e8 lloc, mentre que el volum 28 baix\u00e0 fins al 139. l'abril de 2007, el volum 14 va ser reconegut com el \u00abmanga r\u00fastic per comer\u00e7 de l'any\u00bb, atorgat per diamond comic distributors a viz media. a partir de 2008, es convert\u00ed en el principal manga dels estats units, amb 31 volums publicats fins aquell per\u00edode, mentre que la paraula \u00abnaruto\u00bb va ser un dels deu termes m\u00e9s buscats a la comunitat de yahoo! durant 2007 i 2008.\nmalgrat el seu immillorable pas pel mercat internacional, naruto ha obtingut cr\u00edtiques dividides de part de diversos experts en la ind\u00fastria. per exemple, per ae sparrow, del lloc ign, alguns volums del manga se centren nom\u00e9s en certs personatges. aquest factor pot ocasionar que la seva audi\u00e8ncia creixi considerablement despr\u00e9s del llan\u00e7ament d'un nou volum. a m\u00e9s, felicit\u00e0 la forma en qu\u00e8 kishimoto combina les escenes de combats amb la com\u00e8dia espor\u00e0dica i l'art visual. no obstant aix\u00f2, la revista neo descriu a naruto com un personatge \u00abirritant\u00bb, atribuint una \u00abmalaltissa addicci\u00f3\u00bb. al seu torn, carl kimlinger, d\u2019anime news network, elogi\u00e0 el disseny dels personatges de la s\u00e8rie, ja que cadascun aconsegueix projectar correctament les seves emocions individuals. aix\u00f2 no obstant, assenyal\u00e0 que totes les personalitats s\u00f3n \u00abmolt burres\u00bb. despr\u00e9s de manifestar el seu grau de respecte a com demostren \u00abla maledicci\u00f3 amb frescor\u00bb durant les escenes de combat, kimlinger va esmentar igualment que en alguns volums hi ha tantes baralles que impossibiliten l'adequat desenvolupament de la hist\u00f2ria.pel que fa a la segona part, l'inici de la mateixa va ser elogiada durant una avaluaci\u00f3 feta per casey brienz, qui observ\u00e0 el progr\u00e9s dels personatges en la seva aparen\u00e7a i en les seves habilitats. tamb\u00e9 llo\u00e0 l'equilibri entre la trama i les escenes d'acci\u00f3, la qual cosa result\u00e0 en \u00abel gaudi dels lectors\u00bb, per finalment afegir que \u00abno tots els volums tenen sempre la mateixa qualitat\u00bb. briana lawrence de mania entertainment, afeg\u00ed que \u00abla continuaci\u00f3 del manga se sent una mica m\u00e9s adult, ja que la majoria dels personatges creixen, tot i aix\u00ed encara hi ha suficients escenes c\u00f2miques a la s\u00e8rie\u00bb. a manera de cr\u00edtica negativa, les traduccions fetes per viz media varen ser descrites com \u00abinconscients\u00bb a causa de la mala traducci\u00f3 d'alguns termes japonesos a l'angl\u00e8s, mentre que altres paraules simplement es van deixar intactes. en l'\u00faltima enquesta dels 100 millors animes efectuat per tv asahi, naruto es va classificar en el lloc n\u00famero 17, catalogat freq\u00fcentment com un dels animes m\u00e9s vistos al jap\u00f3. aix\u00ed mateix, guany\u00e0 el premi a \u00abmillor programa animat de llarga durada\u00bb en els premis third ustv, celebrats a la universitat de sant tom\u00e0s radicada a manila, filipines. a partir de la seva comercialitzaci\u00f3, la primera de les recopilacions en dvd (que cont\u00e9 tretze episodis) va ser nominada en els premis american anime per \u00abmillor disseny d'empaque\u00bb. igualment, la franqu\u00edcia classific\u00e0 com una de les tres m\u00e9s reeixides comercialment del 2008.\nen algunes enquestes, diverses assenyalaren que l'objectiu principal de la s\u00e8rie s\u00f3n els combats, ja que consideren que les escenes de lluita al\u00b7ludeixen els or\u00edgens de naruto. tot i que la musicalizaci\u00f3 introdu\u00efda a cada combat obtingu\u00e9 avaluacions positives, els enquestats manifestaren que, de vegades, era molesta doncs feia que els di\u00e0legs entre els personatges resultessin inaudibles. en aquest mateix \u00e0mbit, active anime elogi\u00e0 els diferents combats, catalogant a gran part d'aquests com emocionants, ja que \u00abels personatges tenen raons molt importants per guanyar\u00bb. igualment, descrigu\u00e9 com un element imprescindible a la com\u00e8dia produ\u00efda dins de les mateixes escenes. contr\u00e0riament, avalu\u00e0 negativament la promoci\u00f3 inherent de la viol\u00e8ncia, assenyalant que amb aix\u00f2 trenca els \u00abconceptes estereotipats shone\u00bb. igual que els combats, la banda sonora va ser elogiada per jugar un rol important en el context de cada escena. christina carpenter de them anime, va dir que considera els personatges de la s\u00e8rie com \u00absimp\u00e0tics\u00bb, considerant a kishimoto com \u00abun artista mitj\u00e0\u00bb. tanmateix, i fent \u00fas d'un to burlesc, critic\u00e0 el pobre l'estil art\u00edstic en la transici\u00f3 del manga a la s\u00e8rie animada. malgrat aix\u00f2, el segon revisor de them anime, derrick l. tucker, va admetre que quan els animadors estaven en el seu millor moment, van produir \u00abrepresentacions art\u00edstiques que deixen m\u00e9s que satisfets als aficionats del manga\u00bb. aix\u00ed mateix, afeg\u00ed que mentre els personatges combatien, naruto es torn\u00e0 entretingut, per\u00f2 com a conseq\u00fc\u00e8ncia la trama s'estanc\u00e0 durant un temps indefinit. la seva conclusi\u00f3 va referir a l'animaci\u00f3 com \u00abuna barreja\u00bb.pel que fa a altres elements derivats d'ambdues s\u00e8ries, alguns cr\u00edtics van definir a la segona ova com un \u00abtir de gr\u00e0cia\u00bb per als primers episodis de la s\u00e8rie naruto. el cr\u00edtic d'anime news network la va catalogar com \u00abdolenta\u00bb. per la seva banda, todd douglass jr de dvdtalk.com coment\u00e0 que l'ova era bona, \u00abper\u00f2 encara no t\u00e9 la profunditat que la hist\u00f2ria de la s\u00e8rie ofereix\u00bb. a causa del fet que el format original de l'anime est\u00e0 dirigit espec\u00edficament al p\u00fablic adolescent, i davant la introducci\u00f3 de diverses escenes amb un alt nivell de viol\u00e8ncia, viz media s'ha donat a la tasca d'editar i censurar diversos segments per tal de \u00absuavitzar el seu contingut i difondre'l a audi\u00e8ncies de totes les edats\u00bb; com a conseq\u00fc\u00e8ncia, la companyia nord-americana ha estat durament criticada.\n\n\n== refer\u00e8ncies ==\n\n\n== bibliografia ==\nkishimoto, masashi (il\u00b7lustracions); well, frances. uzumaki: the art of naruto (en angl\u00e8s).  san francisco: viz media, 2007, p. 148. isbn 1-4215-1407-9. \nfujie, kazuhisa; lane, matthew. the naruto saga: the unofficial guide (en angl\u00e8s).  dh publishing inc, 2006. isbn 9781932897166. \n\n\n== vegeu tamb\u00e9 ==\nseishi kishimoto\n\n\n== enlla\u00e7os externs ==\nlloc web oficial de naruto (japon\u00e8s)\nlloc web oficial angl\u00e8s de naruto (angl\u00e8s)"