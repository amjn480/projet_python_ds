"julkalendern i sveriges television, fram till 1971 adventskalendern, \u00e4r en, inf\u00f6r jul, \u00e5rligen \u00e5terkommande tv-serie i svt. det kommer en ny varje \u00e5r, som har anknytning till en samtidigt utgiven papperskalender.\n\n\n== historia ==\nid\u00e9n med serie som s\u00e4nds som en adventskalender hade uppfunnits i sveriges radio 1957 och f\u00f6rdes \u00f6ver till tv 1960 n\u00e4r titteliture visades. den s\u00e4ndes fr\u00e5n f\u00f6rsta advent vilket det \u00e5ret r\u00e5kade sammanfalla med 1 december och var d\u00e5 \u00e4ven samma produktion som i sveriges radios julkalender. efterf\u00f6ljande adventskalendrar f\u00f6ljde i traditionen att b\u00f6rja att s\u00e4nda samma serie i radio som i tv med f\u00f6rsta avsnittet p\u00e5 f\u00f6rsta advent och d\u00e4rf\u00f6r kunde antalet avsnitt ocks\u00e5 variera fr\u00e5n \u00e5r till \u00e5r. vid den h\u00e4r tiden var vissa julkalendrar inte egna programpunkter utan korta avsnitt som ingick i andra program.\nvid utgivningen av julb\u00e5ten juliana 1961 sl\u00e4pptes det dessutom en papperskalender med luckor som kunde \u00f6ppnas med koppling till den dagens avsnitt.\ngumman som blev liten som en tesked fr\u00e5n 1967 med birgitta andersson i huvudrollen blev s\u00e5 popul\u00e4r att den 1976 visades i repris i tv och radio som det \u00e5rets julkalender och 1973 spelades det ocks\u00e5 in en uppf\u00f6ljare i f\u00e4rg med samma sk\u00e5despelare. herkules jonssons storverk fr\u00e5n 1969 blev den f\u00f6rsta julkalendern att visas i f\u00e4rg och broster broster fr\u00e5n 1971 blev den f\u00f6rsta serien att kallas julkalender ist\u00e4llet f\u00f6r adventskalender i tabl\u00e5erna.\nmumindalen fr\u00e5n 1973 s\u00e4ndes i tv 2 som inte alla hade tillg\u00e5ng till och var dessutom den f\u00f6rsta kalendern att inte vara samma som i radio.\nfr\u00e5n och med 1978 s\u00e4nds f\u00f6rsta avsnittet d\u00e4remot fr\u00e5n och med 1 december fram till julafton den 24 december med undantag 1992 n\u00e4r klasses julkalender b\u00f6rjade s\u00e4ndas f\u00f6rsta advent den 29 november.\n1979 s\u00e4ndes trolltider som blev s\u00e5 efterfr\u00e5gad att den gick i repris 1985. inf\u00f6r 1987 \u00e5rs julkalender hade svt f\u00e5tt p\u00e5tryckning att visa mer kristet inneh\u00e5ll eftersom julen trots allt var en kristen h\u00f6gtid. detta ledde till att julkalendern marias barn s\u00e4ndes vilket trots detta v\u00e4ckte uppr\u00f6rda k\u00e4nslor bland tittare, \u00e4ven i kristna kretsar.\nfram mot slutet av 1980-talet blev det vanligare att julkalendrarna bygger p\u00e5 litter\u00e4ra f\u00f6rlagor, som exempel ture sventon privatdetektiv fr\u00e5n 1989 efter b\u00f6ckerna om ture sventon av \u00e5ke holmberg och sunes jul fr\u00e5n 1991 som bygger p\u00e5 b\u00f6ckerna om sune och hans familj av anders jacobsson och s\u00f6ren olsson samt tomtemaskinen fr\u00e5n 1993 som bygger b\u00f6ckerna om pettson och findus av sven nordqvist.\n1992 \u00e5rs julkalender klasses julkalender s\u00e4ndes live och var ovanligt l\u00e5nga (runt 30 minuter) och b\u00f6rjade f\u00f6rsta advent ist\u00e4llet f\u00f6r 1 december som tidigare och efterf\u00f6ljande kalendrar.\nmysteriet p\u00e5 greveholm fr\u00e5n 1996 blev s\u00e5 popul\u00e4r att den f\u00f6ljdes upp i 2012 \u00e5rs julkalender mysteriet p\u00e5 greveholm \u2013 grevens \u00e5terkomst. pelle svansl\u00f6s fr\u00e5n 1997 blev ocks\u00e5 den v\u00e4l mottagen och \u00e5r 2000 sl\u00e4pptes filmen pelle svansl\u00f6s och den stora skattjakten med samma sk\u00e5despelare.\nfr\u00e5n runt mitten av 2000-talet b\u00f6rjade ett mer omfattande samarbete mellan svt och de andra nordiska public service-bolagen d\u00e4r svt exempelvis visat de andra bolagens julkalendrar som till\u00e4gg till sin ordinarie det \u00e5ret eller p\u00e5 andra tider. efterhand blev det ocks\u00e5 vanligare att serier dubbas fr\u00e5n att tidigare v\u00e4xlat mellan textning och dubbning.2020 var det 60 \u00e5r sedan den f\u00f6rsta julkalendern titteliture s\u00e4ndes i svt. detta uppm\u00e4rksammade svt genom att s\u00e4tta upp en hemsida dedikerad julkalendrarna d\u00e4r bes\u00f6kare kunde titta p\u00e5 klipp fr\u00e5n tidigare julkalendrar, diskutera dem och r\u00f6sta p\u00e5 sin favorit. klippen lades sedan upp p\u00e5 svt play.\n\n\n== utgivning ==\nde flesta julkalendrar finns bevarade i sin helhet i sveriges televisions arkiv, dock finns bara enstaka avsnitt bevarade av julkalendrarna ifr\u00e5n \u00e5r 1962, 1964, 1965 och 1966. flera julkalendrar, framf\u00f6r allt de senare produktionerna, har \u00e4ven getts ut samlade p\u00e5 vhs och dvd. n\u00e5gon har ocks\u00e5 visats i repris i barnkanalen. ett urval brukar vara tillg\u00e4ngligt f\u00f6r allm\u00e4nheten i svt:s \u00f6ppet arkiv kring jul. julkalendern 2015 utg\u00f6r ett undantag, d\u00e4r en r\u00e4ttighetstvist stoppat \u00e5terutgivning. 2020 meddelade svt att de slutat ge ut nya dvd-utg\u00e5vor till f\u00f6rs\u00e4ljning \u00e4ven om produktionsbolagen sj\u00e4lva kan forts\u00e4tta ge ut julkalendrar.[k\u00e4lla beh\u00f6vs]\n\n\n== papperskalendrar ==\ni samband med att julkalendern visas utges det en tillh\u00f6rande papperskalender med anknytning till \u00e5rets tv-kalender som har tecknats av olika personer fr\u00e5n \u00e5r till \u00e5r. kalendrarna har oftast haft lika m\u00e5nga luckor som avsnitt i tv-kalendern. sedan 1960 trycks papperskalendrarna i s\u00e5gmyra.papperskalendrarna har st\u00e4llts ut i falun, p\u00e5 nordiska museet kring julen 2004 (sveriges radio & tv:s samling) och p\u00e5 teckningsmuseet i laholm kring julen 2022 (privat samling).\n\n\n=== upplageniv\u00e5er ===\ni b\u00f6rjan av december 1993 rapporterades i media att \u00e5rets julkalender s\u00e5lt slut, eller \u00e5tminstone verkade ha s\u00e5lt slut p\u00e5 de flesta st\u00e4llen, vilket var f\u00f6rsta g\u00e5ngen p\u00e5 flera \u00e5r. sedan n\u00e5gra \u00e5r tillbaka trycktes kalendrarna i 560 000 exemplar, vilket senaste \u00e5ren resulterat i en restupplaga p\u00e5 omkring 50 000 exemplar. den markanta f\u00f6rs\u00e4ljnings\u00f6kningen f\u00f6rklarades med att \"sven nordqvist och pettson \u00e4r otroligt popul\u00e4ra\". vid teskedsgumman-reprisen 1976 s\u00e5ldes 900 000 exemplar (i en tid d\u00e5 barnkullarna var st\u00f6rre \u00e4n i 1990-talets b\u00f6rjan), vilket g\u00e4llde som rekord fram till \u00e5tminstone 1994.\n\n\n=== omslag ===\nfram till 1988 distribuerades de enskilda kalendrarna separat. men fr\u00e5n och med 1989 distribueras papperskalendrarna tillsammans med julkalendern i sveriges radio.\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== mottagande ==\njulkalendrarna har avl\u00f6st varandra och med tiden blivit en jultradition, s\u00e4rskilt f\u00f6r barn.\nflera av julkalendrarna har v\u00e4ckt starka k\u00e4nslor hos tittare och recensenter och blivit f\u00f6rem\u00e5l f\u00f6r kontroverser. ofta har kritiken handlat om vad som anses ol\u00e4mpligt att visa f\u00f6r barn och otillb\u00f6rliga budskap om exempelvis politik, religion och reklam. granskningsn\u00e4mnden har vissa \u00e5r mottagit tiotals anm\u00e4lningar till f\u00f6ljd av kritiken.\u00e5r 1999 kunde allm\u00e4nheten r\u00f6sta fram vilken julkalender som varit den b\u00e4sta p\u00e5 tv hittills. vinnaren blev d\u00e5 mysteriet p\u00e5 greveholm, t\u00e4tt f\u00f6ljd av sunes jul, gumman som blev liten som en tesked och trolltider.[k\u00e4lla beh\u00f6vs] \u00e5r 2016 anordnade \u00f6ppet arkiv en omr\u00f6stning som \u00f6ver 13 000 personer deltog i och d\u00e4r r\u00f6stades sunes jul fram som den b\u00e4sta, f\u00f6ljt av mysteriet p\u00e5 greveholm, trolltider och gumman som blev liten som en tesked.\n\n\n== julkalendern i sveriges television genom tiderna ==\n\n\n== andra julkalenderprogram i sveriges television ==\nut\u00f6ver de ovan listade barnprogramsjulkalendrarna, som f\u00f6ljer en gemensam tradition, har svt ibland ocks\u00e5 visat julkalenderprogram f\u00f6r en vuxnare publik. den animerade kalendern rim & reson fr\u00e5n 2011 och tomtens minnesluckor som visades 2019 \u00e4r exempel s\u00e5dana.svt har \u00e4ven producerat julkalendrar p\u00e5 n\u00e5gra av sveriges nationella minoritetsspr\u00e5k som tomten p\u00e5 luppioberget fr\u00e5n 2019 som spelades in p\u00e5 svenska och me\u00e4nkieli, och \u00e4ven dubbat n\u00e5gra av julkalendrarna till sveriges minoritetsspr\u00e5k, s\u00e5som selmas saga och superhj\u00e4ltejul.1988 visade svt julkalender i julens tecken p\u00e5 svenskt teckenspr\u00e5k och tal och 1989 julexpressen, som gavs ut av sveriges d\u00f6vas riksf\u00f6rbund. dessa tv\u00e5 har sedan dess g\u00e5tt i repris n\u00e5gra g\u00e5nger och fr\u00e5n och med 2009 har svt teckentolkat sina egna julkalendrar och visade 2015 julkalendern \u00f6nskelistan p\u00e5 svt play, barnkanalens hemsida teckenkul och sociala medier.\n\n\n=== utl\u00e4ndska julkalendrar i svt ===\nf\u00f6rutom kalendrar som producerats i sverige har svt \u00e4ven ibland k\u00f6pt in utl\u00e4ndska julkalendrar fr\u00e5n de andra nordiska l\u00e4nderna och visat dem i dubbad version eller med svensk text. kalendrarna visas ibland som riktiga julkalendrar, det vill s\u00e4ga dagligen fr\u00e5n 1 december till den 24, och ibland som vanliga tv-serier p\u00e5 andra, oregelbundna tider.\n\n\n== datorspel ==\nmysteriet p\u00e5 greveholm fr\u00e5n 1996 blev den f\u00f6rsta julkalendern d\u00e4r ett datorspel med samma namn baserat p\u00e5 kalendern gavs ut p\u00e5 cd i samband med att julkalendern visades p\u00e5 tv. spelet gavs ut av young genius och blev s\u00e5 popul\u00e4rt att tv\u00e5 uppf\u00f6ljare producerades, mysteriet p\u00e5 greveholm 2: resan till planutus (1998) och mysteriet p\u00e5 greveholm 3: den gamla legenden (2000). sedan dess har ett flertal datorspel baserade p\u00e5 julkalendrar producerats genom \u00e5ren.\ni samband med n\u00e4r karusellerna sover fr\u00e5n 1998 utkom ett datorspel med samma namn.\nyoung genius anlitades ocks\u00e5 senare f\u00f6r att utveckla och distribuera datorspel baserade p\u00e5 julkalendrarna julens hj\u00e4ltar, ronny & julia och kaspar i nud\u00e5dalen.\n2002 b\u00f6rjade pan vision distribuera datorspel baserade p\u00e5 \u00e5rets julkalender. 2008 rapporterade pan vision att de skulle sluta distribuera datorspel baserade p\u00e5 julkalendern av flera orsaker men dels f\u00f6r att det inte l\u00e4ngre var l\u00f6nsamt.north kingdom lanserade 2013 spelet sagogrynet som bygger p\u00e5 julkalendern barna hedenh\u00f6s uppfinner julen och f\u00f6ljde upp med aquilas \u00e4ventyr efter piratskattens hemlighet 2014 och tusen \u00e5r till julafton efter julkalendern med samma namn 2015.flera av dessa spel har ocks\u00e5 funnits tillg\u00e4ngliga p\u00e5 barnkanalens hemsida. 7 december 2020 valde svt att ta bort st\u00f6rre delen av sina spel fr\u00e5n hemsidan eftersom flash, programvaran som spelen k\u00f6rdes p\u00e5, hade tagits ur bruk fr\u00e5n de flesta webbl\u00e4sarna.svt har \u00e4ven lanserat egna mobilspel som exempelvis selmas saga och gorbis robotlabb.\n\n\n== anm\u00e4rkningar ==\n\n\n== k\u00e4llor ==\n\n\n== vidare l\u00e4sning ==\ncabot, caroline (2020). julkalendern genom tiderna (1). stockholm: polaris. isbn 978-91-7795-389-0 \nstenudd, solveig (2004). teskedsgumman, pettson, pelle svansl\u00f6s och alla de andra : julkalendern i radio och tv genom tiderna (ny, ut\u00f6k. version). sveriges television (svt). isbn 91-975013-0-1. https://www.worldcat.org/oclc/186559284 \n\n\n== se \u00e4ven ==\nsveriges radios julkalender\njullovsmorgon\nkalle anka och hans v\u00e4nner \u00f6nskar god jul\nsommarlovsprogram\njulkalendern i yle\n\n\n== externa l\u00e4nkar ==\nofficiell webbplats\njulkalendern i sveriges television p\u00e5 svt play"