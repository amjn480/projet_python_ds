"la valle d'aosta (vall\u00e9e d'aoste in francese, val d'outa in francoprovenzale, augschtalann oppure ougstalland in walser, val d'osta in piemontese) \u00e8 una regione italiana a statuto speciale dell'italia nord-occidentale, con capoluogo aosta, da cui trae il nome, che fa parte dell'euroregione alpi-mediterraneo.\nistituita nel 1946 con l'abolizione della provincia di aosta, \u00e8 la regione pi\u00f9 piccola d'italia con 3 263 km\u00b2 di superficie e anche quella meno popolata con 122 892 abitanti, con un territorio completamente montano, confinando a nord con la svizzera (distretti di entremont, di h\u00e9rens e di visp nel canton vallese), a ovest con la francia (dipartimenti dell'alta savoia e della savoia, nella regione alvernia-rodano-alpi), a sud e a est con il piemonte (citt\u00e0 metropolitana di torino, province di biella e di vercelli).\nil francese \u00e8 la lingua co-ufficiale della regione, che \u00e8 un membro dell'associazione internazionale delle regioni francofone (airf - association internationale des r\u00e9gions francophones) e dell'assemblea parlamentaria della francofonia (apf - assembl\u00e9e parlementaire de la francophonie). con un pil pro capite pari a 35 264 \u20ac \u00e8 seconda nella classifica tra le regioni e province autonome d'italia.\n\n\n== denominazione ==\nla regione ha due nomi ufficiali: regione autonoma valle d'aosta (in italiano) e r\u00e9gion autonome vall\u00e9e d'aoste (pron. fr. afi: [\u0281e\u0292j\u0254\u0303 \u0254t\u0254n\u0254m v\u00e4.\u02c8l\u032ae.\u02c8d\u032a\u0254s\u032at\u032a] - in francese).\nnel dialetto valdostano, appartenente al ceppo linguistico francoprovenzale, \u00e8 d'uso la dicitura, non ufficiale, r\u00e9j\u00f3n otonomma val d'outa (pron. afi: [\u0281e\u0292n\u203f\u0254t\u0254n\u0254ma val duta) o r\u00e9j\u00f3n otonoma val d'ousta (pron. afi: [\u0281e\u0292n\u203f\u0254t\u0254n\u0254ma val dusta).\nnei documenti in lingua walser \u00e8 denominata augschtalann (pron. afi: [a\u028a\u032fk\u0283ta:lan] - dialetto t\u00f6itschu, issime) o ougstalland (pron. afi: [\u0254u:k\u0283talant] - dialetto titsch, gressoney).\nnon ufficialmente, viene spesso indicata con il nome val d'aosta; lo stesso fenomeno si osserva in francese, in cui \u00e8 molto diffusa la dicitura non ufficiale val d'aoste (pron. fr. afi: [v\u00e4l\u032a.\u02c8d\u032a\u0254s\u032at\u032a]).\nin piemontese, la cui versione canavesana \u00e8 parlata minoritariamente in alcuni comuni della bassa valle, la regione si chiama val d'osta.\n\n\n== geografia fisica ==\n\n\n=== territorio ===\n\nla valle d'aosta \u00e8 la pi\u00f9 piccola regione italiana e si trova in mezzo alle alpi, che qui si articolano nei settori delle alpi graie e delle alpi pennine. \u00e8 circondata dai quattro massicci montuosi pi\u00f9 alti d'italia: monte bianco, che con 4.808,72 m \u00e8 il monte pi\u00f9 alto d'europa, cervino (4.478 m), monte rosa (4.634 m) e gran paradiso (4.061 m). la conformazione dell'intero territorio regionale \u00e8 frutto dell'opera delle glaciazioni, che scavarono la valle principale e le altre valli laterali. i ghiacciai occupano ora solo le cime pi\u00f9 elevate. ghiacciai vallivi si trovano ancora, parzialmente, intorno al massiccio del monte bianco: perlopi\u00f9 si tratta di ghiacciai fossili, ovvero ricoperti da massi morenici e da vegetazione sulla lingua terminale, come accade per esempio nel ghiacciaio del miage.\nla regione \u00e8 attraversata dalla dora baltea, importante affluente di sinistra del po, che ne segna la valle principale da cui dipartono numerose valli secondarie con i loro affluenti, tra cui la dora di valgrisenche e il lys. i maggiori laghi naturali sono il lago verney a la thuile, il lago delle laures inferiore (fr. lac des laures inf\u00e9rieur) a brissogne e il gran lago (fr. grand lac) di champdepraz. il lago di beauregard e il lago di place-moulin sono bacini artificiali.\ni valichi di confine pi\u00f9 importanti sono il colle del piccolo san bernardo e il colle del gran san bernardo, cui corrisponde il traforo omonimo. la parte meridionale del territorio \u00e8 occupata dal parco nazionale del gran paradiso (parc national du grand-paradis), il primo parco nazionale italiano istituito nel 1922, per salvaguardare alcune specie di flora e fauna alpina in via d'estinzione, come stambecchi, camosci, marmotte ed ermellini. il parco naturale del mont avic (parc naturel du mont-avic) \u00e8 il primo parco regionale della valle d'aosta e si estende tra il vallone di champdepraz e la valle di champorcher.\n\n\n=== clima ===\na causa dell'orografia del territorio valdostano esistono dei microclimi locali assai differenti anche tra vallate o versanti vicini.\nle temperature variano in base alla quota del territorio. in quota alta c'\u00e8 un clima alpino, per cui le estati sono brevi e si alternano a lunghi inverni freddi con temperature che scendono anche a -20 \u00b0c e con punte anche inferiori a -30 \u00b0c a quote pi\u00f9 alte di 2.000 m. nei fondivalle si osservano climi continentali: in inverno le temperature scendono sotto ai 0 \u00b0c; d'estate viceversa salgono anche oltre 30 \u00b0c, con scarsa ventilazione che accentua la sensazione d'afa.\nle piogge sulla valle d'aosta risultano scarse, soprattutto se confrontate con le altre regioni del settore alpino, in quanto i venti che soffiano pi\u00f9 frequentemente sono di provenienza occidentale e scaricano sui versanti ovest delle alpi il loro contenuto di umidit\u00e0. le vallate pi\u00f9 interne incassate tra imponenti rilievi risultano essere assai secche. per ovviare alla scarsit\u00e0 di precipitazioni sono state costruite, fin dall'alto medioevo, grandi opere di canalizzazione irrigua denominate r\u00fbs (pron. \"r\u00fc\", anche al plurale), tuttora utilizzate.\n\n\n== storia ==\n\n\n=== fino all'unit\u00e0 d'italia ===\ni primi insediamenti umani, rinvenuti nella zona di saint-pierre, risalgono al iv millennio a.c. l'area megalitica di saint-martin-de-corl\u00e9ans ad aosta e il cromlech del piccolo san bernardo sono altri due rilevanti siti archeologici preistorici in regione.\n\nabitata in origine dai salassi, la valle d'aosta venne conquistata da parte delle truppe romane. nel 25 a.c. venne fondata augusta pr\u00e6toria salassorum, l'odierna aosta. l'arco di augusto, la porta praetoria e le altre porte romane, il foro e il teatro romano, la cinta muraria e le torri sono alcuni tra i numerosi reperti di epoca romana che fanno valere ad aosta il titolo di \"roma delle alpi\". con l'avvento del cristianesimo, alla fine del iv secolo aosta divenne sede vescovile, appartenente dapprima all'arcidiocesi di vercelli e poi, fino all'viii secolo, alla chiesa metropolitana di milano.\nin seguito alla caduta dell'impero romano d'occidente, la valle d'aosta inizialmente fu sotto il dominio di odoacre per poi entrare a far parte del regno ostrogoto sotto re teodorico. dopo la guerra gotica, la valle d'aosta venne annessa alla prefettura del pretorio d'italia e, infine, venne conquistata dalle truppe di alboino nel 568, divenendo parte del regno longobardo. approfittando del periodo d'anarchia seguito alla morte di clefi, il merovingio gontrano, re dei franchi d'orl\u00e9ans, sconfisse i longobardi, annettendosi aosta e susa nel 575. a seguito della conquista del regno longobardo da parte di carlo magno nel 774, aosta e susa seguirono le sorti del regno d'italia. sotto l'impero carolingio si svilupp\u00f2 la via francigena, percorso di pellegrinaggio dal nord europa verso roma, compiuto valicando il colle del gran san bernardo. saint-rh\u00e9my-en-bosses, aosta, pontey e pont-saint-martin sono tappe menzionate da sigerico di canterbury nel 990.\nper volont\u00e0 di ottone i di sassonia, che intendeva garantirsi libero accesso al regno d'italia, nel 972 aosta venne assegnata a suo cognato corrado iii di borgogna e rimase parte del regno di borgogna fino al 1032. come conseguenza, si consolidarono i rapporti politici, economici e commerciali verso l'altro versante delle alpi. a lungo andare, in valle d'aosta si diffusero e svilupparono dialetti francoprovenzali analoghi a quelli parlati in savoia, nel delfinato e nell'attuale svizzera romanda.\n\nnel 1032 i savoia entrarono in possesso della valle d'aosta, inglobandola successivamente nel ducato di savoia e poi nel regno di sardegna, mantenendone ininterrottamente il controllo, salvo brevi parentesi francesi. questo periodo, fino al xiv secolo, vide lo sviluppo di una rete ospedaliera di assistenza dei pellegrini in corrispondenza delle vie di comunicazione che percorrevano la valle. la prima invasione risale al 1691 per opera di luigi xiv, ma la valle rimase sotto il controllo dei savoia. la seconda invasione francese avvenne nel 1704, durante la guerra di successione spagnola, e dur\u00f2 fino al 1706 con la vittoria sabauda nella battaglia di torino. la terza invasione avvenne per opera di napoleone. in seguito alla battaglia di marengo nel 1800, la valle venne annessa alla francia e quindi inglobata nel primo impero francese, dove costitu\u00ec l'arrondissement d'aoste, facente parte del d\u00e9partement de la doire (con capoluogo ivrea). in seguito alla definitiva sconfitta di napoleone, la valle d'aosta ritorn\u00f2 sotto il dominio sabaudo nel 1814.\n\n\n=== regno d'italia ===\nil 24 marzo 1860 il trattato di torino cedette alla francia la contea di nizza e il ducato di savoia, mentre la valle d'aosta rimase al regno di sardegna, unica area di lingua francoprovenzale e cultura francofona nel nascituro stato unitario italiano. le notizie sul plebiscito in savoia suscitarono grande disagio in valle d'aosta, diventando causa di grande amarezza non solo per la chiesa valdostana, ma anche sul versante liberale. personalit\u00e0 di spicco come l'abb\u00e8 henry evidenziarono la profondit\u00e0 della frattura, paragonando la separazione tra savoia e valle d'aosta a quella di due sorelle. ulteriore testimonianza del disagio \u00e8 la lettera, pubblicata il 7 giugno sul quotidiano \"l'impartial\", in cui un anonimo espone un ragionamento per sostenere la necessit\u00e0 dell'annessione alla francia anche della valle d'aosta. la proposta cade senza avere alcun seguito, ma l'opzione annessionista era comunque stata avanzata pubblicamente e in maniera netta.\nil 17 marzo 1861 veniva proclamata l'unit\u00e0 d'italia.\ni valdostani parteciparono alla prima guerra mondiale. centinaia di profughi, soprattutto bambini, di trento e trieste, vennero accolti in valle. i caduti in guerra accertati in base ai dati ministeriali furono 776, stime successive parlarono di un numero di caduti molto superiore, fino alla cifra di 1.557.\nil 30 dicembre 1920 si costitu\u00ec ad aosta il primo fascio di combattimento, alla presenza di cesare maria de vecchi. in seguito all'avvento al potere di benito mussolini, venne avviata la politica di italianizzazione. il consiglio provinciale scolastico di torino dispose la soppressione di 268 scuole di villaggio (in francese, \u00e9coles de hameau), nell'intento di centralizzare e italianizzare l'educazione valdostana (dopo lunghe trattative furono riaperte 53 scuole di villaggio). al contempo fu promossa una massiccia industrializzazione, con l'inaugurazione del tunnel ferroviario fra cogne e acque fredde per il trasporto del minerale ferroso delle miniere, la fondazione della ansaldo-cogne e della industrie lamiere speciali spa a pont-saint-martin. grazie all'immigrazione dal resto d'italia, la popolazione residente in valle d'aosta al censimento del 1931 ammontava a 83.479 abitanti, di cui oltre il 50% nati fuori valle (in maggioranza provenienti dal piemonte e dal veneto).\nnel 1937 cominci\u00f2 la revisione della toponomastica cittadina ad aosta, modificando il nome di vie e piazze e nel 1939 venne elaborata una proposta per italianizzare il toponimo dei 74 comuni valdostani; l'iniziativa venne assunta in polemica contro la francia, accusata di condurre una campagna antitaliana.\nla dichiarazione di guerra alla francia il 10 giugno 1940, che segn\u00f2 l'inizio della seconda guerra mondiale per l'italia, venne accolta dai valdostani \"con scarso entusiasmo, anzi con freddezza\", secondo le parole del questore di aosta, vittorio labbro.\n\n\n=== seconda guerra mondiale ===\n\npochi giorni dopo l'armistizio del 1943 fu organizzata la prima riunione clandestina in cui si gettarono le basi della resistenza armata. \u00e9mile chanoux, rientrato ad aosta da chamb\u00e9ry, dove era fuggito, riprese i contatti con gli antifascisti per fissare le modalit\u00e0 e le finalit\u00e0 della resistenza valdostana. intanto si costituivano le istituzioni della repubblica sociale italiana.\n\nil 18 maggio 1944 \u00e9mile chanoux e lino binel, altro esponente della resistenza valdostana, vennero arrestati. chanoux mor\u00ec nella notte, a seguito delle torture subite (esistono anche altre versioni, ma quella indicata \u00e8 la pi\u00f9 accreditata). binel venne deportato in germania. seguirono diversi scontri fra la resistenza e i nazifascisti. fu il periodo di massima espansione della resistenza valdostana che secondo le stime pi\u00f9 attendibili raccolse quasi tremila partigiani. il 2 maggio 1945 il capo di stato maggiore del comando generale del 75\u00ba corpo d'armata tedesco firm\u00f2 a biella la resa delle truppe tedesche e fasciste presenti nelle zone di biella, ivrea e aosta. la valle d'aosta venne interamente liberata per opera esclusiva del movimento partigiano.\nnel memorandum di algeri, del 1943 la francia aveva fatto valere le sue rivendicazioni nei confronti dell'italia, proponendo per la valle d'aosta il \"rattachement total \u00e0 la france\". alcuni esponenti della resistenza valdostana vennero avvicinati dai servizi segreti francesi per sondare le aspirazioni in merito a una possibile annessione alla francia. per gli esponenti filo-italiani della resistenza, maggioritari (tra essi federico chabod), fu l'occasione per ribadire l'estraneit\u00e0 della valle d'aosta alla storia della francia e la pericolosit\u00e0 politica ed economica di un'annessione alla nazione pi\u00f9 centralista d'europa e per elaborare il progetto di una originale collocazione istituzionale della valle d'aosta all'interno del nuovo stato italiano che sarebbe sorto alla fine della guerra.\nnel gennaio del 1946 entr\u00f2 in vigore il decreto legislativo luogotenenziale del 7 settembre 1945, n. 545 , che istitu\u00ec la circoscrizione della valle d'aosta e soppresse la provincia d'aosta. la valle d'aosta venne restituita dal governo militare alleato all'amministrazione del governo italiano.\n\n\n=== repubblica italiana ===\n\nil 1\u00ba gennaio 1946 venne costituita la circoscrizione della valle d'aosta e soppressa la provincia di aosta.\nil 30-31 gennaio 1948 l'assemblea costituente discusse e approv\u00f2 il disegno di legge costituzionale concernente lo statuto speciale per la valle d'aosta, che venne promulgato il 26 febbraio.\nnel 1981 venne approvato il nuovo \"ordinamento finanziario della valle d'aosta\". il provvedimento prevedeva in origine di assegnare alla regione autonoma i 7/10 dei tributi riscossi dallo stato in valle d'aosta, ma un emendamento port\u00f2 a 9/10 la quota spettante alla regione.\n\n\n=== onorificenze ===\nl'allora provincia di aosta \u00e8 tra le istituzioni decorate al valor militare per la guerra di liberazione insignite della medaglia d'oro al valor militare per la sua attivit\u00e0 nella lotta partigiana durante la seconda guerra mondiale.\n\n\n== societ\u00e0 ==\n\n\n=== evoluzione demografica ===\n\nla valle d'aosta ha una popolazione di circa 124 000 abitanti. vista la natura montuosa del territorio, risulta essere non solo la regione meno popolata d'italia, ma anche quella con minore densit\u00e0 di popolazione, con 38 abitanti per km\u00b2. la distribuzione degli abitanti \u00e8 assai irregolare: pi\u00f9 di un terzo si concentra nella piana di aosta e nei comuni limitrofi. buona parte della popolazione abita nei maggiori centri della media e bassa valle, mentre le valli minori si sono notevolmente spopolate, eccetto i centri turistici principali. nel 2006 i nati vivi sono stati 1.250 (10,0\u2030), i morti 1.242 (10,0\u2030), con un incremento pressoch\u00e9 nullo (appena 8 unit\u00e0). le famiglie contano in media 2,2 componenti, mentre la nuzialit\u00e0 nel 2005 era di 3,4 matrimoni ogni mille abitanti, dei quali il 61,8% si \u00e8 svolto con rito religioso.\ntra il 1928 e il 1930, in occasione del fallimento del credit vald\u00f4tain, il locale sistema creditizio cattolico, circa 20000 valdostani emigrarono in francia (principalmente nella regione di parigi) e in svizzera romanda. molti emigrati valdostani si stabilirono in particolare a levallois-perret. l'emigrazione fu compensata dall'immigrazione da altre regioni italiane a partire dai primi decenni del xx secolo; gli immigrati, attratti dalla grande industria sviluppatasi nella regione, favorirono il processo di italianizzazione della regione a scapito dell'identit\u00e0 francofona. gli immigrati costituirono la maggior parte della mano d'opera di aziende come brambilla, saifta e cogne. gli immigrati erano perlopi\u00f9 veneti, calabresi, piemontesi (dominanti a pont-saint-martin e a saint-vincent), lombardi e toscani (questi ultimi stabilitisi principalmente a ch\u00e2tillon). questo fenomeno migratorio comport\u00f2 profondi cambiamenti nella composizione etnolinguistica della regione. nel 1970 solamente il 68,7% della popolazione valdostana era nato nella regione, mentre il resto della popolazione era originario per la maggior parte dal resto del paese. gli italofoni passarono a costituire il 35,6% della popolazione della citt\u00e0 di aosta gi\u00e0 nel 1921, dato pi\u00f9 alto rispetto al 17,8% del 1858. nel 1961 ad aosta solamente un quarto dei neonati era nato da famiglia valdostana e la maggior parte di questi erano figli di coppie miste. nel 1965 a saint-vincent la popolazione di origine puramente valdostana costituiva solamente il 46% della popolazione (anche se nelle frazioni rappresentava il 77%).abitanti censiti\n\n\n=== etnie e minoranze straniere ===\nla valle d'aosta ha attratto un consistente flusso di immigrati dall'estero, specialmente maghrebini, favoriti dalla conoscenza della lingua francese e impiegati soprattutto nella pastorizia. il 1\u00ba gennaio 2021 i cittadini stranieri residenti nella regione erano 8031 e rappresentavano il 6,5% della popolazione residente. nel 2011 i gruppi pi\u00f9 numerosi in rapporto percentuale su tutta la popolazione residente erano quelli di marocco (2311 unit\u00e0) e romania (2034 unit\u00e0).\n\n\n=== lingue e dialetti ===\n\nla lingua autoctona della valle d'aosta \u00e8 il francoprovenzale nella sua variet\u00e0 dialettale valdostana. il francese valdostano \u00e8 la variet\u00e0 della lingua francese parlata in valle d'aosta, mutuamente intellegibile con il francese standard. la lingua attualmente maggiormente utilizzata \u00e8 l'italiano, la cui diffusione \u00e8 stata favorita principalmente dall'immigrazione dal resto del paese nel corso del xx secolo. a issime, gressoney-la-trinit\u00e9 e gressoney-saint-jean, si parla il walser, ufficialmente protetto.\n\n\n=== religione ===\nla maggioranza della popolazione \u00e8 di religione cattolica romana. la messa viene celebrata in lingua italiana (ma vi sono anche servizi in francese, lingua di culto storica per la valle d'aosta), mentre in occasione della ricorrente f\u00eate internationale des patois la celebrazione avviene anche in patois valdostano. il territorio della diocesi di aosta coincide con la regione.\nla pi\u00f9 antica chiesa cristiana non cattolico-romana \u00e8 quella valdese, presente da pi\u00f9 di 150 anni, a partire dall'editto di carlo alberto del 16 febbraio 1848, che concesse ai valdesi i diritti civili e politici. altre chiese protestanti o evangeliche sono presenti in valle d'aosta: la chiesa cristiana avventista del settimo giorno, la chiesa dei fratelli, la chiesa pentecostale (assemblee di dio in italia).\ncon l'immigrazione, specialmente dalla romania, sono giunte anche persone di fede cristiano-ortodossa.\nla parte pi\u00f9 rilevante di fedeli non cristiani \u00e8 costituita da magrebini musulmani.\n\n\n== politica ==\n\n\n=== amministrazione ===\n\nla valle d'aosta \u00e8 una regione autonoma a statuto speciale. i suoi organi amministrativi godono di una particolare autonomia dal governo centrale italiano, non soltanto per quanto riguarda la politica e il governo regionale, ma anche in altri ambiti strettamente legati alla vita e all'economia di questa regione montana, in particolare la gestione dell'agricoltura, dell'artigianato e del turismo, l'assistenza e beneficenza pubblica e le scuole materne.\n\n\n=== organi politici ===\n\nil consiglio regionale della valle d'aosta (conseil de la vall\u00e9e d'aoste) consta di 35 membri. essi eleggono il presidente della giunta regionale, che a differenza delle altre regioni italiane non \u00e8 eletto direttamente dai cittadini. la politica valdostana \u00e8 dominata da partiti regionali, mentre i partiti nazionali hanno scarsa rilevanza.\n\n\n=== suddivisione amministrativa ===\nla regione autonoma valle d'aosta non \u00e8 suddivisa in province. essa \u00e8 suddivisa in 74 comuni, tra i quali aosta \u00e8 il pi\u00f9 popolato. tranne aosta, i comuni sono organizzati in 8 unit\u00e9s des communes.\n\n\n==== comuni ====\nappartengono alla valle d'aosta i seguenti 74 comuni:\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n==== comuni pi\u00f9 popolosi ====\ndi seguito \u00e8 riportata la lista dei dieci principali comuni della valle d'aosta ordinati per numero di abitanti (dati:  istat. 31-12-2020):\n\n\n==== unit\u00e9s des communes vald\u00f4taines ====\nle unit\u00e9s des communes vald\u00f4taines (traducibile in italiano come \"unioni dei comuni valdostani\"), denominate fino al 2014 comunit\u00e0 montane (in francese communaut\u00e9s de montagne), sono dei comprensori montani che riuniscono i comuni della valle d'aosta, con l'eccezione di aosta.\n\n\n=== simboli della regione ===\nla regione autonoma valle d'aosta \u00e8 rappresentata da:\n\nuno stemma araldico\nun gonfalone\nuna bandiera\nun inno (montagnes vald\u00f4taines)\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== stemma ===\nlo stemma della regione autonoma valle d'aosta \u00e8 cos\u00ec blasonato: di nero, al leone d'argento, linguato e armato di rosso; alla bordatura diminuita, d'oro. lo stemma \u00e8 sormontato da corona d'oro, formata da un cerchio brunito, gemmato, cordonato ai margini, sostenente quattro alte punte di corona all'antica (tre visibili), alternate da otto basse punte, ugualmente all'antica (quattro visibili, due e due).. lo stemma caratterizza anche tutte le targhe automobilistiche dei veicoli immatricolati in valle d'aosta.\n\n\n=== bandiera ===\n\nla bandiera della valle d'aosta \u00e8 di forma rettangolare con due colonne di ugual misura: quella di sinistra \u00e8 colorata di nero, e quella a destra di rosso.\n\n\n== economia ==\n\nl'economia della valle d'aosta si basa soprattutto sul settore terziario, in particolare sul turismo.\ngrazie all'autonomia conferita dallo statuto speciale, la mano pubblica, che amministra la maggior parte delle risorse finanziarie regionali, gioca un ruolo di primaria importanza nell'economia valdostana.\nle industrie sono concentrate nella bassa valle (tra verr\u00e8s-champdepraz e pont-saint-martin) e sono spesso di piccole-medie dimensioni.\nmodesto invece l'apporto dell'agricoltura e dell'allevamento all'economia regionale. si coltivano patate, mele, viti, orzo e si allevano bovini.\nsignificativa \u00e8 la produzione artigianale, nella quale emerge la scultura in legno.\n\n\n== infrastrutture e trasporti ==\n\ngli assi stradali principali sorgono nel fondovalle. sono la strada statale 26 della valle d'aosta e l'autostrada a5 (torino-aosta-traforo del monte bianco). il traforo del monte bianco unisce courmayeur a chamonix, in francia. il colle del gran san bernardo unisce saint-rh\u00e9my-en-bosses con martigny in svizzera, mentre il colle del piccolo san bernardo collega il vallone di la thuile con la valle dell'is\u00e8re e il comune di bourg-saint-maurice, in francia.\nl'unica linea ferroviaria attualmente in funzione \u00e8 la aosta-ivrea-chivasso-torino. il servizio sulla linea aosta-pr\u00e9-saint-didier \u00e8 stato sospeso nel 2015.\nl'unico aeroporto della regione \u00e8 l'aeroporto regionale \"corrado gex\", a saint-christophe.\n\n\n== arte e cultura ==\n\n\n=== monumenti e luoghi d'interesse ===\n\n\n==== castelli ====\n\ni castelli in valle d'aosta sono molto numerosi. di alcuni restano solo rovine, mentre altri sono ben conservati e costituiscono delle attrazioni turistiche. il castello pi\u00f9 conosciuto \u00e8 quello di f\u00e9nis. tra i maggiori castelli, vi sono il castello di sarre, il castello di issogne, il castello di verr\u00e8s, il castello di aymavilles, il forte di bard e il castello di saint-pierre.\n\n\n==== musei ====\n\noltre a ospitare numerosi castelli, la valle d'aosta \u00e8 una regione ricca di musei, dai piccoli musei comunali dislocati sul territorio regionali ai poli museali di maggiore rilevanza. tra i musei pi\u00f9 apprezzati per la loro collocazione, il patrimonio esposto e l'operato culturale vanno segnalati:\n\nmuseo dell'artigianato valdostano di tradizione, sito nel comune di f\u00e9nis, che espone la grande ricchezza della tradizione artigianale valdostana, che viene tramandata da pi\u00f9 di mille anni e che ancora oggi \u00e8 pi\u00f9 viva che mai.\nforte di bard con il museo delle alpi\nmuseo archeologico regionale di aosta\nmuseo regionale di scienze naturali della valle d'aosta\nmuseo manzetti, presso il centro saint-b\u00e9nin\n\n\n==== architetture religiose ====\nnotre-dame de gu\u00e9rison nel comune di courmayeur\nsantuario di notre-dame-des-neiges in localit\u00e0 machaby, nel comune di arnad\nsantuario di vourry nel comune di gaby\nsantuario di plout, a saint-marcel\nsantuario del mis\u00e9rin nel comune di champorcher\nsantuario di cun\u00e9y nel vallone di saint-barth\u00e9lemy\nsantuario di verdonaz (pron. verd\u00f2na) di notre-dame-des-neiges, nel comune di oyace\nsantuario di san grato nel comune di valgrisenche\nsantuario di fonteinte nel comune di saint-rh\u00e9my-en-bosses.\n\n\n=== media ===\n\n\n==== stampa ====\nil quotidiano nazionale la stampa ha una sua redazione locale. inoltre il sole 24 ore nord ovest, distribuito oltre che in valle anche in piemonte e liguria, propone mezza pagina dedicata alla regione autonoma una volta alla settimana.\nquotidiani online:\n\naostaoggi.it;\naostasera.it;\nvalledastaglocal.it.settimanali:\n\nla vall\u00e9e notizie;\nla gazzetta matin;\nil corriere della valle, settimanale della diocesi di aostaoltre ai periodici sopra elencati ve ne sono altri, organi di movimenti politici o culturali. le peuple vald\u00f4tain, esclusivamente in lingua francese, \u00e8 il settimanale politico dell'union vald\u00f4taine. alpe \u00e8 un periodico mensile bilingue, organo dell'omonimo movimento politico. lo flamb\u00f2 - le flambeau \u00e8 un periodico quadrimestrale in lingua francese e in patois valdostano, organo del comit\u00e9 des traditions vald\u00f4taines. il messager vald\u00f4tain \u00e8 il periodico annuale per antonomasia di cultura tradizionale valdostana (edito in francese, italiano, patois e walser).\nla valle d'aosta \u00e8 membro dell'union internationale de la presse francophone (upf - unione internazionale della stampa francofona) come regione, caso unico al mondo in quanto lo stato italiano non vi partecipa.\n\n\n==== televisioni e radio ====\nesiste una sede regionale della rai che diffonde un tg regionale unico con notizie prevalentemente in italiano e in misura minore francese (spesso servizi inviati dalla redazione di france 3 della regione auvergne-rh\u00f4ne-alpes riguardanti eventi o argomenti relativi ai dipartimenti francesi limitrofi) e patois valdostano. i programmi in francese o patois vanno in onda senza sottotitoli o doppiaggio, in virt\u00f9 del bilinguismo totale vigente in valle d'aosta. si tratta di un caso unico nel panorama delle minoranze linguistiche d'italia, legato alla politica d'istruzione vigente, atta a non separare la societ\u00e0 valdostana in comunit\u00e0 linguistiche. il monitoraggio dei tgr e dei programmi informativi rai nel periodo settembre-novembre 2011, operato dal comitato regionale per le comunicazioni valle d'aosta, ha rilevato la composizione linguistica dei programmi: prevale nettamente la lingua italiana (83% della programmazione), seguita dal francese (10%) e dal patois (7%).sul territorio sono presenti anche alcune tv private, tra cui studionord tv (sediv spa) e rete saint-vincent (video record spa). \u00e8 inoltre presente una televisione locale, appartenente al gruppo \u201crete 7 piemonte\u201d, denominata \u201ctv vall\u00e9e\u201d dedicata a cultura, tradizioni, territorio, eventi, enogastronomia e curiosit\u00e0 della valle d\u2019aosta. operante sul canale 15 del digitale terrestre, attraverso un'apposita convenzione con la presidenza del consiglio regionale, \u201ctv vall\u00e9e\u201d trasmette in diretta anche le sedute del consiglio regionale.\ndalla svizzera romanda e dalla francia si ricevono due canali televisivi (rts un e france 2 rispettivamente), gratuitamente in base ad accordi internazionali siglati all'indomani del secondo conflitto mondiale, oltre ai canali francofoni internazionali tv5monde e france 24.\nla valle d'aosta \u00e8 passata al digitale terrestre nel settembre del 2009.\n\n\n=== cucina ===\n\nla valle d'aosta \u00e8 terra di origine di quattro prodotti aventi il marchio dop: la fontina, forse il formaggio valdostano pi\u00f9 conosciuto, il fromadzo, il lardo di arnad e lo jambon de bosses.\ni piatti pi\u00f9 conosciuti della cucina valdostana sono la seupa \u00e0 la vapelenentse e la carbonade.\n\n\n== sport ==\n\noltre agli sport convenzionali, si praticano gli sport tradizionali valdostani, promossi dalla federachon esport de nohtra tera:\n\nil fiolet: una pallina ovoidale posta su un sasso alto circa 20 cm viene colpita due volte dal giocatore con un bastone, prima per farla balzare in aria e subito dopo al volo per mandarla il pi\u00f9 lontano possibile;\nil palet valdostano \u00e8 una delle tante varianti del gioco delle piastrelle, diffuso a livello europeo fin dall'antichit\u00e0; gioco di precisione, si gioca lanciando un disco verso un boccino;\nla rebatta si gioca a squadre o nei campionati individuali: scopo del gioco \u00e8 quello di lanciare la pallina il pi\u00f9 lontano possibile colpendola con una mazza;\nlo tsan \u00e8 un antico e popolare sport di squadra che ricorda vagamente il baseball e l'oina rumena.\n\n\n== note ==\n\n\n== bibliografia ==\n(fr) augusta vittoria cerutti, le pays de la doire et son peuple, musumeci editore, isbn 88-7032-746-9.\n federico chabod, la valle d'aosta, l'italia e la francia.\n(fr) lin colliard, la culture vald\u00f4taine au cours des si\u00e8cles, 1976, aosta.\n(fr) joseph-marie henry, histoire de la vall\u00e9e d'aoste, 1929, imprimerie marguerettaz, aosta.\n(fr) bernard janin, le val d'aoste: tradition et renouveau, musumeci editore, isbn 88-7032-308-0.\n(fr) bernard janin, moyennes et petites villes d'une communaut\u00e9 montagnarde autonome: l'exemple du val d'aoste (alpes occidentales italiennes), in revue de g\u00e9ographie alpine, n. 60-2, 1972,  pp. 321-340.\n roberto louvin, la valle d'aosta. genesi, attualit\u00e0 e prospettive di un ordinamento autonomo, 1998, musumeci editore, quart.\n mauro caniggia nicolotti-luca poggianti, la questione valdostana: una nazione senza stato, aosta, 2011, ed. la vall\u00e9e.\n daniela puolato, francese-italiano, italiano-patois: il bilinguismo in valle d'aosta fra realt\u00e0 e ideologia, peter lang, 2006, isbn 9783039108589.\n elio riccarand, storia della valle d'aosta contemporanea (1919-1945), 2000, stylos, aosta.\n elio riccarand, storia della valle d'aosta contemporanea (1946-1981), 2004, stylos, aosta.\n elio riccarand, storia della valle d'aosta contemporanea (1981-2009), 2010, stylos, aosta.\nelio riccarand, cara giulia, ti racconto ... la storia della valle d'aosta, 2013, musumeci editore, saint-christophe.\n\n\n== voci correlate ==\narmoriale dei comuni della valle d'aosta\nconsiglio regionale della valle d'aosta\nconsorzio dei comuni della valle d'aosta\neuroregione alpi-mediterraneo\npresidenti della valle d'aosta\nprotagonisti dell'autonomia valdostana\ntentativo di annessione della valle d'aosta alla francia\ntrasporti in valle d'aosta\n\n\n== altri progetti ==\n\n wikiquote contiene citazioni sulla valle d'aosta\n wikizionario contiene il lemma di dizionario \u00abvalle d'aosta\u00bb\n wikinotizie contiene notizie di attualit\u00e0 sulla valle d'aosta\n wikimedia commons contiene immagini o altri file sulla valle d'aosta\n wikivoyage contiene informazioni turistiche sulla valle d'aosta\n\n\n== collegamenti esterni ==\n\n sito ufficiale, su regione.vda.it. \n(fr) sito ufficiale, su regione.vda.it. \n valle d\u2019aosta, su treccani.it \u2013 enciclopedie on line, istituto dell'enciclopedia italiana. \n cesare emanuel, francesca socrate, valle d'aosta, in enciclopedia italiana, vii appendice, istituto dell'enciclopedia italiana, 2007. \n carla lanza dematteis, egle micheletto, serenella rolfi, piero spagnesi, valle d'aosta, in enciclopedia italiana, v appendice, istituto dell'enciclopedia italiana, 1995. \n alessandro toniolo, valle d' aosta, in enciclopedia italiana, iv appendice, istituto dell'enciclopedia italiana, 1981. \n manfredo vanni, valle d'aosta, in enciclopedia italiana, iii appendice, istituto dell'enciclopedia italiana, 1961. \n ettore passerin d'entreves, valle d'aosta, in enciclopedia italiana, ii appendice, istituto dell'enciclopedia italiana, 1949. \n piero landini , giustino boson, valle d'aosta, in enciclopedia italiana, istituto dell'enciclopedia italiana, 1937. \n valle d'aosta, in dizionario di storia, istituto dell'enciclopedia italiana, 2010. \n(it, de, fr) valle d'aosta, su hls-dhs-dss.ch, dizionario storico della svizzera. \n(it, fr, en, es, de, ru) sito ufficiale del turismo in valle d'aosta, su lovevda.it.\n(it, fr) sito del consiglio regionale / conseil de la vall\u00e9e, su consiglio.regione.vda.it.\n(it, fr) image vall\u00e9e - sito di foto, su regione.vda.it.\n(fr) sito della sezione valdostana dell'upf (union de la presse francophone)., su pressefranvaldotaine.eu. url consultato il 22 dicembre 2012 (archiviato dall'url originale il 27 dicembre 2018).\n(it, fr) naturaosta.it - informazioni sull'ambiente e sul patrimonio culturale della valle d'aosta, su naturaosta.it."