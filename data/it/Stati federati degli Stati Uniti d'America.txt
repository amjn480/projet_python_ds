"gli stati federati degli stati uniti d'america (chiamati in inglese u.s. states) sono le entit\u00e0 politiche e amministrative la cui unione forma gli stati uniti d'america. dal 4 luglio 1960 sono 50 entit\u00e0 subnazionali federali (di cui 4 hanno il titolo tradizionale di commonwealth) che, insieme con il distretto di columbia e i territori statunitensi, compongono la federazione.\ni singoli governi statali e il governo federale condividono la sovranit\u00e0, dal momento che un cittadino statunitense \u00e8 allo stesso tempo cittadino del suo stato di residenza e dell'entit\u00e0 federale. la cittadinanza a livello statale non \u00e8 rigida, non sono richieste autorizzazioni per un eventuale cambiamento, e la circolazione delle persone da uno stato all'altro \u00e8 libera (eccezion fatta per i condannati posti in libert\u00e0 condizionale).\n\n\n== storia ==\ncon l'adozione da parte delle tredici colonie degli articoli di confederazione ed eterna unione, gli stati sono diventati una confederazione, un'unica entit\u00e0 politica, secondo la definizione del diritto internazionale, affinch\u00e9 potessero rafforzare le relazioni internazionali.\nci\u00f2, tuttavia, inizialmente diede luogo a un governo centralizzato molto debole. di conseguenza, i tredici stati ritennero opportuno adottare un nuovo testo fondamentale dopo la guerra d'indipendenza americana, la costituzione degli stati uniti d'america, che fu ratificata nel 1789.\n\n\n== l'ammissione nell'unione ==\nla costituzione degli stati uniti d'america non descrive il processo attraverso il quale possono essere ammessi nuovi stati, ma specifica solo che \"nuovi stati possono essere ammessi dal congresso in questa unione\", e vieta la creazione di nuovi stati a partire da altri preesistenti senza il consenso della legislatura dello stato e del congresso.\nin pratica, quasi tutti gli stati ammessi nell'unione dopo i primi tredici sono stati formati a partire da territori organizzati degli stati uniti d'america ovvero aree sotto la sovranit\u00e0 del governo federale degli usa ma non facenti parte di nessuno stato con un qualche grado di autonomia dal congresso. solitamente il territorio organizzato prima consulta la popolazione in merito alla formazione di un nuovo stato, in caso affermativo il congresso invita il governo del territorio a convocare un'assemblea costituente per redigere la costituzione del nuovo stato. con l'accettazione della costituzione dello stato da parte del congresso il territorio viene ammesso nell'unione come stato. questo percorso fu stabilito nell'ordinanza del nordovest, che precedette la ratifica della costituzione.\n\n\n=== stati federati formati non da precedenti territori organizzati ===\ncomunque il congresso che ha l'autorit\u00e0 sull'ammissione non \u00e8 obbligato a seguire questa procedura. alcuni stati oltre ai 13 fondatori sono stati ammessi senza avere avuto prima lo status di territori organizzati del governo federale:\n\nil vermont era una repubblica indipendente de facto, anche se non riconosciuta internazionalmente, sino alla sua ammissione nel 1791\nil kentucky era parte della virginia prima di diventare uno stato nel 1792\nil maine era parte del massachusetts prima di diventare uno stato nel 1820 in seguito al compromesso del missouri\nil texas era una repubblica indipendente e riconosciuta sino al suo ingresso nell'unione nel 1845\nla california fu creato come stato (come previsto dal compromesso del 1850) a partire dal territorio non organizzato ceduto dal messico secondo il trattato di guadalupe hidalgo nel 1850\nla virginia occidentale fu creata a partire dalle parti della virginia che ritornarono nell'unione nel 1863, dopo la secessione della virginia che si un\u00ec agli stati confederati d'americail congresso non ha l'obbligo di ammettere gli stati anche se la loro popolazione si \u00e8 espressa favorevolmente per l'ingresso nell'unione. ad esempio la repubblica del texas chiese l'annessione sin dal 1836, ma timori di un conflitto con il messico fecero posticipare l'ammissione per nove anni. al territorio dello utah fu negata l'ammissione nell'unione per decenni a causa dell'opposizione alla forte presenza sul territorio della chiesa di ges\u00f9 cristo dei santi degli ultimi giorni, e alla poligamia praticata da alcuni fedeli della confessione.\n\n\n=== effetto sulla bandiera nazionale ===\n\nla bandiera degli stati uniti \u00e8 formata da 50 stelle e 13 strisce: vi \u00e8 una stella per ogni singolo stato federato. nel corso degli oltre duecento anni di storia la bandiera federale \u00e8 cambiata per adeguare il numero di stelle presenti nel campo azzurro in alto a sinistra al numero di stati federati presenti nell'unione.\n\n\n=== futuro ===\n\nalcuni dei territori degli stati uniti sono, da anni, candidati a diventare dei veri e propri stati federati all'interno dell'unione federale: tra questi il caso di porto rico e del distretto della capitale federale sono quelli pi\u00f9 discussi a livello pubblico e politico, essendovisi tenuti anche dei referendum per l'ammissione conclusisi con esito positivo.\n\n\n== caratteristiche ==\n\n\n=== i poteri ===\nla costituzione degli stati uniti d'america prevede un bilanciamento di potere tra i due livelli di governo, quello federale e quello statale. ratificando la costituzione ogni stato trasferisce al governo centrale una parte della sovranit\u00e0 e dei suoi poteri, accetta di condividerne alcuni e ne conserva altri (in genere quelli che riguardano l'educazione, la salute, i trasporti e le infrastrutture). nel tempo la costituzione \u00e8 cambiata, assieme ad alcune di queste prerogative, con una tendenza al centralismo, spesso deprecata dai sostenitori del federalismo.\nogni stato ha una sua costituzione scritta, un suo sistema di governo e un suo codice di leggi. le differenze tra le normative dei vari stati possono essere notevoli, anche in materie importanti come propriet\u00e0, salute, istruzione e diritto penale. in ogni stato la massima autorit\u00e0 \u00e8 il governatore, eletto direttamente, che ha poteri molto vasti tipici di un presidente della repubblica, come quello di concedere la grazia.\ntutti gli stati hanno un organo legislativo (bicamerale in tutti tranne che in nebraska, dove vige un parlamento monocamerale), i cui membri rappresentano gli elettori dello stato. infine, ogni stato ha un suo sistema giudiziario che, in genere, parte da un livello inferiore, costituito dai tribunali di contea e arriva fino a una corte suprema statale (le denominazioni delle corti variano). in certi stati i giudici vengono eletti, in altri sono nominati, come accade nel sistema federale.\n\n\n=== la clausola del commercio ===\nla corte suprema degli stati uniti d'america (scotus dall'inglese supreme court of the united states) ha interpretato la costituzione degli stati uniti d'america cos\u00ec che la clausola del commercio sia sotto il potere federale. per esempio, il congresso pu\u00f2 regolare il traffico su binari tra gli stati oltre i confini, ma pu\u00f2 anche regolare il traffico cos\u00ec che resti solamente tra i confini di uno stato, in teoria tutto il traffico interstatale potr\u00e0 avere un impatto sul commercio interstatale stesso.\nun'altra fonte di potenza per il congresso \u00e8 il suo potere di spesa \u2014 cio\u00e8 l'abilit\u00e0 del congresso di allocare fondi \u2014 per esempio per la eisenhower interstate highway system. il sistema \u00e8 stato ordinato dal governo federale, ma serve anche gli interessi degli stati. grazie ai suoi fondi il governo federale \u00e8 riuscito a persuadere molti stati favorendo l'approvazione di molte leggi.\n\n\n=== le milizie statali ===\n\nai sensi del militia acts of 1792 gli stati possono costituire delle milizie statali, facolt\u00e0 poi ribadita dal militia act of 1903. esse - dette state defense force - trovano il loro fondamento giuridico in base al primo articolo della costituzione degli stati uniti d'america e dell'art. 32 dello us code e rispondono direttamente al governatore dello stato di appartenenza, sebbene ove sia richiesto sono a disposizione del presidente, come le altre forze armate statunitensi.\nqueste forze sono riconosciute non come un servizio di forza armata a livello federale, per tale motivo, sono separate anche dalla national guard of the united states e non sono concepite per l'impiego di rango federale, essendo al servizio esclusivo del loro stato, inoltre possono anche non essere inglobate nello us army.\n\n\n=== cariche statali locali ===\nsegue l'elenco delle cariche di ogni singolo stato federato, per lo pi\u00f9 elette direttamente o indirettamente attraverso elezioni locali, ordinate in ordine di importanza:\n\ngovernatore dello stato federato (o governor)\nvicegovernatore dello stato federato (o lieutenant governor)\nsegretario di stato dello stato federato (o secretary of state)\nprocuratore generale di stato dello stato federato (o attorney general)\ntesoriere dello stato federato (o state treasurer, oppure state comptroller/controller)\nispettore dello stato federato (o state auditor)\nsovrintendente all'istruzione pubblica dello stato federato (o superintendent of public instruction)\ncommissario assicurativo dello stato federato (o insurance commissioner)\naltri commissari e segretari di altri settori dello stato federato\n\n\n== le relazioni tra gli stati ==\ncon il quarto articolo della costituzione degli stati uniti, che definisce le relazioni tra gli stati, il congresso degli stati uniti ha il potere di aggiungere nuovi stati all'unione. agli stati \u00e8 richiesta \"piena fede e credito\" degli atti delle altre legislature e corti, che di solito includono il riconoscimento di contratti legali, matrimoni, giudizi criminali e, prima del 1865, dello stato di schiavit\u00f9. agli stati viene garantita difesa militare e civile dal governo federale, al quale \u00e8 richiesto che ogni stato rimanga una repubblica.\n\n\n== la denominazione ==\ni nomi degli stati riflettono le circostanze storiche della loro creazione. esistono diversi tipi di etimologie:\n\n\n=== britannica ===\ngli stati sudorientali sull'oceano atlantico erano colonie britanniche battezzate in onore di monarchi inglesi: georgia, carolina, virginia e maryland, mentre gli stati nordorientali, ugualmente colonie britanniche, presero il loro nome da localit\u00e0 delle isole britanniche: new hampshire, new jersey e new york. la pennsylvania, che - in una sorta di pidgin anglo-latino - significa \"boschi di penn\", deve il suo nome al fondatore william penn.\ndelaware deriva dal nome di thomas west, iii barone de la warr, (uno dei primi coloni e governatore della colonia di jamestown), a sua volta derivato dall'anglo-normanno \"de la werre\" (della guerra, guerriero).\nlo stato di washington deve il suo nome al primo presidente statunitense, george washington, il cui cognome \u00e8 di origine britannica.\n\n\n=== francese ===\nin origine colonia francese, la louisiana deve il suo nome a luigi xiv (allora regnante). il maine ha il nome della provincia francese del maine, sebbene un'altra teoria riconduca il nome alla parola mainland (terraferma), in contrapposizione alle isole al largo della costa. il nome vermont deriva dall'espressione francese per montagne verdi, in riferimento al suo territorio montagnoso e ricco di foreste. illinois ha invece un'origine franco-amerindia, derivando dal nome francese dell'illiniwek.\nil nome oregon deriva dal francese ouragan, nome con cui i coloni francesi chiamavano il fiume columbia. il termine francese, cos\u00ec come l'italiano uragano, trae origine dallo spagnolo hurac\u00e1n, derivante a sua volta dal nome del dio delle tempeste presso una trib\u00f9 di nativi dell'america centrale.\n\n\n=== lingue native ===\ni nomi di 27 stati derivano da quelli di trib\u00f9 native americane (o derivanti dalle loro lingue): nebraska, kansas, kentucky, massachusetts, connecticut, missouri, iowa, wisconsin, illinois, minnesota, nord dakota e sud dakota, mississippi, texas, utah, ohio, michigan, oklahoma, alabama, tennessee, alaska, e altri. hawaii \u00e8 un nome polinesiano.\nil nome idaho fu presentato come nome amerindio dall'eccentrico lobbista george m. willing, anche se in seguito dichiar\u00f2 di averlo inventato. l'origine non \u00e8 per\u00f2 del tutto chiarita. secondo l'online etymology dictionary il nome deriva dalla parola della lingua apache idaahe, che significa nemico, con cui i comanche chiamavano le trib\u00f9 del territorio dell'idaho.\n\n\n=== spagnola ===\nmolti stati meridionali e occidentali, precedentemente in territori appartenenti alla spagna o al messico, hanno nomi di origine spagnola: colorado, nuovo messico, florida, nevada e montana. anche california \u00e8 reputato un nome di origine spagnola, ma non c'\u00e8 certezza sull'etimologia.\n\n\n=== altri ===\nindiana significa letteralmente \"terra degli indiani\". il rhode island deve il suo nome, secondo la maggioranza degli storici, alla somiglianza dell'isola aquidneck (dove si trovano newport, portsmouth e middletown) all'isola greca di rodi. in origine tale isola era chiamata appunto rhode island. sembra sia stato giovanni da verrazzano, il primo europeo a navigare lungo la costa atlantica degli stati uniti nel 1524, a notare tale somiglianza e quindi si dovrebbe a lui l'origine del nome. un'ipotesi meno accreditata riconduce l'origine del nome al navigatore olandese adriaen block, che nel 1614 chiam\u00f2 un'isola della baia di narragansett roodt eylandt (isola rossa) per il colore dell'argilla presente lungo la sua costa.\n\n\n== tabella degli stati ==\nla seguente tabella riporta i 50 stati con:\n\ndenominazione comunemente usata (\"stato\", nell'intestazione della tabella);\nnome ufficiale nella/e lingua/e ufficiale/i o pi\u00f9 diffusa/e;\ndata di entrata nell'unione;\nsuperficie espressa in km\u00b2;\npopolazione ufficiale nel 2010, dall'united states census bureau;\ncapitale;\ncitt\u00e0 pi\u00f9 popolosa;\nbandiera;\ncodice dello united states postal service (usps), usato anche nello standard 3166-2 (iso 3166-2:us).\n\n\n== stati raggruppati in regioni ==\ngli stati possono essere raggruppati in regioni dai confini variabili e mai unanimemente definiti:\n\noccidentali\nmedio-occidentali\nmeridionali\nnord-orientali\n\n\n== note ==\n\n\n== bibliografia ==\nchristopher shortell, rights, remedies, and the impact of state sovereign immunity, 0791475077, 9780791475072, 9781435658820\tstate university of new york press\t2008\njames t. mchugh, ex uno plura: state constitutions and their political cultures, 0791457494, 9780791457498, 9781417536061\tstate university of new york press\t2003\n\n\n== voci correlate ==\n51\u00ba stato\ncapitali degli stati uniti d'america\ncostituzione degli stati uniti d'america\ncommonwealth (stati uniti d'america)\ndichiarazione d'indipendenza degli stati uniti d'america\ngoverno locale degli stati uniti d'america\ngovernatori degli stati federati degli stati uniti d'america\ngeografia degli stati uniti d'america\nmotti statali degli stati uniti d'america\nregioni degli stati uniti d'america\nstate police\nstati degli stati uniti d'america per densit\u00e0\nstati federati degli stati uniti d'america per popolazione\nstati degli stati uniti d'america per superficie\nstemmi degli stati federati degli stati uniti d'america\nsoprannomi degli stati federati degli stati uniti d'america\n\n\n== altri progetti ==\n\n wikisource contiene una pagina dedicata a stato federato degli stati uniti d'america\n wikimedia commons contiene immagini o altri file su stato federato degli stati uniti d'america\n\n\n== collegamenti esterni ==\n(en) tabelle (in ordine di popolazione), su factfinder.census.gov. url consultato il 2 marzo 2007 (archiviato dall'url originale il 18 ottobre 2003).\n(en) tabelle (in ordine alfabetico), su factfinder.census.gov. url consultato il 2 marzo 2007 (archiviato dall'url originale il 31 agosto 2003).\n(en) origini dei nomi, su infoplease.com.\n(en)  rick's search assistant - indirizzi di agenzie statali\n(en) united states postal service, su usps.com.\n(en)  firstgov.gov - governi locali\n(en) statemaster - database statistico, su statemaster.com. url consultato il 2 marzo 2007 (archiviato dall'url originale il 16 giugno 2012)."