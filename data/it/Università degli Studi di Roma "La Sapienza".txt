"l'universit\u00e0 degli studi di roma \"la sapienza\" (nota anche come sapienza-universit\u00e0 di roma, sapienza o uniroma1) \u00e8 un'universit\u00e0 statale italiana fondata nel 1303, tra le pi\u00f9 antiche del mondo nonch\u00e9 la pi\u00f9 antica della citt\u00e0 romana.nata per volont\u00e0 di papa bonifacio viii che, il 20 aprile 1303, con la bolla pontificia in supremae praeminentia dignitatis, istitu\u00ec a roma lo studium urbis, con oltre 120 000 studenti (2022) \u00e8 la pi\u00f9 grande universit\u00e0 d'europa, a lungo l'unica universit\u00e0 statale di roma.la sapienza ha ospitato, nel corso della sua millenaria\nstoria, alunni illustri e ha contribuito a formare gran parte della \u201cclasse dirigente\u201d italiana.la sapienza annovera collaborazioni con alcune delle universit\u00e0 pi\u00f9 illustri e prestigiose al mondo, come la columbia university di new york, la universit\u00e0 cornell, la sorbona di parigi e la universidad complutense di madridsecondo il ranking cwur (center for world university rankings), si conferma anche nel 2022-2023 il primo ateneo italiano nel ranking mondiale.le tasse universitarie variano a seconda del livello di studi, del corso scelto e della condizione familiare attraverso il documento isee. in particolare, il costo di partecipazione pu\u00f2 variare dai 500 a 3000 euro all'anno.\n\n\n== storia ==\n\n\n=== fondazione dello studium urbis ===\nnel xiv secolo, operavano a roma diverse istituzioni scolastiche, ma senza un ente ufficialmente riconosciuto ed esterno alla corte papale. con la bolla di bonifacio viii in supremae praeminentia dignitatis del 20 aprile 1303, viene istituita la prima universit\u00e0 di roma, lo studium urbis. i finanziamenti iniziali giungevano dalla tassazione del vino forestiero, oltre alla munificenza di alcuni nobili romani. quando la sede pontificia fu spostata ad avignone, la gestione dell'universit\u00e0 fu affidata al comune di roma.\ndurante tutto il periodo rinascimentale diversi papi richiesero al comune l'incremento del corpo docente, con l'inserimento prosecutivo di nuove cattedre. inoltre vennero acquistati diversi edifici del rione sant'eustachio, dove durante il seicento venne costruita la nuova sede, voluta da alessandro vii, fondatore tra l'altro della stessa biblioteca alessandrina, ancora oggi in piena attivit\u00e0; la sede fu istituita presso il palazzo della sapienza. infatti, da appena dieci anni, il nome \"sapienza\" era divenuto quello ufficiale. dopo alcuni anni, francesco borromini costru\u00ec la chiesa di sant'ivo alla sapienza, la quale, sul portone principale, reca scritto initium sapientiae timor domini (\"l'inizio della sapienza \u00e8 il timor di dio\").\n\n\n=== riforme napoleoniche ===\ndiverse furono le riforme successive, fra cui le pi\u00f9 note quelle di papa benedetto xiv (1748) e della repubblica romana (1798), ma di fondamentale importanza fu quella introdotta dai francesi stanziatisi a roma dopo la conquista: l'universit\u00e0 viene infatti uniformata alla legislazione imperiale francese, e la sede viene spostata al palazzo del collegio romano, per volont\u00e0 del rettore giovanni ferri de saint-constant (1811-1815).\n\n\n=== italia post-risorgimentale e fascista ===\ndurante la fase di passaggio fra lo stato pontificio e il regno d'italia, garante dell'istituzione fu terenzio mamiani, che laicizz\u00f2 l'ateneo.\nil 3 ottobre 1870 fu nominato primo rettore clito carlucci, rimasto in carica fino al 1872.\ndurante il suo mandato carlucci attu\u00f2 profonde riforme, prima fra tutte l'introduzione di un istituto di fisiopatologia, nel quale vennero aperti gli insegnamenti di fisiologia sperimentale, istologia e anatomia patologica.\nil 27 agosto, con decreto regio, fu estesa alla sapienza la legge casati con conseguente inquadramento nella legislazione nazionale. fu creato un laboratorio per le esercitazioni chimiche e farmaceutiche e si dotarono il pi\u00f9 possibile i gabinetti scientifici gi\u00e0 esistenti, soprattutto quelli di mineralogia, geologia e paleontologia. furono poi istituite molte altre cattedre sia nell'area giuridica sia economica e financo un insegnamento di storia moderna. la sapienza sub\u00ec poi un periodo di crisi in concomitanza con il primo conflitto mondiale, a causa degli scontri fra interventisti e neutralisti.\nquando a ottobre 1931, in pieno fascismo, fu richiesto ai docenti universitari l'obbligo di giurare fedelt\u00e0, quattro accademici della sapienza si rifiutarono di sottoscriverlo, perdendo la cattedra: ernesto buonaiuti (storia del cristianesimo), giorgio levi della vida (studi orientali), gaetano de sanctis (storia antica) e vito volterra (matematica e fisica). nel 1935 il nuovo complesso ideato da marcello piacentini, la nuova citt\u00e0 universitaria, fu inaugurato alla presenza dei reali d'italia.\n\ndopo il secondo conflitto mondiale, l'universit\u00e0 riprese rapidamente la sua attivit\u00e0 e fu realizzata, sempre su progetto di piacentini, la chiesa della divina sapienza.\nil 27 aprile 1966, in occasione del rinnovo dell'organismo rappresentativo degli studenti, attivisti neofascisti del \"fuan-caravella\" provocarono violenti incidenti all'interno della facolt\u00e0 di lettere e filosofia; in tali incidenti rimase ucciso paolo rossi, studente di architettura iscritto al psi, precipitato dal muretto di destra alla sommit\u00e0 della scalinata della facolt\u00e0 di lettere. dopo alcuni giorni, il 2 maggio 1966, a seguito delle richieste di dimissioni, cui si unirono i gruppi del pci, psi, psiup, psdi e pri della camera dei deputati, per la prima volta nella storia dell'universit\u00e0 il rettore giuseppe ugo papi si trov\u00f2 costretto a dimettersi.due anni pi\u00f9 tardi, nel marzo 1968, una sede della facolt\u00e0 di architettura fu teatro di uno scontro tra studenti di destra e sinistra con la polizia, che pass\u00f2 alla cronaca, e successivamente alla storia, come battaglia di valle giulia. la sapienza diviene un punto di riferimento nazionale del movimento studentesco del 1968 e rimane un luogo di fermento politico per tutti gli anni settanta. in particolare, la sapienza fu luogo di grande agitazione durante il 1977, in occasione dello sviluppo del movimento che prese il nome da quell'anno. l'ateneo infatti \u00e8 teatro di scontri il 17 febbraio durante il comizio del segretario della cgil luciano lama, quando gli studenti della sinistra extraparlamentare contestarono violentemente l'iniziativa del sindacato di irrompere nella citt\u00e0 universitaria occupata dal movimento.\n\n\n=== dal 2006 a oggi ===\ndal novembre del 2006 la sapienza adotta un nuovo sistema di identit\u00e0 visiva: nel logo la minerva \u00e8 stata sostituita da un cherubino, che rimanda all'originaria sede del palazzo della sapienza.\nnel novembre del 2009 il senato accademico ha approvato un piano di riorganizzazione, superando la precedente divisione in atenei federati, i quali comprendevano facolt\u00e0 simili per argomenti di studio e autonome nella gestione delle risorse. dopo la riorganizzazione strutturale del 2010, la sapienza conta undici facolt\u00e0, oltre 60 dipartimenti, ventuno musei e cinquanta biblioteche.\n\n\n== l'universit\u00e0 nelle cronache dal 1980 in poi ==\nil 12 febbraio 1980, le brigate rosse assassinarono all'interno dell'universit\u00e0 il giurista e docente vittorio bachelet.\nnegli anni ottanta e novanta un grande scandalo, chiamato dai media \"esamopoli\", invest\u00ec l'ateneo. l'inchiesta riguardava la compravendita di esami, accertata poi dall'autorit\u00e0 giudiziaria, da parte di decine di studenti delle facolt\u00e0 di economia e commercio e di giurisprudenza. la magistratura appur\u00f2 che si era costituito un sistema colluso: alcuni studenti, invece di sostenere gli esami, pagavano una cifra minima di 500 000 lire a un bidello, che faceva in modo che venisse registrato che li avevano superati. l'inchiesta coinvolse nomi illustri, come quello di antonio mastrapasqua.\n\nil 9 maggio 1997, un fatto di sangue segna la storia della sapienza: la giovane studentessa marta russo, da poco uscita dall'aula in cui si teneva la lezione di diritto costituzionale, viene uccisa nel vialetto situato tra le facolt\u00e0 di giurisprudenza, scienze politiche e scienze statistiche da un colpo sparato dall'aula 6 del dipartimento di filosofia del diritto. il fatto scuote a lungo l'opinione pubblica italiana e d\u00e0 vita a un controverso caso giudiziario.\nnel 2003, due assistenti dell'istituto di filosofia del diritto, giovanni scattone e salvatore ferraro, vengono condannati con sentenza definitiva, il primo a cinque anni e quattro mesi di reclusione per omicidio colposo e il secondo a quattro anni e due mesi per favoreggiamento.\n\nil 15 gennaio 2008, la santa sede cancell\u00f2 il programma di visita alla sapienza di papa benedetto xvi a seguito di una formale protesta sottoscritta da sessantasette accademici che hanno ritenuto inappropriata la presenza del papa e il suo discorso di prolusione all'inaugurazione dell'anno accademico. la protesta era rivolta contro le posizioni della chiesa nei confronti della scienza e in particolare stigmatizzando un'affermazione formulata nel 1990 da papa ratzinger, allora cardinale che, riferendosi al processo intentato contro galileo galilei nel 1633 e al conseguente verdetto di colpevolezza, lo defin\u00ec \"razionale e giusto\". l'iniziativa \u00e8 stata parallelamente supportata dalle proteste degli studenti, durante quattro giornate di mobilitazione.il 25 ottobre 2022, la lista azione universitaria sapienza invita in ateneo fabio roscani e daniele capezzone per un convegno sul capitalismo. per tutta risposta, un gruppo di studenti di sinistra ed estrema sinistra protesta al di fuori della struttura contro la rettrice, per aver autorizzato tale evento, e contro i ragazzi di azione universitaria, portatori di ideologie neofasciste. all'arrivo della celere, per disperdere la folla, gli studenti vengono manganellati mentre tentavano di avvicinarsi all'ingresso dell'edificio per appendere, a detta loro, uno striscione.\n\n\n== sedi ==\noltre alle numerose sedi periferiche a roma, l'universit\u00e0 dispone di un polo succursale a latina. gli immobili di propriet\u00e0 o concessi in uso perpetuo dal demanio sono oltre cento, di cui trentotto dentro la citt\u00e0 universitaria, e il resto distribuiti all'interno di roma. la sapienza \u00e8 inoltre collegata con due policlinici universitari, il policlinico umberto i e l'ospedale sant'andrea, per le attivit\u00e0 didattiche e di ricerca relative alla medicina. la citt\u00e0 universitaria occupa circa 439 000 metri quadrati di superficie.\n\n\n=== citt\u00e0 universitaria ===\n\nla citt\u00e0 universitaria \u00e8 stata realizzata durante gli anni trenta, nel pieno del ventennio fascista, da una serie di architetti razionalisti sotto la supervisione del pi\u00f9 tradizionale architetto marcello piacentini, il quale era responsabile della pianta e del palazzo del rettorato e aveva il diritto di effettuare modifiche agli altri progetti.\n\n\n=== sedi a roma ===\nfacolt\u00e0 di architettura:\nsede di borghese - piazza borghese, 9\nsede di flaminia - via flaminia, 70\nsede di gianturco - via e. gianturco, 2\nsede di gramsci (valle giulia) - via a. gramsci, 53\nfacolt\u00e0 di economia - via del castro laurenziano, 9\nfacolt\u00e0 di ingegneria - via eudossiana, 18. storica sede della facolt\u00e0, adiacente alla basilica di san pietro in vincoli, si articola attorno a un chiostro cinquecentesco attribuito a giuliano da sangallo. nacque come moderna scuola di ingegneria, sull'esempio di parigi e vienna, per volere di pio vii nel 1817.\n\u00e8 presente anche una sede secondaria in via a. scarpa, 14\nfacolt\u00e0 di scienze politiche, sociologia e comunicazione - via salaria, 113 e alcune aule della ex caserma sani di via principe amedeo, 184\nfacolt\u00e0 di lettere e filosofia:\nedificio di lettere e filosofia nella citt\u00e0 universitaria\nedificio marco polo (ex sede poste) - via circonvallazione tiburtina, 4. complesso inaugurato il 24 novembre 2017, ospita il dipartimento di studi europei, americani e interculturali, il centro linguistico di ateneo e l'istituto italiano di studi orientali.\nex vetrerie sciarra - via dei volsci, 122\nvilla mirafiori - via carlo fea, 2. ospita il dipartimento di filosofia.\nfacolt\u00e0 di psicologia - via dei marsi, 78 & via carlo fea, 2 (villa mirafiori ospita il dipartimento di psicologia dello sviluppo)\nfacolt\u00e0 di medicina e odontoiatria.\n\n\n=== sedi distaccate ed estere ===\nlatina: polo universitario di latina\nrieti: sede all'interno della sabina universitas\nbuenos aires, argentina: facolt\u00e0 di economia, sede di buenos aires\n\n\n== struttura ==\na seguito della riorganizzazione del 2010, oggi si contano le seguenti undici facolt\u00e0 e una scuola a statuto speciale:\narchitettura\neconomia\nfarmacia e medicina\ngiurisprudenza\ningegneria civile e industriale\ningegneria dell'informazione, informatica e statistica\nlettere e filosofia\nmedicina e odontoiatria\nmedicina e psicologia\nscienze matematiche, fisiche e naturali\nscienze politiche, sociologia, comunicazione\nscuola di ingegneria aerospaziale\n\n\n=== facolt\u00e0 di architettura ===\nfondata nel 1920, \u00e8 la prima facolt\u00e0 di architettura istituita in italia. nel 2000 fu divisa in due diverse facolt\u00e0: la prima facolt\u00e0 di architettura \"ludovico quaroni\", con presidenza nei pressi di piazzale flaminio, e la facolt\u00e0 di architettura valle giulia. nell'ambito della riorganizzazione della sapienza, dal 1\u00ba novembre 2010 \u00e8 tornata a essere un'unica facolt\u00e0. ha quattro sedi: piazza borghese, via flaminia, via gianturco e via gramsci (valle giulia). a valle giulia si trova la biblioteca centrale di architettura, la maggiore biblioteca italiana in materia di architettura.\u00e8 nota anche per gli scontri del sessantotto \u2013 passati alla storia come battaglia di valle giulia \u2013 tra gli studenti che manifestavano, che si diedero il nome gli uccelli, e la polizia, cui presero parte, tra gli altri, massimiliano fuksas e franco russo, all'epoca giovani studenti, e renato guttuso, che in quella occasione realizz\u00f2 i celebri murales sulla facciata dell'edificio di via gramsci tuttora presenti.\n\n\n=== facolt\u00e0 di economia ===\nla facolt\u00e0 fu fondata nel 1906 per la formazione di funzionari pubblici con il nome di \"istituto superiore di studi commerciali, coloniali e attuariali di roma\". oggi ha sede all'esterno della citt\u00e0 universitaria, in via del castro laurenziano 9. molti nomi del mondo istituzionale, economico e finanziario, tra cui l'ex presidente del consiglio italiano mario draghi, si sono formati qui, soprattutto presso la scuola di federico caff\u00e8. nel cortile della facolt\u00e0 le brigate rosse uccisero il professore ezio tarantelli.\n\n\n=== facolt\u00e0 di farmacia e medicina ===\nla facolt\u00e0 \u00e8 composta da nove dipartimenti, che organizzano i vari corsi di studio.\n\n\n==== facolt\u00e0 di medicina ====\nnel xvi secolo, con papa leone x, l'insegnamento di medicina si articolava in medicina teorica, medicina pratica e lettura dei semplici. giulio iii assegn\u00f2 al collegio medico la facolt\u00e0 di conferire lauree in medicina, mentre gregorio xiii incominci\u00f2 a sottoporre a esame tutti i laureati in medicina. nel secolo successivo, clemente x introdusse l'obbligo per i laureati di effettuare un tirocinio pratico ospedaliero al fine di ottenere la matricola o l'abilitazione all'esercizio professionale.\nnel 1824, la bolla di leone xii introdusse la riforma medica universitaria per cui le lezioni venivano tenute principalmente in latino e le universit\u00e0 di roma e bologna erano le sole autorizzate a conferire lauree in medicina (quattro anni) e chirurgia (tre anni). nel 1870, durante il regno d'italia, le facolt\u00e0 di medicina e di chirurgia si riunirono in una sola facolt\u00e0, con un solo corso di studi della durata di cinque anni, che divennero sei nel 1876. la facolt\u00e0 opera all'interno del policlinico umberto i fin dalla sua apertura nel 1904.\n\n\n==== facolt\u00e0 di farmacia ====\nnel 1808, gli studi di farmacia furono inseriti tra le discipline insegnate presso l'archiginnasio romano, una delle pi\u00f9 antiche universit\u00e0 italiane nata per volont\u00e0 di papa bonifacio viii. gli studi di farmacia divennero regolari corsi universitari nel 1872 con la nascita della regia universit\u00e0 di roma. la facolt\u00e0 di farmacia fu istituita ufficialmente nel 1932.\n\n\n=== facolt\u00e0 di lettere e filosofia ===\nla facolt\u00e0 sostituisce le ex facolt\u00e0 di filosofia, lettere, scienze umanistiche, scuola speciale per archivisti e bibliotecari, e studi orientali, dovuta alla riorganizzazione strutturale dell'universit\u00e0 sul finire del 2010. le sedi della facolt\u00e0 sono:\n\ncitt\u00e0 universitaria, nell'edificio di lettere e filosofia.\nvilla mirafiori, una villa urbana poco distante da piazza bologna che ospita una biblioteca del settore filosofico, l'iliesi (istituto per il lessico intellettuale europeo e storia delle idee) del cnr e la fondazione gentile, che comprende la biblioteca e l'archivio privato di giovanni gentile. ospita il dipartimento di filosofia.\nex vetrerie sciarra, nel quartiere san lorenzo.\nedificio marco polo (ex sede poste), nel quartiere san lorenzo..\n\n\n=== facolt\u00e0 di giurisprudenza ===\nla facolt\u00e0 di giurisprudenza \u00e8 la pi\u00f9 antica fondazione, essendo stata istituita contemporaneamente alla nascita dell'ateneo, nel 1303. intenzione di bonifacio viii era dotare la citt\u00e0 di roma di una scuola di diritto che esprimesse l'autorit\u00e0 della chiesa anche nel campo degli studi giuridici.\nla facolt\u00e0 si distinse, nei secoli successivi, per gli insegnamenti di diritto canonico e diritto civile (di fatto, diritto romano), nonch\u00e9 per la fedele adesione alla tradizione del mos italicus come metodo d'insegnamento: ci\u00f2 comporto una scarsa sensibilit\u00e0 verso gli sviluppi scientifici dell'umanesimo giuridico prima e dell'illuminismo giuridico poi. l'ordinamento dei corsi rimase a lungo fermo su tale impostazione tradizionale e non conobbe una forte evoluzione; fece eccezione solamente l'insegnamento di diritto penale. tuttavia, l'attivit\u00e0 didattica \u00e8 sempre stata connotata da forte vivacit\u00e0 culturale nonch\u00e9 da un corpo docente di alto livello, la cui ricostruzione esatta \u00e8 resa possibile dai rotuli istituiti nel 1514.\nnel 1552, papa giulio iii riorganizz\u00f2 l'ateneo dopo i tragici eventi del sacco di roma del 1527, assegnando al collegio degli avvocati concistoriali l'autorit\u00e0 di conferire il dottorato in diritto civile e in diritto canonico. tale riforma venne confermata alla fine del secolo da sisto v, il quale aggiunse alle prerogative del collegio la scelta del rettore dello studium romano. nel 1811-1812, i francesi, nel tentativo di riformare l'universit\u00e0 romana in base alle indicazione di giovanni ferri de saint-costant, previdero l'eliminazione dell'insegnamento di diritto canonico e l'introduzione di quelli di diritto civile, commerciale, processuale civile e processuale penale. la riforma non fu mai attuata, in quanto il dominio francese su roma si interruppe bruscamente nel 1814, e il papa leone xii, con la riorganizzazione degli studi universitari che operata nel 1824, si limit\u00f2 a mantenere il precedente ordine degli studi, salvo innovarne la metodologia di insegnamento. tale innovazione riscosse il consenso dei grandi giuristi tedeschi friedrich carl von savigny e k.j.a. mittermaier, i quali ebbero occasione di visitare la facolt\u00e0.\ncon l'annessione di roma al regno d'italia (1870), l'ordine degli studi fu radicalmente rinnovato, venendo conformato alle previsioni della legge casati, che si ispirava agli ordinamenti delle grandi universit\u00e0 europee. il corpo docente fu arricchito da giuristi chiamati da tutta italia. la facolt\u00e0 di giurisprudenza ebbe cos\u00ec un periodo di fortissima innovazione e attivit\u00e0. la sua autorit\u00e0 fu confermata dalle frequenti richieste di pareri da parte del parlamento e del comune di roma, nonch\u00e9 dalla previsione, con l'istituzione del consiglio superiore della magistratura (1921), che i membri laici fossero designati dalla stessa.\n\n\n==== la facolt\u00e0 oggi ====\nl'edificio in cui ha sede la facolt\u00e0 di giurisprudenza - inaugurato nel 1935 - si trova all'interno della citt\u00e0 universitaria, accanto al rettorato.\nla facolt\u00e0 rimasta a lungo l'unica in italia a non aver applicato la riforma berlinguer, legge 30/2000, con cui \u00e8 stato introdotto l'ordinamento semestrale. il tradizionale ordinamento annuale \u00e8 stato mantenuto fino all'a.a. 2012/13.\n\n\n=== facolt\u00e0 di ingegneria civile e industriale ===\nla prima scuola d'ingegneria nasce con il motu proprio di papa pio vii del 23 ottobre 1817 \"disposizioni regolatrici dei lavori pubblici di acque e strade\" (parte iii); la scuola fu creata seguendo il modello delle due scuole ingegneristiche pi\u00f9 rinomate in europa, quella viennese e quella parigina. la necessit\u00e0 di aprire una scuola locale veniva soprattutto dai costi eccessivi causati dall'assunzione di ingegneri stranieri per lo stato pontificio. contemporaneamente, venne fondata anche una sede distaccata a ferrara, che ebbe per\u00f2 vita breve.\nla sede principale \u00e8 in via eudossiana 18, nella sede dell'ex convento annesso alla basilica di san pietro in vincoli al colle oppio. una targa al lato dell'ingresso commemora la messa in funzione della linea roma-tivoli nel 1892, la prima linea di trasmissione industriale di energia elettrica su lunga distanza al mondo, progettata dal prof. guglielmo mengarini. alcuni corsi di laurea sono stati attivati presso le sedi distaccate di latina e di rieti, mentre vari insegnamenti (specialmente relativi ai primi anni di alcuni corsi di laurea) si svolgono presso la sede di via scarpa, situata vicino alla facolt\u00e0 di economia.\nle due biblioteche del dipartimento di idraulica, trasporti e strade sono dedicate rispettivamente al prof. franco giannini, direttore dell'istituto dei trasporti, e al suo successore prof. vincenzo leuzzi.\n\n\n=== facolt\u00e0 di ingegneria dell'informazione, informatica e statistica ===\n\u00e8 nata il 1\u00ba novembre 2010 a seguito dei distaccamenti dalla facolt\u00e0 di ingegneria e di scienze matematiche, fisiche e naturali dei settori dell'informatica e ingegneria dell'informazione, accorpati alla preesistente facolt\u00e0 di scienze statistiche. il 27 novembre 2009 si era tenuta la cerimonia di inaugurazione della facolt\u00e0 di ingegneria dell'informazione, che \u00e8 successivamente confluita nella facolt\u00e0 attuale.\nne fanno parte quattro dipartimenti:\n\ndipartimento di informatica;\ndipartimento di ingegneria informatica, automatica e gestionale, con sede in via ariosto 25 nel rione esquilino;\ndipartimento di ingegneria dell'informazione, elettronica e telecomunicazioni;\ndipartimento di scienze statistiche.\n\n\n=== facolt\u00e0 di scienze politiche, sociologia, comunicazione ===\nnata dalla fusione delle preesistenti facolt\u00e0 di scienze politiche, sociologia e scienze della comunicazione, ha tre sedi: all'interno della citt\u00e0 universitaria; presso la sede distaccata di via salaria 113; presso la sede distaccata dell'ex caserma sani in via principe amedeo 184.\nalla facolt\u00e0 di scienze politiche, sociologia, comunicazione fanno capo i seguenti dipartimenti:\n\ncomunicazione e ricerca sociale (coris);\nscienze politiche;\nscienze sociali ed economiche.alla facolt\u00e0 fanno capo diversi osservatori permanenti come l'osservatorio europeo (coordinato dal dipartimento di scienze sociali ed economiche), l'osservatorio mediamonitor politica, l'osservatorio mediamonitor minori e il cinemonitor (questi ultimi coordinati dal dipartimento di comunicazione e ricerca sociale). al dipartimento di coris \u00e8 anche affidata la gestione e il coordinamento di radio sapienza (web radio d'ateneo) e del comuniclab (magazine online sui media italiani).\n\n\n=== scuole ===\n\n\n==== scuola di ingegneria aerospaziale ====\nla sede coincideva originariamente con quella della facolt\u00e0 di ingegneria, presso il monastero di san pietro in vincoli, di fronte al colosseo, ma \u00e8 stata in seguito spostata in via salaria 851, vicino all'aeroporto dell'urbe.\ndal punto di vista didattico la scuola ha inizialmente offerto un corso di laurea in ingegneria aerospaziale, destinato ad allievi gi\u00e0 in possesso di una laurea in ingegneria. in ossequio alla mutata organizzazione degli studi universitari, la scuola ha quindi gestito un corso di laurea specialistica \u2013 poi magistrale \u2013 in ingegneria astronautica.\na partire dall'anno accademico 2015/16 la scuola impartisce a studenti italiani e stranieri, gi\u00e0 in possesso di titolo universitario, la laurea a statuto speciale in ingegneria aerospaziale, titolo di elevata specializzazione.\n\n\n==== scuola speciale per archivisti e bibliotecari ====\nla scuola speciale ha sede in viale regina elena.\n\n\n==== sapienza school for advanced studies ====\nla sapienza school for advanced studies di roma (o ssas) \u00e8 la scuola superiore universitaria dell'ateneo, fondata nel 2011 da alessandro schiesaro.\ngli studenti, parallelamente al corso di studi universitario, seguono ulteriori corsi e seminari interni alla ssas. l'attivit\u00e0 della scuola \u00e8 organizzata in quattro classi accademiche: la \"classe accademica delle scienze della vita\" e la \"classe accademica delle scienze e tecnologie\", dedicate agli studenti che frequentano facolt\u00e0 tecniche e scientifiche, la \"classe accademica degli studi umanistici\", di cui fanno parte gli studenti che frequentano facolt\u00e0 umanistiche, e la \"classe accademica delle scienze giuridiche, politiche, economiche e sociali\", dedicata alle discipline sociologiche, economiche, sociali.\nl'ammissione avviene per concorso nell'anno di prima iscrizione all'universit\u00e0, avendo conseguito nel precedente anno scolastico la maturit\u00e0 o altro titolo equivalente con voto di minimo di 90/100. \u00e8 prevista anche l'ammissione al secondo anno per corsi di laurea a ciclo unico e al primo anno dei corsi di laurea magistrale. la permanenza \u00e8 subordinata al mantenimento di una media superiore ai 28/30, con voto minimo di 27/30, e al superamento di tutti gli esami previsti entro l'anno accademico.\n\n\n== polo museale sapienza ==\n\nil polo museale sapienza \u00e8 un gruppo di strutture museali facenti riferimento all'universit\u00e0. la maggior parte di esse \u00e8 situata all'interno della citt\u00e0 universitaria, escluso l'orto botanico sito a largo cristina di svezia, il museo di anatomia patologica sito nel policlinico umberto i, una parte del museo di zoologia sito nel bioparco e altre sedi minori sparse nella capitale e a latina.\n\n\n=== orto botanico ===\n\nl'orto botanico nasce come giardino dei semplici gi\u00e0 nell'xi secolo, anche se in realt\u00e0 il primo giardino connesso con l'universit\u00e0 venne fondato da papa niccol\u00f2 v nel 1477, poi trasferito nei pressi della fontana dell'acqua paola. alla fine del secolo, pi\u00f9 esattamente nel 1492, l'orto fu allestito all'interno di palazzo salviati. oggi si trova dietro l'accademia dei lincei, nella zona di trastevere, anche se una buona parte della vegetazione \u00e8 custodita nell'orto botanico della citt\u00e0 universitaria.\n\n\n== servizi ==\n\n\n=== biblioteche ===\n\ncon le sue numerose biblioteche, l'universit\u00e0 \u00e8 sede del polo sbn, che coordina e gestisce. la biblioteca universitaria alessandrina, sempre all'interno dell'universit\u00e0, \u00e8 invece biblioteca responsabile del mantenimento del polo sbn delle biblioteche pubbliche statali di roma.\n\n\n=== sport ===\ngli impianti sportivi di sapienza sono gestiti direttamente attraverso il centro di servizi sportivi sapienza sport istituito nel 2018 a seguito di una seria e moderna riorganizzazione e ad un ripensamento strutturale dell'iniziativa sportiva dedicata agli utenti universitari.\nquesto dipartimento sportivo gestisce i campetti di calcio di via osoppo, nei pressi della citt\u00e0 universitaria, e l'immenso ed imponente impianto di tor di quinto, collegato all'universit\u00e0 per mezzo di navette ufficiali gratuite, dotato piscina e pista di atletica a otto corsie, palestre, di campi di calcio e calcetto, rugby, tennis, paddle e pallavolo. inoltre, \u00e8 possibile utilizzare gratuitamente alcune biciclette\nfra i gruppi sportivi, spicca nella pallavolo il sapienza volley tor di quinto, fra le pi\u00f9 animate e in fermento di propriet\u00e0 del centro nel settore. \u00e8 inoltre attivo un team dedito alle competizioni automobilistiche di formula sae, conosciuto come \"sapienza corse\".\n\n\n=== servizio di ateneo per l'energia ===\npresso l'universit\u00e0 \u00e8 attivo un organismo che si occupa della distribuzione e dell'approvvigionamento dell'energia in tutte le sedi accademiche, compresa la citt\u00e0 universitaria. fra i progetti in corso si ricordano la microturbina, un impianto di trigenerazione (presso l'edificio di farmacologia), la cogenerazione, un progetto per il policlinico umberto i e la citt\u00e0 universitaria, e infine una demo di indagini termografiche all'interno della stessa citt\u00e0 universitaria.\n\n\n== nella cultura di massa ==\nil protagonista della novella l'eresia catara di luigi pirandello si chiama bernardino lamis ed \u00e8 un docente della sapienza.\n\n\n== note ==\n\n\n== bibliografia ==\n nicola spano, l'universit\u00e0 di roma (ristampa anastatica), roma, casa editrice la sapienza, 2008, isbn 978-88-95814-02-5.\n ida mitrano, indice e abstract, in la sapienza 1932-1935, roma, casa editrice la sapienza, 2008, isbn 978-88-95814-13-1 (archiviato dall'url originale il 6 settembre 2009).\n vincenzo di gioia, dalla scuola d'ingegneria alla facolt\u00e0 d'ingegneria di roma, edizioni dell'ateneo, 1985, sbn it\\iccu\\iei\\0053803.\n raimondo cagiano de azevedo, la facolt\u00e0 di economia. cento anni di storia, soveria mannelli (cz), rubbettino editore, 2006, isbn 88-498-1172-1, isbn 978-88-498-1172-8.\n attilio celant (a cura di), 100 anni \u2026 e la storia continua. gli eventi della facolt\u00e0 con parole e immagini, roma, marchesi grafiche, 2011, isbn 978-88-86248-16-7.\n candida carella, l'insegnamento della filosofia alla sapienza di roma nel seicento, firenze, olschki, 2007, isbn 978-88-222-5689-8.\n lidia capo e maria rosa di simone, storia della facolt\u00e0 di lettere e filosofia de \u201cla sapienza\u201d, roma, viella, 2000, isbn 978-88-8334-032-1.\n\n\n== voci correlate ==\nuniversit\u00e0 telematica unitelma sapienza\nrettori della sapienza\npoliclinico umberto i\npolo museale sapienza\norto botanico di roma\nlista delle universit\u00e0 pi\u00f9 antiche\n\n\n== altri progetti ==\n\n wikimedia commons contiene immagini o altri file sull'universit\u00e0 degli studi di roma \"la sapienza\"\n\n\n== collegamenti esterni ==\n\n(it, en) sito ufficiale, su uniroma1.it. \n(en) university of rome, su enciclopedia britannica, encyclop\u00e6dia britannica, inc. \n opere di universit\u00e0 degli studi di roma \"la sapienza\" / universit\u00e0 degli studi di roma \"la sapienza\" (altra versione) / universit\u00e0 degli studi di roma \"la sapienza\" (altra versione), su openmlol, horizons unlimited srl. \n eventi organizzati da universit\u00e0 degli studi di roma \"la sapienza\" / sapienza universit\u00e0 di roma / universit\u00e0 degli studi \"la sapienza\" di roma / universit\u00e0 la sapienza di roma / universit\u00e0 di roma la sapienza / universit\u00e0 degli studi la sapienza di roma / universit\u00e0 degli studi di roma la sapienza / universit\u00e0 degli studi di roma, su radioradicale.it, radio radicale."