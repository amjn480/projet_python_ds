"karl heinrich marx, m\u00e9s conegut com a karl marx [\u02cck\u02b0a\u0281l \u02cc\u0266a\u0361\u026a\u032fnr\u026a\u00e7 \u02c8ma\u0281ks] (tr\u00e8veris, 5 de maig de 1818-londres, 14 de mar\u00e7 de 1883), va ser un fil\u00f2sof, economista pol\u00edtic, soci\u00f2leg i revolucionari alemany. marx va tractar una gran varietat de temes i \u00e9s conegut, sobretot, per la seva an\u00e0lisi de la hist\u00f2ria en termes de lluita de classes, resumida en l'encap\u00e7alament del manifest comunista: \u00abla hist\u00f2ria de totes les societats \u00e9s la hist\u00f2ria de la lluita de classes\u00bb. marx fou el pare te\u00f2ric del socialisme marxista i del comunisme i, junt a friedrich engels, \u00e9s considerat una figura hist\u00f2rica clau per entendre la societat i la pol\u00edtica contempor\u00e0nies.\nles seves idees van comen\u00e7ar a experimentar una gran influ\u00e8ncia en el moviment obrer poc despr\u00e9s de la seva mort. a aquesta influ\u00e8ncia, se li va afegir l'\u00edmpetu de la vict\u00f2ria del bolxevisme en la revoluci\u00f3 d'octubre russa.\n\n\n== biografia ==\nva n\u00e9ixer a tr\u00e8veris (ren\u00e0nia-palatinat) en una fam\u00edlia jueva acomodada. va abandonar els estudis de dret, que havia comen\u00e7at a bonn, i curs\u00e0 estudis de filosofia, especialment del m\u00f3n cl\u00e0ssic, a berl\u00edn. el 1841 es va doctorar a la universitat de jena amb una tesi sobre la filosofia de la natura d'epicur. el seu pare va morir el 1838. comen\u00e7a la seva activitat filos\u00f2fica amb una cr\u00edtica a les tesis sobre l'alienaci\u00f3 religiosa de feuerbach. el 1843, viatja a par\u00eds on funda la revista els annals francoalemanys.\nel 1844, influenciat pel fil\u00f2sof alemany hegel, va passar a formar part de la denominada esquerra hegeliana i, dels joves hegelians, en qu\u00e8 coneix el seu company friedrich engels, amb qui estableix una bona amistat i una estreta col\u00b7laboraci\u00f3 intel\u00b7lectual i pol\u00edtica. l'any 1845, \u00e9s expulsat de par\u00eds i se'n va a viure a b\u00e8lgica.\nl'any 1848 publica el manifest comunista, escrit revolucionari que encoratja a la revoluci\u00f3 del mateix any. a partir d'aquest moment, karl marx i friedrich engels s'exilien a londres, on comencen a elaborar estudis sociol\u00f2gics. la seva obra fonamental (encara que inacabada) \u00e9s el capital, una obra en 3 volums, en qu\u00e8 analitza el capitalisme i les seves din\u00e0miques.\nel 28 de setembre de 1864 es funda a londres l'ait (associaci\u00f3 internacional de treballadors) -primera internacional- de la qual marx esdev\u00e9 principal impulsor.\nfins al final de la seva vida, va seguir amb la tasca intel\u00b7lectual i la seva activitat pol\u00edtica i organitzativa del moviment obrer.\n\n\n== el pensament de marx ==\n\n\n=== l'\u00e9sser hum\u00e0 ===\nla filosofia marxiana dep\u00e8n en gran part de la seva visi\u00f3 sobre la naturalesa de l'\u00e9sser hum\u00e0. de la dial\u00e8ctica hegeliana, marx hereta un desdeny per la idea d'una variant de la naturalesa humana subjacent. per a marx, no existeix una ess\u00e8ncia humana en general: l'\u00e9sser hum\u00e0 es fa a si mateix, mitjan\u00e7ant la hist\u00f2ria, en la societat, i transformant la natura: \u00abl'home produeix l'home, a si mateix i l'altre home (...). igual com \u00e9s la societat mateixa la que produeix l'home en tant que home, aix\u00ed tamb\u00e9 \u00e9s produ\u00efda per ell (...). tota l'anomenada hist\u00f2ria universal no \u00e9s altra cosa que la producci\u00f3 de l'\u00e9sser hum\u00e0 pel treball hum\u00e0...\u00bb.aix\u00ed doncs, l'\u00e9sser hum\u00e0 \u00e9s, en primer lloc, un \u00e9sser actiu, pr\u00e0ctic, i \u00e9s el treball la seva activitat principal. marx ent\u00e9n que cal superar la concepci\u00f3 de l'individu com a \u00e9sser te\u00f2ric, concepci\u00f3 que procedeix de la societat esclavista grega (en qu\u00e8 el treball de transformaci\u00f3 de la natura estava reservat als esclaus). l'\u00e9sser hum\u00e0 \u00e9s per transformar la natura, i anomena aquest proc\u00e9s de transformaci\u00f3 treball i la capacitat per transformar la natura for\u00e7a de treball. per a marx, aquesta \u00e9s una capacitat natural per a l'activitat f\u00edsica que va \u00edntimament lligada al rol actiu de la consci\u00e8ncia humana: \u00abuna aranya dirigeix operacions semblants a les d'un teixidor, i una abella pot avergonyir un arquitecte en la construcci\u00f3 de les seves cel\u00b7les. per\u00f2 el que fa diferent el pitjor arquitecte de la millor de les abelles \u00e9s que l'arquitecte construeix la seva estructura en la imaginaci\u00f3 abans de fer-ho en la realitat\u00bb.el treball posa l'individu en relaci\u00f3 amb la natura i amb els altres individus: \u00abla natura apareix com la seva obra i la seva realitat. igualment, pel treball l'\u00e9sser hum\u00e0 construeix la societat i entra en relaci\u00f3 amb els altres, de tal forma que\nl'ess\u00e8ncia humana no \u00e9s una cosa abstracta inherent a cada individu; \u00e9s, en la seva realitat, el conjunt de relacions socials\u00bb.\n\n\n=== l'alienaci\u00f3 humana ===\nl\u00f2gicament, si el concepte d'individu ha canviat, tamb\u00e9 canviar\u00e0 el concepte d'alienaci\u00f3. segons marx, feuerbach no es va adonar que no n'hi havia prou a voler \u00abdissoldre el m\u00f3n religi\u00f3s reduint-lo a la seva base terrenal; en efecte, el fet que la base terrenal se separi de si mateixa i es plasmi en els n\u00favols com a regne independent nom\u00e9s pot explicar-se pel mateix esquin\u00e7ament i la contradicci\u00f3 d'aquesta base terrenal amb si mateixa\u00bb. per tant, es tracta d'eliminar els esquin\u00e7aments que condueixen l'\u00e9sser hum\u00e0 a alienar-se religiosament. per aix\u00f2, marx pensa que cal traslladar el problema de l'alienaci\u00f3 al seu veritable terreny: l'ateisme manca de sentit i la tasca de la filosofia consisteix a eliminar l'alienaci\u00f3 radical de l'individu.\nmarx diferencia entre diversos tipus d'alienaci\u00f3. en manuscrits, se centra en l'alienaci\u00f3 del treballador en la societat capitalista. \u00e9s en el treball on l'\u00e9sser hum\u00e0, en principi, hauria de realitzar-se com a persona. per a marx, la possibilitat que un individu pugui donar la seva for\u00e7a de treball \u00e9s equivalent a ser alienat de la mateixa natura; \u00e9s una p\u00e8rdua espiritual. marx descrivia aquesta p\u00e8rdua en termes de fetitxisme de la mercaderia: d'una banda, els humans produeixen comoditats, d'altra les mercaderies semblen tenir una vida pr\u00f2pia a qu\u00e8 el comportament dels humans s'adapta. i \u00e9s que, sota el capitalisme, les relacions socials de producci\u00f3, entre treballadors o b\u00e9 entre treballadors i capitalistes, s\u00f3n condicionades per les mercaderies, incloent-hi el treball, el qual \u00e9s venut i comprat en el mercat.\nper tant, en les condicions de treball assalariat, s'esdev\u00e9 exactament el contrari: el que es produeix \u00e9s l'alienaci\u00f3 de l'\u00e9sser hum\u00e0. l'alienaci\u00f3 es dona en quatre aspectes:\n\npel que fa al producte del seu treball: aquest \u00e9s l'objectivaci\u00f3 del seu treball, per\u00f2 en convertir-se en capital d'altres, apareix davant el treballador com un \u00e9sser estrany, com un poder independent que el treballador no domina. ans al contrari, \u201ccom m\u00e9s objectes produeix el treballador, tants menys n'arriba a posseir i tant m\u00e9s subjecte queda a la dominaci\u00f3 del seu producte, \u00e9s a dir, del capital\u201d. (manuscrits i, p\u00e0gines 105 i 106.)\npel que fa a la seva pr\u00f2pia activitat: \u201cper al treballador, es mostra l'exterioritat del treball en el fet que aquest no \u00e9s seu sin\u00f3 d'altre, que no li pertany, que quan hi \u00e9s no es pertany a si mateix sin\u00f3 a un altre\u201d (\u00eddem, p. 109), de tal manera que el treball aliena el treballador respecte d'ell mateix. \u00e9s la paradoxa del treball alienat: \u201cen la seva feina, el treballador no s'afirma, sin\u00f3 que es nega; no se sent feli\u00e7, sin\u00f3 desgraciat; no desenvolupa una energia f\u00edsica i espiritual lliure, sin\u00f3 que es mortifica el cos i s'arru\u00efna l'esperit. per aix\u00f2, el treballador nom\u00e9s se sent en si fora de la feina, i en la feina se sent fora de si. se sent realitzat quan no treballa, i quan treballa no se sent realitzat. el seu treball no \u00e9s, doncs, voluntari, sin\u00f3 for\u00e7at, treball for\u00e7at. per aix\u00f2, no \u00e9s la satisfacci\u00f3 d'una necessitat, sin\u00f3 un simple mitj\u00e0 de satisfer les necessitats fora de la feina\u201d.\npel que fa a la natura: aquesta apareix com si fos una cosa aliena al treballador, com a propietat d'un altre.\npel que fa als altres humans: l'individu, a difer\u00e8ncia dels animals, no solament \u00e9s capa\u00e7 de treballar per a ell mateix i les seves pr\u00f2pies necessitats, sin\u00f3 tamb\u00e9 per als altres i per a la transformaci\u00f3 del m\u00f3n; per\u00f2 en el treball alienat es talla la relaci\u00f3 amb la natura i amb la humanitat: cadasc\u00fa treballa per a si mateix.marx conclou que la propietat privada \u00e9s la conseq\u00fc\u00e8ncia del treball alienat. per aix\u00f2, marx considera que nom\u00e9s el comunisme \u2013ent\u00e8s com a supressi\u00f3 de la propietat privada- donar\u00e0 pas a l'eliminaci\u00f3 de totes les alienacions de la humanitat. el sentit de posseir ha de desapar\u00e8ixer perqu\u00e8 l'\u00e9sser hum\u00e0 pugui alliberar tots els altres sentits f\u00edsics i espirituals i es pugui relacionar amb les coses per amor a les coses, i no simplement per tenir-les.\n\n\n=== la plusv\u00e0lua ===\naltres aportacions de marx a la sociologia s\u00f3n la teoria de la plusv\u00e0lua, que es fonamenta en el fet que el burg\u00e8s propietari expropia al treballador una part del que hauria de ser el seu sou, segons les seves hores de treball, per a augmentar els seus beneficis (la plusv\u00e0lua).\n\n\n=== la ideologia ===\nla ideologia \u00e9s definida per marx com aquella distorsi\u00f3 de la realitat que pret\u00e9n reflectir el que no \u00e9s; justament, all\u00f2 que fan els burgesos i les religions. per a marx, la ideologia dominant en una societat, o superestructura, \u00e9s producte del mode de producci\u00f3 dominant, o infraestructura econ\u00f2mica. es tracta d'una relaci\u00f3 dial\u00e8ctica en qu\u00e8 la praxi determina la teoria, per\u00f2 la teoria conseq\u00fcentment es veu reflectida en la praxi.\n\n\n=== la dial\u00e8ctica ===\nmarx presenta la seva dial\u00e8ctica com una inversi\u00f3 de la dial\u00e8ctica hegeliana. en marx, la dial\u00e8ctica ho \u00e9s de la realitat i no de la idea; i \u00e9s una dial\u00e8ctica de la transformaci\u00f3 revolucion\u00e0ria de la realitat, no de la seva justificaci\u00f3. la dial\u00e8ctica en marx es recolza en la categoria de contradicci\u00f3 i \u00e9s una dial\u00e8ctica oberta i inacabada perqu\u00e8 la hist\u00f2ria i el m\u00f3n real estan tamb\u00e9 inacabats. no hi ha, doncs, sistema concl\u00f2s. i la dial\u00e8ctica no pret\u00e9n servir per a justificar la realitat, sin\u00f3 per a transformar-la o comprendre les seves permanents transformacions.\nel materialisme dial\u00e8ctic comen\u00e7a amb una tesi (estat inicial hist\u00f2ric) i una ant\u00edtesi, que comen\u00e7a a q\u00fcestionar la veracitat i condici\u00f3 de la tesi actual. en el moment en qu\u00e8 l'ant\u00edtesi \u00e9s recolzada per una bona base ideol\u00f2gica i es mobilitza la ciutadania, es produeix una crisi social o conflicte. el resultat del conflicte s'anomena s\u00edntesi, per\u00f2 en el fons, com que la hist\u00f2ria \u00e9s un canvi constant, tota s\u00edntesi no \u00e9s m\u00e9s que una nova tesi. per exemple, l'estat absolutista de l'antic r\u00e8gim \u00e9s una tesi, contra la qual apareix una ant\u00edtesi anomenada il\u00b7lustraci\u00f3. quan s'enfronten, es produeix la crisi de la revoluci\u00f3 francesa, que donar\u00e0 com a s\u00edntesi l'estat liberal. alhora, l'estat liberal capitalista tindr\u00e0 com a ant\u00edtesi el socialisme cient\u00edfic o comunisme, que desembocar\u00e0 en un altre conflicte (revoluci\u00f3 russa)... i aix\u00ed successivament. en aquest el conflicte entre la burgesia, o la posse\u00efdora de les forces de producci\u00f3, i el proletariat, la din\u00e0mica provocar\u00e0 que el capitalisme caigui per les seves contradiccions. amb tot, marx elabora la teoria de la revoluci\u00f3, en qu\u00e8 detalladament indica els passos a seguir: consci\u00e8ncia de classe, revoluci\u00f3, dictadura del proletariat i comunisme.\n\n\n=== el materialisme hist\u00f2ric ===\nel materialisme de marx s'oposa a l'idealisme de hegel perqu\u00e8 afirma la prioritat de l'\u00e9sser sobre el pensament. el materialisme de marx implica la negaci\u00f3 de l'autonomia de les idees respecte a les condicions materials de l'exist\u00e8ncia humana, i implica tamb\u00e9 el car\u00e0cter dial\u00e8ctic i hist\u00f2ric d'aquesta base material. aquest materialisme troba la seva millor expressi\u00f3 en el materialisme hist\u00f2ric, el qual va ser definit per engels com la concepci\u00f3 de la hist\u00f2ria que veu la for\u00e7a impulsora de la societat en el desenvolupament econ\u00f2mic de la societat, en les transformacions del mode de producci\u00f3 i de canvi, en la conseg\u00fcent divisi\u00f3 de la societat en classes socials i en les lluites d'aquestes classes entre si. l'economia \u00e9s el motor de la hist\u00f2ria i els canvis en la producci\u00f3 s\u00f3n els detonants pel canvi d'un per\u00edode a un altre.marx, en la contribuci\u00f3 a la cr\u00edtica de l'economia pol\u00edtica (1859), afirma que l'estructura econ\u00f2mica constitueix la base real de la societat. aquesta estructura est\u00e0 constitu\u00efda per les relacions de producci\u00f3, que s\u00f3n les relacions que s'estableixen entre els individus amb la seva situaci\u00f3 respecte de les forces de producci\u00f3. jur\u00eddicament, s'expressen mitjan\u00e7ant les relacions de producci\u00f3, i el treballador nom\u00e9s posseeix la for\u00e7a de treball (les relacions s\u00f3n diferents en un r\u00e8gim d'esclavitud que en un de servitud).\nel concepte de forces productives compr\u00e8n el treball (o for\u00e7a de treball) i els mitjans de producci\u00f3. les forces productives es mouen dintre del marc format per les relacions de producci\u00f3. constitueixen un sistema d'interacci\u00f3 entre elements humans i materials que intervenen en el proc\u00e9s de treball. les forces productives expressen la manera com els individus es relacionen amb la natura, la qual manera canvia segons el desenvolupament d'aquestes forces. marx les qualifica d'\u00abossos i m\u00fasculs de la producci\u00f3\u00bb. el desenvolupament de les forces productives repercuteix directament en la complexitat de la gamma professional i, d'una manera indirecta, en el marc de les relacions de producci\u00f3 i en la sobreestructura que modifiquen gradualment o b\u00e9 desborden en un moment donat. per exemple, a mesura que el capitalisme va anar avan\u00e7ant, s'ampliaren els sectors socials de treballadors qualificats i tamb\u00e9 sense qualificar. despr\u00e9s, sorgiren les organitzacions sindicals i els partits de classe. aquestes noves organitzacions varen imposar modificacions en el dret laboral, de reuni\u00f3 i fins i tot en la composici\u00f3 del parlament i el car\u00e0cter i composici\u00f3 dels governs. quan el desenvolupament de les forces productives topa amb obstacles seriosos en el marc de determinades relacions de producci\u00f3 i de la seva corresponent sobreestructura pol\u00edtica sorgeixen crisis socials i pol\u00edtiques molt profundes.els mitjans de producci\u00f3 s\u00f3n la terra, els recursos naturals i la tecnologia, que s\u00f3n necessaris per a la producci\u00f3 de b\u00e9ns materials.\nles relacions de producci\u00f3 fan refer\u00e8ncia a les relacions socials i t\u00e8cniques en les quals els individus intervenen, i utilitzen aquests mitjans de producci\u00f3. comprenen les relacions dels humans en el proc\u00e9s de producci\u00f3, sobretot les relacions respecte de la propietat. les relacions d'intercanvi de les activitats, de cooperaci\u00f3, de divisi\u00f3 del treball, la posici\u00f3 i les relacions dels diferents grups i classes socials en la producci\u00f3 i en les relacions de distribuci\u00f3. el r\u00e8gim de propietat dominant en cada formaci\u00f3 social determina el car\u00e0cter de conjunt de la formaci\u00f3 social (esclavisme, feudalisme, capitalisme...). qualsevol canvi profund de l'estructura social i pol\u00edtica exigeix un canvi fonamental en les relacions de propietat, en relaci\u00f3 als mitjans de producci\u00f3 (terra, m\u00e0quines, edificis, eines, etc.). en darrer terme, el factor que decideix sobre les relacions de producci\u00f3 \u00e9s el de les forces productives i del seu desenvolupament: sempre que aquestes es desenvolupin b\u00e9 en el marc d'unes determinades relacions de producci\u00f3, aquest marc experimentar\u00e0 adaptacions. en canvi, quan el marc esdev\u00e9 un obstacle, les forces productives acaben per desbordar-lo.l'estructura econ\u00f2mica determina o condiciona la superestructura constitu\u00efda per les formes de consci\u00e8ncia o formes ideol\u00f2giques, que s\u00f3n el conjunt de representacions (idees, imatges, mites...) i valors d'una societat en un moment donat. la ideologia dominant en cada moment correspon a la ideologia de la classe tamb\u00e9 dominant. com a tal, tendeix a justificar l'estructura econ\u00f2mica del moment present.\nen la societat capitalista, la superestructura burgesa capitalista (estat, pol\u00edtica, religi\u00f3, moral, art...) \u00e9s alienadora: respon i defensa els interessos burgesos. el conflicte esclata gr\u00e0cies al desenvolupament normal de les forces productives, les quals ja no troben el marc adequat \u2013sin\u00f3 \u00fanicament traves- en les relacions de producci\u00f3; d'aquesta manera, s'instaura una fase de revoluci\u00f3 social que transforma tamb\u00e9 la superestructura ideol\u00f2gica. es compr\u00e8n, doncs, que marx pens\u00e9s que el desenvolupament del sistema capitalista de producci\u00f3 conduiria inevitablement a la superaci\u00f3 de la societat burgesa i de la propietat privada.\nen conclusi\u00f3, la hist\u00f2ria \u00e9s condu\u00efda (no \u00fanicament, per\u00f2 s\u00ed principalment) pel desenvolupament de les forces de producci\u00f3, la principal de les quals \u00e9s el treball hum\u00e0. en definitiva, \u00e9s l'individu, el treballador, l'actor principal de la hist\u00f2ria. per\u00f2 aquesta hist\u00f2ria nom\u00e9s pot avan\u00e7ar al preu de contradiccions i lluites. i en aquesta lluita, les forces de la consci\u00e8ncia de classe exerceixen un paper important.\n\n\n=== socialisme i comunisme ===\ntots els modes de producci\u00f3 s'han caracteritzat pel mateix conflicte de classes. el materialisme hist\u00f2ric descriu la direcci\u00f3 d'aquest proc\u00e9s vers la desaparici\u00f3 de les classes i la instauraci\u00f3 del comunisme, despr\u00e9s de passar pel socialisme.\nen una societat en lluita de classes, l'estat pret\u00e9n ser l'intermediari just entre interessos contraposats, per\u00f2 en realitat \u00e9s l'instrument que la classe dominant utilitza per a mantenir la seva posici\u00f3. la fase capitalista, presidida per la propietat privada, ser\u00e0 substitu\u00efda per la dictadura del proletariat, que eliminar\u00e0 la forma privada de propietat, i per la societat comunista: una societat sense classes en la qual imperar\u00e0 la propietat col\u00b7lectiva i l'estat ser\u00e0 abolit. una societat en qu\u00e8 \u00abel lliure desenvolupament de cada persona ser\u00e0 condici\u00f3 necess\u00e0ria per al lliure desenvolupament de tots\u00bb. segons marx, la desaparici\u00f3 de les classes socials permetria a la humanitat viure finalment en pau, en igualtat i llibertat.\nmarx va creure que el frac\u00e0s del capitalisme era inevitable en detriment del comunisme: \u00abel desenvolupament de la ind\u00fastria moderna concep de cap a peus la mateixa idea en qu\u00e8 la burgesia produeix i s'apropia dels productes. el que la burgesia produeix, sobretot, \u00e9s la seva tomba. la seva caiguda i la vict\u00f2ria del proletariat s\u00f3n inequ\u00edvocament inevitables\u00bb.\nel comunisme, futur estat de la societat, es considera la negaci\u00f3 del treball actual en el capitalisme. marx va escriure en la ideologia alemanya: \u00abel comunisme no \u00e9s per a nosaltres un estat que ha de ser establert, un ideal la realitat del qual s'ha d'ajustar per si mateixa. anomenem comunisme el moviment vertader que aboleix l'estat actual de les coses. les condicions d'aquest moviment venen de les premisses existents d'ara\u00bb.\n\n\n== el llegat de marx en el panorama intel\u00b7lectual i pol\u00edtic ==\nla import\u00e0ncia del pensament de karl marx en el panorama intel\u00b7lectual i pol\u00edtic del m\u00f3n contemporani es prolongar\u00e0 en diverses direccions al llarg de tot el segle xx, i provocar\u00e0 reaccions contr\u00e0ries, adhesions i reinterpretacions diverses.\nen el segle xix, les principals cr\u00edtiques provenien d'intel\u00b7lectuals i organitzacions del moviment obrer que sostenien postures pol\u00edtiques diferents de les de marx. entre d'altres, mikha\u00efl bakunin, anarquista i rival en la inspiraci\u00f3 de la internacional.\ndurant l'\u00faltim ter\u00e7 del segle xix i, sobretot durant el segle xx, la influ\u00e8ncia de marx ha estat variable: a l'europa de l'est, fins a l'acabament de la guerra freda, la teoria sociol\u00f2gica s'ha identificat amb la teoria marxista; per\u00f2 en altres parts del m\u00f3n, especialment als estats units, marx ha estat pr\u00e0cticament ignorat com a pensador de rellev\u00e0ncia sociol\u00f2gica. la influ\u00e8ncia de marx a l'europa occidental ha estat variable. la for\u00e7a del marxisme en els ambients intel\u00b7lectuals i organitzacions pol\u00edtiques va fer que nombrosos pensadors conservadors i liberals intentessin refutar-lo.algunes cr\u00edtiques se centren en elements concrets de l'obra de marx, mentre unes altres s'oposen a alguna de les versions del c\u00e0non marxista elaborat per les organitzacions pol\u00edtiques i els intel\u00b7lectuals socialistes o comunistes.el frac\u00e0s de les societats anomenades comunistes i el seu gir vers una economia capitalista fa necessari replantejar el paper de la teoria marxiana tal com ha estat aplicada per aquestes, igual com les peri\u00f2diques crisis i contradiccions insalvables del capitalisme han donat renovada vig\u00e8ncia a les seves teories. alhora, un altre debat important \u00e9s entre les diverses interpretacions que es fan de l'obra de marx. en qualsevol cas, marx va oferir una teoria filos\u00f2fica, hist\u00f2rica, econ\u00f2mica i sociol\u00f2gica coherent que pot emprar-se per a analitzar els sistemes socials. ha estat discutit fins a quin punt la seva teoria va tenir m\u00e9s o menys relaci\u00f3 amb la creaci\u00f3 posterior de les societats anomenades comunistes; o si aquestes van contradir-ne la teoria.\n\n\n== l'obra matem\u00e0tica de marx ==\n\nmarx \u00e9s conegut com a fil\u00f2sof, com a humanista, intel\u00b7lectual, com a pensador revolucionari. els seus estudis econ\u00f2mics i sociol\u00f2gics s\u00f3n famosos, resumits en la seva gran obra, el capital. per\u00f2, poca cosa se'n sap sobre la seva afici\u00f3 per les matem\u00e0tiques, ni de l'exist\u00e8ncia dels seus tractats i cartes matem\u00e0tiques. tanmateix, marx dedic\u00e0 tota la seva vida a l'estudi i an\u00e0lisi dels fen\u00f2mens socials, i ho va voler fer amb tant de rigor que va acabar completament lliurat a l'estudi de les matem\u00e0tiques. marx neix en ple desenvolupament de la revoluci\u00f3 industrial, \u00e9s testimoni del creixement del capitalisme, de la creaci\u00f3 de noves classes socials i canvis en el model productiu, fet que va afavorir el seu inter\u00e8s per l'an\u00e0lisi dels fen\u00f2mens socials. el seu objectiu \u00e9s analitzar la realitat sense pressup\u00f2sits ni prejudicis ideol\u00f2gics, \u00e9s a dir, busca desenvolupar un m\u00e8tode emp\u00edric que li ho permeti. per aix\u00f2 mateix, juntament amb engels, desenvolupa el materialisme hist\u00f2ric, el qual es basa en dades, resultats i avan\u00e7os cient\u00edfics. per\u00f2 aquest cop volen analitzar el capitalisme tenint en compte el seu car\u00e0cter hist\u00f2ric, transitori, evolutiu i no com una cosa est\u00e0tica o producte d'una evoluci\u00f3 natural. en aquell moment, si no l'\u00fanica eina, la m\u00e9s rigorosa era el c\u00e0lcul infinitesimal. aquest inclou l'estudi de l\u00edmits, derivades, integrals i s\u00e8ries finites, i consisteix b\u00e0sicament en l'estudi del canvi, de l'evoluci\u00f3.\nla seva obsessi\u00f3 principal era entendre el funcionament del capitalisme i, per aix\u00f2, havia d'entendre els problemes de circulaci\u00f3 del capital i la funci\u00f3 del tipus de canvi. per fer-ho, recorre, en primer lloc, a l'estudi de l'aritm\u00e8tica comercial, per\u00f2 es troba davant del mateix problema: ell vol analitzar la realitat en la seva evoluci\u00f3, en el seu automoviment, i l'aritm\u00e8tica no li ho permet. aix\u00ed, es troba totalment abocat a l'estudi i \u00fas del c\u00e0lcul infinitesimal. per\u00f2, aprofundint-hi, descobreix una cosa que el pertorbar\u00e0 durant la resta de la seva vida i que concentrar\u00e0 tot el seu inter\u00e8s i energia: el misticisme que envolta el c\u00e0lcul infinitesimal. per a ell, \u00e9s fonamental demostrar el seu rigor com a ci\u00e8ncia exacta si vol provar que el materialisme hist\u00f2ric \u00e9s una realitat. s'endinsa en aquesta aventura estudiant tots els manuals i vessants possibles. finalment, desenvolupa diversos m\u00e8todes i s\u00edmbols propis: proposa un proc\u00e9s de diferenciaci\u00f3 \"algebraica\" per a determinats tipus de funci\u00f3, busca un algoritme per esbrinar si una funci\u00f3 t\u00e9 derivada, i en aquest cas, trobar-la, presenta tamb\u00e9 les funcions desenvolupables en s\u00e8ries completes com a objecte de diferenciaci\u00f3 algebraica, i ja parla dels sentits d'una funci\u00f3, \u00e9s a dir, \"procedents de x\", o \"anant cap a x\", entre molts altres. evidentment, no resoldr\u00e0 el problema del misticisme, per\u00f2 finalment escriur\u00e0 nombrosos esborranys i cartes -escrits encara no publicats-, explicant totes les etapes hist\u00f2riques fonamentals del c\u00e0lcul infinitesimal. per a ell, es resumeixen en aquests tres per\u00edodes:1. el c\u00e0lcul diferencial m\u00edstic de newton i leibniz\n2. el c\u00e0lcul diferencial racional d'euler i d'alembert\n3. el c\u00e0lcul purament algebraic de lagrange\ntot el que es coneix de la seva obra matem\u00e0tica s'ha extret de les cartes que s'enviava amb amics i personalitats de l'\u00e8poca, explicant la seva traject\u00f2ria i els seus descobriments. de fet, la seva gran obra va ser editada i publicada pel seu \u00edntim amic engels un cop mort marx. la majoria de material original de marx es conserva en poder del govern rus, i no ha estat fins ara editat ni publicat. est\u00e0 en marxa el projecte internacional mega que posar\u00e0 a l\u2019abast tots els textos de marx i engels.\n\n\n== recull d'edicions catalanes d'obres de marx ==\nla ideologia alemanya (2 volums); karl marx, friedrich engels; traducci\u00f3 a cura de jordi moners i sinyol. barcelona: laia, 1987.la mis\u00e8ria de la filosofia: resposta a la filosofia de la mis\u00e8ria de proudhom, karl marx; prefaci de f. engels; traducci\u00f3 de jordi arquer. barcelona: marxista, 1937.la mis\u00e8ria de la filosofia: resposta a la filosofia de la mis\u00e8ria de proudhom, karl marx; prefaci de f. engels. barcelona: 7x7, dl 1979.manifest del partit comunista / karl marx i frederich engels; versi\u00f3 d'e. granier-barrera; introducci\u00f3 de m. serra i moret. barcelona: arc de ber\u00e0, 1930.manifest del partit comunista; carles marx i frederic engels. barcelona: treball, 1948.manifest del partit comunista; karl marx, friedrich engels; presentaci\u00f3: jes\u00fas m\u00aa rod\u00e9s; pr\u00f2leg per manuel serra i moret i joan comorera; [traducci\u00f3 directa de l'alemany per pau cirera]. barcelona: undarius, 1976.manifest del partit comunista; k. marx, f. engels; [traducci\u00f3 de jordi moners i sinyol. barcelona: la magrana: edicions 62, 1977. reeditat per tigre de paper, 2015 i 2016.manifest comunista; karl marx, friedrich engels; [traducci\u00f3: gl\u00f2ria battestini]. barcelona: lub, 1997.manuscrits economicofilos\u00f2fics / karl marx; traducci\u00f3 i edici\u00f3 a cura de gerard vilar. barcelona: edicions 62, 1991.teoria econ\u00f2mica / karl marx; a cura de robert freedman; introducci\u00f3 de harry schwartz; [traducci\u00f3 de jordi sol\u00e9-tura]. barcelona: edicions 62, 1967.el capital (6 volums). traducci\u00f3 i edici\u00f3 a cura de jordi moners. barcelona: edicions 62, 1983. reeditat per tigre de paper, 2018.cr\u00edtica dels programes de gotha i erfurt / karl marx i friedrich engels. barcelona: edicions 62, 1971.la guerra civil a fran\u00e7a el 1871; introducci\u00f3 de friedrich engels. barcelona: edicions 62, 1970.cartes a kugelmann (1862-1874) / karl marx; introducci\u00f3 d'e. czobel. barcelona: edicions 62, 1970.cartes sobre el capital; k. marx i f. engels; [recull de cartes i notaci\u00f3 realitzats per g. badia; traducci\u00f3 de r. folch; revisi\u00f3 de s. soler]. barcelona: edici\u00f3 de materials, 1967.\n\n\n== vegeu tamb\u00e9 ==\nllei de bronze dels salaris.\nopi del poble.\n\n\n== refer\u00e8ncies ==\n\n\n== enlla\u00e7os externs ==\ndossier del professor dr. ramon alcoberro\np\u00e0gina del web de filosofia \"fil\u00f2polis\" del professor lloren\u00e7 vallmaj\u00f3\nkarl marx (catal\u00e0) a marxists internet archive (mia) (amb llic\u00e8ncia gfdl)."