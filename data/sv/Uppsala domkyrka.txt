"uppsala domkyrka \u00e4r en katedral i gotisk stil. exteri\u00f6rt \u00e4r den huvudsakligen en nygotisk tegelefterbildning av fransk h\u00f6ggotik runt en medeltida stomme. den \u00e4r domkyrka i uppsala \u00e4rkestift, f\u00f6rsamlingskyrka f\u00f6r uppsala domkyrkof\u00f6rsamling, och utg\u00f6r en rikshelgedom f\u00f6r svenska kyrkan. i kyrkan f\u00f6rvaras sankt eriks reliker i eriks skrin och en relik av den heliga birgitta i ett silverskrin i finstakoret. sankt erik blev sedermera sveriges nationalhelgon och heliga birgitta blev europas skyddspatron. kyrkan har ocks\u00e5 traditionellt varit den svenska kr\u00f6ningskyrkan f\u00f6r nya kungar och drottningar. den invigdes slutgiltigt 1435 och hade sankt erik, sankt lars och sankt olof som skyddspatroner.\nkyrkan \u00e4r tillsammans med nidarosdomen i trondheim och mariakyrkan i gdansk den st\u00f6rsta i \u00f6stersj\u00f6regionen (och st\u00f6rst i norden; 118,7 meter l\u00e5ng och lika h\u00f6g i de b\u00e5da v\u00e4sttornen). den st\u00f6rsta av dess fem kyrkklockor, kallad storan, \u00e4r med sina 7 360 kg sveriges st\u00f6rsta kyrkklocka.\nsvenska kyrkan g\u00f6r uppskattningen att cirka en halv miljon m\u00e4nniskor bes\u00f6ker uppsala domkyrka varje \u00e5r. bland kyrkoskatterna finns bland annat det f\u00f6rgyllda skrinet med erik den heliges reliker som st\u00e5r i ett sidokapell n\u00e4ra h\u00f6galtaret. \u00e4ven gustav vasa, johan iii och deras gem\u00e5ler, magnus stenbock, emanuel swedenborg, carl von linn\u00e9 och nathan s\u00f6derblom \u00e4r begravda i uppsala domkyrka. i norra tornet finns sedan renoveringen p\u00e5 1970-talet ett museum med kyrkliga textilier. s\u00f6dra portalen har en rik upps\u00e4ttning stenskulpturer fr\u00e5n b\u00f6rjan av 1300-talet och ovanf\u00f6r den finns sonens f\u00f6nster, under medeltiden kallat stora glas, som \u00e4r sveriges st\u00f6rsta kyrkf\u00f6nster (totalt 119 kvadratmeter).\ndomkyrkan \u00e4r av gammal h\u00e4vd en av landets kr\u00f6ningskyrkor, och sedan kristoffer av bayern som kr\u00f6ntes 1441 kr\u00f6ntes de flesta svenska monarker fram till ulrika eleonora 1719 i domkyrkan. undantaget karl xii, drottning kristina, och kristian ii som alla kr\u00f6ntes i stockholm.\n\n\n== kyrkans historia ==\n\n\n=== byggnadshistoria ===\nefter en brand i den tidigare domkyrkan (i gamla uppsala) gav p\u00e5ven \u00e5r 1258 tillst\u00e5nd att flytta biskopss\u00e4tet ifr\u00e5n gamla uppsala till nuvarande uppsala (\u00f6stra aros). flyttningen till domberget i nuvarande uppsala skedde 1273, och till en b\u00f6rjan torde sankt erik kapell anv\u00e4nts f\u00f6r gudstj\u00e4nsterna. \u00e4ldre uppgifter om att trefaldighetskyrkans f\u00f6reg\u00e5ngare skulle ha legat p\u00e5 nuvarande domkyrkans plats \u00e4r sannolikt felaktiga.\n\n\n==== fr\u00e5n grundl\u00e4ggning till zettervall ====\nbygget b\u00f6rjade 1272 eller 1273 under ledning av en anonym fransk arkitekt. det avbr\u00f6ts tillf\u00e4lligt omkring 1280, troligen p\u00e5 grund av pengabrist, och den franska byggnadshyttan reste hem. de hann bygga nedre delarna av kapitelsalen (nuvarande jagellonska gravkoret) och de tv\u00e5 kapellen p\u00e5 nordsidan av koret (se planritning). materialet var fr\u00e4mst tegel, men kalksten fr\u00e5n gotland och fr\u00e5n ett mindre stenbrott i lena socken anv\u00e4ndes f\u00f6r pelare, f\u00f6nster och andra detaljer.\n1287 inkallades en ny grupp fransm\u00e4n under ledning av stenm\u00e4staren etienne de bonneuil. bygget fortsatte d\u00e4r den tidigare byggnadshyttan hade slutat, med anv\u00e4ndande av samma ritningar. man byggde medsols runt koret, och senast 1310 kunde sydportalen tas i bruk. den blev nordens mest utsmyckade portal, med en m\u00e4ngd reliefplattor och skulpturer i nischer. men den var inte avpassad f\u00f6r klimatet och fick efterhand stora skador som bara hj\u00e4lpligt reparerades. nordportalen byggdes n\u00e5gra \u00e5r senare, med en enklare och klimatt\u00e5ligare utformning. fram till 1430-talet hade kyrkan bara dessa tv\u00e5 portaler, och de hade stora skulpturer av skyddshelgonen sankt erik och sankt lars. eriksbilden (f\u00f6rsvunnen sedan 1500-talet) stod i den s\u00f6dra portalen, larsbilden (bevarad f\u00f6rutom huvudet) i den norra. gravstenar tyder p\u00e5 att h\u00f6gkoret togs i bruk mellan 1314 och 1318, med ett tillf\u00e4lligt tak p\u00e5 l\u00e5g h\u00f6jd. det sista sp\u00e5ret av den franska byggnadshyttan \u00e4r norra korsarmens rosf\u00f6nster, som sattes in omkring 1330. f\u00f6nstret var s\u00e5 brett att tegel inte skulle ha klarat belastningarna vid sidorna, vilket gjorde att hela muren byggdes av kalksten.\nman hade redan fr\u00e5n b\u00f6rjan f\u00f6rberett f\u00f6r att kunna avsluta bygget efter att enbart koret och tv\u00e4rskeppet blivit f\u00e4rdiga, utan n\u00e5got l\u00e5nghus. omkring 1360 stod detta bygge klart, f\u00f6rutom n\u00e5gra valv kring korsmitten.\n1366 n\u00e4mns en nikolaus (nils) fr\u00e5n v\u00e4ster\u00e5s som byggets ledare, och troligen var det han som p\u00e5b\u00f6rjade l\u00e5nghuset. enligt ursprungsplanerna skulle l\u00e5nghuset inte haft n\u00e5gra sidokapell, men s\u00e5dana hade blivit vanliga p\u00e5 kontinenten och tillfogades nu ritningen. 1380 omtalas ett av kapellen p\u00e5 nordsidan, och det anges att detta byggnadsparti var nytt. sydsidan p\u00e5b\u00f6rjades n\u00e5got decennium efter nordsidan. 1402 intr\u00e4ffade ett ras p\u00e5 sydsidan, men troligen f\u00f6rsenades bygget bara ett par \u00e5r.\n1431 p\u00e5b\u00f6rjades v\u00e4stpartiet, och till en b\u00f6rjan koncentrerade man sig p\u00e5 portalen och rosf\u00f6nstret ovanf\u00f6r. det var med detta of\u00e4rdiga v\u00e4stparti som domkyrkan invigdes 1435. att domkyrkan nu hade f\u00e5tt tre portaler gjorde att skulpturerna flyttades om. erik sattes i v\u00e4stportalen, lars i s\u00f6der. en olovsskulptur som troligen hade st\u00e5tt i eriks och olovs kor flyttades ut till nordportalen och fick en ny sockel f\u00f6r att passa i storlek. denna skulptur har givit upphov till tron att olov var ett av kyrkans skyddshelgon, men det \u00e4r fel.[k\u00e4lla beh\u00f6vs] v\u00e4sttornen b\u00f6rjade byggas i slutet av 1430-talet. p\u00e5 1400-talet fick norra och s\u00f6dra korsarmen varsin murad l\u00e4ktare, och en tredje l\u00e4ktare fanns under s\u00f6dra v\u00e4sttornet. 1447 drabbades domkyrkan av en brand, men att inga inventarier f\u00f6rst\u00f6rdes visar att alla valv nu fanns p\u00e5 plats. bygget fortsatte med de h\u00f6ga v\u00e4sttornen, men troligen var de inte f\u00e4rdiga d\u00e5 reformationen 1527 drog undan det ekonomiska underlaget f\u00f6r kyrkbygget.\nefter en stor brand 1572 underst\u00f6ddes reparationerna av kung johan iii, och under denna tid tillfogades str\u00e4vb\u00e5gar p\u00e5 utsidan. nya h\u00f6ga tornspiror i nederl\u00e4ndsk ren\u00e4ssansstil byggdes 1614\u20131619 efter ritningar av gerhard de besche, senare f\u00f6ljd av en snarlik takryttare. med det oxenstiernska gravkoret, troligen efter nicodemus tessin d.y:s ritningar, fick planformen sin nuvarande utstr\u00e4ckning 1691\u20131692. 1702 f\u00f6rst\u00f6rdes kyrkan, och n\u00e4stan alla inventarier, i en v\u00e5ldsam brand. \u00e5terst\u00e4llningsarbetet skedde i etapper och fullbordades av l\u00e5ga tornhuvar 1741\u20131748, ritade av \u00f6verintendenten carl h\u00e5rleman. de skadade, men bevarade gotiska murarna kompletterades med str\u00e4vb\u00e5gar, yttertak och inredning i barockstil. \u00e5ren 1831\u20131841 omgestaltades vasakoret och f\u00f6rs\u00e5gs med fresker av johan gustaf sandberg och glasm\u00e5lningar av johan way.\nunder sent 1860- och tidigt 1870-tal arbetade arkitekten adrian crispin peterson med flera projekt r\u00f6rande interi\u00f6ren i egenskap av e.o. arkitekt vid \u00f6verintendents\u00e4mbetet, samt enda praktiserande arkitekt i uppsala under perioden. f\u00f6rutom en ny orgelfasad, finns ritningar p\u00e5 sk\u00e4rmv\u00e4ggar, skrank, och f\u00f6rslagsritningar p\u00e5 renovering av sturarnas gravkor.\n\n\n==== fr\u00e5n och med zettervall till nutid ====\n\u00e5ren 1885\u20131893 gjordes en omfattande restaurering, ledd av helgo zettervall. han l\u00e4t riva v\u00e4stpartiets och tornens ytterh\u00f6ljen liksom det mesta av exteri\u00f6rens ytbekl\u00e4dnad i resten av kyrkan. det ursprungliga handslagna teglet ersattes av maskinslaget tegel, med annan f\u00e4rg och struktur. ursprungliga ytor finns dock kvar i n\u00e4stan alla byggnadspartier. nya str\u00e4vb\u00e5gar byggdes, och murkr\u00f6nen fick gesimser och fialer. tornen gjordes lika h\u00f6ga som kyrkan \u00e4r l\u00e5ng och kr\u00f6ntes med de nuvarande tornspirorna, vars stommar av j\u00e4rn restes i snabb takt sommaren 1889. korsmitten fick \u00e5terigen en takryttare, s\u00e5 som den haft fram till 1702.\nzettervalls avsikt med restaureringen var att ge kyrkan en enhetlig karakt\u00e4r med utg\u00e5ngspunkt fr\u00e5n den franska h\u00f6ggotiska katedralarkitektur som pr\u00e4glade planen och kyrkorummet. senare till\u00e4gg med annan karakt\u00e4r, som tornens sengotiska fasader och tornhuvarna i senbarock omgestaltades d\u00e4rf\u00f6r. restaureringsprincipens fr\u00e4mste f\u00f6retr\u00e4dare var viollet-le-duc, som restaurerat flera katedraler i frankrike. en motsvarande restaurering hade zettervall genomdrivit av lunds domkyrka. n\u00e4r anton niklas sundberg, som verkat i lund, tilltr\u00e4dde som \u00e4rkebiskop f\u00f6rmedlade han kontakten med zettervall, som l\u00e4mnade ett f\u00f6rsta restaureringsf\u00f6rslag 1875. \n\ninv\u00e4ndigt var de fr\u00e4msta f\u00f6r\u00e4ndringarna att kyrkorummet f\u00f6rs\u00e5gs med muralm\u00e5lningar, att f\u00f6nstren f\u00f6rs\u00e5gs med nya masverk och glasm\u00e5lningar efter medeltida f\u00f6rebilder och att altaruppsatsen och b\u00e4nkinredningen byttes ut mot en ny som till stilen ansl\u00f6t till gotiken. senare tillsatser avl\u00e4gsnade, som f\u00f6rst\u00e4rkningar av l\u00e5nghusets pelare. dock bevarade man gravmonumenten med deras skilda former. som medhj\u00e4lpare hade zettervall bland andra emil langlet och agi lindegren. f\u00f6r kyrkorummets utsmyckning anlitades flera unga konstn\u00e4rer, som senare gjorde egen karri\u00e4r under 1900-talet. \nzettervall hade f\u00f6r exteri\u00f6rens detaljer \u00f6nskat kalksten precis som i de franska katedralerna. men av bland annat kostnadssk\u00e4l f\u00f6ll valet ist\u00e4llet p\u00e5 det nya och i stort obepr\u00f6vade materialet cement. franska experter hade dessutom f\u00f6rs\u00e4krat zettervall om att cementen med tiden skulle bilda en patina som skulle skydda mot frostspr\u00e4ngning och g\u00f6ra cementen starkare. cementen b\u00f6rjade dock vittra och falla ner. under 1930- till in p\u00e5 1960-talen fick man d\u00e4rf\u00f6r g\u00e5 in genom kyrkans huvudportal under ett skyddstak som str\u00e4ckte sig en bra bit ut p\u00e5 domkyrkoplan. restaureringsprinciperna hade ocks\u00e5 redan n\u00e4r zettervall p\u00e5b\u00f6rjade sitt arbete b\u00f6rjat sv\u00e4nga mot en st\u00f6rre f\u00f6ljsamhet till byggnadens f\u00f6ruts\u00e4ttningar samtidigt som synen p\u00e5 1800-talets arkitektur generellt var mycket negativ vid denna tid. under beteckningen \"skyddsarbeten\" f\u00f6renklades fasaderna \u00e5ren 1935\u20131953. f\u00f6r ledningen stod ingenj\u00f6r henrik kre\u00fcger. p\u00e5 1940-talet revs de flesta str\u00e4vb\u00e5garna och ersattes med nya. de var av samma typ som kyrkan hade haft f\u00f6re restaureringen, men var ocks\u00e5 en del av en aldrig genomf\u00f6rd omvandling av domkyrkan efter f\u00f6rslag av arkitekten ragnar \u00f6stberg.\n\nfr\u00e5n och med 1930-talet till 1970-talet diskuterades fr\u00e5gan om kyrkans stil och stilistiska helhet; zettervalls nygotik stod hos antikvarier och arkitekter fortfarande l\u00e5gt i kurs. efter att flera arkitekter gjort nya f\u00f6rslag fick arkitekten \u00e5ke porne i uppdrag att leda en ny restaurering enligt den f\u00f6rsiktiga senmodernismens ideal med \u00e5terknytning till den tegelgotik som f\u00f6re zettervalls restaurering pr\u00e4glat domkyrkan fast \u00e4nnu enklare och robustare och med pregnant storskaliga kantiga former. mot detta anf\u00f6rdes att \u00e4ven zettervalls verk var en del av byggnadens historia och att m\u00e5nga uppsalabor var k\u00e4nslom\u00e4ssigt f\u00e4sta vid sin domkyrka s\u00e5 som den var. slutet blev att man \u00e5ren 1972\u20131976 restaurerades kyrkan grundligt, men l\u00e4t den i princip beh\u00e5lla sin form.\n\n\n=== kyrkolivets historia ===\ndomkyrkan har genom hela sin historia varit ett levande gudstj\u00e4nstrum. under medeltiden anv\u00e4ndes den f\u00f6r \u00e4rkebiskopens och domkapitlets gemensamma dagliga gudstj\u00e4nster och varje kor hade s\u00e4rskilda altaren. sedan reformationen \u00e4r domkyrkan centrum f\u00f6r domkyrkof\u00f6rsamlingens gudstj\u00e4nstliv. i dess mitt st\u00e5r h\u00f6gm\u00e4ssan varje s\u00f6ndag klockan 11. dessutom \u00e4r det m\u00e4ssor och b\u00f6negudstj\u00e4nster varje vardag. sturekoret fungerar som avskild plats f\u00f6r mindre gudstj\u00e4nster och kyrkliga handlingar (dop och vigsel). domkyrkan har ocks\u00e5 ett rikt musikliv med musikgudstj\u00e4nster och konserter som \u00e5terkommande inslag.\n\n\n== exteri\u00f6r ==\nuppsala domkyrka \u00e4r en femskeppig, korsformad katedral efter fransk modell, med en kapellkrans runt h\u00f6gkoret och ett st\u00f6rre \"v\u00e5rfrukor\" (nu vasakoret) i den \u00f6stra \u00e4nden. den \u00e4r uppf\u00f6rd i tegel med detaljer av kalksten och vattholmamarmor. grunden \u00e4r av granit. de tv\u00e5 v\u00e4sttornen kr\u00f6ns av mycket h\u00f6ga tornspiror i koppar, och \u00f6ver korsmitten st\u00e5r en typiskt fransk takryttare i koppar och tr\u00e4. platserna p\u00e5 tv\u00e4rskeppens gavlar d\u00e4r det under st\u00f6rre delen av kyrkans historia st\u00e5tt fialer st\u00e5r nu tomma, likas\u00e5 h\u00f6rnen p\u00e5 tornens ovansida d\u00e4r zettervall placerade toureller. klerestoriev\u00e5ningen st\u00f6ds av p\u00e5 sydsidan och runt h\u00f6gkoret kontreforter av barockkarakt\u00e4r och p\u00e5 nordsidan gotiska str\u00e4vb\u00e5gar.\n\n\n== interi\u00f6r ==\n\n\n=== finstakoret ===\ni finstakoret finns den heliga birgittas och erik den heliges reliker (se nedan).\ni finstakoret ligger \u00e4ven birgittas f\u00f6r\u00e4ldrar, lagman birger persson och hans hustru ingeborg av finsta, och birgittas syskon begravda. till v\u00e4nster p\u00e5 gravstenen finns s\u00f6nerna avbildade och till h\u00f6ger d\u00f6ttrarna. ton\u00e5rsdottern birgitta finns avbildad l\u00e4ngst ner till h\u00f6ger. denna gravsten \u00e4r en av domkyrkans \u00e4ldsta.\np\u00e5 golvet finns en minnesplatta fr\u00e5n p\u00e5ven johannes paulus ii:s bes\u00f6k i sverige 1989.\n\n\n=== sturekoret ===\nh\u00e4r \u00e4r bland annat de medlemmar begravda av adels\u00e4tten sture, vilka m\u00f6rdades av erik xiv i sturemorden i f\u00e4ngelsevalven p\u00e5 uppsala slott 1567. minnestavlan p\u00e5 v\u00e4stra v\u00e4ggen ber\u00e4ttar om dem. de kl\u00e4der de bar vid h\u00e4ndelsen finns bevarade i domkyrkans skattkammare. sturekoret \u00e4r i dag platsen f\u00f6r domkyrkans dagliga, mindre gudstj\u00e4nster.\n\n\n=== vasakoret ===\nkyrkans st\u00f6rsta kor. det invigdes till jungfru maria och kallades tidigare \u00e4ven v\u00e5rfrukoret. se vasakoret, uppsala domkyrka.\n\n\n=== jagellonska koret ===\nmedan kung gustav i, hans tre drottningar, sonen johan iii och dennes andra drottning fick sina gravar under vasakoret, fick johans f\u00f6rsta drottning katarina jagellonica en egen grav i n\u00e4rheten, i gravvalvet under hennes skulpterade monument i det jagellonska koret (i anslutning till det stora monumentet till\u00e4gnat johan sj\u00e4lv).\n\n\n=== vid h\u00f6galtaret ===\nnedanf\u00f6r h\u00f6galtartrappan finns gravh\u00e4llarna \u00f6ver tv\u00e5 av svenska kyrkans mest namnkunniga \u00e4rkebiskopar: laurentius petri d.\u00e4., d\u00f6d 1573, sveriges f\u00f6rsta evangelisk-lutherska \u00e4rkebiskop, och nathan s\u00f6derblom, mottagare av nobels fredspris, ledamot av svenska akademien, d\u00f6d 1931.\n\n\n== reliker ==\n\n\n=== korsreliken ===\ni museet i domkyrkans norra torn finns en korsrelik \u2013 det vill s\u00e4ga ett f\u00f6rem\u00e5l som s\u00e4gs komma fr\u00e5n jesu kors. den \u00e4r infogad i ett altarkors som nu finns i en monter.\n\n\n=== den heliga birgitta ===\ni domkyrkans finstakor finns sedan n\u00e5gra \u00e5r n\u00e5got s\u00e5 ovanligt som ett modernt relikskrin i en luthersk kyrka. domkyrkan fick i slutet av 1980-talet av birgittasystrarna en g\u00e5va: en flisa av den heliga birgittas h\u00f6ftben. denna relik har f\u00e5tt sin plats i kyrkan till minne av en av de mest k\u00e4nda svenskarna genom historien. s\u00e5v\u00e4l skrinet som den omgivande kuben \u00e4r inspirerade av birgittinernas ordensdr\u00e4kt. de fem r\u00f6da punkterna symboliserar kristi fem s\u00e5r (h\u00e4nderna, f\u00f6tterna och i sidan). relikvariet \u00e4r utf\u00f6rt av konstn\u00e4ren bengt olof k\u00e4lde och silversmeden olof sundqvist.\n\n\n=== erik den helige ===\ni finstakoret finns \u00e4ven erik den heliges reliker i ett relikskrin, i f\u00f6rgyllt silver, tillverkat i slutet av 1500-talet.\nerik den helige dog den 18 maj 1160, d\u00e5 p\u00e5ven hette alexander iii. st erikslegenden fr\u00e5n 1200-talet ber\u00e4ttar:\n\nden dagen var kristi himmelsf\u00e4rds fest, d\u00e5 han [kung erik] efter v\u00e5r herre skulle vinna martyrpalmen och fara till himmelen. den dagen bevistade han m\u00e4ssan i heliga trefaldighetskyrkan p\u00e5 berget som kallas v\u00e5r herres berg och d\u00e4r nu domkyrkan st\u00e5r. d\u00e5 bars bud till honom av en av hans m\u00e4n att utanf\u00f6r staden funnos fiender och att det vore r\u00e5dligt att m\u00f6ta dem med vapen.\nhan s\u00e4ges d\u00e5 ha svarat:\n\n\"l\u00e5t mig i lugn \u00e5h\u00f6ra denna h\u00f6gtids stora beg\u00e4ngelse; jag hoppas till herren att det som m\u00e5 \u00e5terst\u00e5 av gudstj\u00e4nsten det skola vi h\u00f6gtidligen f\u00e5 h\u00f6ra annorst\u00e4des.\" n\u00e4r han sagt detta \u00f6verl\u00e4mnade han sig \u00e5t gud, gjorde korstecknet, l\u00e4mnade kyrkan, v\u00e4pnade sig och sina m\u00e4n, och gick med dem \u2013 fast\u00e4n de voro f\u00e5 \u2013 manligen mot fienderna. dessa b\u00f6rjade striden och s\u00e4nde sitt stridsfolk mest mot konungen. n\u00e4r herrens smorde l\u00e5g slagen p\u00e5 marken tillfogade de honom s\u00e5r p\u00e5 s\u00e5r, de pinade och drevo spe med den redan halvd\u00f6de, och avh\u00f6ggo vanv\u00f6rdigt hans v\u00f6rdnadsv\u00e4rda huvud. s\u00e5 gick han segrande fr\u00e5n krig till fred och utbytte saligen det jordiska riket mot det himmelska.\nden d\u00f6de kungen begravdes i gamla uppsala kyrka. st erikslegenden ber\u00e4ttar om flera mirakler som \u00e4gde rum vid kungens d\u00f6d och senare vid hans grav. bland de mirakler som legenden \u00e5terger finns att en k\u00e4lla rann upp p\u00e5 den plats d\u00e4r hans blod f\u00f6rst utg\u00f6ts. sedan 1500-talet utpekas st eriks k\u00e4lla p\u00e5 domkyrkans norra sida, mellan kyrkan och fyris\u00e5n, och \u00e4r markerad med en stor gjutj\u00e4rnspump. den medeltida st eriks k\u00e4lla var den nuvarande slottsk\u00e4llan, 500 m s\u00f6der om domkyrkan. kungen d\u00f6dades p\u00e5 den \u00f6ppna platsen s\u00f6der om domkyrkan. d\u00e4r stod fram till 1700-talet st eriks kapell. lanseringen av erik som helgon skedde under sonen knut erikssons l\u00e5nga regeringstid 1167\u20131196. relikskrinet f\u00f6rdes 1273 fr\u00e5n d\u00e5varande domkyrkan i gamla uppsala till domkyrkobygget i \u00f6stra aros, nuvarande domkyrkan. varje \u00e5r anv\u00e4ndes skrinet i processioner vid s\u00e5dd och sk\u00f6rd och liknande.\n\n\n== inventarier ==\n\n\n=== altarprydnader ===\n\n\n==== burchard prechts altaruppsats ====\nburchard prechts stora altaruppsats i barock fr\u00e5n 1725\u201331, togs bort vid zettervalls restaurering och pryder numera h\u00f6galtaret i gustaf vasa kyrka i stockholm.\n\n\n==== zettervalls altaruppsats ====\nvid restaurering 1885\u201393 tillkom en nygotisk altaruppsats utf\u00f6rd i bonad ljus ek efter ritningar av folke zettervall, son till helgo zettervall. den avl\u00e4gsnades 1964, f\u00f6r att en tid ers\u00e4ttas av sk\u00e5nelask\u00e5pet, och \u00e4r nu magasinerad. krucifixet fr\u00e5n mittpartiets kalvariegrupp anv\u00e4nds vid p\u00e5skfirandet.\n\n\n==== \u00e5ke pornes altaruppsats ====\nden nuvarande altaruppsatsen utg\u00f6rs av ett kors i silver och kristall. korset \u00e4r utf\u00f6rt av bertil berggren-askenstr\u00f6m efter ritningar av \u00e5ke porne och kom p\u00e5 plats vid den av honom ledda restaureringen 1972\u20131976.\n\n\n==== sk\u00e5nelask\u00e5pet ====\np\u00e5 altaret i sturekoret st\u00e5r ett senmedeltida altarsk\u00e5p i ek, tillverkat i bryssel under 1500-talets f\u00f6rsta fj\u00e4rdedel. huvudmotivet \u00e4r ber\u00e4ttelsen om jungfru marias f\u00f6r\u00e4ldrar anna och joakim. det ink\u00f6ptes till domkyrkan fr\u00e5n sk\u00e5nela kyrka 1912.\n\n\n=== predikstol ===\npredikstolen \u00e4r sveriges st\u00f6rsta och anv\u00e4nds bland annat vid h\u00f6gm\u00e4ssan p\u00e5 s\u00f6ndagarna. den \u00e4r ursprungligen en g\u00e5va av \u00e4nkedrottningen hedvig eleonora, efter den stora branden i uppsala 1702. tillverkad av burchard precht, enligt ritningar av nicodemus tessin d.y., och invigd 1710. relieferna p\u00e5 den f\u00f6rest\u00e4ller bland annat johannes d\u00f6paren som predikar i \u00f6knen. p\u00e5 framsidan syns aposteln paulus d\u00e5 han predikar i aten. p\u00e5 v\u00e4nstra sidan syns en illustration av jesu liknelse om arbetarna i ving\u00e5rden, med inneb\u00f6rden att det aldrig \u00e4r f\u00f6r sent att lyssna till guds kallelse. p\u00e5 taket portr\u00e4tteras aposteln paulus som uppburen av \u00e4nglar, samt l\u00e4ngst fram drottningens namnchiffer. helgo zettervall l\u00e4t plocka bort predikstolen under den stora renoveringen f\u00f6r att ers\u00e4tta den med en i gotisk stil. pengarna r\u00e4ckte dock inte, s\u00e5 hedvig eleonoras predikstol kom p\u00e5 plats igen.\n\n\n=== textilier ===\nuppsala domkyrkas samling av textilier omfattar perioden 1275 till idag. en av de mest k\u00e4nda textilierna \u00e4r drottning margaretas gyllene kjortel fr\u00e5n cirka 1400. ett flertal f\u00f6rem\u00e5l \u00e4r utst\u00e4llda i domkyrkans museum som \u00e4r inrymt i det ena tornet. textilierna finns utf\u00f6rligt beskrivna i volym 5 i bokverket uppsala domkyrka.\n\n\n== orglar ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== tidigare orglar ===\n1637\u20131638 byggde domkyrkoorganisten anders bruce i link\u00f6ping en orgel med 23 st\u00e4mmor, tv\u00e5 manualer och pedal. 1681 reparerades orgeln av georg woitzig.\n\n\n==== cahmanorgeln fr\u00e5n 1698 ====\n\u00e5r 1669 fick frantz boll, stockholm, i uppdrag att bygga en cirka 40-st\u00e4mmig orgel p\u00e5 v\u00e4stl\u00e4ktaren. som p\u00e5 andra h\u00e5ll, verkade han dock inte uppgiften helt vuxen.\n\u00e5r 1692 kallade man ist\u00e4llet in hans henrich cahman, som hade g\u00e5tt i l\u00e4ra hos den ber\u00f6mde hans christoph fritzsche i hamburg. han blev 1698 f\u00e4rdig med en tremanualig orgel p\u00e5 50 st\u00e4mmor och pedal, med 16 fots huvudverk, ryggpositiv, br\u00f6stverk och pedaltorn. det var det dittills ambiti\u00f6saste orgelbygget i sverige. orgeln var dock bland det som brann upp i stadsbranden 1702.\n\n\n==== risbergs interimsorgel ====\n\u00e5r 1710 st\u00e4lldes en \u00e5ttafots interimsorgel upp, med tio st\u00e4mmor p\u00e5 en manual, av isac risberg, falun. den anv\u00e4ndes till 1727, s\u00e5ldes sedan och sattes 1741 upp i tj\u00e4llmo kyrka, d\u00e4r den \u00e4nnu finns kvar.\ndisposition (d\u00e5 och nu): \n\n\n==== cahmanorgeln fr\u00e5n 1733 ====\n\u00e5r 1731 fick man slutligen r\u00e5d att anlita hans heinrich cahmans son johan niclas cahman f\u00f6r att bygga en permanent orgel p\u00e5 den nya v\u00e4stl\u00e4ktaren. den blev f\u00e4rdig 1733 och fick 40 st\u00e4mmor p\u00e5 16 fots huvudverk, \u00f6ververk och pedal \u2013 s\u00e5ledes mindre storslagen \u00e4n faderns, men tidsenlig utan ryggpositiv och med f\u00e4rre h\u00f6ga register.\nen viss uppfattning om hur den h\u00e4r orgeln kan ha klingat kan man f\u00e5 av samma m\u00e4stares bevarade orgel i l\u00f6vstabruk och av n\u00e4stan-repliken i falu kristine kyrka.\n\n\n==== setterquistorgeln fr\u00e5n 1924 ====\np\u00e5 den numera rivna gossk\u00f6rsl\u00e4ktaren i s\u00f6dra tv\u00e4rskeppet stod tidigare en orgel byggd av firma setterquist & son p\u00e5 initiativ av \u00e4rkebiskop nathan s\u00f6derblom. dispositionen utarbetades av otto olsson. orgeln hade 18 st\u00e4mmor inkl. 3 transmissioner. orgeln plockades ned i samband med att gossk\u00f6rsl\u00e4ktaren revs 1975. av pipmaterialet \u00e5terst\u00e5r labialklarinetten, bevarad i nuvarande ruffattiorgel, samt diverse andra pipor, \u00e5teranv\u00e4nda i l\u00f6tenkyrkans kororgel samt \u00e5terbrukade i menzelorgeln i s:t eskils kyrka, handen - 1999: gamba 8' (i) och salicional 8' (ii).\ndisposition:\n\n\n=== nuvarande orglar ===\nuppsala domkyrka har fyra orglar: tv\u00e5 stora orglar, en p\u00e5 v\u00e4stl\u00e4ktaren, en i norra tv\u00e4rskeppet, en mindre kororgel och ett positiv i sturekoret.\n\n\n==== \u00e5kermanorgeln ====\nden stora l\u00e4ktarorgeln byggdes 1871 av orgelbyggaren per larsson \u00e5kerman, grundare av \u00e5kerman & lund orgelbyggeri och av samtiden betraktad som sveriges fr\u00e4msta orgelbyggare. kontrakt uppgjordes 14 oktober 1869 p\u00e5 en 50-st\u00e4mmig orgel med 3 manualverk och s\u00e4rskild pedal. verken skulle f\u00f6rses med varsin s\u00e4rskilda pneumatiska maskin. kontraktet ingicks f\u00f6r 43 500 rdr och fri disposition av det gamla verket. ett f\u00f6rskottsbelopp utbetalades. genom sina studier p\u00e5 kontinenten hos orgelbyggarna sonreck i k\u00f6ln och merklin-sch\u00fctze i paris/bryssel f\u00f6rde han med sig flera nymodigheter, s\u00e5som st\u00e4mmorna euphone och fl\u00fbte harmonique. under \u00e5ren 1939\u20131940 anlitades \u00e5terigen \u00e5kerman & lund f\u00f6r en ombyggnad av orgeln, och 1976 genomf\u00f6rdes \u00e4ven en renovering av walter th\u00fcr orgelbyggen. genom en omfattande restaurering utf\u00f6rd 2020-2022 av \u00e5kerman & lund orgelbyggeri har instrumentet i princip helt \u00e5terf\u00f6rts till sitt ursprungliga utf\u00f6rande. orgeln, som \u00e4r den st\u00f6rsta bevarade av per larsson \u00e5kerman och fr\u00e5n 1870-talets sverige, har 50 st\u00e4mmor p\u00e5 tre manualer och pedal.ursprunglig disposition:\ndisposition efter 1941 \u00e5rs ombyggnad:\ndisposition efter 1976 \u00e5rs ombyggnad:\nnuvarande disposition efter 2022 \u00e5rs restaurering:\n\n\n==== ruffattiorgeln ====\ni norra tv\u00e4rskeppet st\u00e5r kyrkans nyaste orgel, invigd 2009. den \u00e4r byggd av den italienska firman fratelli ruffatti. disposition: \n\n\n==== kororgeln ====\nkororgeln i kyrkan byggdes 1950 av marcussen & s\u00f8n i aabenraa i danmark och \u00e4r en mekanisk orgel med slejfl\u00e5dor.\norgeln renoverades och tillbyggdes 1975 av walter th\u00fcr orgelbyggen i torsh\u00e4lla. var en av de f\u00f6rsta kororglarna i sverige och startade en liturgisk reform n\u00e4r den flyttades fr\u00e5n l\u00e4ktaren till koret. den byggdes med 4 fots principal och 15 st\u00e4mmor p\u00e5 tv\u00e5 manualer och pedal, men saknade 16 fots subbas i pedalen f\u00f6r att inte bli f\u00f6r otymplig att flytta; vid renoveringen 1975 byggdes dock denna pedalst\u00e4mma till. fasaden kan tillslutas med tv\u00e5 d\u00f6rrar och tremulanten \u00e4r f\u00f6r hela orgeln.\ndisposition:\n\n\n==== positivet ====\n1964 byggde gebr\u00fcder jehmlich i dresden en orgel med 4 st\u00e4mmor. orgeln flyttades till k\u00f6rsalen vid domkyrkan.\nden nuvarande orgeln i sturekoret byggdes 1981 av robert gustavsson orgelbyggeri i h\u00e4rn\u00f6sand. orgeln \u00e4r mekanisk och har slejfl\u00e5da. orgeln \u00e4r flyttbar.\n\n\n==== diskografi ====\ninspelningar av musik framf\u00f6rd p\u00e5 kyrkans orglar.\n\nthe complete works for organ / frykl\u00f6f, harald, komposit\u00f6r ; gustafsson, ralp, orgel. cd. swedish society discofil scd 1129. 2007.\ng\u00e1rdonyi : from generation to generation / g\u00e1rdonyi, zolt\u00e1n, komposit\u00f6r ; g\u00e1rdonyi, zsolt, orgel. cd. cant 01. 2001.\norgelmusik i uppsala domkyrka / angerdal, lars, orgel. cd. thyr 9701. 1997.\n\n\n== k\u00f6rer ==\ndomkyrkan har f\u00f6r n\u00e4rvarande sex aktiva k\u00f6rer: uppsala domkyrkok\u00f6r, collegium cantorum, schola cantorum, uppsala domkyrkas flickk\u00f6r och uppsala domkyrkas gossk\u00f6r samt sedan 2008 uppsala katedrals\u00e5ngare.\n\n\n== domkyrkotornen ==\ndomkyrkans b\u00e4gge torn \u00e4r 118,7 meter h\u00f6ga. tornens nuvarande spiror \u00e4r fr\u00e5n restaureringen mellan \u00e5ren 1885-1893. i b\u00e5da tornen finns flera kyrkklockor. i januari 2019 inleddes en restaurering av domkyrkotornens spiror. framf\u00f6r tornen har det under en tid varit avst\u00e4ngt med h\u00e4nsyn till arbetet med spirorna. det \u00e4r ett arbete som p\u00e5g\u00e5r i flera \u00e5r. \n\n\n=== kyrkklockor ===\nkyrkan har fem klockor, (storan, thornan, malman, massan och b\u00f6nan), vilka alla h\u00e4nger i norra tornet. den st\u00f6rsta av dem, storan, \u00e4r med sina 7360 kg sveriges st\u00f6rsta kyrkklocka. storan h\u00e4rstammar ursprungligen fr\u00e5n 1634 men g\u00f6ts om efter den stora stadsbranden 1702. vid fyra tillf\u00e4llen per \u00e5r \u2013 jul, ny\u00e5r, p\u00e5sk och pingst - ringer alla fem klockor samtidigt. om en student avlider under sin studietid i uppsala s\u00e5 erbjuds fri begravningsringning med storan. \u00e4ven vid st\u00f6rre akademiska h\u00f6gtider i uppsala rings det i storan. den n\u00e4st st\u00f6rsta, thornan \u00e4r uppkallad efter den polska staden thorn, vilket \u00e4r det tyska namnet p\u00e5 toru\u0144. klockan togs som krigsbyte i polen av karl xii 1703 efter att ha h\u00e4ngt i sankt jacobs kyrka i torun. den \u00e4r med st\u00f6rsta sannolikhet gjuten p\u00e5 1300-talet och v\u00e4ger 3 560 kg.i domkyrkans s\u00f6dra torn h\u00e4nger tv\u00e5 slagklockor som markerar tiden.\n\n\n=== tabell \u00f6ver domkyrkoklockorna ===\n\n\n=== klockringning ===\ninf\u00f6r vardaglig m\u00e4ssa rings det med den klocka som kallas massan. inf\u00f6r b\u00f6ner rings det med b\u00f6nan. helgm\u00e5lsringning rings p\u00e5 helgfria l\u00f6rdagskv\u00e4llar inf\u00f6r s\u00f6ndagen eller helgdagen. inf\u00f6r \"vanliga\" s\u00f6ndagar rings det med malman, massan och b\u00f6nan. inf\u00f6r st\u00f6rre h\u00f6gtider l\u00e4ggs thornan till. inf\u00f6r kyrkans st\u00f6rsta h\u00f6gtider rings det med domkyrkans alla fem klockor. inf\u00f6r h\u00f6gm\u00e4ssa rings det f\u00f6rringningar en timma och en halv timma f\u00f6re utsatt tid. alla fem klockorna ringer samman bland annat vid jul, p\u00e5sk och pingst, samt ny\u00e5rsringningen under ny\u00e5rsnatten. domkyrkan \u00e4r \u00e4ven med i sveriges radios program p\u00e5 ny\u00e5rsnatten, \u201dsveriges domkyrkoklockor ringer in det nya \u00e5ret\". vid s\u00e4rskilda h\u00e4ndelser kan ringningen variera. dagligen kl\u00e4mtas angelus p\u00e5 storan. \n\n\n=== tornpelle ===\ntornpelle var ben\u00e4mningen p\u00e5 brandvakten som vakade \u00f6ver uppsala fr\u00e5n domkyrkotornen. \u00e5r 1759 togs beslutet att en brandvakt skulle vara stationerad i domkyrkotornen.   vakten fanns fram till slutet av 1800-talet, och bostaden i tornet finns kvar \u00e4n idag. om vakten s\u00e5g r\u00f6k, eller annan indikation p\u00e5 brand, skulle han kl\u00e4mta i kyrkklockorna. \u00e5r 1890 avled den siste tornpellen. \n\n\n== urverk ==\ni domkyrkans s\u00f6dra torn finns ett urverk, kopplat till tre urtavlor. urverket \u00e4r kopplat till ett slagverk och tv\u00e5 slagklockor som h\u00e4nger i s\u00f6dra tornet. slagklockorna markerar tiden genom slag varje kvart. i domkyrkans norra torn finns ett mindre urverk. domkyrkans nuvarande urverk tillverkades \u00e5r 1889-1890. \n\n\n== \u00f6vrigt ==\nett ber\u00f6mt astronomiskt ur konstruerades 1506 av petrus astronomus, men f\u00f6rst\u00f6rdes vid branden 1702.\nden \u00e4ngel som pryder kyrkans tak, och som d\u00e4rifr\u00e5n blickar ut \u00f6ver staden uppsala, \u00e4r gjuten i massiv koppar. dess exakta proportioner finns inte i n\u00e5gra originalritningar, men m\u00e4tningar i modern tid visar att den \u00e4r mellan 3 och 4 m h\u00f6g.\n\n\n== k\u00e4nda personer begravda i uppsala domkyrka ==\nerik den helige, svensk kung 1156\u20131160.\nbirger persson (finsta\u00e4tten) (d\u00f6d 1327), lagman i uppland, och hans hustru ingeborg bengtsdotter (d\u00f6d 1314).\nlaurentius petri d.\u00e4., \u00e4rkebiskop.\ngustav vasa, kung 1523\u20131560.\nolof rudbeck d.\u00e4..\nkatarina av sachsen-lauenburg, gustav vasas f\u00f6rsta hustru.\nmargareta eriksdotter (leijonhufvud), gustav vasas andra hustru.\nkatarina gustavsdotter (stenbock), gustav vasas tredje hustru.\njohan iii, gustav vasas son, kung 1568\u20131592.\nkatarina jagellonica, johan iii:s f\u00f6rsta hustru.\ngunilla johansdotter (bielke af \u00e5ker\u00f6), johan iii:s andra hustru.\nelisabet vasa, gustav vasas yngsta dotter, hertiginna av mecklenburg.\ngustav av sachsen-engern-westfalen, gustav vasas dotterson, hertig.\nmagnus stenbock, en av karl xii:s fr\u00e4msta h\u00e4rf\u00f6rare.\ncarl von linn\u00e9, svensk professor i medicin och botanik vid uppsala universitet.\ncarl von linn\u00e9 d.y., son till carl von linn\u00e9.\nsara elisabeth mor\u00e6a, carl von linn\u00e9s hustru.\nemanuel swedenborg, svensk mystiker och vetenskapsman, skapare av samfundet nya kyrkan.\nnathan s\u00f6derblom, \u00e4rkebiskop 1914\u20131931.\nlaurentius stigzelius, \u00e4rkebiskop 1670\u20131676, professor, rektor f\u00f6r uppsala universitet och teolog.\ngustav ban\u00e9r, riksr\u00e5d och greve.\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nkarl xi:s kr\u00f6ning i uppsala domkyrka\n\n\n== k\u00e4llor ==\ndahlb\u00e4ck, g\u00f6ran (1977). uppsala domkyrkas godsinnehav med s\u00e4rskild h\u00e4nsyn till perioden 1344-1527. studier till det medeltida sverige, 0347-7495 ; 2. stockholm: vitterhets-, historie- och antikvitetsakad. libris 7640415. isbn 91-7402-043-9 \n uppsala domkyrka = uppsala cathedral : katedral genom sekler : ett samlingsverk. uppsala: domkapitlet. 1982. libris 321123 \n uppsala domkyrka. sveriges kyrkor, 0284-1894. uppsala: upplandsmuseet. 2010-2015. isbn 978-91-86145-04-0 \n 1, skriftliga k\u00e4llor, arkivbildning. sveriges kyrkor, 0284-1894 ; 227. 2010. libris 12102905. isbn 978-91-86145-04-0 \n 2, domkyrkan i gamla uppsala, nuvarande domkyrkans omgivningar. sveriges kyrkor, 0284-1894 ; 228. 2010. libris 12102929. isbn 978-91-86145-05-7 \n 3, byggnadsbeskrivning, byggnadshistoria, domkyrkans konsthistoriska st\u00e4llning. sveriges kyrkor, 0284-1894 ; 229. 2010. libris 12100567. isbn 978-91-86145-06-4 \n 4, interi\u00f6rens fasta utsmyckning. sveriges kyrkor, 0284-1894 ; 230. 2010. libris 12102890. isbn 978-91-86145-07-1 \n 5, inredning och inventarier. sveriges kyrkor, 0284-1894 ; 231. 2010. libris 12100582. isbn 978-91-86145-08-8 \n 6, gravminnen. sveriges kyrkor, 0284-1894 ; 232. 2010. libris 11907907. isbn 978-91-86145-09-5 \n 7, helgo zettervalls restaurering 1885-93 och tiden fram till 1934. sveriges kyrkor, 0284-1894 ; 234. 2014. libris 16629723. isbn 9789186145224 \n 8, fr\u00e5n 1935 till idag. sveriges kyrkor, 0284-1894 ; 236. 2015. libris 18836872. isbn 9789186145262 \n 9, ett samtal om domkyrkan. sveriges kyrkor, 0284-1894 ; 237. 2016. libris 19467761. isbn 9789186145309 \nvainesworth, christopher (2014), med nit och skicklighet: arkitekten adrian crispin peterson och hans yrkesverksamhet i uppsala 1866\u20131872\n\u00e5mark, mats (1938). uppsala domkyrka genom \u00e5tta \u00e5rhundraden. uppsala: lindblad. libris 1382153 \n\n\n=== noter ===\n\n\n== vidare l\u00e4sning ==\nbodin, anders (2017). helgo zettervalls arkitektur : vol. 2 kyrkor. stockholm: carlsson. sid. 321\u2013361. libris 20846731 \n\n\n== externa l\u00e4nkar ==\n\n wikimedia commons har media som r\u00f6r uppsala domkyrka.\ndomkyrkans webbplats\nbilder av uppsala domkyrkai"