"quebec (wym. /ke\u02c8b\u025bk/; fr. qu\u00e9bec, ville de qu\u00e9bec, ang. quebec city) \u2013 miasto w kanadzie, stolica prowincji quebec. w 2016 zamieszkane przez 531 902 os\u00f3b (w obr\u0119bie aglomeracji: 800 296 os\u00f3b). drugie najludniejsze miasto prowincji quebec po montrealu po\u0142o\u017conym 233 kilometry na po\u0142udniowy zach\u00f3d.\nznajduje si\u0119 w ko\u0144cowym fragmencie estuarium rzeki \u015bwi\u0119tego wawrzy\u0144ca, na p\u00f3\u0142nocnym brzegu. nazwa miasta pochodzi od algonki\u0144skiego s\u0142owa k\u00e9bec oznaczaj\u0105cego gdzie rzeka zw\u0119\u017ca. za\u0142o\u017cone w 1608 przez samuela de champlaina, jest jednym z najstarszych miast ameryki p\u00f3\u0142nocnej. wa\u0142y otaczaj\u0105ce stare miasto quebecu (vieux-qu\u00e9bec) to jedyne mury miejskie, kt\u00f3re nadal istniej\u0105 na tym kontynencie na p\u00f3\u0142noc od meksyku. w 1985 unesco postanowi\u0142o wpisa\u0107 mury miejskie oraz obszar wewn\u0105trz nich na list\u0119 \u015bwiatowego dziedzictwa kultury jako historic district of old qu\u00e9bec.\nwed\u0142ug w\u0142adz federalnych i prowincjonalnych qu\u00e9bec jest oficjaln\u0105 nazw\u0105 miasta, jednak ville de qu\u00e9bec (lub w j\u0119zyku angielskim quebec city) jest r\u00f3wnie\u017c powszechnie stosowane, szczeg\u00f3lnie aby odr\u00f3\u017cni\u0107 miasto od prowincji. najbardziej znan\u0105 budowl\u0105 miasta jest ch\u00e2teau frontenac, hotel dominuj\u0105cy nad panoram\u0105 miasta od strony rzeki \u015bwi\u0119tego wawrzy\u0144ca. siedziba zgromadzenia narodowego quebecu, czyli ustawodawcy w prowincji quebec, narodowe muzeum sztuk pi\u0119knych w quebecu oraz muzeum cywilizacji znajduj\u0105 si\u0119 w obr\u0119bie lub w pobli\u017cu vieux-qu\u00e9bec.\ndla wi\u0119kszo\u015bci mieszka\u0144c\u00f3w quebecu, tak jak i prowincji quebec, pierwszym j\u0119zykiem jest francuski.\nw mie\u015bcie rozwin\u0105\u0142 si\u0119 przemys\u0142 sk\u00f3rzany, odzie\u017cowy, obuwniczy, spo\u017cywczy, papierniczy oraz poligraficzny.\n\n\n== historia ==\nquebec zosta\u0142 za\u0142o\u017cony 3 lipca 1608 przez samuela de champlaina na obszarze, na kt\u00f3rym wcze\u015bniej znajdowa\u0142a si\u0119 india\u0144ska wioska stadocona. osada znajdowa\u0142a si\u0119 przy estuarium rzeki \u015bwi\u0119tego wawrzy\u0144ca, wi\u0119c szybko zacz\u0119\u0142a nabiera\u0107 znaczenia jako \u015br\u00f3dl\u0105dowy przycz\u00f3\u0142ek handlowy. w latach 1629\u20131632 miasto by\u0142o okupowane przez anglik\u00f3w. od 1663 quebec by\u0142 stolic\u0105 nowej francji. w latach 1690 i 1711 miasto opar\u0142o si\u0119 kolejnym inwazjom wojsk brytyjskich, jednak w 1759 ponownie zosta\u0142o przez nie zdobyte. na mocy traktatu paryskiego (1763) quebec przekazano anglikom.\nw 1791 miasto zosta\u0142o stolic\u0105 prowincji dolna kanada (obecnie quebec). podczas ii wojny \u015bwiatowej odby\u0142y si\u0119 tu dwie konferencje z udzia\u0142em prezydenta stan\u00f3w zjednoczonych franklina roosevelta i premiera wielkiej brytanii winstona churchilla.\nw 1985 zabytkowa dzielnica qu\u00e9becu (vieux-qu\u00e9bec) zosta\u0142a wpisana na list\u0119 \u015bwiatowego dziedzictwa unesco.\n\n\n== geografia ==\nquebec znajduje si\u0119 przy estuarium rzeki \u015bwi\u0119tego wawrzy\u0144ca oko\u0142o 250 kilometr\u00f3w na p\u00f3\u0142nocny wsch\u00f3d od montrealu. na p\u00f3\u0142nocny wsch\u00f3d od miasta znajduje si\u0119 wyspa \u00eele d\u2019orl\u00e9ans, druga co do wielko\u015bci wyspa na rzece \u015bwi\u0119tego wawrzy\u0144ca. miasto jest w wi\u0119kszo\u015bci po\u0142o\u017cone na p\u0142askim nizinnym terenie. okolice miasta posiadaj\u0105 bardzo \u017cyzne gleby, co czyni te okolice dobrymi do uprawy p\u0142od\u00f3w rolnych. na p\u00f3\u0142noc od quebecu rozci\u0105ga si\u0119 pasmo g\u00f3r laurenty\u0144skich. g\u00f3rna cz\u0119\u015b\u0107 miasta znajduje si\u0119 na cyplu cap diamant, za\u015b dolna \u2013 na poziomie rzeki.\n\n\n=== podzia\u0142 administracyjny ===\nqu\u00e9bec podzielone jest na sze\u015b\u0107 dzielnic:\n\nla cit\u00e9-limoilou\nles rivi\u00e8res\nsainte-foy\u2013sillery\u2013cap-rouge\ncharlesbourg\nbeauport\nla haute-saint-charlesdzielnice s\u0105 podzielone na 35 poddzielnic, w 27 okr\u0119gach wyborczych.\nmiasto posiada trzy enklawy: miasto l\u2019ancienne-lorette, wendake w rezerwacie huron\u00f3w oraz ma\u0142a gmina notre-dame-des-anges.\n\n\n=== klimat ===\nmiasto le\u017cy na pograniczu stref klimatycznych. zazwyczaj klimat jest klasyfikowany wed\u0142ug klasyfikacji klimat\u00f3w k\u00f6ppena jako klimat kontynentalny wilgotny (dfb). charakteryzuje si\u0119 gor\u0105cymi i wilgotnymi latami oraz mro\u017anymi, \u015bnie\u017cnymi i wietrznymi zimami. najzimniejszymi miesi\u0105cami s\u0105 stycze\u0144 i luty. \u015brednia temperatura tych miesi\u0119cy to odpowiednio \u201311,5 \u00b0c i \u201310,7 \u00b0c. najcieplejszym miesi\u0105cem jest lipiec, kt\u00f3rego \u015brednia temperatura powietrza wynosi 19,3 \u00b0c. opady roczne wynosz\u0105 oko\u0142o 1230 milimetr\u00f3w. miasto uzyskuje oko\u0142o 1905 s\u0142onecznych godzin w roku.\nekstremalne temperatury powietrza zanotowane w mie\u015bcie to 35,6 \u00b0c w lipcu 1959 roku oraz 17 lipca 1953, najni\u017csz\u0105 2 lutego 1962 roku i wynosi\u0142a \u201336,1 \u00b0c.\n\n\n== demografia ==\nwed\u0142ug spisu powszechnego z 2011 roku w qu\u00e9becu mieszka\u0142o 516 622 os\u00f3b, za\u015b na terenie aglomeracji 765 706 ludzi. w sumie 48,2% ludno\u015bci stanowili m\u0119\u017cczy\u017ani, a 51,8% kobiety. dzieci poni\u017cej pi\u0105tego roku \u017cycia stanowi\u0142y oko\u0142o 4,7% populacji miasta.\nmiasto qu\u00e9bec stanowi 5,2% populacji prowincji quebec oraz 1,5% populacji kanady. jest jedenastym pod wzgl\u0119dem ludno\u015bci miastem kanady.\no ile najwi\u0119ksze miasto prowincji quebec \u2013 montreal uwa\u017cane jest za miasto w kt\u00f3rym wyst\u0119puje ludno\u015b\u0107 dwuj\u0119zyczna, a mieszka\u0144cy maj\u0105 praktyczn\u0105 wiedz\u0119 i o j\u0119zyku francuskim, i o angielskim, o tyle miasto qu\u00e9bec w wi\u0119kszo\u015bci zamieszkuje ludno\u015b\u0107 u\u017cywaj\u0105ca j\u0119zyka francuskiego. angielski by\u0142 najcz\u0119\u015bciej u\u017cywany w po\u0142owie xix wieku, kiedy to m\u00f3wi\u0142o w nim 40% obywateli miasta. dzi\u015b angloj\u0119zyczni mieszka\u0144cy stanowi\u0105 1,5% populacji, zar\u00f3wno miasta, jak i obszaru metropolitalnego. jednak\u017ce coroczny zimowy carnaval de qu\u00e9bec przyci\u0105ga zar\u00f3wno francuskoj\u0119zycznych, jak i angloj\u0119zycznych turyst\u00f3w, wi\u0119c populacja angloj\u0119zyczna znacznie wzrasta w czasie trwania imprezy.\n\nwed\u0142ug strony internetowej statistics canada dla 94,55% ludno\u015bci miasta j\u0119zyk francuski jest j\u0119zykiem ojczystym. ponad jedna trzecia populacji potrafi m\u00f3wi\u0107 zar\u00f3wno po francusku, jak i po angielsku.\nw 2001 roku granic\u0119 wieku emerytalnego (65 lat dla m\u0119\u017cczyzn i kobiet) przekroczy\u0142o 13% populacji qu\u00e9becu (wobec og\u00f3lnokanadyjskiego \u2013 13,2%). \u015bredni wiek mieszka\u0144ca wynosi 39,5 lat, w por\u00f3wnaniu do 37,6 lat w ca\u0142ej kanadzie.\nw ci\u0105gu pi\u0119ciu lat pomi\u0119dzy 2006 a 2011 ludno\u015b\u0107 miasta wzros\u0142a o 6,5%, w por\u00f3wnaniu ze wzrostem o 4,9% w ca\u0142ej prowincji quebec. g\u0119sto\u015b\u0107 zaludnienia miasta wynosi 1137,7 os./km\u00b2, aglomeracji \u2013 228,6 os./km\u00b2, a prowincji 5,3 os./km\u00b2.\nwed\u0142ug spisu z 2001 roku, ponad 90% populacji to katolicy. w mie\u015bcie mieszkaj\u0105 r\u00f3wnie\u017c protestanci, muzu\u0142manie oraz \u017cydzi.\n\n\n=== rozw\u00f3j demograficzny miasta ===\nwykres liczby ludno\u015bci miasta qu\u00e9bec na przestrzeni 140 ostatnich lat (w tys.)\n\n\n== transport ==\ndwa mosty \u2013 pont de qu\u00e9bec i pont pierre-laporte \u2013 oraz prom \u0142\u0105czy miasto z s\u0105siedni\u0105 miejscowo\u015bci\u0105 l\u00e9vis oraz z przedmie\u015bciami miasto wzd\u0142u\u017c po\u0142udniowego brzegu rzeki \u015bwi\u0119tego wawrzy\u0144ca, natomiast most pont de l\u2019\u00eele d\u2019orl\u00e9ans \u0142\u0105czy miasto z wysp\u0105 \u00eele d\u2019orl\u00e9ans.\nquebec jest wa\u017cnym w\u0119z\u0142em w prowincjonalnym systemie autostradowym. autostrada autoroute 40 \u0142\u0105czy miasto z montrealem i ottaw\u0105 oraz na wschodzie z sainte-anne-de-beaupr\u00e9 i regionem charlevoix. autostrada autoroute 20 biegn\u0105ca na po\u0142udnie od rzeki \u015bwi\u0119tego wawrzy\u0144ca \u0142\u0105czy miasto z toronto i montrealem na zachodzie oraz rimouski, rivi\u00e8re-du-loup na wschodzie, natomiast autostrada autoroute 73 zapewnia po\u0142\u0105czenie p\u00f3\u0142noc-po\u0142udnie w obszarze metropolitalnym miasta.\nza publiczny transport zbiorowy odpowiada r\u00e9seau de transport de la capitale (rtc), kt\u00f3ry zarz\u0105dza flot\u0105 autobus\u00f3w. przedsi\u0119biorstwo to planuje otworzenie linii tramwajowych o \u0142\u0105cznej d\u0142ugo\u015bci 28,6 kilometr\u00f3w w mie\u015bcie w roku 2026. wcze\u015bniej w latach 1863\u20131948 r\u00f3wnie\u017c istnia\u0142 system tramwajowy. zosta\u0142 on wyparty przez komunikacj\u0119 autobusow\u0105. w mie\u015bcie znajduje si\u0119 stacja kolejowa gare du palais obs\u0142ugiwana przez via rail, kt\u00f3ra \u0142\u0105czy miasto z najludniejszym obszarem kanady w tym z najwi\u0119kszymi miastami: toronto, czy stolic\u0105 ottaw\u0105.\nw pobli\u017cu miasta znajduje si\u0119 port lotniczy oraz port wodny.\n\n\n== sport ==\nw mie\u015bcie obywa si\u0119 wiele imprez sportowych o charakterze lokalnym, jednak odby\u0142y si\u0119 tutaj liczne imprezy o charakterze krajowym i mi\u0119dzynarodowym. w 2008 roku odby\u0142y si\u0119 tu kanadyjskie zimowe olimpiady specjalne. w tym samym roku wraz z miastem halifax w nowej szkocji qu\u00e9bec by\u0142 organizatorem mistrzostw \u015bwiata w hokeju na lodzie, fina\u0142 tego turnieju odby\u0142 si\u0119 w miejskiej hali colis\u00e9e pepsi. regularnie w mie\u015bcie odbywa si\u0119 turniej kobiecego tenisa ziemnego bell challenge nale\u017c\u0105cego do cyklu women\u2019s tennis association. zim\u0105 odbywa si\u0119 tutaj crashed ice, czyli wy\u015bcigi downhillowe na \u0142y\u017cwach w torze lodowym. cykliczn\u0105 imprez\u0105 jest r\u00f3wnie\u017c turniej hokeja na lodzie dla dzieci quebec city international pee-wee tournament. od 2008 roku odbywa si\u0119 tutaj wy\u015bcig kolarski tour de qu\u00e9bec, a od 2010 roku nale\u017c\u0105cy do cyklu najwa\u017cniejszych imprez kolarskich uci world tour \u2013 grand prix cycliste de qu\u00e9bec. w 2011 roku odby\u0142 si\u0119 tutaj fina\u0142 grand prix w \u0142y\u017cwiarstwie figurowym.\nmiasto jest siedzib\u0105 profesjonalnej dru\u017cyny baseballowej capitales de qu\u00e9bec za\u0142o\u017cona w 1999 roku dru\u017cyna swoje mecze na stadionie miejskim. dru\u017cyna ta pi\u0119ciokrotnie zdoby\u0142a tytu\u0142 mistrza ligi ligue can-am de baseball. od 2008 roku w mie\u015bcie gra kobiecy zesp\u00f3\u0142 pi\u0142ki no\u017cnej l'amiral sc de qu\u00e9bec uczestnicz\u0105cy w rozgrywkach w-league. w juniorskich rozgrywkach ligi lhjmq uczestniczy zesp\u00f3\u0142 remparts de qu\u00e9bec, kt\u00f3ry pi\u0119ciokrotnie zwyci\u0119\u017ca\u0142 w tych rozgrywkach, a w roku 1971 zdoby\u0142 memorial cup.\nw historii miasta istnia\u0142y dwa profesjonalne dru\u017cyny hokeja na lodzie. pierwsz\u0105 by\u0142a dru\u017cyna quebec bulldogs, kt\u00f3ra by\u0142\u0105 za\u0142o\u017cycielem ligi national hockey league (nhl). w latach 1912 i 1913 w ramach poprzedniczki ligi nhl \u2013 national hockey association (nha) zdoby\u0142a puchar stanleya. zesp\u00f3\u0142 po dw\u00f3ch sezonach gry w nhl w roku 1920 zosta\u0142 przeniesiony do hamilton zmieniaj\u0105c nazw\u0119 na tigers. po pi\u0119\u0107dziesi\u0119ciu dw\u00f3ch latach ponownie powsta\u0142a profesjonalna dru\u017cyna. nordiques de qu\u00e9bec pocz\u0105tkowo wyst\u0119powa\u0142 w lidze wha, jednak po rozwi\u0105zaniu ligi w 1979 roku zesp\u00f3\u0142 przeni\u00f3s\u0142 si\u0119 do ligi nhl w kt\u00f3rej rywalizowa\u0142 z derbowym rywalem montreal canadiens. w roku 1995 w\u0142a\u015bciciel zespo\u0142u sprzeda\u0142 go grupie inwestor\u00f3w z ameryka\u0144skiego miasta denver. nowi w\u0142a\u015bciciele przenie\u015bli zesp\u00f3\u0142 do tego miasta i zmienili jego nazw\u0119 na colorado avalanche.\nnowa hala sportowa, nouveau colis\u00e9e de qu\u00e9bec, budowana jest z nadziej\u0105 uzyskania dru\u017cyny nhl przez relokacje lub poprzez ekspansj\u0119 ligi. jednak projekt zostanie zrealizowany niezale\u017cnie od tego czy takowy zesp\u00f3\u0142 powstanie. uwa\u017ca si\u0119, \u017ce w przypadku z\u0142o\u017cenia kandydatury do organizacji zimowych igrzysk olimpijskich (w 2022 r.) hala b\u0119dzie jej dodatkowym wzmocnieniem. obiekt zast\u0105pi colis\u00e9e pepsi (bez burzenia budynku) jako g\u0142\u00f3wn\u0105 aren\u0119 w mie\u015bcie.\n\n\n== miasta partnerskie ==\n calgary, kanada (1956)\n bordeaux, francja (1962)\n namur, belgia (1999)\n wagadugu, burkina faso (2000)\n xi\u2019an, chi\u0144ska republika ludowa (2001)\n li\u00e8ge, belgia (2002)\n petersburg, rosja (2002)\n guanajuato, meksyk (2002)\n pary\u017c, francja (2003)\n hu\u1ebf, wietnam (2005)\n\n\n== przypisy =="