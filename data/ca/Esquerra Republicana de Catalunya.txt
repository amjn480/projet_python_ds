"esquerra republicana de catalunya (erc), gen\u00e8ricament anomenat esquerra republicana, \u00e9s un partit pol\u00edtic catal\u00e0 fundat el mar\u00e7 de 1931, que es defineix com a socialdem\u00f2crata  i \u00e9s partidari de la independ\u00e8ncia dels pa\u00efsos catalans.\nen l'actualitat, el nom fundacional nom\u00e9s representa la federaci\u00f3 a catalunya del partit, ja que est\u00e0 implantat a tots els pa\u00efsos catalans i t\u00e9 tres federacions: la del principat de catalunya (erc), la del pa\u00eds valenci\u00e0 (erpv) i la de les illes balears i piti\u00fcses (erib).la seva branca juvenil s\u00f3n les joventuts d'esquerra republicana de catalunya (jovent republic\u00e0) i la seva publicaci\u00f3 \u00e9s la revista esquerra nacional.\nel setembre de 2019 tenia prop de 10.000 militants.\n\n\n== hist\u00f2ria ==\n\n\n=== la fundaci\u00f3 ===\nels dies 17, 18 i 19 de mar\u00e7 de l'any 1931 se celebr\u00e0 al foment republic\u00e0 de sants (barri de sants de barcelona) la confer\u00e8ncia d'esquerres, on es va fundar com a partit pol\u00edtic l'esquerra republicana de catalunya, de la uni\u00f3 de les organitzacions estat catal\u00e0 de francesc maci\u00e0, el partit republic\u00e0 catal\u00e0 de llu\u00eds companys i el grup l'opini\u00f3 de joan lluh\u00ed, a m\u00e9s de diverses associacions comarcals i locals. el primer president de la nova organitzaci\u00f3 pol\u00edtica va \u00e9sser francesc maci\u00e0, escollit per unanimitat.\nels principis m\u00e9s importants van ser: el reconeixement de la identitat de catalunya com a naci\u00f3, la defensa dels drets individuals de l'home i la redistribuci\u00f3 de la riquesa, mentre que el programa social s'estructur\u00e0 damunt la plena llibertat sindical, el dret de vaga, la defensa del salari m\u00ednim, la jornada de vuit hores, vacances obligat\u00f2ries, assegurances i jubilacions i escoles de treball.\n\n\n=== l'hegemonia republicana ===\namb francesc maci\u00e0 com a l\u00edder, erc va esdevenir el partit m\u00e9s votat a les eleccions municipals d'abril de 1931. despr\u00e9s de la vict\u00f2ria maci\u00e0 va proclamar la rep\u00fablica catalana, per\u00f2 aquest acte no va ser una proclamaci\u00f3 d'independ\u00e8ncia de catalunya sin\u00f3 la proclamaci\u00f3 de la rep\u00fablica, com va passar a altres ciutats d'espanya, i del nou r\u00e8gim catal\u00e0 donat que un dels punts del pacte de sant sebasti\u00e0 (1930) era l'autogovern per a catalunya. aix\u00ed es va redactar un estatut d'autonomia que suposava el restabliment de la generalitat de catalunya, instituci\u00f3 que maci\u00e0 dirigiria inicialment.\nl'agost del mateix any, s'aprova en refer\u00e8ndum l'estatut d'autonomia de catalunya, com a marc legal a partir del qual el principat recuperava compet\u00e8ncies d'autogovern per primera vegada des de la derrota a la guerra de successi\u00f3 (1700-1715). aquest estatut, tot i ser esmenat pel congr\u00e9s dels diputats, va entrar en vigor el setembre de 1932.\nerc, a partir d'aquell moment, i en el marc de la ii rep\u00fablica espanyola (1931-1939), guanya totes les eleccions que es van celebrant, tant les municipals com les del parlament i les legislatives. \u00e9s en aquest context pol\u00edtic que el desembre de 1933 mor francesc maci\u00e0. llu\u00eds companys el succeeix com a president de la generalitat.\nel 1934, llu\u00eds companys torn\u00e0 a declarar una rep\u00fablica catalana. l'intent era una resposta contra el successos d'ast\u00faries i un acte de protesta contra el govern conservador, al que acusaven d'haver trencat els valors de la rep\u00fablica. companys detingut i empresonat, i el govern susp\u00e8s, en el que hist\u00f2ricament s'ha anomenat els fets del sis d'octubre.\n\nla creaci\u00f3, el 1934, a castell\u00f3 de la plana, d'esquerra republicana del pa\u00eds valenci\u00e0 (erpv), encap\u00e7alada per gaet\u00e0 huguet i segarra, va ser dins el marc de la izquierda republicana de manuel aza\u00f1a. posteriorment huguet don\u00e0 suport a un proc\u00e9s de converg\u00e8ncia amb esquerra valenciana.\n\n\n=== guerra civil ===\nel 1936, esquerra va formar part del front popular que va guanyar les eleccions. llu\u00eds companys va tornar a assumir el govern de la generalitat. aviat sorgiren dificultats, en primer lloc, en considerar erc massa regionalista, es produ\u00ed la sortida pr\u00e0cticament en bloc dels militants d'erc del sector fins aleshores aut\u00f2nom d'estat catal\u00e0 que inclo\u00efa la pr\u00e0ctica totalitat de les joventuts del partit (joventuts d'esquerra republicana-estat catal\u00e0 jerec). en segon lloc, pel juliol, amb l'al\u00e7ament militar que va desembocar en la guerra civil espanyola. a m\u00e9s, el govern catal\u00e0 tamb\u00e9 es va veure pressionat internament pels diversos grups que li donaven suport: anarquistes, comunistes i trotskistes.\nel 17 de juliol de 1936 els militars espanyols es revolten contra la legitimitat democr\u00e0tica que representava la segona rep\u00fablica espanyola. el cop d'estat del 18 de juliol \u00e9s reprimit amb \u00e8xit a catalunya en 48 hores, per\u00f2 no a altres zones d'espanya. esclata la guerra civil espanyola, conflicte que s'estendr\u00e0 al llarg de tres anys i que ser\u00e0 interpretat com l'assaig general de les grans pot\u00e8ncies previ a la segona guerra mundial. durant tota la guerra erc retingu\u00e9 la presid\u00e8ncia de la generalitat, la conselleria primera, la conselleria de governaci\u00f3 i, des del setembre de 1936, la de finances. la guerra civil acab\u00e0 oficialment l'abril del 1939 amb el triomf del b\u00e0ndol nacional liderat pel general francisco franco bahamonde.\n\n\n=== postguerra i franquisme ===\ns'inicia aleshores una obscura \u00e8poca de repressi\u00f3 pol\u00edtica i social que es perllongar\u00e0 durant 36 anys de dictadura, el franquisme (1939-1975). dels m\u00e9s de 70.000 militants d'erc, la meitat s'exilien i una quarta part s\u00f3n empresonats, executats o han mort a la guerra. el president llu\u00eds companys \u00e9s lliurat per la gestapo al govern espanyol, que l'afusella al castell de montju\u00efc el 15 d'octubre de 1940, esdevenint l'\u00fanic president elegit democr\u00e0ticament a europa que ha sigut afusellat.\nl'any 1945, el congr\u00e9s d'erc, reunit a l'exili a tolosa, nomena l'exconseller josep tarradellas secretari general, c\u00e0rrec que abandona el 1954 quan \u00e9s elegit president de la generalitat a l'exili en substituci\u00f3 de josep irla. la secretaria general d'erc passa aleshores a mans de joan sauret.\ndes del 1939 erc passa a la clandestinitat i s'organitza a l'interior com a resist\u00e8ncia antifranquista, al voltant de manuel juliachs i jaume serra.\nal final de la segona guerra mundial, en vista d'un possible derrocament del feixisme espanyol per l'entrada de les forces aliades, la direcci\u00f3 d'erc a l'exili envia a l'interior pere puig, i despr\u00e9s joan rodriguez-papasseit. durant aquests anys erc \u00e9s present al consell de la democr\u00e0cia catalana i al consell de forces democr\u00e0tiques.\nel 1952 heribert barrera torna a l'interior i assumeix de facto la direcci\u00f3 del partit, que havia quedat molt malmesa des de les detencions de 1946 i 1947, quan estava articulada al voltant de miquel ferrer, manuel juliachs, pere puig, pau ris, joan rodr\u00edguez, jaume serra i josep subirats. l'onze de setembre de 1964, coincidint amb la diada nacional de catalunya, erc i altres grups organitzen la primera manifestaci\u00f3 antifranquista des de la fi de la guerra. erc participa successivament al consell catal\u00e0 del moviment europeu, al secretariat de la democr\u00e0cia social catalana, a la coordinadora de forces pol\u00edtiques, a l'assemblea de catalunya, al consell de forces pol\u00edtiques i a qualsevol iniciativa que s'enfronti al franquisme.\n\n\n=== transici\u00f3 pol\u00edtica espanyola ===\nmort el general franco (1975), erc celebra el juliol de 1976 el 8\u00e8 congr\u00e9s nacional, en qu\u00e8 barrera es confirma com a l\u00edder. a les eleccions a corts constituents de 1977 erc hi va en coalici\u00f3, at\u00e8s que encara no estava legalitzada per la seva condici\u00f3 de partit republic\u00e0. erc havia sol\u00b7licitat la inscripci\u00f3 al registre de partits pol\u00edtic el 14 de mar\u00e7 d'aquell any, per\u00f2 el ministeri de governaci\u00f3 \u2014un mes despr\u00e9s dels comicis\u2014 va respondre: \u00abla denominaci\u00f3 proposada per l'entitat, al referir-se a un sistema pol\u00edtic incompatible amb el vigent legalment a espanya, pot representar un sup\u00f2sit d'inadmissibilitat\u00bb. el partit va intentar una coalici\u00f3 amb front d'esquerres o amb converg\u00e8ncia democr\u00e0tica, encara que finalment es va aliar amb el partit del treball d'espanya. el nom de la coalici\u00f3 electoral va ser esquerra de catalunya-front electoral democr\u00e0tic. l'alian\u00e7a va aconseguir un diputat, l'esc\u00f3 d'heribert barrera. algunes de les promeses electorals van ser l'estatut d'autonomia o un refer\u00e8ndum sobre la monarquia. esquerra republicana de catalunya va ser finalment legalitzada pel nou govern el 2 d'agost de 1977.el mateix 1977, i en el marc del 9\u00e8 congr\u00e9s, heribert barrera \u00e9s escollit nou secretari general. en la discussi\u00f3 del text de la nova constituci\u00f3 espanyola, erc \u00e9s l'\u00fanic partit catal\u00e0 que defensa els principis republicans i el dret a l'autodeterminaci\u00f3 dels pobles, idees a les quals la majoria d'espanyols evidentment no donen suport, per la qual cosa erc defensa el no en el refer\u00e8ndum constitucional celebrat el 6 de desembre de 1978. durant aquests mesos d'incertesa pol\u00edtica, erc utilitza la nomenclatura \u00abestudis i recerques contemporanis, e.r.c.\u00bb en la seu del partit al carrer ausi\u00e0s marc, per tal d'evitar problemes amb la policia espanyola.l'octubre de 1977 torna el president tarradellas i es restaura la generalitat. es redacta un nou text de l'estatut, al qual erc s'oposa perqu\u00e8 no garanteix un autogovern m\u00ednim. en el refer\u00e8ndum per a la seva aprovaci\u00f3, el 1979, erc demana el s\u00ed, car l'\u00fanica alternativa a la minsa autonomia oferta a l'estatut era el no-res. en les eleccions al parlament de catalunya, el 1980, erc obt\u00e9 14 escons \u2014d'un total de 135\u2014, que porten barrera a la presid\u00e8ncia del parlament de catalunya. el 1984, per\u00f2, erc nom\u00e9s aconsegueix 5 diputats, i comen\u00e7a un breu per\u00edode de declivi, que continua el 1986 amb la p\u00e8rdua de la pres\u00e8ncia parlament\u00e0ria a les corts de madrid.\n\n\n=== la vertebraci\u00f3 de la nova erc ===\nel 1987 es produeix la crida nacional a erc, manifest signat per un centenar de personalitats de la vida p\u00fablica catalana, encap\u00e7alades per \u00e0ngel colom i per josep-llu\u00eds carod-rovira, que volen que erc aglutini la nova generaci\u00f3 independentista sorgida arran del desenc\u00eds de la transici\u00f3 espanyola. l'entrada d'aquesta gent jove dinamitza el partit, i a les eleccions al parlament de catalunya de 1988 s'obtenen 6 escons. al 16\u00e8 congr\u00e9s nacional, celebrat a lleida el 18 i 19 de novembre de 1989, s'escull una nova direcci\u00f3 que assumeix la independ\u00e8ncia de tot catalunya, com a objectiu pol\u00edtic.\nfruit d'aquesta nova orientaci\u00f3, el 1990, el front nacional de catalunya, hist\u00f2rica organitzaci\u00f3 de resist\u00e8ncia fundada a l'exili als anys quaranta, s'integra a erc i s'inicia aix\u00ed el proc\u00e9s d'unitat de l'independentisme. el 1991, arran de l'evoluci\u00f3 i clarificaci\u00f3 del panorama pol\u00edtic, l'organitzaci\u00f3 terra lliure es planteja la seva estrat\u00e8gia, i abandona la lluita armada, on alguns dels seus militants s'incorporen i bona part dels que formaven catalunya lliure s'incorporen a erc. aquests dos fets converteixen erc, de facto, en la casa comuna de l'esquerra independentista, tot i que un grup de militants encap\u00e7alats per joan hortal\u00e0 s'escind\u00ed formant esquerra catalana.els resultats obtinguts a les eleccions al parlament de catalunya el 15 de mar\u00e7 de 1992 situen erc com a tercera for\u00e7a pol\u00edtica del principat, amb el suport de m\u00e9s de 210.000 electors i l'obtenci\u00f3 d'11 diputats, despr\u00e9s d'una campanya en qu\u00e8, per primer cop d'en\u00e7\u00e0 de la transici\u00f3, un partit que es presentava com a independentista rebia un ampli suport popular.\nel 18\u00e8 congr\u00e9s nacional d'erc, celebrat el juny de 1992, aprova la reforma dels seus estatuts davant el creixement electoral, de milit\u00e0ncia i de pres\u00e8ncia territorial al principat, a les illes balears i piti\u00fcses, al pa\u00eds valenci\u00e0 i a la catalunya nord. erc propugna en el seu primer article estatutari la unitat territorial i la independ\u00e8ncia de la naci\u00f3 catalana, mitjan\u00e7ant la construcci\u00f3 d'un estat propi en el marc europeu i juntament amb un posicionament ideol\u00f2gic d'esquerres que pren com a referents la democr\u00e0cia i la defensa del medi ambient, dels drets humans i dels pobles, i fonamenta la seva ideologia i acci\u00f3 pol\u00edtica en el progr\u00e9s social i la solidaritat nacional. aquest posicionament queda referendat pel 19\u00e8 congr\u00e9s nacional, el desembre del 1993, amb l'aprovaci\u00f3 de la declaraci\u00f3 ideol\u00f2gica.\nen les eleccions legislatives de 1993, erc recupera la seva pres\u00e8ncia al congr\u00e9s dels diputats espanyol. durant aquest any s'incorporen a erc jordi carbonell i avel\u00b7l\u00ed art\u00eds i gener, t\u00edsner, al capdavant del reagrupament dels nacionalistes d'esquerra. les eleccions municipals del 28 de maig de 1995 representen un important salt quantitatiu i qualitatiu de la pres\u00e8ncia institucional del partit. erc recupera la pres\u00e8ncia a molts ajuntaments del principat en aconseguir m\u00e9s de 550 c\u00e0rrecs electes i 32 alcaldies, i esdev\u00e9 aix\u00ed la tercera for\u00e7a pol\u00edtica en implantaci\u00f3 municipal. a les eleccions al parlament de catalunya, erc obt\u00e9 el millor resultat en nombre absolut de vots des de la rep\u00fablica; m\u00e9s de 305.000 votants i 13 diputats. el bon resultat fa que un centenar de membres de l'assemblea d'unitat popular, hereva del moviment de defensa de la terra, s'incorporin a erc.\nel 1996 despr\u00e9s d'una greu crisi interna, \u00e0ngel colom, juntament amb pilar rahola abandonaren el partit i fundaren el partit per la independ\u00e8ncia. aquest partit, per\u00f2, tingu\u00e9 una vida curta. en les eleccions municipals del 1999 obtingueren resultats pobres i pilar rahola que es presentava com a cap de llista a la ciutat de barcelona no aconsegu\u00ed l'acta de regidora. despr\u00e9s d'aix\u00f2 la formaci\u00f3 es dissolgu\u00e9.\nen les eleccions al parlament de catalunya de 1999, erc obt\u00e9 12 escons amb josep-llu\u00eds carod-rovira com a cap de llista. aquell mateix any, s'havien celebrat eleccions europees i municipals, a les quals erc hi particip\u00e0 amb una alian\u00e7a amb els verds - cec; pel que fa a les eleccions europees, tamb\u00e9 formen part de la coalici\u00f3 nacionalista - europa dels pobles amb el pnb, eusko alkartasuna, uni\u00f3 mallorquina, que li aport\u00e0 un eurodiputat durant la segona part de la legislatura (2001-2004).\n\n\n=== els governs tripartits (2003-2010) ===\nen les eleccions al parlament de catalunya de 2003, en les que va conc\u00f3rrer amb independents de catalunya 2003 malgrat que converg\u00e8ncia i uni\u00f3, amb artur mas al capdavant, va aconseguir el m\u00e0xim nombre d'escons per a la seva formaci\u00f3, no va obtenir la majoria necess\u00e0ria per formar govern i es produeix un acord, anomenat pacte del tinell, per formar un govern catalanista i d'esquerres entre el partit dels socialistes de catalunya-ciutadans pel canvi (psc-cpc), esquerra republicana de catalunya i iniciativa per catalunya verds-esquerra unida i alternativa (icv-euia). esquerra acaba sent expulsada del govern, per\u00f2 el reedita en 2007, fent de nou president de la generalitat a un socialista, jos\u00e9 montilla, que substitu\u00efa pasqual maragall.\n\nd'en\u00e7\u00e0 del congr\u00e9s de barcelona de 2008 el president del partit \u00e9s joan puigcerc\u00f3s i el secretari general \u00e9s joan ridao.el partit disposa de 10 diputats al parlament de catalunya, 1 al parlament europeu, 3 al congr\u00e9s dels diputats espanyol i 1 regidor a l'ajuntament de barcelona.\nla formaci\u00f3 est\u00e0 en una fase de caiguda de suport dels seus votants des de l'any 2006. les eleccions a les corts generals de 2008 han suposat la p\u00e8rdua del grup parlamentari que havia aconseguit el 2004 amb 638.902 vots (15,89%), passant a obtenir menys de la meitat de suport amb 289.927 vots (7,86%). aquest esquema s'ha repetit en les eleccions al parlament de catalunya de 2006 en les que va perdre una quarta part dels votants, i en les municipals, en les que ha perdut un de cada cinc votants, i en les eleccions al parlament de catalunya de 2010, en les que de nou va perdre gaireb\u00e9 la meitat dels vots de 2006.\n\nel 16 de novembre de 2007 va \u00e9sser presentada al col\u00b7legi de periodistes de catalunya la crida nacional a esquerra republicana de catalunya, una iniciativa que tenia com a objectiu la consolidaci\u00f3 d'una for\u00e7a pol\u00edtica majorit\u00e0ria que desplegu\u00e9s una estrat\u00e8gia de construcci\u00f3 d'un estat catal\u00e0 propi. aquesta iniciativa va estar encap\u00e7alada per h\u00e8ctor l\u00f3pez bofill i diego arcos. entre les persones que van donar suport a la crida nacional hi havia miquel de palol, pilar dellunde, antoni abad, gemma rub\u00ed, juli\u00e0 cuf\u00ed i sebasti\u00e0 alzamora. en 2007 van n\u00e9ixer els corrents interns reagrupament, que el 2009 se'n va escindir, i esquerra independentista, que ho feu en 2010 davant la creaci\u00f3 de la candidatura solidaritat catalana per la independ\u00e8ncia i la integraci\u00f3 en ell del seu l\u00edder uriel bertran i d'alguns caps visibles del corrent, tot i que la major part dels adherits van continuar militant dins d'esquerra republicana de catalunya.\n\n\n=== crisi de 2010 \u2013 2011 ===\nper a les eleccions al parlament de catalunya de 2010, la formaci\u00f3 engeg\u00e0 una precampanya electoral sota el nom de \"catalunya decideix\", iniciada el 8 de gener i finalitzada el 24 d'octubre de 2010 al teatre grec de barcelona. el projecte tingu\u00e9 per objectiu recollir l'opini\u00f3 de fins a cent quaranta mil ciutadans sobre quines haurien d'\u00e9sser les condicions per a formar pacte de govern despr\u00e9s de les eleccions.la direcci\u00f3 del partit, fruit de la caiguda constant de votants i els p\u00e8ssims resultats a les eleccions municipals espanyoles de 2011, va dimitir en bloc el 23 de maig, i el seu anterior president, josep-llu\u00eds carod-rovira, es va donar de baixa del partit el 3 de juny de 2011. en aquelles eleccions municipals, erc arrib\u00e0 a acords electorals amb els verds - esquerra ecologista en alguns municipis.\n\n\n=== l'etapa de junqueras ===\nel 17 de setembre de 2011, en el context del 26\u00e8 congr\u00e9s nacional, la milit\u00e0ncia va escollir oriol junqueras com a president i marta rovira com a secret\u00e0ria nacional.sota la nova direcci\u00f3 executiva del partit, esquerra republicana va aconseguir revertir la din\u00e0mica electoral negativa en la qual estava immersa. en les eleccions espanyoles de 2011, erc, en coalici\u00f3 amb reagrupament de joan carretero i catalunya s\u00ed, va treure 3 escons, els mateixos que icv-euia. el candidat va \u00e9sser alfred bosch i tamb\u00e9 hi destac\u00e0 teresa jord\u00e0.\nen les eleccions al parlament de catalunya del 25 de novembre de 2012, esquerra republicana va aconseguir arribar a ser la segona for\u00e7a pol\u00edtica de catalunya en aconseguir 21 diputats, superant aix\u00ed al psc en nombre d'escons i fent que junqueras esdevingu\u00e9s el primer cap de l'oposici\u00f3 republic\u00e0.\n\nel 2014, esquerra republicana va guanyar les eleccions europees a catalunya amb el 23,6% dels vots, un fet que no havia succe\u00eft des dels temps de la segona rep\u00fablica.\nel 2015, sota les eleccions al parlament, erc, cdc, i les entitats sobiranistes (assemblea nacional catalana, \u00f2mnium cultural, associaci\u00f3 de municipis per la independ\u00e8ncia i s\u00famate) i altres partits com (moviment d'esquerres i dem\u00f2crates de catalunya), s'uneixen per un objectiu com\u00fa, bastir una candidatura transversal per poder guanyar les eleccions al parlament de catalunya del 2015, en les quals ells mateixos les defineixen com un plebiscit sobre la independ\u00e8ncia, i aix\u00ed comen\u00e7ar el proc\u00e9s formal d'independ\u00e8ncia: junts pel s\u00ed. finalment la cup, no s'hi uneix, ja que per les seves difer\u00e8ncies ideol\u00f2giques se n'acaben distanciant.\nfinalment, a les eleccions generals espanyoles de 2015, esquerra republicana va obtenir els millors resultats de la seva hist\u00f2ria, aconseguint 9 diputats dels 47 diputats catalans que hi han al congr\u00e9s dels diputats. van obtenir 599.289 vots, un 15,98% del vot total de catalunya. amb aquests resultats, el president d'erc oriol junqueras i el t\u00e0ndem gabriel rufi\u00e1n-joan tard\u00e0 van superar els millors resultats d'erc en unes generals (fins ara amb els resultats m\u00e9s bons per als republicans van ser les de les eleccions generals espanyoles de 2004 amb josep-llu\u00eds carod-rovira al capdavant. amb la repetici\u00f3 de les eleccions, esquerra va aconseguir millorar els seus resultats respecte les anteriors eleccions, i va obtenir 629.294 vots i un 18,17% de vot a catalunya; amb aix\u00f2, erc va esdevenir primera for\u00e7a en 474 municipis.\ndespr\u00e9s del refer\u00e8ndum de l'1 d'octubre de 2017 i l'aplicaci\u00f3 de l'article 155, esquerra republicana va conc\u00f3rrer en solitari a les eleccions al parlament de catalunya del 21 de desembre d'aquell any, malgrat que incorpor\u00e0 a les seves llistes a dem\u00f2crates de catalunya, formaci\u00f3 democrata-cristiana i independensitsta escindida d'uni\u00f3 democr\u00e0tica de catalunya, i, tamb\u00e9 a les formacions provinents del psc, avancem i mes. la candidatura liderada per oriol junqueras va ser la tercera m\u00e9s votada, per darrere de ciutadans i junts per catalunya.\nde cara a les eleccions generals espanyoles de 2019, convocades anticipadament per pedro s\u00e1nchez, erc va firmar un acord de coalici\u00f3 amb sobiranistes, un partit escindit de catalunya en com\u00fa-podem, amb el lideratge de joan josep nuet i comunistes de catalunya. en canvi, a les eleccions municipals de barcelona erc arrib\u00e0 a un acord amb el grup d'elisena alamany, que form\u00e0 un petit partit amb el nom de nova, tamb\u00e9 provinent dels comuns.\nel 2021 va confiar en pere aragon\u00e8s i garcia, llavors vicepresident del govern torra, com a cap de llista per a les eleccions al parlament de catalunya, que es va convertir en el 132\u00e8 president de la generalitat de catalunya el 21 de maig de 2021.\n\n\n=== l\u00edders ===\n\n\n==== presid\u00e8ncia ====\n\n\n==== secretaria general ====\n\n\n== imatge corporativa ==\n\n\n=== logotip ===\nentre el 14 i el 21 de mar\u00e7 de 2013 militants, simpatitzants, i amics del partit van sotmetre a votaci\u00f3 electr\u00f2nica l'alternativa a triar com a nou logotip, despr\u00e9s que un 52,79% dels votants es va mostrar favorable a renovar-lo en el darrer congr\u00e9s nacional del partit abans de les eleccions al parlament de catalunya de 2012. fou aix\u00ed que l'opci\u00f3 presentada per l'equip nou barons, integrada per carles grau i pau casals, i votada per un 65,82% dels participants va resultar escollida.\n\n\n== organitzaci\u00f3 interna ==\nels \u00f2rgans nacionals de direcci\u00f3 pol\u00edtica s\u00f3n: el congr\u00e9s nacional, \u00f2rgan sobir\u00e0 de car\u00e0cter assembleari, ja que hi pot participar tota la milit\u00e0ncia; i el consell nacional i l'executiva nacional, \u00f2rgans de gesti\u00f3 del partit.\n\n\n=== organigrama ===\nel president \u00e9s el l\u00edder o m\u00e0xim representant del partit. l'actual president \u00e9s oriol junqueras i vies, des del 17 de setembre de 2011.\nel secretari general \u00e9s la segona persona amb m\u00e9s poder a l'organigrama del partit. de vegades ha estat el candidat del partit a la presid\u00e8ncia de la generalitat. actualment el c\u00e0rrec l'ocupa marta rovira i verg\u00e9s, des de l'1 d'octubre de 2011.\n\n\n=== desplegament territorial ===\nl'organitzaci\u00f3 territorial d'esquerra republicana \u00e9s d'estructura federativa i s'organitza en \u00e0mbits territorials, federacions territorials i seccions locals.els \u00e0mbits territorials s\u00f3n:\n\ncatalunya: esquerra republicana de catalunya.\npa\u00eds valenci\u00e0: esquerra republicana del pa\u00eds valenci\u00e0.\nilles balears i piti\u00fcses: esquerra republicana.\nvall d'aran: esqu\u00e8rra republicana occitana.les federacions regionals de catalunya s\u00f3n:\n\nfederaci\u00f3 de la regi\u00f3 metropolitana de barcelona.\nfederaci\u00f3 de la regi\u00f3 de girona.\nfederaci\u00f3 de la regi\u00f3 del camp de tarragona.\nfederaci\u00f3 de la regi\u00f3 de l'ebre.\nfederaci\u00f3 de la regi\u00f3 de la catalunya central.\nfederaci\u00f3 de la regi\u00f3 de lleida.\nfederaci\u00f3 de la regi\u00f3 de l'alt pirineu-aran.\nfederaci\u00f3 de la regi\u00f3 de la ciutat de barcelona.\nfederaci\u00f3 de la regi\u00f3 del pened\u00e8s.\nfederaci\u00f3 de la catalunya nord.\n\n\n=== esqu\u00e8rra republicana occitana (\u00e8ro) ===\nesqu\u00e8rra republicana occitana (\u00e8ro) s'autodefineix com un partit occitanista i d'esquerres que vetlla pel benestar de les persones i que lluita per la independ\u00e8ncia de catalunya, a la que s'inclouria com un estat lliure associat. un dels objectius principals de la formaci\u00f3 \u00e9s trencar el bipartidisme de converg\u00e8ncia democr\u00e0tica aranesa - partit nacionalista aran\u00e8s (cda) i unitat d'aran (ua), per\u00f2 t\u00e9 una escassa implantaci\u00f3 i no es va presentar a les eleccions municipals de 2019. en 2020, hug de la rosa ruperto, president d'aran amassa fou escollit president, substituint a josep boix i pociello, el 2023 es va presentar en la coalici\u00f3 acord municipal amb aran amassa a les eleccions municipals obtenint 515 vots (10,54%) i set regidors, i a les eleccions al consell general d'aran amb 498 (10,71%) sense obtenir representaci\u00f3.\n\n\n== moviments interns ==\nentre els corrents i moviments a l'\u00f2rbita del partit s'hi troben:\n\ncol\u00b7lectiu primer d'octubre, moviment creat l'any 2019 i impulsat per joan puig i xavier mart\u00ednez.\nnova crida nacional a erc, manifest fet p\u00fablic el 2018 i impulsat per josep andreu, xavier mart\u00ednez i enric pujol.\ncatalunya s\u00ed, associaci\u00f3 presidida per vicen\u00e7 pedret i llu\u00eds dan\u00e9s.\n\n\n== resultats electorals ==\n\n\n=== parlament de catalunya ===\n\n\n=== congr\u00e9s dels diputats ===\n\n\n=== parlament europeu ===\n\n\n=== ajuntaments ===\n\n\n=== posici\u00f3 envers els refer\u00e8ndums ===\n1931: refer\u00e8ndum estatutari a catalunya de 1931. demana el \"s\u00ed\".\n1976: refer\u00e8ndum sobre la llei per a la reforma pol\u00edtica. demana el \"s\u00ed\", per\u00f2 no va poder participar en la campanya electoral al no estar encara legalitzat el partit.\n1978: refer\u00e8ndum per a la ratificaci\u00f3 de la constituci\u00f3 espanyola de 1978. demana el \"no\".\n1979: refer\u00e8ndum sobre el estatut d'autonomia de catalunya de 1979. demana el \"s\u00ed\".\n1986: refer\u00e8ndum sobre la perman\u00e8ncia d'espanya a l'otan. demana el \"no\".\n2005: refer\u00e8ndum sobre la constituci\u00f3 europea a espanya. demana el \"no\".\n2006: refer\u00e8ndum estatutari a catalunya de 2006. demana el \"no\".\n2017: refer\u00e8ndum sobre la independ\u00e8ncia de catalunya. demana el \"s\u00ed\".\n\n\n== refer\u00e8ncies ==\n\n\n== vegeu tamb\u00e9 ==\nla humanitat\npresident d'esquerra republicana de catalunya\nsecretari general d'esquerra republicana de catalunya\njoventuts d'esquerra republicana de catalunya (jerc)\nesquerra republicana del pa\u00eds valenci\u00e0 (erpv)\n\n\n== enlla\u00e7os externs ==\nesquerra republicana de catalunya\njoventuts d'esquerra republicana de catalunya\nel naixement d'esquerra republicana de catalunya a l 'en gu\u00e0rdia! de catalunya r\u00e0dio (catal\u00e0)"