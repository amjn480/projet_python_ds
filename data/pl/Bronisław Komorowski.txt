"bronis\u0142aw maria komorowski (ur. 4 czerwca 1952 w obornikach \u015bl\u0105skich) \u2013 polski polityk i historyk. w latach 2010\u20132015 prezydent rzeczypospolitej polskiej.\nw okresie prl dzia\u0142acz opozycji demokratycznej, w latach 1990\u20131991 i 1992\u20131993 wiceminister obrony narodowej, w latach 1991\u20132010 pose\u0142 na sejm i, ii, iii, iv, v i vi kadencji, w latach 2000\u20132001 minister obrony narodowej, w latach 2005\u20132007 wicemarsza\u0142ek sejmu v kadencji, w latach 2007\u20132010 marsza\u0142ek sejmu vi kadencji. od 10 kwietnia do 8 lipca 2010 wykonywa\u0142 tymczasowo obowi\u0105zki prezydenta rp.\n\n\n== \u017cyciorys ==\n\n\n=== m\u0142odo\u015b\u0107 i wykszta\u0142cenie ===\npochodzi z rodziny ziemia\u0144skiej piecz\u0119tuj\u0105cej si\u0119 herbem korczak. jest synem afrykanisty i dyplomaty zygmunta komorowskiego oraz jadwigi z domu sza\u0142kowskiej, a tak\u017ce siostrze\u0144cem haliny wo\u0142\u0142owicz. jak sam wspomina\u0142, w latach 50. jego rodzice tracili prac\u0119 z powod\u00f3w politycznych. bronis\u0142aw komorowski mieszka\u0142 w rodzinnych obornikach \u015bl\u0105skich oraz w poznaniu, nast\u0119pnie w j\u00f3zefowie (1956\u20131959), a od 1959 do 1966 w pruszkowie, gdzie ucz\u0119szcza\u0142 do szko\u0142y podstawowej. w 1966 przeni\u00f3s\u0142 si\u0119 do warszawy. uko\u0144czy\u0142 xxiv liceum og\u00f3lnokszta\u0142c\u0105ce im. cypriana norwida. w 1968 w trakcie nauki w szkole \u015bredniej bra\u0142 udzia\u0142 w wiecach organizowanych w zwi\u0105zku z wydarzeniami marcowymi. za prowadzon\u0105 dzia\u0142alno\u015b\u0107 opozycyjn\u0105 po raz pierwszy zosta\u0142 zatrzymany w 1971.\nprzez wiele lat zwi\u0105zany z ruchem harcerskim. nale\u017ca\u0142 do 75 mazowieckiej dru\u017cyny harcerskiej w pruszkowie. podczas studi\u00f3w by\u0142 instruktorem harcerskim w szczepie 208 warszawskich dru\u017cyn harcerskich i zuchowych im. batalionu \u201eparasol\u201d w hufcu zwi\u0105zku harcerstwa polskiego warszawa-mokot\u00f3w. w harcerstwie pozna\u0142 przysz\u0142\u0105 \u017con\u0119.\nw 1971 rozpocz\u0105\u0142 studia na wydziale historycznym uniwersytetu warszawskiego. w 1972 zosta\u0142 skre\u015blony z listy student\u00f3w po niezaliczeniu pierwszego roku, a w 1973 ponownie przyj\u0119to go na studia. w 1977 uzyska\u0142 tytu\u0142 zawodowy magistra na podstawie pracy \u201ebunt\u201d gen. \u017celigowskiego jako koncepcja rozwi\u0105zania problemu litewskiego, kt\u00f3rej promotorem by\u0142 andrzej garlicki. w trakcie studi\u00f3w nale\u017ca\u0142 do studenckiego ko\u0142a naukowego historyk\u00f3w uw, pe\u0142ni\u0142 tak\u017ce funkcj\u0119 jego prezesa.\n\n\n=== dzia\u0142alno\u015b\u0107 publiczna w prl ===\nod 1977 do 1980 by\u0142 sta\u017cyst\u0105 w dzienniku \u201es\u0142owo powszechne\u201d. zaanga\u017cowany w dzia\u0142alno\u015b\u0107 opozycyjn\u0105 w ramach ruchu obrony praw cz\u0142owieka i obywatela. w 1979 znalaz\u0142 si\u0119 w\u015br\u00f3d za\u0142o\u017cycieli wydawnictwa niezale\u017cnego biblioteka historyczna i literacka. organizowa\u0142 biblioteki pism drugoobiegowych, a tak\u017ce manifestacje niepodleg\u0142o\u015bciowe. w 1980 zosta\u0142 skazany razem z dzia\u0142aczami ropcio na kar\u0119 miesi\u0105ca aresztu za zorganizowanie w dniu 11 listopada 1979 manifestacji przed grobem nieznanego \u017co\u0142nierza (rozprawie odwo\u0142awczej przewodniczy\u0142 s\u0119dzia andrzej kry\u017ce).\nw 1980 wst\u0105pi\u0142 do niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d, organizowa\u0142 struktury zwi\u0105zku w regionie mazowsze, pracowa\u0142 w o\u015brodku bada\u0144 spo\u0142ecznych nszz \u201esolidarno\u015b\u0107\u201d. w 1981 by\u0142 jednym z sygnatariuszy deklaracji za\u0142o\u017cycielskiej klub\u00f3w s\u0142u\u017cby niepodleg\u0142o\u015bci. w czasie stanu wojennego by\u0142 internowany od grudnia 1981 do czerwca 1982 w jaworzu; po zwolnieniu pracowa\u0142 jako nauczyciel w ni\u017cszym seminarium duchownym w niepokalanowie, kontynuowa\u0142 dzia\u0142alno\u015b\u0107 opozycyjn\u0105, m.in. by\u0142 jednym z za\u0142o\u017cycieli podziemnego pisma \u201eabc. adriatyk, ba\u0142tyk, morze czarne\u201d.\n\n\n=== dzia\u0142alno\u015b\u0107 publiczna w iii rp do 2007 ===\n\n\n==== poza polityk\u0105 ====\nby\u0142 prezesem stowarzyszenia euro-atlantyckiego. w 1990 zosta\u0142 prezesem ligi morskiej (przemianowanej na lig\u0119 morsk\u0105 i rzeczn\u0105) i funkcj\u0119 t\u0119 pe\u0142ni\u0142 przez 17 lat (do 2007).\n\n\n==== polityka ====\nw latach 1989\u20131990 pe\u0142ni\u0142 funkcj\u0119 dyrektora gabinetu ministra aleksandra halla w urz\u0119dzie rady ministr\u00f3w, a w latach 1990\u20131993 (z przerw\u0105 w 1992) \u2013 cywilnego wiceministra obrony narodowej ds. wychowawczo-spo\u0142ecznych w rz\u0105dach tadeusza mazowieckiego, jana krzysztofa bieleckiego i hanny suchockiej.\njako bezpartyjny kandydat unii demokratycznej uzyskiwa\u0142 mandat poselski w wyborach w 1991 i 1993. w 1994 przyst\u0105pi\u0142 do nowo powo\u0142anej unii wolno\u015bci, w kt\u00f3rej w 1995 obj\u0105\u0142 funkcj\u0119 sekretarza generalnego. w 1997, pod koniec trwania sejmu ii kadencji, wraz z grup\u0105 dzia\u0142aczy uw pod kierownictwem jana rokity utworzy\u0142 ko\u0142o konserwatywno-ludowe. w tym samym roku wraz z kkl przyst\u0105pi\u0142 do nowo utworzonego stronnictwa konserwatywno-ludowego, kt\u00f3re jednocze\u015bnie przyst\u0105pi\u0142o do akcji wyborczej solidarno\u015b\u0107. w skl pe\u0142ni\u0142 funkcje sekretarza generalnego i wiceprezesa.\nw wyborach w 1997 zdoby\u0142 mandat poselski jako kandydat aws. w latach 1997\u20132000 przewodniczy\u0142 sejmowej komisji obrony narodowej, a w latach 2000\u20132001 by\u0142 ministrem obrony narodowej w rz\u0105dzie jerzego buzka. w 2001, jeszcze jako minister w mniejszo\u015bciowym rz\u0105dzie aws, bronis\u0142aw komorowski wraz z cz\u0119\u015bci\u0105 dzia\u0142aczy skl zwi\u0105za\u0142 si\u0119 z platform\u0105 obywatelsk\u0105. z listy tego ugrupowania kandydowa\u0142 w wyborach do sejmu iv kadencji. uzyska\u0142 mandat poselski w okr\u0119gu warszawskim. wkr\u00f3tce po inauguracji nowego parlamentu wyst\u0105pi\u0142 z skl i zaanga\u017cowa\u0142 si\u0119 w dzia\u0142alno\u015b\u0107 platformy obywatelskiej. od 2001 by\u0142 cz\u0142onkiem zarz\u0105du krajowego po, a od 2006 wiceprzewodnicz\u0105cym. w sejmie iv kadencji by\u0142 zast\u0119pc\u0105 przewodnicz\u0105cego komisji obrony narodowej i cz\u0142onkiem komisji spraw zagranicznych. w 2002 zaj\u0105\u0142 drugie miejsce w plebiscycie programu iii polskiego radia \u201esrebrne usta\u201d za wypowied\u017a na temat zakupu dla polskiego lotnictwa wojskowego samolot\u00f3w f-16: jest takie powiedzenie, \u017ce polski lotnik to jest taki, \u017ce jak trzeba b\u0119dzie, to nawet poleci na drzwiach od stodo\u0142y. wi\u0119c prosz\u0119 pa\u0144stwa, chcia\u0142em z wielk\u0105 satysfakcj\u0105 stwierdzi\u0107, \u017ce to ju\u017c nie grozi. piloci polscy b\u0119d\u0105 latali na f-16.\nw wyborach do sejmu v kadencji ponownie uzyska\u0142 mandat, tym razem w okr\u0119gu podwarszawskim. 26 pa\u017adziernika 2005 zosta\u0142 wybrany na wicemarsza\u0142ka sejmu. za jego kandydatur\u0105 g\u0142osowa\u0142o 398 pos\u0142\u00f3w. w trakcie tej kadencji by\u0142 jednym z najbardziej aktywnych kontestator\u00f3w dzia\u0142alno\u015bci rz\u0105d\u00f3w koalicji pis-samoobrona-lpr, w szczeg\u00f3lno\u015bci polityki zagranicznej i obronnej. krytykowa\u0142 m.in. powierzenie s\u0119dziemu andrzejowi kry\u017cemu funkcji wiceministra sprawiedliwo\u015bci.\nw wyborach do sejmu w 2007 z powodzeniem startowa\u0142 z pierwszego miejsca na li\u015bcie po w okr\u0119gu podwarszawskim, uzyskuj\u0105c 139 320 g\u0142os\u00f3w.\n\n\n=== marsza\u0142ek sejmu (2007\u20132010) ===\n\n\n==== dzia\u0142alno\u015b\u0107 ====\n5 listopada 2007 na pierwszym posiedzeniu sejmu vi kadencji bronis\u0142aw komorowski zosta\u0142 wybrany wi\u0119kszo\u015bci\u0105 bezwzgl\u0119dn\u0105 292 g\u0142os\u00f3w na marsza\u0142ka sejmu. jego konkurentem by\u0142 krzysztof putra z pis, kt\u00f3ry uzyska\u0142 160 g\u0142os\u00f3w. we wrze\u015bniu 2008 pos\u0142owie klubu parlamentarnego pis z\u0142o\u017cyli wniosek o odwo\u0142anie go z tej funkcji, kt\u00f3ry jednak wycofali. 8 lipca 2010, w zwi\u0105zku z wyborem na urz\u0105d prezydenta rp, zrezygnowa\u0142 z tej funkcji i jednocze\u015bnie z\u0142o\u017cy\u0142 mandat poselski.\nz racji pe\u0142nienia funkcji marsza\u0142ka sejmu podejmowa\u0142 licznych go\u015bci zagranicznych, w tym g\u0142owy pa\u0144stw, szef\u00f3w rz\u0105d\u00f3w, przewodnicz\u0105cych parlament\u00f3w, ministr\u00f3w. spotka\u0142 si\u0119 r\u00f3wnie\u017c z tenzinem gjaco (xiv dalajlam\u0105).\n21 sierpnia 2008 odwo\u0142a\u0142 bo\u017cen\u0119 borys-szop\u0119 ze stanowiska g\u0142\u00f3wnego inspektora pracy i powo\u0142a\u0142 na t\u0119 funkcj\u0119 tadeusza zaj\u0105ca.\n\n\n==== tymczasowo wykonuj\u0105cy obowi\u0105zki prezydenta rp ====\nna skutek \u015bmierci prezydenta lecha kaczy\u0144skiego w katastrofie lotniczej 10 kwietnia 2010, jako marsza\u0142ek sejmu, w oparciu o art. 131 konstytucji rzeczypospolitej polskiej z 1997, przez trzy miesi\u0105ce wykonywa\u0142 obowi\u0105zki prezydenta rp. funkcje te sprawowa\u0142 do 8 lipca 2010, kiedy to zrezygnowa\u0142 ze stanowiska marsza\u0142ka sejmu.\n18 kwietnia 2010 uczestniczy\u0142 w krakowie w uroczysto\u015bciach pogrzebowych lecha i marii kaczy\u0144skich, podczas kt\u00f3rych spotka\u0142 si\u0119 m.in. z prezydentem rosji dmitrijem miedwiediewem. jako gospodarz uroczysto\u015bci pogrzebowych przyjmowa\u0142 oficjalne kondolencje od zagranicznych delegacji.\npierwszym powszechnie obowi\u0105zuj\u0105cym wydanym z racji uzyskanych uprawnie\u0144 aktem prawnym by\u0142o rozporz\u0105dzenie z 10 kwietnia 2010 w sprawie wprowadzenia \u017ca\u0142oby narodowej w dniach 10\u201316 kwietnia 2010. uchwalone przez parlament ustawy po raz pierwszy podpisa\u0142 12 kwietnia 2010; kolejne podpisywa\u0142 m.in. 16 kwietnia 2010 i 29 kwietnia (\u0142\u0105cznie \u2013 64 ustawy). 21 kwietnia 2010 wyda\u0142 postanowienie o zarz\u0105dzeniu przedterminowych wybor\u00f3w prezydenckich na dzie\u0144 20 czerwca 2010. 16, 19 i 23 kwietnia 2010 odznaczy\u0142 po\u015bmiertnie orderami odrodzenia polski ofiary katastrofy.\n8 maja 2010 uda\u0142 si\u0119 z dwudniow\u0105 zagraniczn\u0105 wizyt\u0105 do rosji na obchody 65. rocznicy zako\u0144czenia ii wojny \u015bwiatowej.\n\nwybrane nominacje i powo\u0142ania10 kwietnia 2010 powo\u0142a\u0142 jacka micha\u0142owskiego na sekretarza stanu w kancelarii prezydenta rp oraz powierzy\u0142 mu pe\u0142nienie obowi\u0105zk\u00f3w szefa kancelarii prezydenta rp. postanowieniem z 6 lipca 2010 powo\u0142a\u0142 go na szefa tego urz\u0119du.\n13 kwietnia 2010 powo\u0142a\u0142 stanis\u0142awa kozieja na szefa biura bezpiecze\u0144stwa narodowego.\n7 maja 2010 powo\u0142a\u0142 mieczys\u0142awa cieniucha na szefa sztabu generalnego wojska polskiego. mianowa\u0142 tak\u017ce dow\u00f3dc\u00f3w poszczeg\u00f3lnych rodzaj\u00f3w wojsk.\n19 maja 2010 powo\u0142a\u0142 romana hausera na prezesa naczelnego s\u0105du administracyjnego. dotychczasowemu prezesowi, januszowi trzci\u0144skiemu, powierzy\u0142 funkcj\u0119 wiceprezesa nsa.\n20 maja 2010 powo\u0142a\u0142 nowych cz\u0142onk\u00f3w rady bezpiecze\u0144stwa narodowego, w\u015br\u00f3d kt\u00f3rych znale\u017ali si\u0119 przewodnicz\u0105cy najwi\u0119kszych ugrupowa\u0144 opozycyjnych. tego samego dnia mianowa\u0142 trzech dow\u00f3dc\u00f3w si\u0142 powietrznych, wojsk l\u0105dowych i dow\u00f3dc\u0119 operacyjnego si\u0142 zbrojnych.\n27 maja 2010 z\u0142o\u017cy\u0142 w sejmie wniosek o powo\u0142anie marka belki na prezesa narodowego banku polskiego. wniosek zosta\u0142 przyj\u0119ty przez sejm 10 czerwca 2010.\n9 czerwca 2010 wyznaczy\u0142 franciszka gryciuka pe\u0142ni\u0105cym obowi\u0105zki prezesa instytutu pami\u0119ci narodowej.\n14 czerwca 2010 potwierdzi\u0142 wyga\u015bni\u0119cie kadencji wszystkich cz\u0142onk\u00f3w krajowej rady radiofonii i telewizji. 7 lipca 2010 powo\u0142a\u0142 w sk\u0142ad krrit jana dworaka i krzysztofa lufta.\n\n\n==== wybory prezydenckie w 2010 ====\nby\u0142 jednym z dw\u00f3ch (obok rados\u0142awa sikorskiego) kandydat\u00f3w bior\u0105cych udzia\u0142 w partyjnych prawyborach o nominacj\u0119 na kandydata w wyborach prezydenckich z ramienia po. 27 marca 2010 w auli politechniki warszawskiej og\u0142oszono, \u017ce bronis\u0142aw komorowski wygra\u0142 partyjne g\u0142osowanie (otrzymuj\u0105c 68,5% g\u0142os\u00f3w), zostaj\u0105c oficjalnym kandydatem tego ugrupowania na urz\u0105d prezydenta rp.\nbronis\u0142aw komorowski zdecydowa\u0142 si\u0119 wzi\u0105\u0107 udzia\u0142 w zarz\u0105dzonych przez siebie przedterminowych wyborach prezydenckich jako oficjalny kandydat platformy obywatelskiej. jego komitet wyborczy zosta\u0142 zg\u0142oszony do pa\u0144stwowej komisji wyborczej 25 kwietnia 2010 i zarejestrowany 7 maja 2010. has\u0142o kandydata brzmia\u0142o \u201ezgoda buduje\u201d.\npoparcia udzieli\u0142y mu partia demokratyczna \u2013 demokraci.pl (25 kwietnia 2010), stronnictwo konserwatywno-ludowe (6 maja 2010) i demokratyczna partia lewicy (10 maja 2010).\nswoje wsparcie dla jego osoby jeszcze na etapie prawybor\u00f3w wyrazili publicznie m.in. w\u0142adys\u0142aw bartoszewski, tadeusz mazowiecki i lech wa\u0142\u0119sa. do og\u00f3lnopolskiego komitetu poparcia przyst\u0105pi\u0142o pocz\u0105tkowo ponad 150 os\u00f3b, w tym aktorzy, naukowcy, sportowcy, przedsi\u0119biorcy, arty\u015bci, pisarze, dzia\u0142acze opozycji demokratycznej i przedstawiciele kombatant\u00f3w. 14 maja 2010 g\u0142osowanie na marsza\u0142ka sejmu na \u0142amach \u201egazety wyborczej\u201d zapowiedzia\u0142 jej redaktor naczelny adam michnik. 2 czerwca 2010 w ramach prowadzonej kampanii wyborczej bronis\u0142aw komorowski odwiedzi\u0142 londyn, gdzie spotka\u0142 si\u0119 z tamtejsz\u0105 poloni\u0105 oraz sympatykami.\nw pierwszej turze wybor\u00f3w prezydenckich 20 czerwca 2010 uzyska\u0142 6 981 319 g\u0142os\u00f3w (41,54%), zajmuj\u0105c 1. miejsce spo\u015br\u00f3d 10 kandydat\u00f3w. wszed\u0142 do drugiej tury g\u0142osowania razem z jaros\u0142awem kaczy\u0144skim, kt\u00f3ry uzyska\u0142 poparcie na poziomie 36,46%. otrzyma\u0142 oficjalne poparcie ze strony kandyduj\u0105cego w pierwszej turze andrzeja olechowskiego i wspieraj\u0105cego go stronnictwa demokratycznego. za jego kandydatur\u0105 opowiedzia\u0142a si\u0119 r\u00f3wnie\u017c m.in. unia pracy.\nw drugiej turze g\u0142osowania bronis\u0142aw komorowski uzyska\u0142 8 933 887 g\u0142os\u00f3w wa\u017cnych, tj. 53,01%, wygrywaj\u0105c tym samym wybory, co zosta\u0142o stwierdzone w obwieszczeniu i uchwale pkw z 5 lipca 2010. s\u0105d najwy\u017cszy stwierdzi\u0142 wa\u017cno\u015b\u0107 wybor\u00f3w 3 sierpnia 2010.\n\n\n=== prezydent rzeczypospolitej polskiej (2010\u20132015) ===\n\n\n==== dzia\u0142alno\u015b\u0107 ====\npi\u0119cioletnia kadencja prezydencka bronis\u0142awa komorowskiego rozpocz\u0119\u0142a si\u0119 6 sierpnia 2010 z chwil\u0105 z\u0142o\u017cenia przysi\u0119gi przed zgromadzeniem narodowym. przed z\u0142o\u017ceniem przysi\u0119gi zrezygnowa\u0142 z cz\u0142onkostwa w platformie obywatelskiej. symboliczne przej\u0119cie zwierzchnictwa nad si\u0142ami zbrojnymi odby\u0142o si\u0119 w dniu \u015bwi\u0119ta wojska polskiego przed grobem nieznanego \u017co\u0142nierza 15 sierpnia 2010. urz\u0119dowanie zako\u0144czy\u0142 6 sierpnia 2015 z chwil\u0105 zaprzysi\u0119\u017cenia andrzeja dudy.\n\n\n==== dzia\u0142alno\u015b\u0107 legislacyjna ====\nbronis\u0142aw komorowski z\u0142o\u017cy\u0142 podczas swojej kadencji dwadzie\u015bcia sze\u015b\u0107 projekt\u00f3w ustaw. by\u0142y w\u015br\u00f3d nich m.in. nowelizacja ordynacji podatkowej wprowadzaj\u0105ca zasad\u0119 rozstrzygania w\u0105tpliwo\u015bci na korzy\u015b\u0107 podatnika, a tak\u017ce zmiany w przepisach o stowarzyszeniach, zgromadzeniach i referendum lokalnym. zawetowa\u0142 cztery ustawy, w tym o nasiennictwie i o okr\u0119gach s\u0105dowych. skierowa\u0142 r\u00f3wnie\u017c dwana\u015bcie wniosk\u00f3w do trybuna\u0142u konstytucyjnego.\n\n\n==== wybrane nominacje i powo\u0142ania ====\nwe wrze\u015bniu 2010 nominowa\u0142 swoich przedstawicieli do krajowej rady s\u0105downictwa i krajowej rady prokuratury \u2013 odpowiednio \u0142ukasza bojarskiego i edwarda zalewskiego.\n14 pa\u017adziernika 2010 powo\u0142a\u0142 stanis\u0142awa d\u0105browskiego na pierwszego prezesa s\u0105du najwy\u017cszego (od 19 pa\u017adziernika 2010), jego kontrkandydatem by\u0142 lech paprzycki.\n3 grudnia 2010 powo\u0142a\u0142 andrzeja rzepli\u0144skiego na prezesa trybuna\u0142u konstytucyjnego oraz stanis\u0142awa biernata na wiceprezesa tk.\n8 listopada 2011 przyj\u0105\u0142 dymisj\u0119 rady ministr\u00f3w, desygnuj\u0105c donalda tuska na prezesa rady ministr\u00f3w z misj\u0105 tworzenia nowego gabinetu.\n18 listopada 2011 powo\u0142a\u0142 donalda tuska na prezesa rady ministr\u00f3w oraz powo\u0142a\u0142 cz\u0142onk\u00f3w jego rz\u0105du.\n30 kwietnia 2014 powo\u0142a\u0142 ma\u0142gorzat\u0119 gersdorf na pierwszego prezesa s\u0105du najwy\u017cszego (kt\u00f3ra sta\u0142a si\u0119 pierwsz\u0105 kobiet\u0105 na tym stanowisku).\n22 wrze\u015bnia 2014 powo\u0142a\u0142 ew\u0119 kopacz na prezesa rady ministr\u00f3w oraz powo\u0142a\u0142 cz\u0142onk\u00f3w jej rz\u0105du.\n\n\n==== wybory prezydenckie w 2015 ====\n5 lutego 2015 bronis\u0142aw komorowski og\u0142osi\u0142, \u017ce b\u0119dzie ubiega\u0142 si\u0119 o reelekcj\u0119 w wyborach prezydenckich zarz\u0105dzonych na 10 maja 2015. dzie\u0144 p\u00f3\u017aniej rada krajowa platformy obywatelskiej udzieli\u0142a mu poparcia w tych wyborach. otrzyma\u0142 r\u00f3wnie\u017c poparcie partii demokratycznej, partii zielonych rp i stronnictwa demokratycznego. podobnie jak w trakcie poprzedniej kampanii, zosta\u0142 przedstawiony honorowy komitet poparcia.\nkomitet wyborczy bronis\u0142awa komorowskiego zosta\u0142 zarejestrowany 18 marca 2015. has\u0142o kandydata brzmia\u0142o \u201ewybierz zgod\u0119 i bezpiecze\u0144stwo\u201d.\nw przeprowadzonej 10 maja 2015 pierwszej turze g\u0142osowania zaj\u0105\u0142 2. miejsce, zdobywaj\u0105c 5 031 060 g\u0142os\u00f3w, co stanowi\u0142o 33,77% g\u0142os\u00f3w wa\u017cnych. poniewa\u017c \u017caden z kandydat\u00f3w nie przekroczy\u0142 progu 50% g\u0142os\u00f3w wa\u017cnych, bronis\u0142aw komorowski wszed\u0142 do drugiej tury g\u0142osowania wraz z andrzejem dud\u0105, kt\u00f3ry otrzyma\u0142 34,76% g\u0142os\u00f3w wa\u017cnych. przed drug\u0105 tur\u0105 poparcia udzieli\u0142y mu polskie stronnictwo ludowe i liga polskich rodzin.\nw przeprowadzonej 24 maja 2015 drugiej turze wybor\u00f3w bronis\u0142aw komorowski ponownie przegra\u0142 z andrzejem dud\u0105 z pis, uzyskuj\u0105c 48,45% g\u0142os\u00f3w wa\u017cnych (8 112 311 g\u0142os\u00f3w).\n\n\n=== dzia\u0142alno\u015b\u0107 po prezydenturze ===\n14 sierpnia 2015 zosta\u0142a zarejestrowana pozarz\u0105dowa organizacja fundacja \u201einstytut bronis\u0142awa komorowskiego\u201d.\n\n\n== \u017cycie prywatne i dzia\u0142alno\u015b\u0107 spo\u0142eczna ==\nbronis\u0142aw komorowski od 1977 jest \u017conaty z ann\u0105 (z domu dembowsk\u0105), maj\u0105 pi\u0119cioro dzieci: zofi\u0119 (ur. 1979), tadeusza (ur. 1981), mari\u0119 (ur. 1983), piotra (ur. 1986) i el\u017cbiet\u0119 (ur. 1989). zajmowa\u0142 si\u0119 hobbystycznie my\u015blistwem.\nw 2005 wydawnictwo rytm wyda\u0142o ksi\u0105\u017ck\u0119 praw\u0105 stron\u0105 \u2013 \u017cycie, polityka, anegdota, wywiad-rzek\u0119, kt\u00f3ry z bronis\u0142awem komorowskim przeprowadzi\u0142a maria w\u0105growska.\n\n\n== wyniki wyborcze ==\n\n\n== odznaczenia i wyr\u00f3\u017cnienia ==\notrzymane z urz\u0119duz tytu\u0142u obj\u0119cia urz\u0119du prezydenta rp bronis\u0142aw komorowski zosta\u0142 kawalerem orderu or\u0142a bia\u0142ego, wielkim mistrzem orderu i przewodnicz\u0105cym jego kapitu\u0142y, a tak\u017ce kawalerem orderu odrodzenia polski i klasy, wielkim mistrzem orderu i przewodnicz\u0105cym jego kapitu\u0142y.\n\nordery i odznaczenia pa\u0144stw obcychorder ksi\u0119cia jaros\u0142awa m\u0105drego v klasy \u2013 2008, ukraina\nhonorary companion with breast star narodowego orderu zas\u0142ugi \u2013 2009, malta\norder kr\u00f3lewski serafin\u00f3w \u2013 2011, szwecja\nkrzy\u017c wielki orderu \u015bwi\u0119tego olafa \u2013 2012, norwegia\nwielki \u0142a\u0144cuch orderu infanta henryka \u2013 2012, portugalia\nkawaler krzy\u017ca wielkiego udekorowany wielk\u0105 wst\u0119g\u0105 orderu zas\u0142ugi republiki w\u0142oskiej \u2013 2012, w\u0142ochy\nwielki oficer orderu \u015bwi\u0119tego karola \u2013 2012, monako\nkrzy\u017c wielki orderu legii honorowej \u2013 2012, francja\nkomandor krzy\u017ca wielkiego z \u0142a\u0144cuchem orderu trzech gwiazd \u2013 2012, \u0142otwa\nwielki order kr\u00f3la tomis\u0142awa ze wst\u0119g\u0105 i wielk\u0105 gwiazd\u0105 porann\u0105 \u2013 2013, chorwacja\nkrzy\u017c wielki orderu zbawiciela \u2013 2013, grecja\norder 8 wrze\u015bnia \u2013 2013, macedonia\n\u0142a\u0144cuch orderu krzy\u017ca ziemi maryjnej \u2013 2014, estonia\norder domowy nassauski lwa z\u0142otego \u2013 2014, luksemburg\norder podw\u00f3jnego bia\u0142ego krzy\u017ca i klasy \u2013 2014, s\u0142owacja\nkawaler krzy\u017ca wielkiego orderu lwa niderlandzkiego \u2013 2014, holandia\norder republiki \u2013 2014, mo\u0142dawia\norder ksi\u0119cia jaros\u0142awa m\u0105drego i klasy \u2013 2014, ukraina\nkrzy\u017c wielki orderu bia\u0142ej r\u00f3\u017cy finlandii \u2013 2015, finlandiapozosta\u0142e wyr\u00f3\u017cnienia i odznaczeniakomandoria missio reconciliationis \u2013 1999\nodznaka pami\u0105tkowa ministerstwa obrony narodowej \u2013 2000, ex officio\nkrzy\u017c \u201epro mari nostro\u201d przyznany przez lig\u0119 morsk\u0105 i rzeczn\u0105 \u2013 lata 2003\u20132004\ntytu\u0142 doktora honoris causa uniwersytetu micha\u0142a r\u00f6mera \u2013 2008\ntytu\u0142 senatora honoris causa uniwersytetu w segedynie \u2013 2012\ntytu\u0142 doktora honoris causa uniwersytetu kazimierza wielkiego w bydgoszczy \u2013 2013\ntytu\u0142 doktora honoris causa uniwersytetu witolda wielkiego w kownie \u2013 2015\ntytu\u0142 doktora honoris causa uniwersytetu narodowego im. iwana franki we lwowie \u2013 2015\nmedal dnia pami\u0119ci ofiar zbrodni katy\u0144skiej przyznany przez rad\u0119 polskiej fundacji katy\u0144skiej \u2013 2008\nz\u0142oty medal uniwersytetu kardyna\u0142a stefana wyszy\u0144skiego \u2013 2011\ntytu\u0142 \u201ecz\u0142owieka roku\u201d 2011 forum ekonomicznego\ncz\u0142owiek roku tygodnika \u201ewprost\u201d \u2013 2012\nnagroda specjalna lewiatana przyznana przez konfederacj\u0119 lewiatan \u2013 2013\nz\u0142oty hipolit \u2013 2013\ncz\u0142owiek roku 2014 \u201egazety wyborczej\u201d\nnagroda peryklesa \u2013 2015\ntytu\u0142 honorowego obywatela j\u00f3zefowa (2012), pi\u0142y (2013), wis\u0142y (2014), kalisza (2014)\n\n\n== uwagi ==\n\n\n== przypisy ==\n\n\n== bibliografia ==\nstrona sejmowa pos\u0142a vi kadencji. [dost\u0119p 2015-08-05].\nnota biograficzna w encyklopedii solidarno\u015bci. [dost\u0119p 2015-08-05]."