"alfred bernhard nobel\u2009, f\u00f6dd 21 oktober 1833 i stockholm, d\u00f6d 10 december 1896 i san remo, ligurien, italien, var en svensk kemist, uppfinnare av dynamiten, industriman, donator, ingenj\u00f6r och stiftare av nobelpriset. grund\u00e4mnet nobelium, atomnummer 102, \u00e4r uppkallat efter honom.nobels uppfinningar kunde \u2013 och kom ocks\u00e5 att \u2013 anv\u00e4ndas f\u00f6r krigiska \u00e4ndam\u00e5l, medan han sj\u00e4lv hyllade fred. denna dualism kan s\u00e4gas vara grunden f\u00f6r utformningen av hans testamentariska f\u00f6rordnanden om nobelprisets syfte \"att komma m\u00e4nskligheten till den st\u00f6rsta nytta\" och det s\u00e4rskilda fredspriset. alfred nobel menade att hans dynamit ledde till fred och gav f\u00f6ljande f\u00f6rklaring: \"n\u00e4r det st\u00e5r klart vilken kraft det finns i spr\u00e4ng\u00e4mnen och krut och vilken skada de kan \u00e5stadkomma kommer man avst\u00e5 fr\u00e5n att anv\u00e4nda dem.\"\nhan var mycket intresserad av vetenskap och konst och hedrades f\u00f6r detta p\u00e5 flera s\u00e4tt. bland allt vetenskapligt arbete var han ocks\u00e5 upphovsman till en del sk\u00f6nlitter\u00e4ra alster. han skrev dikter p\u00e5 s\u00e5v\u00e4l svenska som engelska. de avspeglar f\u00f6r det mesta ensamhet, melankoli och leda vid livet. han hade ett bibliotek p\u00e5 knappt 2 600 volymer f\u00f6rdelade p\u00e5 cirka 1 200 titlar, varav det mesta var sk\u00f6nlitteratur. det litter\u00e4ra intresset avspeglas i nobeltestamentets f\u00f6reskrift om litteraturpriset.\nnobelpriset utdelas \u00e5rligen \u2013 p\u00e5 nobeldagen \u2013 den 10 december. de olika nobelprisen prisas den person eller de personer som gjort den viktigaste  uppt\u00e4ckten eller uppfinningen inom fysik, kemi, fysiologi eller medicin; inom litteraturen \"producerat det utm\u00e4rktaste i idealisk riktning\" och inom fredsarbete \"hafva gjort menskligheten den st\u00f6rsta nytta\".\n\n\n== bakgrund ==\n\n\n=== sl\u00e4ktf\u00f6rh\u00e5llanden ===\nalfred nobel f\u00f6ddes den 21 oktober 1833, p\u00e5 norrlandsgatan 11, som ett av \u00e5tta barn (varav bara fyra n\u00e5dde vuxen \u00e5lder) till fabrik\u00f6ren immanuel nobel den yngre, som ocks\u00e5 han var uppfinnare, och andriette nobel, f\u00f6dd ahlsell. vidare var han sonson till kirurgen immanuel nobel den \u00e4ldre.han och hans br\u00f6der robert, ludvig och emil levde i sv\u00e5ra f\u00f6rh\u00e5llanden med en mycket sjuk fader. vidare tillh\u00f6rde han en gren av sl\u00e4kten nobel, vilken h\u00e4rstammar fr\u00e5n den uppl\u00e4ndske h\u00e4radsh\u00f6vdingen petter nobelius (d\u00f6d 1707), fr\u00e5n \u00f6stra n\u00f6bbel\u00f6v i sk\u00e5ne.\n\n\n=== ryssland ===\n\u00e5r 1842 flyttade familjen till sankt petersburg, i d\u00e5varande kejsard\u00f6met ryssland, sedan faderns mekanikverkstad g\u00e5tt i konkurs i sverige. vid den tidpunkten var familjen mycket fattig och hustrun fick arbeta som butiksbitr\u00e4de i en mj\u00f6lk- och gr\u00f6nsaksbutik, medan alfred sj\u00e4lv hj\u00e4lpte till att s\u00e4lja t\u00e4ndstickor p\u00e5 gatan. v\u00e4l i sankt petersburg utbildade han sig till kemist, och kom d\u00e4r \u00e4ven att bli flerspr\u00e5kig. men familjens f\u00f6retag lyckades och byggdes upp till en industriell j\u00e4tte, som blomstrade och bestod \u00e4nda till dess att den ryska revolutionen gjorde sitt int\u00e5g. efter ekonomiska motg\u00e5ngar \u00e5terv\u00e4nde fadern och alfred till sverige 1859.\n\n\n== experiment ==\nn\u00e4r alfred v\u00e4l hade \u00e5terv\u00e4nt till sverige fr\u00e5n ryssland b\u00f6rjade han studera spr\u00e4ng\u00e4mnen, i synnerhet nitroglycerin. experimenten \u00e4gde rum i f\u00f6rs\u00f6ksfabriken heleneborg i stockholm. den 3 september 1864 skedde en explosion vid heleneborg vid spr\u00e4ngolje- och nitroglycerinberedning. brodern emil nobel, som var 21 \u00e5r, och de fyra andra n\u00e4rvarande omkom. nobel hade m\u00f6tt uppt\u00e4ckaren av nitroglycerin, ascanio sobrero, under sin tid i paris och ins\u00e5g att dess kraft m\u00e5ste t\u00e4mjas f\u00f6r att kunna vara anv\u00e4ndbar.[k\u00e4lla beh\u00f6vs]\n\n\n=== uppfinningar och patent ===\nalfred nobel uppfann bland annat nobels krut (blandning av nitroglycerin och svartkrut) 1863, t\u00e4ndhatten 1864, dynamiten, spr\u00e4nggummi (bomullskrut uppl\u00f6st i svartkrut), spr\u00e4nggelatin 1875, extradynamit 1887, ballistit (ett r\u00f6ksvagt krut best\u00e5ende av nitrocellulosa och nitroglycerin i lika delar) 1887 och mignon naftaslup (sj\u00f6satt 1892, 12 m l\u00e5ng, 1,8 m bred och ett djupg\u00e5ende p\u00e5 0,9 m, samt \u00e5ngdriven 6 hk). han fick svenskt patent p\u00e5 t\u00e4ndhatten 1864, p\u00e5 dynamit den 19 september 1867, och patent p\u00e5 spr\u00e4nggelatin den 8 juli 1876.[k\u00e4lla beh\u00f6vs]dynamiten innebar stora m\u00f6jligheter att transportera explosiva \u00e4mnen med h\u00f6g s\u00e4kerhet. trots att nitroglycerin, som \u00e4r den verksamma delen i dynamit, \u00e4r mycket st\u00f6tk\u00e4nsligt, g\u00f6r den s\u00e5 kallade flegmatiseringen att dynamiten inte detonerar trots ganska h\u00e5rda t\u00f6rnar.\nn\u00e4r traditionellt svartkrut anv\u00e4nds f\u00f6r att driva projektiler i skjutvapen blir det ett avsev\u00e4rt r\u00f6kmoln, som skymmer sikten f\u00f6r kanonservicen, och avsl\u00f6jar f\u00f6r fienden varifr\u00e5n elden utg\u00e5r. den som kan skjuta med mindre r\u00f6k f\u00e5r d\u00e4rigenom en f\u00f6rdel. nobel arbetade med m\u00f6jligheterna att f\u00e5 fram ett r\u00f6ksvagt krut och gjorde d\u00e4rvid v\u00e4rdefulla r\u00f6n som resulterade i ballistit-patentet.[k\u00e4lla beh\u00f6vs]nobel beviljades ett mycket stort antal patent, och flera av dem inbegrep andra l\u00e4nder eller hela v\u00e4rlden, totalt drygt 350 patent.[k\u00e4lla beh\u00f6vs] dessa omfattade \u00e4ven annat \u00e4n spr\u00e4ngmedel i olika former. inspirerad av en sv\u00e5r explosion orsakad av gasljus p\u00e5 en teater i paris uppfann han till exempel en gasbr\u00e4nnare med avsev\u00e4rt f\u00f6rb\u00e4ttrad s\u00e4kerhet. en teknisk detalj i denna br\u00e4nnare var att den arbetade med f\u00f6rv\u00e4rmning av f\u00f6rbr\u00e4nningsluften.\n\n\n== f\u00f6retagande, senare aktiviteter ==\nnobel anlade fabriker i de flesta europeiska l\u00e4nder och i nordamerika f\u00f6r att kunna dra nytta av sina uppfinningar. han hade ocks\u00e5 intressen i flera andra f\u00f6retag, till exempel branobel i baku, azerbajdzjan och bofors j\u00e4rnverk i karlskoga, d\u00e4r han hade en stor experimentverkstad, bland annat f\u00f6r att utveckla ett krut med liten r\u00f6kutveckling. han byggde d\u00e4r ocks\u00e5 en m\u00f6nsteranl\u00e4ggning f\u00f6r tillverkning av kanoner.\nhans br\u00f6der robert och ludvig hade b\u00f6rjat utvinna olja i baku i det ryska guvernementet baku 1874. fyra \u00e5r senare bildade de, med alfred som en av finansi\u00e4rerna, oljef\u00f6retaget tovaristjestvo neftjanovo proizvodstva bratjev nobel (naftaproduktionss\u00e4llskapet br\u00f6derna nobel), som snart blev f\u00f6rkortat till branobel. bolaget blev p\u00e5 kort tid v\u00e4rldens n\u00e4st st\u00f6rsta oljebolag, efter rockefellers standard oil, och dominerade den europeiska marknaden fram till ryska revolutionen. under bolagets storhetstid hade man flera hundra kontor utspridda i ukraina och \u00f6stra europa fr\u00e5n polen och baltikum \u00e4nda till \u00f6ster om uralbergen. 1918 nationaliserades anl\u00e4ggningarna, och d\u00e4rmed upph\u00f6rde br\u00f6derna nobels inflytande i dessa industrier. cirka 12 procent av alfreds testamenterade f\u00f6rm\u00f6genhet utgjordes av aktier i oljef\u00f6retaget.[k\u00e4lla beh\u00f6vs]med alla dessa engagemang f\u00f6ljde att en m\u00e4ngd tekniska och ekonomiska problem m\u00e5ste l\u00f6sas, och detta gjorde att alfred nobel l\u00e5nga tider var p\u00e5 resande fot i en l\u00e5ng rad l\u00e4nder. detta gav honom epitetet \"europas rikaste vagabond\". han hade ocks\u00e5 studerat p\u00e5 fem olika spr\u00e5k i fem olika l\u00e4nder och kunde d\u00e4rf\u00f6r tala fem spr\u00e5k flytande, svenska, ryska, engelska, franska och tyska.han arbetade som kemist p\u00e5 flera utl\u00e4ndska laboratorier, bland annat hos professor pelouze i paris. d\u00e4r fick han bra tillf\u00e4lle att studera nitroglycerin och andra spr\u00e4ng\u00e4mnen. p\u00e5 grund av de m\u00e5nga olyckor som intr\u00e4ffade b\u00e5de vid fabrikation och under transport av nitroglycerin, blev b\u00e5de tillverkning och anv\u00e4ndning av detta spr\u00e4ng\u00e4mne f\u00f6rbjudet i flera l\u00e4nder. det stora behovet av ett starkare spr\u00e4ng\u00e4mne \u00e4n krut inspirerade, tillsammans med faderns intensiva intresse f\u00f6r denna tillverkning, nobel att med stor energi f\u00f6rs\u00f6ka komma p\u00e5 en mer l\u00e4tthanterlig och mindre farlig form av nitroglycerin. en sv\u00e5r olycka i faderns laboratorium vid heleneborg avskr\u00e4ckte honom inte. inom kort lyckades han f\u00e5 tillg\u00e5ng till kapital f\u00f6r anl\u00e4ggande av en fabrik vid vinterviken, n\u00e4ra stockholm, och en vid kr\u00fcmmel, intill hamburg.[k\u00e4lla beh\u00f6vs]det var under en vistelse vid fabriken i kr\u00fcmmel som han 1866 gjorde sin f\u00f6rsta uppfinning, dynamiten. han utnyttjade d\u00e5 p\u00e5passligt ortens tillg\u00e5ngar: l\u00fcneburgheden, d\u00e4r lauenburg ligger, \u00e4r en m\u00e4ktig sandhed med underliggande lager av diluviansk kiselgur. dynamiten bestod just av kiselgur, som genompressades med nitroglycerin.[k\u00e4lla beh\u00f6vs]ett exempel som visar hur epokg\u00f6rande denna uppfinning var \u00e4r att man vid spr\u00e4ngningen av sankt gotthardstunneln enligt en uppgift sparade 20 miljoner franc (oklart om franska eller schweiziska franc), och vann flera \u00e5r, j\u00e4mf\u00f6rt med ber\u00e4knat.[k\u00e4lla beh\u00f6vs]\n\n\n=== bofors ===\n\nvid \u00e5rsskiftet 1893/1894 tog alfred \u00f6ver en stor aktiepost i bofors, karlskoga, f\u00f6r en miljon kronor. kort d\u00e4refter stod han som ensam \u00e4gare till fabriken samt kringliggande industrier. \u00e5ren 1894 till 1896 bodde nobel i bj\u00f6rkborns herrg\u00e5rd i karlskoga d\u00e4r han arbetade med sin nyf\u00f6rv\u00e4rvade vapenfabrik. \u00e5r 1896 flyttade han sitt stora tekniskt-vetenskapliga laboratorium fr\u00e5n paris till sin villa, i san remo vid genua och d\u00e4r bodde han sen fram till sin d\u00f6d samma \u00e5r.[k\u00e4lla beh\u00f6vs]en konflikt mellan sverige och frankrike uppstod d\u00e5 nobels testamente skulle lagf\u00f6ras. franska staten ans\u00e5g att frankrike borde betraktas som hans hemland. men fransk domstol enades om att \u201dd\u00e4r en man har sina h\u00e4star d\u00e4r anser han sj\u00e4lv att han har sitt hem\u201d och alfred nobel hade sina ryska hingstar p\u00e5 bj\u00f6rkborns herrg\u00e5rd. testamentet lagf\u00f6rdes vid karlskoga h\u00e4radsr\u00e4tt, karlshall, och instiftandet av nobelprisen blev verklighet, godk\u00e4nt av h\u00e4radsr\u00e4tten d\u00e4r i februari 1897.\n\n\n== f\u00f6rfattarskap ==\nut\u00f6ver poesi, som sedan 2007 finns utgiven i en samlingsvolym f\u00f6rfattade nobel \u00e4ven det historiska sk\u00e5despelet nemesis om den m\u00e5ngfaldigt litter\u00e4rt skildrade v\u00e5ldsamma historien om den italienska adelsfamiljen cenci p\u00e5 1500-talet, d\u00e4ribland beatrice cenci och inbegriper ocks\u00e5 p\u00e5ven clemens viii. pj\u00e4sen utgavs f\u00f6rst efter hans d\u00f6d och fick sin urpremi\u00e4r f\u00f6rst 10 december 2005 p\u00e5 strindbergs intima teater. nathan s\u00f6derblom, senare \u00e4rkebiskop, uppr\u00f6rdes \u00f6ver pj\u00e4sens inneh\u00e5ll och s\u00e5g till att hela upplagan f\u00f6rst\u00f6rdes. n\u00e5gra enstaka exemplar gl\u00f6mdes bort, men \u00e5terfanns i b\u00f6rjan av 1900-talet.[k\u00e4lla beh\u00f6vs]\n\n\n== privatliv ==\nalfred nobel gifte sig aldrig. \u00e5r 1876 annonserade han i en wientidning \"en mycket rik, h\u00f6gt bildad \u00e4ldre herre som \u00e4r bosatt i paris, s\u00f6ker en spr\u00e5kkunnig dam, likaledes vid stadgad \u00e5lder, som sekreterare och hush\u00e5llsf\u00f6rest\u00e5ndarinna\", och en ung adelsdam, den \u00f6sterrikiska grevinnan bertha kinsky anst\u00e4lldes. alfred och kinsky utvecklade en djup v\u00e4nskap, som bestod l\u00e5ngt efter att hon l\u00e4mnat sitt arbete hos alfred nobel och gift sig med en annan man. bertha kinsky var mycket engagerad i fredsfr\u00e5gor och var en av d\u00e5tidens st\u00f6rsta namn inom fredsr\u00f6relsen. alfred nobel p\u00e5verkades starkt av hennes \u00e5sikter, och de ligger till grund f\u00f6r instiftandet av fredspriset. bertha von suttner, som hon kom att heta efter gifterm\u00e5let, tilldelades nobels fredspris \u00e5r 1905.\n\n\n== d\u00f6d ==\n\nnobel avled den 10 december 1896 i san remo i italien, vid 63 \u00e5rs \u00e5lder. vid sin d\u00f6d var han \u00e4gare till 93 fabriker i 20 l\u00e4nder.hans gravv\u00e5rd \u00e5terfinns p\u00e5 norra begravningsplatsen i stockholm.\n\n\n== verksamheter och testamente (nobelpriset) ==\n\n\n=== alfred nobels f\u00f6retag ===\nalfred nobel grundade ett 30-tal f\u00f6retag \u00f6ver hela v\u00e4rlden. i dag kan de fortleva under samma eller annat namn. ibland kan ett f\u00f6retag ha nedlagts eller blivit uppk\u00f6pt av n\u00e5got annat f\u00f6retag eller kanske fusionerats med n\u00e5got. ibland hade nobel bara ekonomiska intressen i ett f\u00f6retag men deltog inte aktivt i ledningen. hans industriimperium blev med tiden sv\u00e5r\u00f6versk\u00e5dligt, och man har i dag sv\u00e5rt att f\u00f6rest\u00e4lla sig hur han lyckades sk\u00f6ta allt detta p\u00e5 ett uppenbarligen vinstgivande s\u00e4tt. f\u00f6ljande \u00f6versikt av nobelf\u00f6retag g\u00f6r inte anspr\u00e5k p\u00e5 att vara fullst\u00e4ndig men kan f\u00f6rhoppningsvis fyllas p\u00e5 efter hand och ge en bild av den enorma vidden av alfred nobels imperium. man kan \u00e4ven till\u00e4gga att han stod f\u00f6r 30 procent av sveriges patentering vid denna tid.[k\u00e4lla beh\u00f6vs]\nalfred nobel var engagerad i ytterligare en rad anl\u00e4ggningar inom skilda branscher. vid sin d\u00f6d \u00e4gde han 93 fabriker i 20 l\u00e4nder.\n\n\n== nobelpriset ==\n\ni sitt testamente, daterat den 27 november 1895, stadf\u00e4ste nobel att en stiftelse skulle grundas av hans f\u00f6rm\u00f6genhet, och att r\u00e4ntan skulle utdelas som pris \u00e5t personer som under f\u00f6reg\u00e5ende \u00e5r gjort mest nytta f\u00f6r m\u00e4nskligheten. sl\u00e4ktingarna fick bara cirka en halv procent av arvet eftersom nobel ans\u00e5g att stora rikedomar som \u00e4rvs underbl\u00e5ser l\u00e4ttjan och bidrar till m\u00e4nniskosl\u00e4ktets f\u00f6rsoffning.priset skulle delas upp i fem lika delar inom f\u00f6ljande omr\u00e5den:\n\nfysik. pristagare utses av kungliga vetenskapsakademien\nkemi. pristagare utses av kungliga vetenskapsakademien\nfysiologi eller medicin. pristagare utses av nobelf\u00f6rsamlingen vid karolinska institutet\nlitteratur. pristagare utses av svenska akademien\nfredsarbete. pristagare utses av norska nobelkommitt\u00e9n.nobelstiftelsen har sedan 1901 varje \u00e5r delat ut detta p\u00e5 nobels d\u00f6dsdag, den 10 december. i slutet av 1900-talet fick denna \u00e5rliga tilldragelse ytterligare status i och med att den 10 december utm\u00e4rktes som nobeldagen i svenska almanackor och blev allm\u00e4n flaggdag i sverige.\n\n\n== utm\u00e4rkelser ==\njohn fritz-medaljen,  1910national inventors hall of fame,  1998 officer av sankt mauritius och sankt lazarusorden riddare av hederslegionen officer av kejserliga brasilianska rosenorden riddare av nordstj\u00e4rneorden officer av italienska kronorden officer av hederslegionen officer av s\u00f6dra korsets ordenredigera wikidata\n\n\n=== utm\u00e4rkelser och ledamotskap ===\n1884: ledamot av kungliga vetenskapsakademien\n1893: filosofie hedersdoktor vid uppsala universitet\n\n\n=== hedersbetygelser ===\nd\u00e4rut\u00f6ver har alfred nobel bland annat f\u00e5tt f\u00f6ljande offentliga \u00e4reminnen:\n\n1902 d\u00f6ptes en gata i paris till rue nobel\n1910 uppsattes p\u00e5 huset norrlandsgatan 11 i klara, stockholm, d\u00e4r han f\u00f6ddes, en minnestavla i marmor, utf\u00f6rd av ferdinand boberg. huset revs i samband med norrmalmsregleringen.\n1911 fick en skola i chicago namnet the nobel school\n1912 invigdes en portr\u00e4ttbyst i brons p\u00e5 karolinska institutets g\u00e5rd, utf\u00f6rd av erik lindberg och bekostad av sl\u00e4ktingen, verkliga ryska statsr\u00e5det och excellensen emanuel nobel\nen park i stockholm vid djurg\u00e5rdsbrunnsvikens norra strand har f\u00e5tt namnet nobelparken\nmalm\u00f6 fick nobeltorget och nobelv\u00e4gen.\nbyggnadskomplexet nobelparken i \u00e5rhus anv\u00e4nds till viss del av \u00e5rhus universitet\nasteroiden 6032 nobel \u00e4r uppkallad efter honom.till 50-\u00e5rsminnet av alfred nobels d\u00f6d utgav postverket 10 december 1946 tv\u00e5 frim\u00e4rken: val\u00f6rerna 20 \u00f6re (r\u00f6d, upplaga 81 655 600) och 30 \u00f6re (bl\u00e5, upplaga 4 297 500). p\u00e5 senare \u00e5r har posten hedrat pristagarna med minnesfrim\u00e4rken. se vidare svenska frim\u00e4rken. alfred nobel finns avbildade p\u00e5 svenska frim\u00e4rken, \"alfred nobels testamente\" som utkom den 9 november 1995.\n\n\n== referenser ==\n\n\n=== noter ===\n\n\n== bibliografi ==\nb\u00f6cker alfred nobel och hans sl\u00e4kt: minnesskrift. stockholm: almqvist & wiksell i distribution. 1926. libris 405876 \ntjerneld, staffan (1972). nobel \u2013 en biografi. stockholm: bonniers. libris 7143693. isbn 91-0-037541-1 \nolofsson, rune p\u00e4r (1990). dynamitkungen. saga egmont \nmalmberg gert, hansson jan, red (1999). millennium: \u00e5rtusendets bok. g\u00f6teborg: g\u00f6teborgs-posten. libris 7799720. isbn 91-973363-2-7 \n\u00e5strand, g\u00f6ran; aunver kristjan (1999). h\u00e4r vilar ber\u00f6mda svenskar: uppslagsbok och guide. bromma: ordalaget. libris 7777883. isbn 91-89086-02-3 \nerlandsson, \u00e5ke; olsson jan eve (2002). alfred nobels bibliotek: en bibliografi. archives of the nobel museum, 1404-7586 ; 3. stockholm: atlantis. libris 8462872. isbn 91-7486-630-3 \nnobel, alfred; erlandsson \u00e5ke, jones david \u00f6vers\u00e4ttare (2006). dikter. stockholm: atlantis. libris 10154509. isbn 91-7353-120-0 \nfant, kenne (2004). alfred bernhard nobel (3. uppl.). stockholm: norstedt. libris 9982441. isbn 91-1-301430-7 \nandr\u00e9n, erik (1964). nitroglycerin aktiebolaget 1864-1964: minnesskrift \u00f6ver alfred nobels f\u00f6rsta spr\u00e4ng\u00e4mnesf\u00f6retag, utarb. till 100-\u00e5rsjubileet p\u00e5 uppdrag av styrelsen f\u00f6r nitroglycerin aktiebolaget. gyttorp: nitroglycerin ab. libris 893607 \nschantz, peter. alfred nobel och hans ok\u00e4nde medarbetare. norrbottens-kuriren 18 december 2019. https://www.researchgate.net/publication/338108437_alfred_nobel_och_hans_okande_medarbetare \nfredriksson, bengt (2013). alfred nobel: den olycklige uppfinnaren. ll-f\u00f6rlaget. isbn 9170534403 \nramklint, ulla britta (2013). bertha von suttner & alfred nobel: den innerliga ber\u00e4ttelsen om freds\u00e4ngeln och den melankoliske dynamitarden. santerus. isbn 9173590657 \ncarlberg, ingrid (2019). nobel: den g\u00e5tfulle alfred, hans v\u00e4rld och hans pris. norstedts. isbn 9789113069395 \njangfeldt, bengt (2020). immanuel nobel & s\u00f6ner : svenska snillen i tsarernas ryssland. [stockholm]: albert bonniers f\u00f6rlag. libris s49smq8hqv7gt2fm. isbn 9789100185770 \n\n\n== externa l\u00e4nkar ==\n\n wikimedia commons har media som r\u00f6r alfred nobel.\nalfred nobel hos digitaltmuseum\nnobelmuseet i karlskoga\nnobelmuseet (engelska)\nnobel som pj\u00e4sf\u00f6rfattare\nalfred nobels karlskoga\nalfred nobel \u2013 tekniska museet\nh\u00e4ftessamlarna alfred nobel p\u00e5 frim\u00e4rken \"alfred nobels testamente\"\n\"alla \u00e4r de sl\u00e4kt med nobel\", artikel av roland classon i helsingborgs dagblad 2007-12-10.\n\u201dalfred nobel\u201d. albert edelfelts brev. elektronisk brev- och konstutg\u00e5va. maria vainio-kurtakko & henrika tandefelt & elisabeth stubb, svenska litteraturs\u00e4llskapet i finland. 2014\u22122020. http://edelfelt.sls.fi/personer/3557/nobel-alfred/."