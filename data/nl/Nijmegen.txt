"nijmegen ( uitspraak (info / uitleg)) (in het nijmeegs: nimw\u00e8\u00e8ge, duits: nimwegen, latijn: noviomagus, frans: nim\u00e8gue, spaans en italiaans: nimega) is een stad en gemeente in de nederlandse provincie gelderland, dicht bij de grens met duitsland. de gemeente telt 182.399 inwoners (31 januari 2023) en is qua inwonertal de grootste gemeente van gelderland en daarnaast de tiende van nederland.de stad ligt grotendeels op de zuidelijke oever van de waal, aan de voet van een stuwwal. na de tweede wereldoorlog breidde de stad zich naar het zuiden en westen uit. eind jaren negentig volgde de uitbreiding naar het noorden, de rivier over: de zogenoemde waalsprong. in het gebied rond en tussen de reeds bestaande dorpen lent, ressen en oosterhout is vanaf eind jaren negentig veel nieuwbouw gepleegd.\nnijmegen heeft een lange geschiedenis die meer dan 2000 jaar teruggaat. als ulpia noviomagus batavorum kreeg het rond het jaar 100 marktrechten. in 1230 werd nijmegen vrije rijksstad en in 1402 hanzestad. nadat nijmegen tussen 1655 en 1679 al eens een kwartierlijke academie huisvestte, is de stad sinds de komst van de katholieke universiteit (sinds 2004 ook bekend als radboud universiteit) in 1923 een universiteitsstad. de gemeente is aangesloten bij het samenwerkingsverband euregio rijn-waal. van oudsher maakt nijmegen met enkele andere gemeentes in de omgeving, zoals wijchen, beuningen en berg en dal, deel uit van het rijk van nijmegen.\n\n\n== naamgeving ==\nde latijnse term noviomagus kan worden teruggevoerd op de keltische woorden magos ('vlakte' of 'markt') en novio ('nieuw'). de romeinen latiniseerden dit vervolgens tot noviomagus. ze gebruikten deze term als toponiem om verschillende steden mee aan te duiden. nijmegen werd ulpia noviomagus batavorum genoemd. in de tijd van karel de grote heette de stad numaga, dat mettertijd in nieumeghen ('nieuw-megen') of nymegen veranderde.\n\n\n== geschiedenis ==\n\n\n=== oudheid ===\nnijmegen behoort tot de steden die zich \"oudste stad van nederland\" noemen en vierde in 2005 zijn 2000-jarig bestaan. tijdens het romeinse rijk was nijmegen onderdeel van de limes, de grens tussen het romeinse rijk en de verschillende zogenaamde germaanse gebieden. in nijmegen was van 71 tot 104 het 10e legioen van de romeinen gelegerd. er is tijdens het romeinse bewind een groot fort (castrum) gebouwd op een heuvel aan de waal, een paar onderdelen zijn daar nog van over. er worden ook nog regelmatig opgravingen gedaan waarbij romeinse restanten worden gevonden. langs de waal waar nu het waterkwartier ligt ontstond een nieuwe nederzetting die van de romeinse keizer trajanus (oorspronkelijk van it\u00e1lica, spanje) tussen 98 n.chr. en 102 n.chr. onder de naam ulpia noviomagus batavorum stadsrechten kreeg.\nde stad werd gevormd als handelsnederzetting naast het romeinse castrum. dit bood een voordeel omdat de markt daardoor door de legionairs beschermd kon worden en bovendien omdat de legionairs ook vele goederen nodig hadden, waar ze bovendien een goede prijs voor konden betalen, omdat ze een redelijk salaris ontvingen. de naam nijmegen is dan ook afgeleid van de latijnse aanduiding novio-magus, wat nieuwe markt betekent. de romeinen verlieten echter in de 3e eeuw het fort.\noverigens zijn er ook nu nog duidelijke sporen te vinden van deze rijke geschiedenis van nijmegen. zo heet het grote verkeersplein ten zuiden van de waalbrug sinds 1956 het keizer traianusplein. tussen dat plein en de waal staan nog steeds enkele ru\u00efnes en ook op de heuvel bij de waal staat nog steeds een verdedigingstoren belved\u00e8re, ook al is die natuurlijk heel wat jonger dan het eerder genoemde romeinse castrum.\n\n\n=== van frankische tijd tot twintigste eeuw ===\naan het begin van de vijfde eeuw verdwenen de romeinen uit nijmegen. hoewel schriftelijke en archeologische bewijzen ontbreken, wordt aangenomen dat het fort, de nederzetting en de omgeving in frankische handen komen. omdat van karel de grote gezegd wordt dat hij een palts bij nijmegen liet bouwen, wordt de stad weleens aangeduid als keizerstad. hij zou rond 770 op het valkhof een palts (paleis) hebben laten bouwen en hier meerdere malen het paasfeest hebben gevierd, onder andere in 777, maar ook in 804 en 808. de frankische geschiedschrijver einhard zegt dat karel de grote een palatium bouwde in noviomagum aan de vahalem, een rivier die ten zuiden van het eiland der bataven stroomt. dat het hier om nijmegen gaat, wordt vaak verdedigd en is ook zeer aannemelijk. ook karels zoon, lodewijk de vrome, zou vaak in nijmegen hebben verbleven. de noormannen namen echter de palts rond 880 in. dit leidde bij hun vertrek tot de vernietiging ervan. de stad staat dan inmiddels bekend onder de naam numaga. onderaan de heuvel aan de waal bevond zich een handelsnederzetting.\nde palts speelde een belangrijke rol tijdens de ottoonse en de salische tijd. keizer otto iii werd geboren in het ketelwoud onderweg van aken naar de palts in nijmegen. in 991 overleed in de palts keizerin theophanu, van oorsprong een byzantijnse prinses. rond 1030, wellicht al in 996, werd in de palts de sint-nicolaaskapel gebouwd, een van de weinige overgebleven romaanse bouwwerken in nederland. de kapel is gebouwd naar het voorbeeld van de karolingische paltskerk in aken. in 1047 werd de palts tijdens een opstand tegen keizer hendrik iii platgebrand door godfried ii van opper-lotharingen. daarna komt een voorlopig einde aan de keizerlijke bezoeken aan nijmegen.\n\nin de middeleeuwen werd de stad een aanzienlijk centrum. in 1155 liet frederik barbarossa zijn burcht het valkhof voltooien. in de gevelsteen die hij liet aanbrengen staat de geschiedenis vermeld. in 1230 verwierf de stad formeel haar stadsrechten. in 1247 kwam de stad in handen van de graven van gelre. aanvankelijk werd zij door rooms-koning willem van holland in onderpand gegeven aan de gelderse graaf otto ii, maar omdat willem ii door financi\u00eble problemen zijn schulden niet kon aflossen, bleef de stad gelders bezit en werd zij spoedig de voornaamste van de vier gelderse hoofdsteden. bovendien werd zij een hanzestad. in 1543 echter kwam nijmegen, zoals ook de rest van gelre, onder habsburgs bestuur.\nde reformatie werd in nijmegen positief ontvangen. protestanten en rooms-katholieken hadden in 1566 dan ook gelijke rechten, maar in 1579 werden de rollen omgekeerd en waren het de katholieken die onderdrukt werden. het is niet onwaarschijnlijk dat dit mede aanleiding vormde voor zijne meest katholieke koning van spanje tot een campagne tegen de opstandige noordelijke gewesten (d.w.z. de nederlanden).\ntijdens de tachtigjarige oorlog werd nijmegen een aantal malen belegerd. op 16 maart 1585 zond nijmegen een gezant naar alexander farnese, de hertog van parma, om tot een overeenkomst te komen, waardoor de hervormden en protestanten hun net verworven rechten weer verloren. tijdens het tweede beleg van nijmegen in 1591 werd nijmegen door prins maurits heroverd.\n\nlater werd nijmegen van 1672 tot 1674 bezet door de fransen, maar de rust werd in 1678 weer hersteld door de vrede van nijmegen waarmee de vrede tussen de republiek der nederlanden en frankrijk werd besloten.\nnijmegen had in de 14e eeuw al een haven. deze werd in 1601-1604 verlegd en uitgebreid. omstreeks 1852 werd de huidige waalhaven aangelegd, waarna de oude haven werd gedempt.in het kader van de katholieke emancipatiebeweging kreeg nijmegen in 1923 een universiteit met rooms-katholieke signatuur, de huidige radboud universiteit.\n\n\n=== tweede wereldoorlog ===\nde laatste keer dat nijmegen in de vuurlinie van een oorlog lag, was in de tweede wereldoorlog. in mei 1940 was het de eerste nederlandse stad die in duitse handen viel. de stad heeft in de oorlog grote schade geleden. op 22 februari 1944 vielen er honderden doden bij een geallieerd (amerikaans) bombardement op de binnenstad, waarbij met name het centrum en het station zwaar werden getroffen. in september 1944 werd er tijdens operatie market garden zwaar gevochten in en rondom de stad om de waalbrug onbeschadigd in handen te krijgen en te houden, wat de britten en amerikanen uiteindelijk lukte (zie ook de oversteek).\n\nhet als gevolg van het amerikaanse bombardement ontstane plein 1944 is na de oorlog lang goeddeels onbebouwd gebleven. sinds 2013 staan er appartementencomplexen en een parkeergarage onder het plein. tijdens de aanleg stuitte men op resten van een oude stadsmuur die te bezichtigen is in de fietsenkelder onder het plein.\n\n\n=== indisch nijmegen ===\nvan 1890 tot 1940, was nijmegen, na den haag, de belangrijkste 'indische' stad. de europese tak van het koninklijk nederlandsch-indisch leger (knil), de koloniale reserve, had sinds 1890 nijmegen als standplaats. vanaf 1911 betrokken ze de prins hendrikkazerne. de koloniale reserve stond aan de basis van de nijmeegse vierdaagse. de eerste editie, die in 1909 door de nederlandse bond voor lichamelijke opvoeding (nbvlo) werd georganiseerd, had nog een andere opzet dan tegenwoordig. drie jaar later vertrok de vierdaagse vanuit utrecht. op de derde dag liepen de deelnemers toen vanuit ede via de betuwe naar nijmegen om daar vervolgens in de prins hendrikkazerne, thuisbasis van de koloniale reserve, te overnachten. op de laatste dag werd er gewandeld door de omgeving van nijmegen en was de kazerne opnieuw het eindpunt. in 1928 werd voor het eerst een vlaggenparade gehouden als offici\u00eble opening van de vierdaagse. ook deze traditie werd ingevoerd door de koloniale reserve. de parade werd gehouden op het binnenterrein van de prins hendrikkazerne en later op het exercitieterrein. militair tehuis insulinde, voor terugkerende knil militairen, werd in 1918 in hees gesticht. in 1951 werd de koloniale reserve opgeheven.\nde stad met zijn fraaie singels en woonhuizen trok oud indi\u00ebgangers als planters, bestuursambtenaren en industri\u00eblen aan. zij lieten kapitale villa\u2019s bouwen, vooral in de wijk hunnerberg, in de dorpen hees en hatert en langs de uitvalswegen. een mooi voorbeeld is de villa padang op de groesbeekseweg 181, en villa salatiga. ook in beek en ubbergen verrezen landhuizen, rond 1900 werd een villawijk vernoemd naar generaal joannes benedictus van heutsz, die na de verovering van atjeh als eerste nijmegen aandeed.nijmegen kent twee buurten waar de straatnamen verwijzen naar het indische verleden. de javabuurt, uit de jaren 20 van de twintigste eeuw, ligt aan de noordkant van de wijk galgenveld. deze buurt is beschermd stadsgezicht. tussen 2015 en 2018 is een nieuwe wijk, batavia, verrezen nabij de waal, waar de straten zijn vernoemd naar indische nijmegenaren.\n\n\n=== na de tweede wereldoorlog ===\ndoor verwaarlozing en armoede was de benedenstad (het deel van het centrum dat in het lage deel, aan de waal, is gelegen) na de bouw van de waalbrug in verval geraakt. hoewel de benedenstad min of meer gespaard bleef voor de oorlogshandelingen, was de toestand van dit stadsdeel door de vele reeds gesloopte panden en slechte woonomstandigheden (verkrotte, onbewoonbaar verklaarde panden, huizen zonder sanitair e.d.) zodanig, dat na jarenlange discussies en plannenmakerij in 1972 besloten werd tot grootschalige sloop en herbouw. in 1975 is de benedenstad uitgeroepen tot beschermd stadsgezicht, maar toen waren de meeste middeleeuwse panden al gesloopt. slechts (delen van) enkele straten zijn nog oorspronkelijk gebleven en gerestaureerd.\nin de jaren zestig en zeventig kreeg nijmegen het imago van rode stad. er waren in die jaren veel marxisten te vinden die door de relatief grote populatie aan studenten erg opvielen. een gewelddadige confrontatie tussen de linkse krakers en het nijmeegse bestuur vond plaats in februari 1981, de piersonrellen.\nsinds de tweede wereldoorlog heeft de stad zich flink uitgebreid in westelijke en vooral zuidwestelijke richting. de dorpen  hatert, hees en neerbosch en het gehucht brakkenstein werden opgeslokt door stadswijken met dezelfde naam. de belangrijkste uitbreiding was de bouw van 10.000 woningen in dukenburg (vanaf 1966) en 6000 in lindenholt (vanaf 1977), ten westen van het maas-waalkanaal. aanvankelijk wilde de gemeente niet aan de westzijde van het maas-waalkanaal bouwen, maar in de ooijpolder. in 1951 waren er al plannen voor de bouw van 17.000 woningen in dit gebied ten oosten van het centrum. na veel protest tegen de bebouwing van de landschappelijk waardevolle polder werden de plannen voor bebouwing van de ooijpolder in 1970 definitief geschrapt.de structuur van de stad werd zo zeer onevenwichtig: het centrum lag in het noordoosten en de stadsuitbreidingen vonden tot 7 kilometer daarvandaan in zuidelijke en westelijke richting plaats. lang was de waal een onneembare barri\u00e8re die de noordgrens van de bebouwing bepaalde. vanaf het einde van de jaren 90 heeft de stad zich sterk uitgebreid ten noorden van de waal, op de vinex-locatie waalsprong. hier zullen uiteindelijk zo'n 19.000 woningen verrijzen.\nin de periode 2010-2025 wordt een nieuwe wijk, het waalfront, gebouwd op de locatie van het oude haven- en industriegebied dat grenst aan de waterkwartier en de waal.\n\n\n== demografie ==\n\n\n=== inwonertal ===\naan het begin van de 19e eeuw telde nijmegen slechts een goede 10.000 inwoners. in 1875 was dit aantal meer dan verdubbeld tot ongeveer 24.000 en tegen de eeuwwisseling was het inwonertal opgelopen tot 44.000. in het laatste kwart van de 19e eeuw is de bevolking dus bijna verdubbeld.\nde grote groei deed zich echter voor in de 20e eeuw. vlak na de eerste wereldoorlog liep nijmegen naar 70.000 inwoners, een paar jaar na de tweede wereldoorlog overschreed het reeds de 110.000 inwoners. de 150.000e inwoner werd in 1971 ingeschreven, maar door daling van de gezinsgrootte en gelijkblijvende woningvoorraad trad toen een stagnatie en zelfs bevolkingsdaling op (op 1 januari 1995 telde nijmegen 147.561 inwoners en 65.020 woningen), die pas in opwaartse zin werd doorbroken bij de overgang naar de 21e eeuw, door grootschalige nieuwbouw ten noorden van de stad en de vele studenten van de radboud universiteit.\nnijmegen groeit sindsdien langzaam maar gestaag verder. de gemeente nijmegen verwacht dat in 2020 het inwoneraantal tussen de 181.000 en 187.000 ligt.aantal inwoners per stadsdeel:\n\n\n== cultuur ==\nnijmegen kent van oudsher een rijk en bloeiend cultureel leven. belangrijke culturele instellingen zijn:\n\ndoornroosje, poppodium\nde letterentafel, een samenwerkingsverband van boekhandels, culturele instellingen, schrijvers en uitgevers\nde lindenberg, nijmeegs centrum voor de kunsten\nlux, een podium voor film, theater, en debat\nde bibliotheek gelderland zuid, hoofdgebouw gevestigd in het 'cultureel kwartier' aan de mari\u00ebnburg, jaarlijks wordt hier de nijmeegse literatuurprijs uitgereikt.\nde commanderie van sint jan met verschillende ambachten en de stadsbrouwerij met ondersteunend caf\u00e9 en restaurant.\nhet regionaal archief nijmegen\nstadsschouwburg en de vereeniging (voorheen keizer karel podia)\nhet steigertheater\nde stichting literaire activiteiten nijmegen\nuitgeverij de stiel, non-profituitgeverij voor bijzondere projecten\nhet vlaams cultureel kwartier organiseert cursussen, tentoonstellingen en optredens met het doel de culturele uitwisseling tussen vlaanderen en gelderland te bevorderen\nhet vrijdagtheater\nde wintertuin\nonbederf'lijk vers, jaarlijks terugkerend po\u00ebziefestival\nextrapool, kunstenaarsinitiatief en podium voor alternatieve en experimentele muziek, beeldende kunst en film\ncultuurspinnerij de vasim, culturele broedplaats van 9000m2 met ateliers, werkplaatsen en kantoren voor kunstenaars en culturele organisaties.\nklassieke dansgroep les precieuses ridicules (18e- en 19e-eeuwse hofdans)\n\n\n=== bezienswaardigheden en monumenten ===\n\nkaart van het oude centrum van nijmegen (2017), met bezienswaardigheden.\n\nbotanische tuin hortus arcadi\u00eb\nde grote of sint-stevenskerk\nhet stadhuisde waag op de grote markt\ngrote markt\nhet valkhof met de barbarossaru\u00efne en de sint-nicolaaskapel\nresten van de omwalling: het hunnerpark met de belv\u00e9d\u00e8re en het kronenburgerpark met de kruittoren\nstukjes romeinse geschiedenis door de hele stad\nlange hezelstraat, de oudste winkelstraat van nederland\nmiddeleeuwse bebouwing in de benedenstad, bij de lange hezelstraat\naankomst deelnemers van de vierdaagse nijmegen 2019 op de sint anna straat\ngoffertpark\nconcertgebouw de vereeniging, van architect oscar leeuw\nruiterstandbeeld van keizer karel, keizer karelplein, 1962, door albert termote\nbeeld van stephanus, berg en dalseweg, 1951, door albert termote\nlutherse kerk prins hendrikstraat 79 van architect derk semmelink\nkeizerbeelden en de madonna aan het raadhuis, door albert termote\nde voormalige gereformeerde kerk aan de begijnenstraat van architect b. bouwman\nde titus brandsma gedachteniskerk (voormalige sint-jozefkerk) van architect b.j.c. claase\nde moderne katholieke dominicuskerk van architect th. nix\nhet complex fiftytwodegrees ontworpen door francine houben en francesco veenstra\nhet quack-monument of maria-adolffontein\nhet benzinestation auto palace uit 1936, nu rijksmonument\nde waalkadeeen deel van nijmegen is een beschermd stadsgezicht, de benedenstad, samen met een deel van de 19e-eeuwse stadsuitleg.\nook zijn er een aantal oorlogsmonumenten in nijmegen, zie: lijst van oorlogsmonumenten in nijmegen.\n\n\n=== musea ===\n\n\n=== parken ===\n\n\n=== natuur ===\nin de directe omgeving van de stad nijmegen treft men natuurgebieden aan met een grote verscheidenheid aan landschapstypen: langs de waal en de maas uiterwaarden met slingerende dijken, plassen en weilanden, glooiende stuwwallen begroeid met gemengde bossen en in de dalen een beekvegetatie, moerassige graslanden, heidevelden en schrale blauwgraslanden.\n\n\n=== evenementen ===\nnijmeegse vierdaagse (meerdaagse langeafstandsmars in de derde week van juli met internationaal deelnemersveld)\nvierdaagsefeesten (festiviteiten rondom de nijmeegse vierdaagse, waaronder roze woensdag)\nbatavierenrace (estafetteloop voor studenten, tussen nijmegen en enschede)\nzevenheuvelenloop (hardloopwedstrijd met start en finish in nijmegen)\nmarikenloop (hardloopwedstrijd, uitsluitend voor vrouwen)\nstevensloop (sinds 2015 hardloopwedstrijd in maart met finish bij de stevenskerk, waar in 2017, 2020-2022 het nk halve marathon gehouden werd/wordt)\nfietsvierdaagse (een week na de nijmeegse vierdaagse)\nkermis (in juni en in oktober)\ncarnaval (waarin nijmegen knotsenburg heet, naar fort knotsenburg dat bij het huidige dorp lent gelegen was)\nroze meifeest\nmariken winterfestival\ngebroeders van limburg festival (middeleeuws re-enactment festival)\nromeinenfestival\nemporium (dancefestival dat sinds 2005 door de nijmeegse discotheek the matrixx georganiseerd wordt in recreatiegebied de berendonck in wijchen)\njupla rally (jaarlijkse rally in de omgeving van nijmegen t.b.v. het goede doel)\ndag van het levenslied (muziekfestival op moederdag)\nkids 'n' billies (muziekfestival)\nmusic meeting (muziekfestival)\nfortarock festival (muziekfestival)\nnacht van de vluchteling (sponsorloop van nijmegen naar arnhem)\ndrift festival (muziekfestival)\n\n\n=== muzikale verenigingen ===\n\n\n=== uitgaansleven ===\nals studentenstad kent nijmegen een levendig uitgaansleven en heeft sinds 2010 ook een nachtburgemeester. vele (eet)caf\u00e9s en restaurants bevinden zich aan de grote markt en het koningsplein en ook de molenstraat is een belangrijke uitgaansstraat met onder meer een vestiging van de vroegere caf\u00e9keten de drie gezusters.\neen bekende grote discotheek was the matrixx (later monte carlo) aan de wijchenseweg. het pand werd bij een brand in 2016 grotendeels verwoest en in 2018 gesloopt.de homohoreca was sinds de jaren tachtig geconcentreerd in de van welderenstraat, maar daar zit in 2017 alleen nog caf\u00e9 thomtom (voorheen 't bakkertje). elders in de stad zijn er nog caf\u00e9 mets, danscaf\u00e9 marcus-antonius en de leer/cruisingbar chaps.\nde prostitutie in nijmegen omvat raamprostitutie aan de nieuwe markt en een tippelzone aan de nieuwe marktstraat, beide nabij het kronenburgerpark.\nde stad telt ook een aantal coffeeshops.\n\n\n== diversiteit ==\nnijmegen is sinds jaar en dag een 'roze' stad met naar schatting 10.000 lhbt-inwoners (ruim 6% van het inwonersaantal), een reeks van homobars en een actieve homobeweging met het roze huis nijmegen als enige onafhankelijke roze huis in nederland en dito! als grote homojongerenorganisatie. eind jaren zeventig ontstond de nijmeegse potten en flikker(s)dag (npfd), die uitgroeide tot een meer divers meerdaags evenement en in 2002 werd omgedoopt tot roze meifeest.\nna antihomoseksueel geweld tijdens de vierdaagsefeesten van 1983 werd in het daaropvolgende jaar de landelijke roze zaterdag in nijmegen gehouden en kwam de gemeente in 1987 met een eerste nota voor homo- en lesbisch beleid. in 1988 was nijmegen de eerste gemeente in nederland die een klankbordgroep instelde om over homo- en lesbische kwesties te adviseren. vanuit de lokale homohoreca was ondertussen een eigen roze straatfeest tijdens de vierdaagse opgezet, de roze woensdag.\nin 2005 werd de roze zaterdag voor de tweede keer in de stad gehouden en sinds 2008 is nijmegen een zogeheten regenboogstad. als variant op het elders gebruikelijke regenboogpad werden in 2015 de veerpoorttrappen met een kunstzinnige beschildering omgevormd tot een regenboogtrap.\n\n\n== gezondheidszorg ==\ncanisius-wilhelmina ziekenhuis\nsint maartenskliniek\nradboud universitair medisch centrum\n\n\n== onderwijs ==\n\nnijmegen kent een aantal basisscholen en scholen en colleges voor het middelbaar onderwijs. er zijn verschillende instituten van de han university of applied sciences (han) en er is een regionaal opleidingencentrum (roc) gevestigd. de radboud universiteit (ru) is in nijmegen sinds 1923 gelegen.\n\n\n== religie ==\nhoogstwaarschijnlijk werd er begin 7e eeuw een eerste kerkje gebouwd op het valkhof, hetgeen enige indicatie geeft wanneer nijmegen, dat in de oudheid een kruispunt van keltische, germaanse en grieks-romeinse mythologie was, zou zijn overgegaan op het katholieke christendom. in de tachtigjarige oorlog viel de stad om beurten in katholieke spaansgezinde en protestantse staatse handen, tot het beleg van nijmegen (1591) definitief ten gunste van de laatsten besliste, waarbij het katholicisme uit het openbare leven werd gebannen.\nin de 17e eeuw was ongeveer 40% van de nijmegenaren katholiek, wat na de door franse revolutionaire veroveraars ingevoerde godsdienstgelijkheid weer uitgroeide naar 60% in 1800, 70% bij de opening van de katholieke universiteit nijmegen in 1923 en midden 20e eeuw boven de 80%. vanaf de jaren 1960 seculariseerde nijmegen snel, mede onder druk van de linkse studentenbeweging.\n\n\n== sport ==\n\n\n=== voetbal ===\nde plaatselijke club uit het betaald voetbal is nec nijmegen, die uitkomt in de eredivisie. de club speelt zijn thuiswedstrijden in het goffertstadion. quick 1888 is de enige nijmeegse voetbalclub die ooit een grote prijs won (knvb beker 1949).\n\n\n=== basketbal ===\ntbg dragons is een voormalig eredivisiespeler.\n\n\n=== hockey ===\nnijmegen heeft diverse succesvolle hockeyclubs. zowel het heren- als het damesteam van nmhc nijmegen spelen in de promotieklasse (vergelijkbaar met de eerste divisie bij voetbal) in het seizoen 2018/2019, terwijl de mannen en vrouwen van union, evenals de vrouwen van hcqz, in de overgangsklasse (de competitie onder de promotieklasse) spelen.\n\n\n=== ijshockey ===\nnijmegen devils is een nederlandse professionele ijshockeyclub uit nijmegen die uitkomt in de eredivisie ijshockey en meervoudig landskampioen is. zij spelen hun thuiswedstrijden in het triavium.\n\n\n=== wielrennen ===\nin 2016 was nijmegen start- en finishplaats van een etappe in de giro d' italia.\n\n\n== politiek en bestuur ==\nlijst van burgemeesters van nijmegen\n\n\n=== stadsbestuur ===\nnijmegen staat sinds de jaren zestig en zeventig van de twintigste eeuw bekend als rode stad; de grote studentenpopulatie is daaraan zeker niet vreemd. nijmegen dankt hieraan de bijnaam 'havana aan de waal'. vvd-prominent frits bolkestein sprak in de jaren 1990 nog van 'marxograd aan de waal'. thans is het 'rode aspect' in sterk afgezwakte vorm herkenbaar aan een links stadsbestuur: het college van b&w begon na de verkiezingen van 2002 met zes wethouders uit groenlinks, pvda en sp. in de periode 2002-2006 kende nijmegen een college dat uit dezelfde politieke partijen was samengesteld en over 23 van de 39 raadszetels kon beschikken. elke partij leverde twee wethouders. vanaf 2018 bestaat de coalitie uit groenlinks, d66 en sp, die samen 22 van de 39 zetels in handen hebben.\nde burgemeester van nijmegen is sinds 21 mei 2012 hubert bruls (cda). hij volgde thom de graaf op. bruls' portefeuille bestaat uit de volgende onderwerpen: openbare orde & veiligheid, burger & bestuur, communicatie en citymarketing & externe betrekkingen.\n\nopmerkingenpartijen als groenlinks en stadspartij nijmegen bestonden vroeger uit andere partijen die later zijn samengegaan tot de huidige naam. vanwege de vergelijkbaarheid is de huidige naam ook voor het verleden gebruikt.\nin 1994 hadden de groenen 1 zetel, en in 1998 2 zetels. later werd de partij omgedoopt in stadspartij leefbaar nijmegen, en later weer opgesplitst in stadspartij en fractie van der meer.\n\n\n=== bestuurlijke indeling ===\nde gemeenteraad heeft de gemeente nijmegen met ingang van 1 januari 2007 onderverdeeld in 9 stadsdelen (cbs-wijken), die weer bestaan uit 44 wijken (cbs-buurten), namelijk:\n\n\n=== buitenlandse vertegenwoordigingen ===\nin nijmegen hebben een drietal landen een vertegenwoordiging. allen hebben een ondersteunende rol voor de eigen ambassade en zijn dan ook niet vrij toegankelijk voor het publiek. de drie vertegenwoordigingen zijn:\nereconsulaat van het koninkrijk belgi\u00eb\nconsulaat-generaal van het koninkrijk lesotho\nconsulaat-generaal van de democratische republiek somali\u00eb\n\n\n=== stedenbanden ===\nnijmegen heeft de volgende partnersteden:\n\n masaya (nicaragua) sinds 1986\n pskov (rusland) sinds 1987\n gaziantep (turkije) sinds 2006in november 2006 werd door de burgemeesters van gaziantep en nijmegen het verdrag getekend dat de stedenband tussen de beide steden bevestigt. in maart 2017 kwam de stedenband tussen nijmegen en gaziantep onder druk te staan naar aanleiding van de zogeheten turkijerel, een diplomatiek conflict tussen turkije en nederland over de campagne die ministers van de regering-erdogan wilden voeren voor een voorstem in het turks referendum over grondwetswijzigingen 2017. de gemeente gaziantep heeft alle borden die verwijzen naar nijmegen (op de nijmegen-boulevard in gaziantep) laten verwijderen. burgemeester bruls vroeg om duidelijkheid over de toekomst van de stedenband; wat betreft het nijmeegse gemeentebestuur blijft de naam van het gaziantepplein in nijmegen ongewijzigd.\nverder heeft nijmegen vriendschapsbanden met:\n\n albany (verenigde staten)\n duisburg, kleef en kranenburg\n higashimatsuyama (japan)\n suzhou (china)\n oulu (finland)\n\n\n=== stichtingen ===\nnijmegen kent ongeveer 50 sportverenigingen alsmede aparte voorzieningen voor gehandicaptensport.\n\n\n== verkeer en vervoer ==\n\n\n=== wegverkeer ===\nnijmegen is aangesloten op de volgende rijks- en provinciale wegen:\n\nde a15 loopt ten noorden van de waalsprong nijmegen, met aansluiting nijmegen-noord. de a15 geeft verbinding in de richting van de 325 bij knooppunt ressen en de a50 bij knooppunt valburg.\nde a73 / e31 loopt ten westen van nijmegen, met aansluitingen dukenburg, n326 en knooppunt neerbosch. de a73 geeft verbinding in de richting van venlo en naar de a50 bij knooppunt ewijk\nde n324 vanuit oss loopt vanaf grave en alverna langs wijchen naar nijmegen dukenburg waar ze op het takenhofplein met de n 326 verbonden wordt. in nijmegen heeft de weg de namen van rosenburgweg en van schuylenburgweg.\nde a325 vanuit arnhem, gaat na knooppunt ressen over in de n325 en loopt via de waalbrug, langs beek naar de duitse grensplaats wyler, waar de weg verdergaat als bundesstra\u00dfe 9. dit is de voormalige rijksweg 52.\nde a326 begint bij knooppunt bankhoef aan de a50, gaat bij bijsterhuizen verder als autoweg n326, kruist de a73 en loopt vervolgens als wijchenseweg en graafseweg via het keizer karelplein en de oranjesingel naar het keizer traianusplein, waar de weg aansluit op de n325.\nde n842 verbindt groesbeek met nijmegen. binnen de nijmeegse bebouwde kom gaat deze weg verder als de groesbeekseweg.\nde n844 verbindt malden met nijmegen. binnen de nijmeegse bebouwde kom gaat deze weg verder als de st. annastraat.de waal wordt in nijmegen voor autoverkeer overbrugd door de oude - en sinds november 2013 - ook door de nieuwe waalbrug. de nieuwe brug wordt de oversteek genoemd, ter herinnering aan de heldhaftige oversteek die precies op de plek waar de brug is gebouwd, in september 1944 door het amerikaanse 504th parachute infantry regiment van de 82nd airborne division werd uitgevoerd. voor fietsers is er de snelbinder. de oevers van het maas-waalkanaal worden verbonden door de dukenburgsebrug, de graafsebrug, de hatertsebrug en de neerbosschebrug alsmede het sluiscomplex weurt.\n\n\n=== stads- en streekvervoer ===\nhet stads- en streekvervoer per autobus wordt verzorgd door breng. de lijn naar gennep en venlo wordt gezamenlijk ge\u00ebxploiteerd samen met arriva personenvervoer nederland. de lijn naar uden wordt gezamenlijk ge\u00ebxploiteerd met arriva personenvervoer nederland uit noord-brabant. de lijn naar druten en tiel wordt gezamenlijk ge\u00ebxploiteerd met arriva uit rivierenland. \ntot 2009 waren het stads-en streekvervoer van elkaar gescheiden. novio verzorgde alleen het stadsvervoer. hermes verzorgde de meeste streeklijnen, waarvan de lijnen in de richting van arnhem in samenwerking met connexxion.\nin het verleden kende nijmegen een tramnetwerk en een trolleybusnet, die in respectievelijk 1955 en 1969 uit de stad verdwenen. een plan om vanaf 2015 een trambus tussen de wijk waalsprong en de universiteit te laten rijden is inmiddels weer van de baan.\ndaarnaast wordt er internationaal busvervoer aangeboden door flixbus.\n\n\n=== spoorwegen ===\nnijmegen heeft vijf treinstations:\n\nnijmegen\nnijmegen dukenburg (aan de brabantse lijn in de richting 's-hertogenbosch - roosendaal)\nnijmegen heyendaal (aan de maaslijn in de richting venlo)\nnijmegen lent (aan de spoorlijn naar arnhem)\nnijmegen goffert (gelegen tussen station nijmegen en station nijmegen dukenburg)in nijmegen beginnen de intercity's naar utrecht centraal en verder. de intercity's zwolle - arnhem centraal - roosendaal hebben een stop in nijmegen. vanuit arnhem centraal (en zutphen) komen de sprinters die naar wijchen en 's-hertogenbosch verder rijden.\nvanuit nijmegen beginnen ook de stoptreinen van arriva naar venray, venlo en verder.\nde spoorlijn naar arnhem loopt over de spoorbrug nijmegen, die in 1879 gereed kwam.\nop 28 augustus 1979 vond in nijmegen ter hoogte van de muntweg een ernstig treinongeluk plaats met 8 doden en 37 gewonden. een lege forensentrein uit wijchen, die door een wisselstoring abusievelijk op het linkerspoor terecht was gekomen, botste frontaal op de stoptrein naar 's-hertogenbosch. onder de doden was ook de machinist van de stoptrein. het ongeluk gebeurde 's avonds rond 18.05 uur.\ner heeft ook een spoorverbinding met kleef bestaan. deze is echter op 2 juni 1991 gesloten voor reizigersvervoer, omdat de exploitatie niet rendabel was. tegenwoordig is deze verbinding overgenomen door bussen van de niag.\n\n\n=== fiets ===\nnijmegen staat erom bekend dat er goede faciliteiten zijn voor fietsers. de fiets is dan ook een van de meest gebruikte vervoersmiddelen in de stad. het rijnwaalpad is een 17 km lange fietssnelweg en verbindt nijmegen met arnhem. het is de eerste snelfietsroute van de regio. het is een vrijliggende snelfietsroute waar fietsers niet hoeven te wachten bij verkeerslichten. verder lopen twee snelfietsroutes naar beuningen (batavierenpad) en naar wijchen (wijchen - nijmegen).\n\n\n== geografie ==\n\n\n=== topografie ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\nnijmegen ligt 15 km ten zuiden van arnhem, waarmee het de stadsregio arnhem nijmegen vormt. een groot deel van de stad wordt in het noorden begrensd door de waal, die bij pannerden ontstaat als zijrivier van de rijn. een klein deel van de gemeente, de waalsprong, ligt ten noorden van de waal.\nnijmegen heeft een binnenhaven (opgedeeld in noord- en oostkanaalhaven) aan het maas-waalkanaal, dat bij het noordelijkste punt van de stad aftakt van de waal.\n\n\n== bekende nijmegenaren ==\n\n\n== prijzen ==\nnijmegen won onderstaande prijzen:\n\n2005 - schoonste stad van nederland\n2008 - meest gevarieerd winkelgebied van nederland\n2011 - waterfront center award 2011\n2016 - fietshoofdstad van nederland\n2016 - european green capital award 2018de gemeente reikt zelf ook meerdere prijzen uit. nijmegen kent sinds 2009 in gradatie de gemeentelijke onderscheidingen van:\nhet ereburgerschap\nde erepenning (draaginsigne gouden waalbrugspeld)\nde traianuspenning\nde zilveren waalbrugspeld\nhet nijmeegs kinderlintjedaarvoor werden ook de de nijmeegse bliksem, de bronzen erepenning en de gouden waalbrugspeld uitgereikt.\nde gemeente reikt tevens de culturele karel de grote-prijs en cultuur stimuleringsprijs stad nijmegen (voorheen alcuinusprijs) uit en is participant in de vrede van nijmegen penning.\n\n\n== panorama ==\n\n\n== aangrenzende gemeenten ==\n\n\n== literatuur ==\nwim janssen, zuuk 't mar uut, leven, wonen en werken in het nijmeegs verleden, uitgeverij weekblad de brug, nijmegen, 1981.\nrene van hoften,  franc janssen, wim janssen, huus toe, lillekerd, liedjes en verhalen uit en over nijmegen, uitgeverij dwarsstap, nijmegen, 1980. isbn 90-6168-953-8.\npaul begheyn, nijmeegse biografie\u00ebn, uitgeverij verloren, hilversum, 2004. isbn 90-6550-838-4\njohannes smetius, nijmegen, stad der bataven, sun/museum het valkhof: nijmegen, 1999. isbn 90-6168-660-1 (vertaling van zijn oppidum batavorum, seu noviomagum uit 1644)\ntijs tummers, architectuur in nijmegen, uitgeverij thoth, bussum, 1994. isbn 90-6868-102-8\nroelof koebrugge, ach lieve tijd. twintig eeuwen nijmegen en de nijmegenaren, uitgeverij waanders, zwolle (1986). isbn 90-6630-076-0\nd. verhoeven (red.) de canon van nijmegen, uitgeverij vantilt, nijmegen 2009 de canon is ook digitaal beschikbaar, in meerdere talen\n\n\n== zie ook ==\nprostitutie in nijmegen\nrn7 (omroep)\nkorps koloniale reserve\nnijmegen van a tot z\nde nijmeegse stadskrant\n\n\n== externe links ==\noffici\u00eble site van gemeente nijmegen\noffici\u00eble bezoekerswebsite nijmegen\nnoviomagus.nl, website over de geschiedenis van nijmegen\nstratenlijst gemeente nijmegen\ndukenburg.nl, wegwijzer voor dukenburg"