"niemiecka republika demokratyczna (oficjalny skr\u00f3t nrd; niem. deutsche demokratische republik, ddr, potocznie niemcy wschodnie) \u2013 istniej\u0105ce w europie \u015brodkowej w latach 1949\u20131990 pa\u0144stwo niemieckie powsta\u0142e 7 pa\u017adziernika 1949 roku na terenie radzieckiej strefy okupacyjnej (niem. sowjetische besatzungszone in deutschland, sbz) b\u0119d\u0105ce cz\u0119\u015bci\u0105 bloku wschodniego. likwidacja nrd nast\u0105pi\u0142a 3 pa\u017adziernika 1990 roku, gdy powsta\u0142e w miejsce nrd landy przyst\u0105pi\u0142y do rfn tworz\u0105c zjednoczone niemcy.\n\n\n== geografia ==\nnrd graniczy\u0142a od zachodu z republik\u0105 federaln\u0105 niemiec, od po\u0142udnia z czechos\u0142owack\u0105 republik\u0105 socjalistyczn\u0105, od wschodu z polsk\u0105 rzecz\u0105pospolit\u0105 ludow\u0105 oraz z enklaw\u0105 berlin zachodni wewn\u0105trz terytorium nrd, a jej ca\u0142kowita powierzchnia liczy\u0142a 108 333 km\u00b2.\np\u00f3\u0142nocn\u0105 cz\u0119\u015b\u0107 nrd stanowi\u0142y pobrze\u017ce morza ba\u0142tyckiego i obszar pojezierzy meklemburskich. p\u00f3\u0142nocn\u0105 i \u015brodkow\u0105 stanowi\u0142y nizina p\u00f3\u0142nocnoniemiecka oraz nizina sasko-\u0142u\u017cycka, na po\u0142udniu rozci\u0105ga\u0142y si\u0119 obszary wy\u017cyn \u015bredniog\u00f3rza niemieckiego oraz g\u00f3r masywu czeskiego. na ziemie nrd sk\u0142ada\u0142y si\u0119 nast\u0119puj\u0105ce wsp\u00f3\u0142czesne niemieckie landy:\n\nberlin (bez dawnego berlina zachodniego),\nbrandenburgia,\ndolna saksonia (tylko amt neuhaus i fragment bleckede),\nmeklemburgia-pomorze przednie,\nsaksonia,\nsaksonia-anhalt,\nturyngia.rekordy geograficzne:\n\nnajwy\u017csze wzniesienia kraju \u2013 fichtelberg (1214 m n.p.m.) w rudawach i dalej brocken (1142 m n.p.m.) w g\u00f3rach harzu, auersberg (1019 m n.p.m.) w rudawach, gro\u00dfer beerberg (982,9 m n.p.m.) w lesie tury\u0144skim;\nnajwi\u0119ksza wyspa \u2013 rugia (926,4 km\u00b2);\nnajwi\u0119ksze jeziora \u2013 m\u00fcritz (116,8 km\u00b2), schweriner see (63,4 km\u00b2);\nnajd\u0142u\u017csze rzeki \u2013 \u0142aba (566,3 km), so\u0142awa (427 km), odra (161,7 km);\nnajd\u0142u\u017cszy kana\u0142 \u2013 odra-hawela (84,6 km).\n\n\n== demografia ==\nw czasie swojego istnienia, nrd zamieszkana by\u0142a przez oko\u0142o 17 milion\u00f3w os\u00f3b, w latach 1949\u20131990 liczba ludno\u015bci spad\u0142a o ok. 10%. po zjednoczeniu, na by\u0142ych terenach nrd w latach 1989\u20132000 populacja spad\u0142a o 8%.\n\n\n=== najwi\u0119ksze miasta nrd ===\n\n\n== ustr\u00f3j ==\nnrd by\u0142o pa\u0144stwem o ustroju socjalistycznym, wprowadzono system polityczny i spo\u0142eczny oparty na wzorach radzieckich. najwy\u017cszym organem w\u0142adzy pa\u0144stwowej nrd by\u0142a izba ludowa (niem. volkskammer), kt\u00f3ra wybiera\u0142a rad\u0119 pa\u0144stwa (niem. staatsrat der ddr). w\u0142adz\u0119 wykonawcz\u0105 sprawowa\u0142 rz\u0105d odpowiedzialny przed izb\u0105 ludow\u0105. kierownicz\u0105 rol\u0119 sprawowa\u0142a niemiecka socjalistyczna partia jedno\u015bci (sed), a pr\u00f3cz niej istnia\u0142y jeszcze cztery inne partie polityczne. wszystkie partie i organizacje masowe dzia\u0142a\u0142y we wsp\u00f3lnym bloku \u2013 narodowy front niemieckiej republiki demokratycznej (niem. nationale front).\n\u015bwi\u0119ta pa\u0144stwowe w nrd:\n\n1 maja \u2013 mi\u0119dzynarodowe \u015bwi\u0119to pracy\n8 maja \u2013 rocznica wyzwolenia od faszyzmu (1945)\n7 pa\u017adziernika \u2013 rocznica proklamowania nrd (1949)\n\n\n== podzia\u0142 administracyjny ==\njednostk\u0105 podzia\u0142u administracyjnego (przeprowadzonego w 1952 roku, do tego roku istnia\u0142y kraje zwi\u0105zkowe (landy)) sta\u0142y si\u0119 okr\u0119gi (bezirk), kt\u00f3rych by\u0142o \u0142\u0105cznie czterna\u015bcie. ich stolicami by\u0142y chociebu\u017c, drezno, erfurt, frankfurt nad odr\u0105, gera, halle, karl-marx-stadt, lipsk, magdeburg, neubrandenburg, poczdam, rostock, schwerin oraz suhl. berlin wschodni wydzielono.\nstolic\u0105 nrd by\u0142 berlin, a konkretnie jego cz\u0119\u015b\u0107 zwana berlinem wschodnim (oddzielona od berlina zachodniego tak zwanym murem berli\u0144skim). berlin jako ca\u0142o\u015b\u0107, podzielony na cztery sektory, podlega\u0142 okupacji czterech mocarstw, a berlin wschodni by\u0142 cz\u0119\u015bci\u0105 strefy radzieckiej.\n\n\n== historia ==\n\n\n=== proklamacja i pierwsze lata ===\nw 1945 roku niemcy podzielono na cztery strefy okupacyjne. wschodnia cz\u0119\u015b\u0107 znalaz\u0142a si\u0119 pod kontrol\u0105 zwi\u0105zku radzieckiego. 7 wrze\u015bnia 1949 roku strefy kontrolowane przez wielk\u0105 brytani\u0119, francj\u0119 i stany zjednoczone po\u0142\u0105czy\u0142y si\u0119 w rfn. 7 pa\u017adziernika powsta\u0142a niemiecka republika demokratyczna we wschodniej cz\u0119\u015bci kraju, z radzieckiej strefy okupacyjnej. w\u0142adz\u0119 w nrd od 21 kwietnia 1946 sprawowa\u0142a socjalistyczna partia jedno\u015bci niemiec (sed). sed powsta\u0142a po po\u0142\u0105czeniu komunistycznej partii niemiec i socjalistycznej partii niemiec. w latach 1946\u20131948 sed ugruntowa\u0142a swoj\u0105 pozycj\u0119 polityczn\u0105 i zdominowa\u0142a organy w\u0142adzy w radzieckiej strefie okupacyjnej. program sed opiera\u0142 si\u0119 na odbudowie zjednoczonych niemiec jako antyfaszystowskiej, parlamentarno-demokratycznej republiki oraz na wprowadzeniu socjalizmu. partia ta w marcu 1948 roku powo\u0142a\u0142a niemieck\u0105 rad\u0119 ludow\u0105, kt\u00f3ra 7 pa\u017adziernika 1949 roku przekszta\u0142ci\u0142a si\u0119 w tymczasow\u0105 izb\u0119 ludow\u0105, przyj\u0119\u0142a konstytucj\u0119 i proklamowa\u0142a powstanie nowego pa\u0144stwa.\nw\u0142adz\u0119 obj\u0119\u0142a sed. jej kierownictwo by\u0142o zdominowane przez dzia\u0142aczy prokomunistycznych, b\u0119d\u0105cych wcze\u015bniej cz\u0142onkami komitetu narodowego \u201ewolne niemcy\u201d, organizacji utworzonej w trakcie ii wojny \u015bwiatowej prowadz\u0105cej walk\u0119 z iii rzesz\u0105.\npierwszymi przyw\u00f3dcami partii byli otto grotewohl oraz wilhelm pieck, kt\u00f3rzy pe\u0142nili funkcje wsp\u00f3\u0142przewodnicz\u0105cych. pierwszym prezydentem nrd zosta\u0142 johannes dieckmann, kt\u00f3ry sw\u00f3j urz\u0105d pe\u0142ni\u0142 przez cztery dni, po czym zosta\u0142 zast\u0105piony przez wilhelma piecka (w zamian za to dieckmann obj\u0105\u0142 urz\u0105d przewodnicz\u0105cego izby ludowej). 12 pa\u017adziernika na urz\u0105d premiera wybrano otto grotewohla; tego samego dnia izba ludowa przyj\u0119\u0142a konstytucj\u0119. konstytucja gwarantowa\u0142a sed kierownicz\u0105 rol\u0119 w pa\u0144stwie i wprowadza\u0142a gospodark\u0119 planow\u0105. sed pod nadzorem radzieckich w\u0142adz okupacyjnych \u2013 radzieckiej administracji wojskowej w niemczech smad (1945\u20131949), nast\u0119pnie radzieckiej komisji kontroli w niemczech (1949\u20131953) i aparatu wysokiego komisarza zsrr w niemczech (1953\u20131955), przeprowadzi\u0142a mi\u0119dzy innymi cz\u0119\u015bciowo reform\u0119 roln\u0105, nacjonalizacj\u0119 przemys\u0142u, \u015brodk\u00f3w transportu, bank\u00f3w, denazyfikacj\u0119 i demilitaryzacj\u0119. reformy zatwierdzi\u0142 iii zjazd sed, na kt\u00f3rym sekretarzem generalnym partii wybrany zosta\u0142 walter ulbricht.\nsed sprawowa\u0142a kontrol\u0119 nad wi\u0119kszo\u015bci\u0105 dziedzin \u017cycia. wyj\u0105tkowo rozbudowany by\u0142 aparat policji politycznej ministerstwa bezpiecze\u0144stwa pa\u0144stwowego (niem. ministerium f\u00fcr staatssicherheit, znane jako stasi). wed\u0142ug konstytucji kierownicz\u0105 rol\u0119 w pa\u0144stwie sprawowa\u0142a sed. zachowano fasadowy system wielopartyjny oraz zakazano dzia\u0142alno\u015bci opozycyjnej.\nw latach 1946\u20131948 przeprowadzono nacjonalizacj\u0119 przemys\u0142u i kolektywizacj\u0119 rolnictwa. 30 maja 1949 roku trzeci kongres ludowy przyj\u0105\u0142 now\u0105 konstytucj\u0119. nrd od 1950 roku by\u0142a cz\u0142onkiem rwpg. w latach 1951\u20131955 wykonywano pierwszy plan gospodarczy. w 1952 roku przeprowadzono reform\u0119 administracyjn\u0105.\n\n\n=== powstanie robotnicze ===\nnarzucony pierwszy plan pi\u0119cioletni przewidywa\u0142 podwojenie produkcji przemys\u0142owej. wysi\u0142ek inwestycyjny odbi\u0142 si\u0119 niekorzystnie na poziomie \u017cycia. w 1952 roku zacz\u0119to reglamentowa\u0107 \u017cywno\u015b\u0107. sterowane przez sed zwi\u0105zki zawodowe zmusza\u0142y robotnik\u00f3w do zwi\u0119kszenia wydajno\u015bci pracy. w lipcu 1952 roku socjalistyczna partia jedno\u015bci niemiec og\u0142osi\u0142a program \u201ebudowy socjalizmu\u201d, kt\u00f3ry wprowadza\u0142 ideologiczne podstawy nowych zaplanowanych ruch\u00f3w w\u0142adzy (np. przyspieszenie kolektywizacji rolnictwa, nacjonalizacja \u015bredniej wielko\u015bci zak\u0142ad\u00f3w produkcyjnych, upa\u0144stwowienie sektora us\u0142ug, nasilenie walki z ko\u015bcio\u0142em ewangelickim). problemy gospodarcze przynosi\u0142a tak\u017ce nasilaj\u0105ca si\u0119 fala ucieczek. w 1952 roku spo\u017cycie mi\u0119sa i t\u0142uszcz\u00f3w spad\u0142o poni\u017cej 50% poziomu przedwojennego, za\u015b wielu niemc\u00f3w musia\u0142o sta\u0107 w wielogodzinnych kolejkach w celu kupna odzie\u017cy i najprostszych wyrob\u00f3w przemys\u0142owych.\nwiosn\u0105 1953 roku pod naciskiem kremla usuni\u0119to z sed zwolennik\u00f3w narodowej drogi budowy komunizmu w nrd: ackermanna, fechnera oraz dahlena. w tym samym czasie relegowano z uniwersytetu berli\u0144skiego student\u00f3w nale\u017c\u0105cych do ewangelickiej organizacji junge gemeinde. represje polityczne os\u0142ab\u0142y po \u015bmierci j\u00f3zefa stalina.\nw kwietniu 1953 roku sed zdecydowa\u0142 si\u0119 na podwy\u017ck\u0119 cen podstawowych produkt\u00f3w \u017cywno\u015bciowych oraz narzuci\u0142 10% zwy\u017ck\u0119 norm w wielu zak\u0142adach produkcyjnych. w rezultacie w wielu fabrykach robotnicy przerywali prac\u0119 lub og\u0142aszali kr\u00f3tkie strajki. bunt robotnik\u00f3w sk\u0142oni\u0142 kierownictwo partyjne do podj\u0119cia pewnych zmian. za zmianami opowiadali si\u0119 g\u0142\u00f3wnie funkcjonariusze partyjni powi\u0105zani z beri\u0105 (w tym m.in. minister bezpiecze\u0144stwa publicznego nrd zaisser oraz redaktor naczelny neues deutschland hernstadt). utworzyli oni frakcj\u0119 skierowan\u0105 przeciwko ulbrichtowi, kt\u00f3ry blisko wsp\u00f3\u0142pracowa\u0142 z chruszczowem. 11 czerwca 1953 roku proklamowano \u201enowy kurs\u201d, kt\u00f3ry mia\u0142 za zadanie przynie\u015b\u0107 pewn\u0105 popraw\u0119 warunk\u00f3w \u017cycia. sed obieca\u0142a kredyty dla prywatnego rzemios\u0142a oraz przewidywa\u0142a ochron\u0119 rolnik\u00f3w wyst\u0119puj\u0105cych ze sp\u00f3\u0142dzielni produkcyjnych. podwy\u017cki cen \u017cywno\u015bci nie wycofano.\n16 czerwca robotnicy budowlani wschodniego berlina wydelegowali swoich przedstawicieli, by ulbrichtowi i grotewohlowi przekaza\u0107 protesty przeciwko zbyt wysokim normom produkcyjnym. delegacji towarzyszy\u0142a niewielka grupa robotnik\u00f3w, kt\u00f3ra w kr\u00f3tkim czasie rozros\u0142a si\u0119 do poka\u017anego t\u0142umu. po odmowie rozm\u00f3w z delegacj\u0105 przez ulbrichta i grotewohla t\u0142um zorganizowa\u0142 poch\u00f3d. manifestanci domagali si\u0119 ju\u017c nie obni\u017cenia norm produkcyjnych, a odsuni\u0119cia rz\u0105du od w\u0142adzy oraz przeprowadzenia wolnych wybor\u00f3w. wznoszono has\u0142a \u201eprecz z rz\u0105dem\u201d oraz \u201echcemy wolno\u015bci, prawa i chleba\u201d. protestuj\u0105cy robotnicy wzywali tak\u017ce do strajku generalnego.\nza spraw\u0105 ameryka\u0144skiej rozg\u0142o\u015bni rias, nadaj\u0105cej z berlina zachodniego, ca\u0142y \u015bwiat dowiedzia\u0142 si\u0119 o prote\u015bcie robotnik\u00f3w. strajk, kt\u00f3ry wybuch\u0142 17 czerwca obj\u0105\u0142 nie tylko berlin, ale tak\u017ce inne miasta przemys\u0142owe: erfurt, halle, jena, lipsk, magdeburg i inne. za\u0142ogi wychodzi\u0142y na ulice i maszerowa\u0142y z przedmie\u015b\u0107, gdzie mie\u015bci\u0142y si\u0119 ich miejsca pracy, za\u015b za porz\u0105dek odpowiada\u0142y wybrane przez robotnik\u00f3w komitety strajkowe. w moskwie zdecydowano si\u0119 na zako\u0144czenie protest\u00f3w przy pomocy wojska. przeciwko manifestantom skierowano radzieckie czo\u0142gi, a fabryki obsadzono \u017co\u0142nierzami armii czerwonej. powstanie szybko st\u0142umiono.\nnie wiadomo dok\u0142adnie, ile os\u00f3b zgin\u0119\u0142o podczas t\u0142umienia powstania. wed\u0142ug niekt\u00f3rych \u017ar\u00f3de\u0142 mog\u0142y zgin\u0105\u0107 32 osoby (24 osoby od broni \u017co\u0142nierzy i 8 zamordowanych przez policj\u0119 ludow\u0105 nrd) lub te\u017c oko\u0142o 300 podczas zamieszek ulicznych (267 ofiar cywilnych zabitych przez armi\u0119 oraz 92 rozstrzelane osoby). ponadto stracono kilkudziesi\u0119ciu wschodnioniemieckich \u017co\u0142nierzy, kt\u00f3rzy odm\u00f3wili strzelania do robotnik\u00f3w lub te\u017c przy\u0142\u0105czyli si\u0119 do protestuj\u0105cych. w ramach represji po powstaniu aresztowano prawie 2 tys. ludzi, z czego ok. 300 os\u00f3b otrzyma\u0142o kary d\u0142ugoletniego wi\u0119zienia. niekt\u00f3re osoby uwolniono dopiero po przemianach ustrojowych w 1989 roku.\nskutki powstania nie by\u0142y pocz\u0105tkowo widoczne. sed wykorzysta\u0142a protesty w celu pozbycia si\u0119 frakcji zaissera. po buncie robotnik\u00f3w w\u0142adze zdecydowa\u0142y si\u0119 zmniejszy\u0107 obowi\u0105zkowe dostawy oraz podnie\u015b\u0107 ceny skupu. po powstaniu w\u0142adze zsrr udzieli\u0142y nrd kredyt w wysoko\u015bci 500 mln rubli na zakup surowc\u00f3w i \u017cywno\u015bci.\n\n\n=== lata 1953\u20131961 ===\nw 1954 roku zsrr przyzna\u0142 ograniczon\u0105 suwerenno\u015b\u0107 nrd. pe\u0142n\u0105 suwerenno\u015b\u0107 pa\u0144stwo dosta\u0142o 20 listopada 1955 roku. 28 stycznia 1956 roku nrd przyst\u0105pi\u0142a do uk\u0142adu warszawskiego. pod wp\u0142ywem pozna\u0144skiego czerwca w 1956 roku w\u0142adze nrd podnios\u0142y p\u0142ace oraz uzyska\u0142y nowy kredyt od moskwy na zakup dostaw \u017cywno\u015bci. poprawa warunk\u00f3w \u017cycia wynika\u0142a z obaw w\u0142adz o wybuch kolejnego du\u017cego powstania robotniczego.\nw styczniu 1957 roku uchwalono dyrektyw\u0119 o kolektywizacji rolnictwa, zrealizowan\u0105 w 1960 r. powsta\u0142y pa\u0144stwowe gospodarstwa rolne (volkseigenes gut) i sp\u00f3\u0142dzielcze (landwirtschaftliche produktionsgenossenschaft).\n27 listopada 1958 roku kreml przedstawi\u0142 krajom zachodnim ultimatum, domagaj\u0105c si\u0119 przyznania berlinowi statusu wolnego, zdemilitaryzowanego miasta w ci\u0105gu najbli\u017cszych sze\u015bciu miesi\u0119cy, jednocze\u015bnie gro\u017c\u0105c, \u017ce w przypadku odrzucenia pomys\u0142u nrd podejmie samodzielnie dzia\u0142anie. zach\u00f3d ultimatum odrzuci\u0142. na pocz\u0105tku 1959 roku nikita chruszczow zaproponowa\u0142 projekt pokojowego traktatu, kt\u00f3ry da\u0142by berlinowi status zdemilitaryzowanego miasta (co de facto oznacza\u0142oby obj\u0119cie ca\u0142ego miasta przez zsrr) oraz zagrozi\u0142, \u017ce brak porozumienia przyczyni si\u0119 do podpisania z nrd separatystycznego pokoju.\nw 1960 roku ulbricht zosta\u0142 przewodnicz\u0105cym rady pa\u0144stwa nrd.\n\n\n=== budowa muru berli\u0144skiego ===\nw latach 1960\u20131961 dosz\u0142o do ponownego kryzysu wewn\u0119trznego, nasili\u0142y si\u0119 ucieczki z nrd (w latach 1949\u20131961 do rfn uciek\u0142o niemal 2,7 mln mieszka\u0144c\u00f3w). w lipcu 1961 roku sed wprowadzi\u0142 ograniczenia w ruchu os\u00f3b mieszkaj\u0105cych w komunistycznej cz\u0119\u015bci berlina, a pracuj\u0105cych po stronie zachodniej. na podstawie decyzji z 12 sierpnia zamkni\u0119to granic\u0119 niemieckiej republiki demokratycznej z berlinem zachodnim oraz rozpocz\u0119to przygotowania do budowy muru. budow\u0119 rozpocz\u0119to w nocy z 17 na 18 sierpnia. przez pierwsze tygodnie budowy do berlina zachodniego dosta\u0142o si\u0119 blisko 500 os\u00f3b, w tym 85 dezerter\u00f3w z armii nrd i paramilitarnych organizacji. pierwsz\u0105 \u015bmierteln\u0105 ofiar\u0105, kt\u00f3ra pr\u00f3bowa\u0142a pokona\u0107 mur berli\u0144ski, by\u0142 rudolf urban, kt\u00f3ry 19 sierpnia 1961 roku zgin\u0105\u0142 po upadku z okna granicznej kamienicy na bernauer stra\u00dfe. 24 sierpnia armia nrd po raz pierwszy otworzy\u0142a ogie\u0144 w stron\u0119 uciekinier\u00f3w. wed\u0142ug centrum bada\u0144 historii najnowszej w poczdamie w latach 1961\u20131989 zgin\u0119\u0142o 125 ludzi pr\u00f3buj\u0105cych nielegalnie przekroczy\u0107 mur berli\u0144ski.\n17 sierpnia 1962 roku peter fechter zgin\u0105\u0142 podczas pr\u00f3by sforsowania betonowej zapory. podczas pr\u00f3by ucieczki zosta\u0142 postrzelony w plecy. alianckie s\u0142u\u017cby z berlina zachodniego ba\u0142y si\u0119 interweniowa\u0107, przez co le\u017c\u0105cy na ziemi m\u0119\u017cczyzna wykrwawia\u0142 si\u0119 przez kilka godzin.\n\n\n=== lata 1961\u20131988 ===\nna vi kongresie partii w 1963 roku zdecydowano o wprowadzeniu nowego planu reform gospodarczych, kt\u00f3re mia\u0142y zapewni\u0107 dynamik\u0119 rozwojowi gospodarczemu kraju. nowa polityka z\u0142ama\u0142a podwaliny starego systemu stalinowskiego, a nawet wprowadzi\u0142a pewne elementy kapitalizmu. 9 maja 1968 uchwalono now\u0105 konstytucj\u0119, kt\u00f3ra za najwa\u017cniejsze zadanie uzna\u0142a rozw\u00f3j wszechstronnej wsp\u00f3\u0142pracy i trwa\u0142ej przyja\u017ani z zsrr. w tym samym roku planowano wys\u0142a\u0107 wojska nrd do czechos\u0142owacji w celu pacyfikacji praskiej wiosny wsp\u00f3lnie z wojskami innych pa\u0144stw uk\u0142adu warszawskiego. wojska wschodnioniemieckie zatrzyma\u0142y si\u0119 jednak na granicy, postawione w stan gotowo\u015bci bojowej, a do kraju tego wkroczy\u0142o jedynie ok. 30 \u017co\u0142nierzy w sztabie wojsk interwencyjnych w milovicach.\nw 1964 roku niemiecka republika demokratyczna podpisa\u0142a uk\u0142ad o przyja\u017ani, pomocy wzajemnej i wsp\u00f3\u0142pracy ze zwi\u0105zkiem radzieckim. w 1967 roku podobny uk\u0142ad podpisa\u0142a z polsk\u0105 ludow\u0105. w 1968 roku uchwalono now\u0105 socjalistyczn\u0105 konstytucj\u0119.\nw latach zimnowojennych nrd prowadzi\u0142a polityk\u0119 wsparcia dla zagranicznych partii komunistycznych, szczeg\u00f3lnie w krajach trzeciego \u015bwiata oraz dla ruch\u00f3w antykolonialnych czy niepodleg\u0142o\u015bciowych. 20 sierpnia 1968 roku wojska nrd-owskie, radzieckie, polskie, w\u0119gierskie i bu\u0142garskie rozpocz\u0119\u0142y inwazj\u0119 na czechos\u0142owacj\u0119.\nw 1970 roku nrd podpisa\u0142a z rfn uk\u0142ad normuj\u0105cy podstawy stosunk\u00f3w dwustronnych (uk\u0142ad wszed\u0142 w \u017cycie w 1973 roku). w 1971 roku walter ulbricht zrezygnowa\u0142 z funkcji i sekretarza sed. na stanowisku zast\u0105pi\u0142 go erich honecker. honecker doprowadzi\u0142 do dalszej poprawy relacji z rfn i wzajemnego uznania. 21 grudnia 1972 roku republika federalna niemiec i niemiecka republika demokratyczna podpisa\u0142y tzw. \u201euk\u0142ad nrd\u2013rfn\u201d, kt\u00f3ry znormalizowa\u0142 ich wzajemne stosunki. umowa wesz\u0142a w \u017cycie 21 czerwca 1973 roku. dzi\u0119ki poprawie stosunk\u00f3w mi\u0119dzy rfn i nrd, oba pa\u0144stwa przyst\u0105pi\u0142y do onz w 1973 roku.\nw 1972 roku polska i niemiecka republika demokratyczna wprowadzi\u0142y ruch bezpaszportowy i bezwizowy pomi\u0119dzy pa\u0144stwami. w samym 1972 roku granic\u0119 mi\u0119dzy nrd a prl przekroczy\u0142o kilka milion\u00f3w os\u00f3b (g\u0142\u00f3wnie ludno\u015b\u0107 miejska).\nw 1974 roku honecker wdro\u017cy\u0142 reform\u0119 konstytucji, kt\u00f3ra ustanawia\u0142a sed kierownicz\u0105 parti\u0105. w latach 70. i 80. sed liczy\u0142a ok. 2 mln cz\u0142onk\u00f3w, za\u015b sama partia sta\u0142a si\u0119 jedn\u0105 z najbardziej dogmatycznych rz\u0105dz\u0105cych partii komunistycznych w europie (podobna sytuacja by\u0142a w albanii).\nw sierpniu 1976 roku pastor oskar br\u00fcsewitz dokona\u0142 aktu samospalenia. w tym samym roku wybuch\u0142y protesty w zwi\u0105zku z pozbawieniem barda wolfa biermanna prawa powrotu do domu. w pa\u017adzierniku 1977 roku wybuch\u0142y zamieszki w berlinie skierowane przeciwko w\u0142adzy. protesty z lat 1976\u20131977 by\u0142y odosobnionymi przypadkami \u2013 dzia\u0142alno\u015b\u0107 stasi zapobiega\u0142a powstaniu dzia\u0142alno\u015bci opozycyjnej. jedyn\u0105 form\u0105 wyra\u017cania swojego niezadowolenia do sed by\u0142y uporczywe ucieczki z kraju.\nna pocz\u0105tku lat 80. w nrd zacz\u0119\u0142y kszta\u0142towa\u0107 si\u0119 niezale\u017cne ruchy pokojowe i ekologiczne, kt\u00f3re znalaz\u0142y oparcie w niekt\u00f3rych strukturach ko\u015bcio\u0142a ewangelickiego. stopniowo pojawia\u0142y si\u0119 tak\u017ce pisma wydawane w drugim obiegu. w grudniu 1985 roku powo\u0142ano \u201einicjatyw\u0119 na rzecz pokoju i praw cz\u0142owieka\u201d, kt\u00f3ra sta\u0142a si\u0119 g\u0142\u00f3wn\u0105 si\u0142\u0105 opozycji. wielu mieszka\u0144c\u00f3w nrd wi\u0105za\u0142o nadzieje z polityk\u0105 michai\u0142a gorbaczowa. po doj\u015bciu do w\u0142adzy gorbaczowa w\u0142adze nrd zakaza\u0142y rozpowszechnienia niekt\u00f3rych czasopism z zsrr, za\u015b socjalistyczna partia jedno\u015bci niemiec odrzuci\u0142a pierestrojk\u0119 i g\u0142asnost.\n\n\n=== upadek nrd i zjednoczenie niemiec ===\n17 stycznia 1988 roku w berlinie dosz\u0142o do pr\u00f3by zorganizowania manifestacji przez \u015brodowiska opozycyjne. wi\u0119kszo\u015b\u0107 demonstrant\u00f3w aresztowano jeszcze przed rozwini\u0119ciem transparent\u00f3w. cz\u0119\u015b\u0107 os\u00f3b zaanga\u017cowanych w manifestacj\u0119 dosta\u0142a pozwolenie na wyjazd z kraju, a pozosta\u0142ych zwolniono z wi\u0119zie\u0144. represje nie powstrzyma\u0142y dzia\u0142alno\u015bci ruch\u00f3w opozycyjnych ani nie ograniczy\u0142y nasilaj\u0105cych si\u0119 ucieczek z kraju.\nkolejne manifestacje odby\u0142y si\u0119 w styczniu i marcu 1989 roku w lipsku. miasto to sta\u0142o si\u0119 nied\u0142ugo p\u00f3\u017aniej jednym z centr\u00f3w protest\u00f3w przeciwko sed. w tym samym czasie wschodnioniemieccy opozycjoni\u015bci wystosowali dwa listy do rz\u0105du czechos\u0142owacji z \u017c\u0105daniem zwolnienia aresztowanych uczestnik\u00f3w demonstracji w rocznic\u0119 \u015bmierci jana palacha.\n9 marca winfried freudenberg pr\u00f3bowa\u0142 uciec do berlina zachodniego balonem w\u0142asnej konstrukcji. uda\u0142o mu si\u0119 przekroczy\u0107 granic\u0119, lecz po zachodniej stronie miasta rozbi\u0142 si\u0119 \u2013 m\u0119\u017cczyzna nie prze\u017cy\u0142 katastrofy. freudenberg by\u0142 ostatni\u0105 osob\u0105, kt\u00f3ra zgin\u0119\u0142a podczas ucieczki z berlina wschodniego.\n7 maja 1989 roku odby\u0142y si\u0119 wybory komunalne. na wezwanie opozycji oko\u0142o 100 tys. os\u00f3b zapowiedzia\u0142o bojkot wybor\u00f3w. opr\u00f3cz tego cz\u0142onkowie opozycji podj\u0119li pr\u00f3by prowadzenia niezale\u017cnych szacunk\u00f3w frekwencji. wed\u0142ug oficjalnych wynik\u00f3w do urn wyborczych stawi\u0142o si\u0119 99% obywateli, kt\u00f3rzy poparli jedyn\u0105 list\u0119. po og\u0142oszeniu wynik\u00f3w zg\u0142oszono wiele protest\u00f3w, kt\u00f3re opiera\u0142y si\u0119 na cz\u0105stkowych wynikach z poszczeg\u00f3lnych komisji wyborczych.\n22 maja 1989 roku nrd i polska ustali\u0142y przebieg linii granicznej na wodach morza ba\u0142tyckiego.\nkolejne protesty wybuch\u0142y w czerwcu 1989 roku po masakrze student\u00f3w na placu niebia\u0144skiego spokoju. w wielu miastach nrd pisano napisy na murach oraz roznoszono ulotki, a w berlinie i lipsku dosz\u0142o do manifestacji. pod koniec czerwca w\u0119gry otworzy\u0142y granic\u0119 z austri\u0105 \u2013 w efekcie wielu mieszka\u0144c\u00f3w nrd zacz\u0119\u0142o ucieka\u0107 przez czechos\u0142owacj\u0119, w\u0119gry i austri\u0119 do rfn. liczba os\u00f3b, kt\u00f3ra przez w\u0119gry uciek\u0142a do rfn wynosi ok. 25 tys. ucieczk\u0119 obywateli nazwano rewolucj\u0105 trabant\u00f3w. z czasem wczasowicze z nrd zacz\u0119li wdziera\u0107 si\u0119 na tereny ambasad rfn w warszawie, pradze, budapeszcie i sofii, domagaj\u0105c si\u0119 azylu politycznego. na pocz\u0105tku pa\u017adziernika sed zgodzi\u0142 si\u0119 na przetransportowanie uchod\u017ac\u00f3w specjalnymi poci\u0105gami przez terytorium nrd. w dre\u017anie tysi\u0105ce os\u00f3b pr\u00f3bowa\u0142o dosta\u0107 si\u0119 do poci\u0105g\u00f3w, doprowadzaj\u0105c do zamieszek.\nprzemiany polityczne w europie \u015brodkowo-wschodniej o\u017cywi\u0142y aktywno\u015b\u0107 dotychczasowych grup opozycyjnych. powsta\u0142y nowe organizacje (m.in. demokratyczny prze\u0142om, demokracja teraz, nowe forum). nowe forum opublikowa\u0142o deklaracj\u0119 \u201eprze\u0142om '89\u201d, kt\u00f3r\u0105 podpisa\u0142y tysi\u0105ce obywateli nrd. od wrze\u015bnia w ko\u015bciele \u015bw. miko\u0142aja w lipsku odprawiano nabo\u017ce\u0144stwa w intencji pokoju. z ka\u017cdym tygodniem coraz wi\u0119cej os\u00f3b uczestniczy\u0142o w modlitwach oraz w manifestacjach po ich zako\u0144czeniu.\n2 pa\u017adziernika 1989 roku w lipsku odby\u0142a si\u0119 manifestacja, kt\u00f3ra zgromadzi\u0142a 20 tys. ludzi. demonstranci wznosili okrzyki na cze\u015b\u0107 gorbaczowa oraz domagali si\u0119 legalizacji nowego forum. manifestacje odby\u0142y si\u0119 pomimo mobilizacji gigantycznych si\u0142 politycznych. 7 pa\u017adziernika przypad\u0142a 40. rocznica powstania niemieckiej republiki demokratycznej.\npo 7 pa\u017adziernika praktycznie codziennie dochodzi\u0142o do kolejnych manifestacji przeciwko sed. huczne pa\u0144stwowe obchody zosta\u0142y przy\u0107mione przez liczne demonstracje. 16 pa\u017adziernika w lipsku zgromadzi\u0142o si\u0119 120 tys. os\u00f3b.\n17 pa\u017adziernika biuro polityczne kc sed odwo\u0142a\u0142o ericha honeckera i jego najbli\u017cszych wsp\u00f3\u0142pracownik\u00f3w. formalne g\u0142osowanie odby\u0142o si\u0119 nast\u0119pnego dnia. nowym i sekretarzem zosta\u0142 egon krenz, kt\u00f3ry 27 pa\u017adziernika obj\u0105\u0142 tak\u017ce funkcj\u0119 przewodnicz\u0105cego rady pa\u0144stwa. obok wyboru krenza na urz\u0105d sed zdecydowa\u0142 si\u0119 og\u0142osi\u0107 amnesti\u0119. pomimo zmian personalnych nie zdecydowano si\u0119 na konkretne reformy polityczne i gospodarcze. pod koniec pa\u017adziernika w\u0142adze rozpocz\u0119\u0142y nieoficjalne rozmowy z opozycjonistami. 4 listopada 1989 roku odby\u0142a si\u0119 manifestacja w berlinie, kt\u00f3ra zgromadzi\u0142a 700 tys. uczestnik\u00f3w. 8 listopada nowe forum zosta\u0142o zalegalizowane. w tym samym dniu powo\u0142ano nowego premiera \u2013 zosta\u0142 nim hans modrow.\n9 listopada przyj\u0119to projekt rozporz\u0105dzenia wprowadzaj\u0105cego swobod\u0119 emigracji do rfn. podczas konferencji prasowej g\u00fcnter schabowski poda\u0142 nieprecyzyjne informacje o rozporz\u0105dzeniu. pod naporem t\u0142umu zdecydowano si\u0119 na natychmiastowe otwarcie granic. jednocze\u015bnie tysi\u0105ce berli\u0144czyk\u00f3w zacz\u0119\u0142y burzy\u0107 mur. w ci\u0105gu kilku dni granic\u0119 w berlinie przekroczy\u0142o 4 mln mieszka\u0144c\u00f3w nrd. 22 listopada sed zapowiedzia\u0142a obrady \u201eokr\u0105g\u0142ego sto\u0142u\u201d z liderami opozycji. w mi\u0119dzyczasie egon krenz wyrazi\u0142 gotowo\u015b\u0107 do usuni\u0119cia z konstytucji zapisu o \u201eprzewodniej roli partii\u201d oraz wyrzucono z sed ericha honeckera.\npod koniec 1989 roku kanclerz rfn, helmut kohl, zaproponowa\u0142 dziesi\u0119ciopunktowy plan zjednoczenia niemiec. pomys\u0142 ten cieszy\u0142 si\u0119 popularno\u015bci\u0105 w\u015br\u00f3d spo\u0142ecze\u0144stwa, cho\u0107 przyw\u00f3dcy nrd oraz liderzy opozycji wypowiadali si\u0119 negatywnie na temat zjednoczenia pa\u0144stw. negatywne stanowisko wobec zjednoczenia przedstawi\u0142a margaret thatcher, kt\u00f3ra argumentowa\u0142a swoj\u0105 opini\u0119 nienaruszalno\u015bci\u0105 granic zagwarantowan\u0105 przez konferencj\u0119 helsi\u0144sk\u0105 w 1975 roku.\nna pocz\u0105tku grudnia wybuch\u0142o oburzenie mieszka\u0144c\u00f3w nrd przeciwko afns (nast\u0119pcy stasi) \u2013 cz\u0142onkowie tego organu masowo niszczyli dokumenty dotycz\u0105ce przest\u0119pczej dzia\u0142alno\u015bci tajnej policji. berli\u0144czycy zorganizowali manifestacj\u0119, kt\u00f3ra zdoby\u0142a i okupowa\u0142a budynek tajnych s\u0142u\u017cb. 8 grudnia sed wybra\u0142 nowe kierownictwo partii.\n7 grudnia 1989 roku rozpocz\u0119\u0142a si\u0119 pierwsza tura rozm\u00f3w \u201eokr\u0105g\u0142ego sto\u0142u\u201d. w rozmowach uczestniczyli w r\u00f3wnej liczbie przedstawiciele sed i opozycji, a tak\u017ce obserwatorzy z ko\u015bcio\u0142a ewangelickiego. powo\u0142ano szereg zespo\u0142\u00f3w roboczych, kt\u00f3re rozpocz\u0119\u0142y wypracowywanie porozumie\u0144 w r\u00f3\u017cnych kwestiach. jednocze\u015bnie stolice poszczeg\u00f3lnych okr\u0119g\u00f3w nrd zorganizowa\u0142y regionalne obrady \u201eokr\u0105g\u0142ego sto\u0142u\u201d. obrady zako\u0144czy\u0142y si\u0119 12 marca 1990 roku.\nw obliczu kr\u0105\u017c\u0105cych wie\u015bci o kontynuowaniu dzia\u0142alno\u015bci przez afns 15 stycznia 1990 roku demonstranci zdobyli kwater\u0119 g\u0142\u00f3wn\u0105 dawnego ministerstwa bezpiecze\u0144stwa pa\u0144stwowego w berlinie.\n\n18 marca 1990 roku odby\u0142y si\u0119 wybory parlamentarne \u2013 48,1% g\u0142os\u00f3w zdoby\u0142a unia chrze\u015bcija\u0144sko-demokratyczna (cdu) i jej sojusznicy. sukces cdu wynika\u0142 g\u0142\u00f3wnie z propagowania zjednoczenia niemiec oraz (w mniejszym stopniu) z popularno\u015bci kanclerza kohla. 21,9% g\u0142os\u00f3w otrzyma\u0142a socjaldemokratyczna partia niemiec (spd). sed (przemianowana na parti\u0119 demokratycznego socjalizmu) zdoby\u0142a 16,4% g\u0142os\u00f3w. ugrupowania opozycyjne, skupione w sojuszu '90, zdoby\u0142y 2,9% g\u0142os\u00f3w.\npo wyborach rozpocz\u0119to negocjacje na temat warunk\u00f3w zjednoczenia niemiec, kt\u00f3re mia\u0142y zar\u00f3wno wymiar wewn\u0105trzniemiecki, jak i mi\u0119dzynarodowy. 5 maja w bonn rozpocz\u0119\u0142a si\u0119 tzw. \u201ekonferencja dwa plus cztery\u201d, w kt\u00f3rej uczestniczyli ministrowie nrd, rfn, usa, zsrr, wielkiej brytanii i francji. 1 lipca 1990 roku stworzono uni\u0119 walutow\u0105 \u2013 mark\u0119 wschodni\u0105 wymieniono na zachodni\u0105 w stosunku 1:1. po burzliwych debatach konferencja \u201e2+4\u201d zako\u0144czy\u0142a si\u0119 12 wrze\u015bnia \u2013 pod koniec rozm\u00f3w podpisano \u201etraktat o ostatecznej regulacji dotycz\u0105cej niemiec\u201d. traktat m\u00f3wi\u0142 m.in. o zrzeczeniu si\u0119 roszcze\u0144 terytorialnych wzgl\u0119dem innych pa\u0144stw, redukcji wojska do 370 tys. oraz wycofaniu wojsk radzieckich do 1994 roku. dodatkowo cztery mocarstwa zrzek\u0142y si\u0119 swoich praw do odpowiedzialno\u015bci dotycz\u0105cej niemiec. 31 sierpnia przedstawiciele nrd i rfn podpisali traktat o zjednoczeniu obu pa\u0144stw niemieckich. 2 grudnia 1990 roku odby\u0142y si\u0119 wybory do bundestagu \u2013 cdu zdoby\u0142a 44% g\u0142os\u00f3w, spd \u2013 33,5% g\u0142os\u00f3w, libera\u0142owie \u2013 11%, sojusz 90/zieloni \u2013 4%, komuni\u015bci \u2013 2%. 3 pa\u017adziernika nast\u0105pi\u0142o zjednoczenie obu pa\u0144stw.\ndawne tereny nrd okre\u015blane s\u0105 przez skrajnie prawicowe \u015brodowiska mianem \u201eniemiec \u015brodkowych\u201d.\n\n\n== gospodarka ==\ng\u0142\u00f3wnymi o\u015brodkami przemys\u0142owymi nrd by\u0142y miasta: berlin wschodni, drezno (przemys\u0142 ceramiczny), halle, karl-marx-stadt, magdeburg, lipsk (przemys\u0142 poligraficzny, maszynowy, w\u0142\u00f3kienniczy, chemiczny i elektrotechniczny). pod koniec lat 40. przeprowadzono nacjonalizacj\u0119 gospodarki i reform\u0119 roln\u0105 w duchu kolektywizacji. niemiecka republika demokratyczna by\u0142a pa\u0144stwem przemys\u0142owym z niewydajnym rolnictwem. by\u0142a najwi\u0119kszym na \u015bwiecie producentem w\u0119gla brunatnego.\npod koniec ii wojny \u015bwiatowej gospodarki czterech stref okupacyjnych niemiec by\u0142y na zbli\u017conym poziomie \u2013 dzi\u0119ki mniejszym zniszczeniom wojennym radziecka strefa przewy\u017csza\u0142a pozosta\u0142e. w latach 1946\u20131948 nrd przeprowadzi\u0142a nacjonalizacj\u0119 przemys\u0142u i kolektywizacj\u0119 rolnictwa, podczas gdy w rfn obowi\u0105zywa\u0142a socjalna gospodarka rynkowa. w kwietniu 1946 roku wyw\u0142aszczono 6500 obszarnik\u00f3w i 4000 by\u0142ych nazist\u00f3w \u2013 ich ziemie (\u2153 ca\u0142ej powierzchni radzieckiej strefy okupacyjnej) podzielono mi\u0119dzy 50 tys. niemieckich rodzin.\nw latach 1945\u20131947 w\u0142adze zwi\u0105zku radzieckiego rozpocz\u0119\u0142y wywo\u017cenie wschodnioniemieckich fabryk do swojego pa\u0144stwa. fabryki, kt\u00f3re unikn\u0119\u0142y rozbi\u00f3rki, wykorzystano dla potrzeb radzieckiego przemys\u0142u. do 1948 roku 25% produkcji przemys\u0142owej w\u0119drowa\u0142o do zwi\u0105zku radzieckiego. wkr\u00f3tce potem gospodarka rfn zacz\u0119\u0142a przewy\u017csza\u0107 nrd, za\u015b reformy przeprowadzone przez sed oraz masowe ucieczki mieszka\u0144c\u00f3w nrd doprowadzi\u0142y do problem\u00f3w gospodarczych. nacjonalizacja gospodarki, zniszczenia wojenne, powojenne grabie\u017ce, koszty kontrybucji oraz zbyt wysokie normy planu pi\u0119cioletniego doprowadzi\u0142y nrd do stanu bankructwa w pierwszej po\u0142owie lat 50.. od lat 50. zwi\u0105zek radziecki rozpocz\u0105\u0142 dotowanie niemiec wschodnich. w latach 1951\u20131955 realizowano pierwszy plan gospodarczy.\nw 1950 roku niemiecka republika demokratyczna zosta\u0142a cz\u0142onkiem rwpg.\npo powstaniu robotniczym w 1953 roku w\u0142adze nrd rozpocz\u0119\u0142y produkcj\u0119 d\u00f3br konsumpcyjnych \u2013 symbolem zmiany polityki gospodarczej sta\u0142 si\u0119 samoch\u00f3d trabant. dzi\u0119ki subwencjom od zwi\u0105zku radzieckiego i republiki federalnej niemiec gospodarka nrd w latach 70. sta\u0142a na wysokim poziomie w por\u00f3wnaniu do innych pa\u0144stw socjalistycznych i by\u0142a dziesi\u0105tym pod wzgl\u0119dem warto\u015bci produkcji przemys\u0142owej pa\u0144stwem na \u015bwiecie. szczeg\u00f3lnie rozwini\u0119ty by\u0142 przemys\u0142 optyczny i fotograficzny. w 1980 roku poziom dobrobytu nrd przewy\u017csza\u0142 zsrr. zaopatrzenie w samochody przewy\u017csza\u0142o wszystkie pa\u0144stwa socjalistyczne. bezrobocie w nrd nie istnia\u0142o.\nk\u0142opoty gospodarcze w niemieckiej republice demokratycznej pojawi\u0142y si\u0119 w latach 80. w 1981 roku zad\u0142u\u017cenie zagraniczne wobec zachodnich wierzycieli wynios\u0142o 12,8 mld dolar\u00f3w (w\u015br\u00f3d pa\u0144stw bloku wschodniego wy\u017cszy d\u0142ug mia\u0142a tylko polska). pomimo problem\u00f3w gospodarczych nrd, czechos\u0142owacja i zwi\u0105zek radziecki by\u0142y jedynymi dojrza\u0142ymi i uprzemys\u0142owionymi pa\u0144stwami w bloku wschodnim. produkt narodowy brutto w 1987 roku wyni\u00f3s\u0142 11 860 dolar\u00f3w ameryka\u0144skich (wed\u0142ug kursu z 1977 r.) i by\u0142 najwy\u017cszy w\u015br\u00f3d pa\u0144stw komunistycznych (dla por\u00f3wnania w 1967 roku pnb wynios\u0142o 3093 usd, a w 1977 4363 usd). pomimo problem\u00f3w gospodarczych w 1988 roku pa\u0144stwowy dziennik neues deutschland g\u0142osi\u0142, \u017ce nrd nale\u017ca\u0142o do czo\u0142owej dziesi\u0105tki wiod\u0105cych gospodarczo pa\u0144stw.\nw 1982 roku w rolnictwie pracowa\u0142o 4% ludno\u015bci.\nw niemieckiej republice demokratycznej dzia\u0142a\u0142a sie\u0107 sklep\u00f3w intershop, w kt\u00f3rych mo\u017cna by\u0142o kupi\u0107 zachodnie towary za walut\u0119 wymienialn\u0105.\n\n\n== stasi ==\nkontrol\u0119 polityczn\u0105 nad mieszka\u0144cami nrd mia\u0142o stasi (ministerstwo bezpiecze\u0144stwa pa\u0144stwowego \u2013 niem. ministerium f\u00fcr staatssicherheit). stasi powsta\u0142o w 1950 roku i dzia\u0142a\u0142o do 1990 roku. kierownikami stasi byli m.in.: wilhelm zaisser, ernst wollweber oraz erich mielke (w latach 1957\u20131989). w 1989 roku organ liczy\u0142 ok. 91 tys. funkcjonariuszy i ok. 173 tys. konfident\u00f3w. stasi posiada\u0142a najwi\u0119ksz\u0105 (w stosunku do liczby mieszka\u0144c\u00f3w) liczb\u0119 funkcjonariuszy i tajnych wsp\u00f3\u0142pracownik\u00f3w spo\u015br\u00f3d pa\u0144stw bloku wschodniego. kierowana przez biuro polityczne sed nie podlega\u0142a kontroli parlamentarnej. stasi inwigilowa\u0142a wszystkie dziedziny \u017cycia obywateli. ponadto prowadzi\u0142a \u015bledztwa w sprawach o zbrodnie przeciwko pa\u0144stwu, wojenne i nazistowskie. poza granicami nrd organ ten zajmowa\u0142 si\u0119 dzia\u0142aniami szpiegowskimi i dywersyjnymi. stasi zapewnia\u0142a pa\u0144stwu znaczne dochody, pochodz\u0105ce z \u201eeksportu\u201d wi\u0119\u017ani\u00f3w politycznych, kt\u00f3rych wykupywa\u0142a rfn. po stasi pozosta\u0142y akta dotycz\u0105ce ponad 1 mln obywateli nrd. dokumenty udost\u0119pnia tzw. urz\u0105d gaucka.\n\n\n== sport ==\nreprezentacja niemieckiej republiki demokratycznej bra\u0142a udzia\u0142 w jedenastu igrzyskach olimpijskich, zdobywaj\u0105c na nich 519 medali, w tym 192 z\u0142ote. najwi\u0119ksze sukcesy wschodnioniemieccy sportowcy odnosili od 1972 roku.\nprzy akceptacji w\u0142adz nrd przygotowywano sportowc\u00f3w do zawod\u00f3w olimpijskich w ramach pa\u0144stwowego programu badawczego 14.25 (nazywanego tak\u017ce \u201eplanem 14.25\u201d). za planem stali: prezydent niemieckiego zwi\u0105zku gimnastyki i sportu manfred ewald oraz kierownik grupy operacyjnej \u201eum\u201d (unterst\u00fctzende mittel \u2013 \u015brodki wspomagaj\u0105ce) manfred h\u00f6ppner. ka\u017cdego roku dzieci\u0119co-m\u0142odzie\u017cowa szko\u0142a sportowa (kjs, kinder- und jugendsportschule) wybiera\u0142a setki dzieci w wieku 10\u201312 lat, izolowa\u0142a je od rodzin i szkoli\u0142a na sportowc\u00f3w. w latach 1974\u20131989 program kjs obj\u0105\u0142 ok. 100 tys. sportowc\u00f3w. powszechn\u0105 praktyk\u0105 w\u015br\u00f3d nrd-owskich sportowc\u00f3w by\u0142o stosowanie niedozwolonych substancji. jednym z takich \u015brodk\u00f3w by\u0142 oral turinabol \u2013 niebieskie 5-miligramowe pastylki zawieraj\u0105ce testosteron. roczne zu\u017cycie tego \u015brodka wynosi\u0142o ok. 1,8 mln tabletek. doping stosowano tak\u017ce u dzieci.\n\n\n== kultura ==\nkultura i o\u015bwiata w nrd by\u0142y intensywnie wspierane oraz mocno reglamentowane przez doktryn\u0119 pa\u0144stwow\u0105. konstytucja z 1968 r. propagowa\u0142a kultur\u0119 socjalistyczn\u0105, \u017cycie kulturalne os\u00f3b pracuj\u0105cych, a tak\u017ce \u015bcis\u0142e powi\u0105zanie tw\u00f3rc\u00f3w kultury z \u017cyciem narodu. \u201ekultura fizyczna, sport i turystyka jako elementy kultury socjalistycznej s\u0142u\u017c\u0105 wielostronnemu fizycznemu i umys\u0142owemu rozwojowi obywateli.\u201d\npodczas gdy tylko w 1957 r. wykazano 86 teatr\u00f3w, 40 orkiestr symfonicznych, 11 092 biblioteki, 284 muzea regionalne, sztuki i historii naturalnej, 803 domy kultury, 451 klub\u00f3w, 6 pe\u0142noetatowych zespo\u0142\u00f3w folklorystycznych i 3078 kin, tak w 1988 roku naliczono 18 505 bibliotek pa\u0144stwowych, bibliotek zwi\u0105zk\u00f3w zawodowych i bibliotek akademickich, 1838 dom\u00f3w kultury i klub\u00f3w, 962 kluby m\u0142odzie\u017cowe, 111 szk\u00f3\u0142 muzycznych, 213 teatr\u00f3w, 88 orkiestr, 808 kin, 10 kabaret\u00f3w, 741 muze\u00f3w i 117 ogrod\u00f3w zoologicznych lub ze zwierz\u0119tami rodzimymi.\nteatr i kabaret by\u0142y wysoko cenione przez mieszka\u0144c\u00f3w nrd; istnia\u0142a bardzo aktywna i dynamiczna scena przede wszystkim w berlinie. s\u0142ynna, zniszczona podczas drugiej wojny \u015bwiatowej opera sempera zosta\u0142a ponownie otwarta w 1985 r. friedrichstadt-palast w berlinie jest ostatnim wspania\u0142ym gmachem wzniesionym w nrd.\ndo specyfiki kultury nrd nale\u017cy zaliczy\u0107 istnienie szerokiego spektrum zespo\u0142\u00f3w graj\u0105cych niemieckiego rocka. na skali znajduj\u0105 si\u0119 wyra\u017anie \u201epa\u0144stwowe\u201d zespo\u0142y, takie jak puhdys, jak i zespo\u0142y krytyczne, np. silly und renft. niekt\u00f3re formacje, zalicza\u0142y si\u0119 do nich karat oraz city, \u015bwi\u0119towa\u0142y tak\u017ce sukcesy mi\u0119dzynarodowe.\n\n\n== \u015brodki przekazu ==\nw 1989 roku w niemieckiej republice demokratycznej wydawano 543 tytu\u0142y prasowe o \u0142\u0105cznym nak\u0142adzie 21,9 mln. do 1990 roku wszystkie gazety i czasopisma nale\u017ca\u0142y do organizacji politycznych, spo\u0142ecznych i kulturalnych, za\u015b prawie wszystkie dzienniki kontrolowa\u0142a w\u0142adza. pod koniec 1990 roku wi\u0119ksz\u0105 cz\u0119\u015b\u0107 prasy oddano w prywatne r\u0119ce.\noficjaln\u0105 agencj\u0105 nrd by\u0142a allgemeiner deutscher nachrichtendienst gmbh (adn), kt\u00f3ra powsta\u0142a w 1946 roku jako agencja prasowa i agencja radiowo-telewizyjna. w 1989 roku sta\u0142a si\u0119 niezale\u017cna. w 1990 adn przekszta\u0142cono w sp\u00f3\u0142k\u0119 akcyjn\u0105.\npubliczn\u0105 stacj\u0105 telewizyjn\u0105 w nrd by\u0142 deutscher fernsehfunk. wielu mieszka\u0144c\u00f3w niemieckiej republiki demokratycznej odbiera\u0142o nielegalnie programy zachodnioniemieckiej telewizji przy pomocy analogowych anten. odbi\u00f3r stacji telewizyjnych z rfn by\u0142 zabroniony, za\u015b stasi regularnie tropi\u0142a i szykanowa\u0142a osoby, kt\u00f3re \u0142ama\u0142y zakaz. obok stasi na tym polu dzia\u0142ali tak\u017ce m\u0142odzie\u017cowi aktywi\u015bci, kt\u00f3rzy przestawiali anteny. pomimo zakaz\u00f3w wielu mieszka\u0144c\u00f3w nrd ogl\u0105da\u0142o regularnie telewizj\u0119 z rfn (poza mieszka\u0144cami drezna i okolic oraz przygranicza polsko-niemieckiego w pobli\u017cu szczecina i wyspy rugii, do kt\u00f3rych nie dociera\u0142 sygna\u0142). regiony bez dost\u0119pu do zachodniej telewizji nazywano \u201edolin\u0105 niewiedz\u0105cych\u201d. pod koniec lat 80. niekt\u00f3rzy mieszka\u0144cy nrd przemycali z polski kable i anteny w celu odbierania sygna\u0142u.\nw 1984 roku wys\u0142ano dwa anonimowe listy do rz\u0105du nrd z nakazem udost\u0119pnienia telewizji zachodnioniemieckiej w dre\u017anie i okolicach \u2013 osoba, kt\u00f3ra wys\u0142a\u0142a anonimy grozi\u0142a wysadzeniem publicznych budynk\u00f3w. list nigdy nie dotar\u0142 do w\u0142adz \u2013 zosta\u0142 przechwycony przez stasi. pomimo du\u017cych wysi\u0142k\u00f3w stasi nie uda\u0142o si\u0119 odnale\u017a\u0107 autora (b\u0105d\u017a autor\u00f3w) pogr\u00f3\u017cek. \u015bledztwo w tej sprawie zako\u0144czono w 1987 roku.\n\n\n== religia ==\nw nrd najwi\u0119ksz\u0105 grup\u0105 wyznaniow\u0105 stanowili wyznawcy ko\u015bcio\u0142a ewangelickiego. konstytucja niemieckiej republiki demokratycznej z 1949 roku zagwarantowa\u0142a ko\u015bcio\u0142om prawa, kt\u00f3re w p\u00f3\u017aniejszym okresie cz\u0119\u015bciowo respektowano. w 1954 roku wprowadzono jugendweihe b\u0119d\u0105cy komunistycznym obyczajem wprowadzonym jako odpowiednik protestanckiej konfirmacji. w 1957 roku utworzono urz\u0105d sekretarza stanu do spraw ko\u015bcio\u0142\u00f3w. w 1963 roku ko\u015bcio\u0142y ewangelickie opublikowa\u0142y dziesi\u0119\u0107 artyku\u0142\u00f3w o wolno\u015bci i s\u0142u\u017cbie ko\u015bcio\u0142a. nowa konstytucja niemieckiej republiki demokratycznej z 6 kwietnia 1968 roku zagwarantowa\u0142a swobod\u0119 sumienia i wiary (art. 39). 10 wrze\u015bnia 1969 roku w poczdamie zebra\u0142 si\u0119 pierwszy synod federacji ko\u015bcio\u0142\u00f3w ewangelickich w nrd, kt\u00f3ry usankcjonowa\u0142 podzia\u0142 ko\u015bcio\u0142a ewangelickiego w nast\u0119pstwie podzia\u0142u niemiec. dzia\u0142aj\u0105ce na terenach wschodnich niemiec i berlina wschodniego osiem ko\u015bcio\u0142\u00f3w nale\u017c\u0105cych do ewangelickiego ko\u015bcio\u0142a niemiec (niem. evangelische kirche in deutschland, ekd) za\u0142o\u017cy\u0142o odr\u0119bn\u0105 federacj\u0119 i wyst\u0105pi\u0142o do ekd. do nowo powsta\u0142ej federacji ewangelickich ko\u015bcio\u0142\u00f3w w nrd nale\u017ca\u0142y: anhalt, berlin-brandenburgia, zgorzelec, greifswald, meklemburgia, prowincja ko\u015bcielna saksonia oraz saksonia i turyngia. w 1983 roku z okazji 500. rocznicy urodzin marcina lutra ko\u015bci\u00f3\u0142 (z poparciem pa\u0144stwa) zorganizowa\u0142 obchody \u201eroku lutra\u201d.\nna pocz\u0105tku lat 70. federacja ewangelickich ko\u015bcio\u0142\u00f3w w nrd wprowadzi\u0142a do swojej dzia\u0142alno\u015bci formu\u0142\u0119 \u201eko\u015bci\u00f3\u0142 w socjalizmie\u201d, kt\u00f3ra okre\u015bla\u0142a postaw\u0119 ko\u015bcio\u0142\u00f3w ewangelickich w pa\u0144stwie. porozumienie ko\u015bcio\u0142a i w\u0142adzy wykorzysta\u0142a sed w propagandzie, twierdz\u0105c, \u017ce ko\u015bci\u00f3\u0142 ewangelicki jest najwi\u0119ksz\u0105 niekomunistyczn\u0105 organizacj\u0105 popieraj\u0105c\u0105 nrd. w zamian za ust\u0119pstwa ko\u015bci\u00f3\u0142 otrzyma\u0142 pewn\u0105 niezale\u017cno\u015b\u0107 na swoim terytorium \u2013 w\u0142adze nie mog\u0142y zakazywa\u0107 organizowania ko\u015bcielnych imprez czy te\u017c aresztowa\u0107 os\u00f3b na terenie ko\u015bcielnym. w latach 70. dosz\u0142o do niewielkiego odpr\u0119\u017cenia w stosunkach mi\u0119dzy pa\u0144stwem a ko\u015bcio\u0142em ewangelickim. podczas spotkania ericha honeckera i biskupa albrechta sch\u00f6nherra 6 marca 1978 roku pa\u0144stwo zgodzi\u0142o si\u0119 na popraw\u0119 warunk\u00f3w dzia\u0142alno\u015bci ko\u015bcielnej.\nproblemy ko\u015bcio\u0142a ewangelickiego wysz\u0142y na jaw po publicznym samospaleniu oskara br\u00fcsewitza w 1976 roku. wzrost napi\u0119cia w stosunkach pa\u0144stwo\u2013ko\u015bci\u00f3\u0142 pojawi\u0142 si\u0119 w 1988 roku. uzyskanie azylu na terenie ko\u015bcio\u0142a pozwoli\u0142o cz\u0142onkom opozycji na uformowanie ruchu spo\u0142ecznego oporu. pod koniec lat 80. ok. 3 tys. os\u00f3b korzysta\u0142o z prawa zakazuj\u0105cego w\u0142adzom aresztowania os\u00f3b na terenie ko\u015bcio\u0142a.\nstosunki pomi\u0119dzy ekd a federacj\u0105 ewangelickich ko\u015bcio\u0142\u00f3w w nrd nie by\u0142y wolne od napi\u0119\u0107. na pocz\u0105tku lat 80. xx w. ko\u015bcio\u0142y nrd by\u0142y potrzebne pa\u0144stwu do wspierania jego \u201epokojowej polityki\u201d, lecz nie mia\u0142y mo\u017cliwo\u015bci wp\u0142ywania na decyzje k\u00f3\u0142 polityczno-wojskowych. na tej podstawie nrd formu\u0142owano stwierdzenia, kt\u00f3re odrzuca\u0142 ekd. w 1985 roku ekd w memoriale popar\u0142 demokratyczn\u0105 form\u0119 pa\u0144stwa, traktowan\u0105 jako konsekwencj\u0119 wiary chrze\u015bcija\u0144skiej. memoria\u0142 spotka\u0142 si\u0119 z brakiem zrozumienia w federacji ewangelickich ko\u015bcio\u0142\u00f3w. zjednoczenie ko\u015bcio\u0142\u00f3w ewangelickich og\u0142oszono 17 stycznia 1990 roku w deklaracji z loccum. ustaw\u0119 reguluj\u0105c\u0105 kwesti\u0119 zjednoczenia przyj\u0119to w lutym 1991 roku. w czerwcu 1991 roku ekd ukonstytuowa\u0142a si\u0119 jako instytucja og\u00f3lnoniemiecka do kt\u00f3rej nale\u017c\u0105 24 ko\u015bcio\u0142y.\nw latach 80. do ko\u015bcio\u0142a katolickiego nale\u017ca\u0142o ok. 7% mieszka\u0144c\u00f3w niemieckiej republiki demokratycznej. po podziale niemiec nie zmieniono granic diecezji odpowiednio do przebiegu granic pa\u0144stwowych (przez co du\u017ce cz\u0119\u015bci terytorium nrd nale\u017ca\u0142y do diecezji w rfn). w 1973 roku wschodnie cz\u0119\u015bci diecezji zachodnioniemieckich otrzyma\u0142y w\u0142asnych administrator\u00f3w apostolskich. w 1976 roku dla biskup\u00f3w niemieckiej republiki demokratycznej utworzono odr\u0119bn\u0105 berli\u0144sk\u0105 konferencj\u0119 episkopatu. w 1987 roku w dre\u017anie odby\u0142o si\u0119 spotkanie katolik\u00f3w. zjazd zosta\u0142 odebrany jako pewne otwarcie ko\u015bcio\u0142a katolickiego na spo\u0142eczne problemy niemieckiej republiki demokratycznej. berli\u0144sk\u0105 konferencj\u0119 episkopatu rozwi\u0105zano pod koniec 1990 roku.\nw 2012 roku ponad 52% niemc\u00f3w z dawnej nrd przyznawa\u0142o, \u017ce nie wierzy w boga (podczas gdy w zachodnich niemczech tak\u0105 deklaracj\u0119 sk\u0142ada\u0142o 10% zapytanych).\n\n\n== r\u00f3\u017cnice pomi\u0119dzy zachodnimi a wschodnimi landami ==\npo zjednoczeniu niemiec zachodnie landy przeznaczy\u0142y wiele miliard\u00f3w marek i euro na rozw\u00f3j wschodnich land\u00f3w. pomimo du\u017cych nak\u0142ad\u00f3w finansowych do dzisiaj wschodnie landy rozwijaj\u0105 si\u0119 wolniej od zachodnich. w latach 1991\u20132013 z obszar\u00f3w dawnego nrd wyjecha\u0142o do zachodnich land\u00f3w 3 mln 300 tys. os\u00f3b. 2 mln 100 tys. mieszka\u0144c\u00f3w zachodnich land\u00f3w przeprowadzi\u0142o si\u0119 do nrd w celu zamieszkania z rodzin\u0105 lub za\u0142o\u017cenia biznesu. w latach 1989\u20132009 do nowych land\u00f3w rfn trafi\u0142o 1,2 biliona euro.\nw 1990 roku doch\u00f3d narodowy wschodnich niemiec spad\u0142 o 15%, a ponad 33% mieszka\u0144c\u00f3w nie pracowa\u0142o lub by\u0142o zatrudnionych kr\u00f3tkoterminowo. nasilaj\u0105cy si\u0119 kryzys gospodarczy wywo\u0142a\u0142 antykohlowskie manifestacje inspirowane przez neonazist\u00f3w we wschodnich miastach.\nw lipcu 2009 roku instytut forsa zapyta\u0142 1002 mieszka\u0144c\u00f3w niemiec, czy chcieliby powrotu muru berli\u0144skiego i podzia\u0142u pa\u0144stwa. 16% przebadanych niemc\u00f3w z zachodnich land\u00f3w oraz 10% ze wschodnich opowiedzia\u0142o si\u0119 za powrotem muru. niezadowolenie mieszka\u0144c\u00f3w z zachodu wynika przede wszystkim z konieczno\u015bci p\u0142acenia \u201epodatku solidarno\u015bciowego\u201d, kt\u00f3ry przeznaczany jest na odbudow\u0119 by\u0142ej nrd. z kolei niezadowolenie mieszka\u0144c\u00f3w wschodu wynika z rozczarowania \u2013 pensje na wschodzie s\u0105 ni\u017csze ni\u017c w zachodnich landach, a wysokie bezrobocie doprowadzi\u0142o do wyludnienia niekt\u00f3rych obszar\u00f3w. przeprowadzone przez instytut forsa badania z 2004 roku wykaza\u0142y, \u017ce powrotu do podzia\u0142u niemiec pragn\u0119\u0142o 25% mieszka\u0144c\u00f3w zachodnich land\u00f3w oraz 12% wschodnich.\n\n\n== zobacz te\u017c ==\nniemcy wschodnie\nostalgia\ntablice rejestracyjne w niemieckiej republice demokratycznej\nwolna m\u0142odzie\u017c niemiecka\n\n\n== uwagi ==\n\n\n== przypisy ==\n\n\n== bibliografia ==\nm\u00e9mo larousse: encyklopedia, 4 \u2013 kraje \u015bwiata, bgw warszawa 1992, s. 441, isbn 83-7066-390-7.\nencyklopedia historii \u015bwiata dla ca\u0142ej rodziny, przegl\u0105d reader\u2019s digest warszawa 2002, s. 411, isbn 83-88243-27-6.\nteresa janina czekaj (redaktor naczelny). w podzielonych niemczech. \u201egazety wojenne\u201d, 1998. \nwitold pronobis: \u015bwiat i polska w dwudziestym wieku. warszawa: editions spotkania, 1990.\nj. robert wegs, robert ladrech: europa po 1945 roku. zarys historii. warszawa: ksi\u0105\u017cka i wiedza, 2008. isbn 978-83-05-13540-5."