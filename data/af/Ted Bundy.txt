"theodore robert \"ted\" bundy (geb. as theodore robert cowell; 24 november 1946 \u2013 24 januarie 1989) was \u2019n amerikaanse reeksmoordenaar, verkragter en nekrofiel wat in die 1970's en waarskynlik al vroe\u00ebr verskeie meisies en jong vroue vermoor het. kort voor sy teregstelling, n\u00e1 meer as \u2019n dekade van ontkenning, het hy skuld beken op 30 moorde in sewe deelstate tussen 1974 en 1978. sy ware getal slagoffers is onbekend en kan veel ho\u00ebr wees.\nbundy se slagoffers het hom as aantreklik en charismaties beskou en hy het dit uitgebuit om hul vertroue te wen. hy het hulle gewoonlik in openbare plekke genader en gemaak of hy gestrem of beseer is, of hy het gemaak of hy \u2019n gesagsfiguur is. daarna het hy hulle oorrompel, aangerand en hulle na \u2019n meer afgele\u00eb plek geneem. hy sou soms die plekke waar die moorde plaasgevind het vir ure besoek en die lyk versorg en daarmee seks h\u00ea totdat ontbinding of vernietiging deur wilde diere enige verdere interaksie onmoontlik gemaak het. hy het minstens 12 van sy slagoffers onthoof en sommige van die koppe vir \u2019n tyd in sy woonstel gehou as aandenkings. \u2019n paar keer het hy eenvoudig by blyplekke ingebreek en die slagoffers doodgeslaan terwyl hulle slaap.\nhy is aanvanklik in 1975 in utah aangehou vir ontvoering en poging tot kriminele aanranding. daar het hy \u2019n verdagte geword in \u2019n al hoe langer lys onopgeloste misdade in verskeie deelstate. toe twee aanklagte van moord in colorado hom in die gesig staar, het hy twee keer dramaties ontsnap en nog mense aangerand, waarvan drie vermoor is, voordat hy die laaste keer in 1978 in florida in hegtenis geneem is. hy het in twee verskillende verhore drie keer die doodstraf gekry vir die moorde in florida.\nted bundy het op 24 januarie 1989 in die elektriese stoel gesterf in die raiford-tronk in florida. hy het homself eenkeer beskryf as \"\u2026 the most cold-hearted son of a bitch you'll ever meet\". \u2019n lid van sy laaste verdedigingspan, polly nelson, stem saam. \"ted,\" het sy geskryf, \"was die definisie van hartelose boosheid.\"\n\n\n== vroe\u00eb lewe ==\n\n\n=== kinderjare ===\nbundy is as theodore robert cowell gebore in \u2019n tehuis vir ongehude moeders in burlington, vermont. sy ma was eleanor louise cowell, bekend as louise, en sy pa se identiteit is nooit vir seker vasgestel nie. sommige familielede het vermoed die pa kon louise se eie gewelddadige pa, samuel cowell, gewees het.vir die eerste drie jaar van sy lewe is ted deur sy grootouers, samuel en eleanor cowell, as hul eie kind grootgemaak om die skande van \u2019n buite-egtelike kind te voorkom. hy en ander familielede het geglo sy grootouers is sy ouers en sy ma is sy ouer suster. hy het eindelik die waarheid ontdek en het sy ma sy lewe lank kwalik geneem omdat sy vir hom gejok het.hoewel bundy in onderhoude ges\u00ea het hy respekteer sy oupa, het hy en ander familielede in 1987 aan advokate vertel samuel cowell was \u2019n tiran en boelie wat swart mense, italianers, katolieke en jode gehaat het, sy vrou en hond geslaan en bure se katte aan hul sterte geswaai het. hy het louise se jonger suster, julia, eenkeer teen die trap afgestamp omdat sy verslaap het.\nin 1950 het louise skielik haar van na nelson verander, philadelphia saam met haar seun verlaat en in tacoma, washington, by familie gaan woon. in 1951 het sy johnny culpepper bundy, \u2019n hospitaalkok, ontmoet en hulle is later di\u00e9 jaar getroud. johnny het ted aangeneem en hoewel hy en louise vier kinders van hul eie gehad het en johnny probeer het om sy aangenome seun in gesinsbedrywighede te betrek, het ted hom eenkant gehou.\nbundy se herinneringe aan sy kinderjare wissel van skrywer tot skrywer: van \u2019n soeke deur asblikke na foto's van naakte vroue en die lees van misdaadtydskrifte, veral as daar foto's van verminkte seksslagoffers in was, tot die verbruik van groot hoeveelhede alkohol en die afloer van mense deur oop gordyne.hy het ook vertel hoe hy alleen was omdat hy nie interpersoonlike verhoudings verstaan het nie, hoewel klasmaats vertel het ander kinders het ted geken en van hom gehou. hy is daarna universiteit toe om chinees te studeer en het \u2019n meisie, stephanie brooks, gehad. hy het vroeg in 1968 opgeskop en \u2019n paar klein werkies gehad. brooks het hom in di\u00e9 tyd afges\u00ea. daarna het hy na colorado en toe verder oos gereis om familie in arkansas en philadelphia te besoek.\nterug in washington in 1969 het hy elizabeth kloepfer (wat gewoonlik onder ander name ge\u00efdentifiseer word) ontmoet. hul stormagtige verhouding sou aanhou tot lank nadat hy in 1976 die eerste keer in utah in hegtenis geneem is. in die middel van die sewentigerjare het hy weer begin studeer, met sielkunde as 'n hoofvak. hy het goed gedoen en lof van sy lektore gekry. in 1972 het hy aangesluit by goewerneur daniel j. evans se herverkiesingsveldtog. hier het hy hom goed van sy taak gekwyt en nadat evans herverkies is, het ross davis, voorsitter van die republikeinse party van washington, hom as \u2019n assistent aangestel. hy het groot lof vir bundy gehad. vroeg in 1973 is bundy vir regstudies aanvaar aan die universiteit van utah danksy getuigskrifte van evans, davis en verskeie van sy vorige professore.in di\u00e9 tyd het hy weer \u2019n verhouding met brooks aangeknoop en toe skielik die verhouding eensydig verbeek. later sou hy verduidelik hy wou net aan homself bewys dat hy met haar kon getrou het. in di\u00e9 tyd het bundy klasse begin misloop en in april het hy heeltemal ophou klas loop, terwyl jong vroue in die omgewing begin verdwyn het.\n\n\n== eerste twee reekse moorde ==\n\n\n=== washington, oregon ===\ndaar is geen konsensus oor waar en wanneer bundy vroue begin vermoor het nie. hy het aan verskillende mense verskillende stories vertel en geweier om besonderhede oor sy vroe\u00eb misdade te onthul, selfs terwyl hy in die dae voor sy teregstelling latere moorde in detail beskryf het. hy het aan nelson vertel hy het in 1969 in new jersey die eerste keer probeer om iemand te ontvoer, maar niemand vermoor tot in 1971 in seattle nie. hy het aan die sielkundige art norman vertel hy het in 1969 twee vroue in atlantic city vermoor terwyl hy familie in philadelphia besoek het. teenoor speurder robert d. keppel het hy geskimp oor \u2019n moord in 1972 in seattle en nog een in 1973 in washington, maar geweier om uit te brei. rule en keppel glo albei hy kon as tiener al begin moor het. omstandigheidsgetuienis dui daarop dat hy die agtjarige ann marie burr van tacoma in 1961 kon ontvoer en vermoor het toe hy 14 was, maar hy het dit herhaaldelik ontken. sy eerste moorde sover bekend is in 1974 gepleeg toe hy 27 jaar oud was. teen di\u00e9 tyd, het hy self erken, het hy die slag ontwikkel om (voor die dae van dns-toetse) so min moontlik diskriminerende bewyse op \u2019n misdaadtoneel te los.kort n\u00e1 middernag van 4 januarie 1974, omstreeks die tyd dat hy brooks afges\u00ea het, het bundy die woonstel van die 18-jarige karen sparks (soms ge\u00efdentifiseer as joni lenz of terri caldwell), \u2019n student en danser, binnegegaan. hy het haar in haar slaap geslaan en met \u2019n dokterspie\u00ebl seksueel aangerand. sy het heelwat interne beserings opgedoen. sy was tien dae lank bewusteloos, maar het oorleef, met permanente breinskade. minder as \u2019n maand later, in die vroe\u00eb oggendure van 1 februarie, het bundy by die woonstel van lynda ann healy, \u2019n student, ingebreek. hy het haar bewusteloos geslaan, vir haar blou jeans, \u2019n wit bloes en stewels aangetrek en haar weggedra.\nvrouestudente het teen sowat een per maand weggeraak. op 12 maart het donna gail manson, \u2019n 19-jarige student, in olympia, washington, haar koshuis verlaat vir \u2019n jazzkonsert op die kampus, maar nooit daar aangekom nie. op 17 april het susan elaine rancourt verdwyn op pad na \u2019n fliek in ellensburg, washington. twee ander studente het vertel dat hulle genader is, die een op die aand toe rancourt verdwyn het en die ander drie dae vantevore, deur \u2019n man met sy arm in \u2019n hangverband. hy het hulle gevra om hom \u2019n klomp boeke na sy bruin of taankleurige volkswagen-kewer te help dra. op 6 mei het roberta kathleen parks haar koshuis in corvallis, oregon, verlaat om koffie saam met vriende te gaan drink, maar sy het nooit opgedaag nie.speurders van king county se sheriffkantoor en die seattle-polisieafdeling het al hoe meer bekommerd geraak. daar was geen beduidende fisieke getuienis nie en die vroue het min gemeen gehad, benewens dat hulle jonk, mooi en wit studente met lang hare en \u2019n middelpaadjie was. op 1 junie het brenda carol ball, 22, verdwyn toe sy \u2019n taverne in burien, washington, verlaat. sy is die laaste keer gesien terwyl sy op die parkeerterrein gepraat het met \u2019n man met bruin hare en sy arm in \u2019n hangverband. in die vroe\u00eb oggendure van 11 junie het die student georgann hawkins verdwyn terwyl sy in die helder verligte paadjie tussen haar en haar k\u00earel se koshuise gestap het. n\u00e1 haar verdwyning het getuies na vore gekom wat vertel het hulle het di\u00e9 nag \u2019n man in \u2019n nabygele\u00eb paadjie gesien. sy been was in gips, hy het met krukke geloop en het gesukkel om \u2019n aktetas te dra. een vrou het ges\u00ea die man het haar gevra om hom te help om die tas na sy motor, \u2019n ligbruin volkswagen-kewer, te dra.in di\u00e9 tyd het bundy by \u2019n staatsnooddiens in olympia gewerk wat betrokke was by die soektog na die vermiste vroue. daar het hy carole ann boone ontmoet en met haar uitgegaan. sy was twee keer geskei en die ma van twee kinders, en het \u2019n belangrike rol in die finale fase van sy lewe gespeel.paniek het onder die publiek uitgebreek toe nuus oor die moorde en sparks se aanranding bekend raak. die polisie kon nie die min besonderhede wat hulle gehad het, bekend maak nie uit vrees dat dit hul ondersoek sou belemmer. die polisie het nou spesifieke ooreenkomste opgemerk: die verdwynings het snags plaasgevind, gewoonlik naby bouwerk, binne \u2019n week voor of na eksamens; al die slagoffers het langbroeke of jeans gedra; en op die meeste tonele is \u2019n man opgemerk met gips of \u2019n hangverband wat met \u2019n bruin of taankleurige volkswagen-kewer ry.op sondag 14 julie is twee vroue helder oordag op \u2019n besige strand ontvoer, sowat 32 km van seattle. vyf vrouestudente het beskryf hoe \u2019n aantreklike man in wit tennisklere en met sy linkerarm in \u2019n hangverband met hulle gepraat het. hy het \u2019n ligte aksent gehad, soos kanadees of miskien brits. hy het hom as \"ted\" voorgestel en hul hulp gevra om \u2019n seilboot van sy taan- of bronskleurige kewer af te laai. vier het geweier en een het hom tot by sy motor vergesel, maar toe sy gesien het daar is nie \u2019n boot nie het sy gevlug. nog drie getuies het gesien hoe hy janice anne ott, 23, met die storie van \u2019n seilboot nader, en dat sy saam met hom weg is. sowat vier uur later het die 18-jarige denise naslund \u2019n piekniek verlaat om \u2019n draai te loop, en sy het nie teruggekeer nie. bundy het later vertel ott het nog gelewe toe hy met naslund terugkeer en dat hy die een gedwing het om te kyk hoe hy die ander vermoor. hy het dit egter die aand voor sy teregstelling teruggetrek.inligting oor die verdagte is deur seattle versprei en \u2019n skets het in die media verskyn. elizabeth kloepfer, ann rule en \u2019n universiteitsprofessor het die profiel, skets en motor herken en ted bundy as \u2019n moontlike verdagte gerapporteer. speurders, wat tot 200 wenke per dag ontvang het, het egter gedink dit is onwaarskynlik dat \u2019n voorbeeldige regstudent sonder \u2019n misdaadrekord die skuldige is.op 6 september is ott en naslund se oorskot naby \u2019n pad ontdek. \u2019n ekstra femur en verskeie menslike rugwerwels wat op die toneel gevind is, is later deur bundy ge\u00efdentifiseer as di\u00e9 van georgann hawkins. ses maande later is die kopbene en kakebene van healy, rancourt, parks en ball gevind op berg taylor, waar bundy dikwels gestap het. manson se oorskot is nooit gevind nie.\n\n\n=== idaho, utah, colorado ===\nin augustus 1974 is bundy weer aan die regskool van die universiteit van utah aanvaar en hy het na salt lake city getrek. kloepfer het in seattle agtergebly. hy het haar dikwels gebel, maar met \"minstens \u2019n dosyn\" ander vroue uitgegaan. hy het nie goed gevaar as student nie en was baie teleurgesteld daaroor.\u2019n nuwe reeks moorde het die volgende maand begin, met twee wat nooit ontdek is voordat bundy kort voor sy teregstelling skuld daarop beken het nie. op 2 september het hy \u2019n onge\u00efdentifiseerde ryloper in idaho verkrag en verwurg. op 2 oktober het hy die 16-jarige nancy wilcox in holladay, \u2019n voorstad van salt lake city, gegryp en na \u2019n beboste gebied gesleep. hy wou haar glo verkrag en laat gaan om sy patologiese drange te \"de-eskaleer\", maar hy beweer hy het haar per ongeluk verwurg om haar stil te maak. haar oorskot is nooit gevind nie.\nop 18 oktober het melissa smith, die 17-jarige dogter van die polisiehoof van midvale, ook \u2019n voorstad van salt lake city, verdwyn nadat sy \u2019n pizza-eetplek verlaat het. haar naakte lyk is nege dae later in \u2019n nabygele\u00eb bergagtige gebied gevind. \u2019n lykskouing het gewys sy kon tot sewe dae n\u00e1 haar verdwyning nog geleef het. op 31 oktober het laura ann aime, ook 17, in lehi, utah, verdwyn nadat sy \u2019n kafee net n\u00e1 middernag verlaat het. haar naakte lyk is kort daarna naby \u2019n canyon ontdek. albei vroue is geslaan, verkrag, gesodomiseer en met sykouse verwurg. jare later het bundy vertel hoe hy hulle n\u00e1 hul dood versorg en onder meer hul hare gewas en vir hulle grimering aangesit het.op die aand van 8 november het bundy die 18-jarige telefoonoperateur carol daronch naby \u2019n restaurant genader. hy het hom as \"konstabel roseland\" van die murray-polisie voorgestel en vir haar ges\u00ea iemand het by haar motor probeer inbreek; sy moes saam met hom polisiekantoor toe gaan om \u2019n klag te l\u00ea. op pad het hy haar probeer boei, maar sy het uit die motor gespring en weggehardloop. later di\u00e9 aand het die 17-jarige student debra kent by die ho\u00ebrskool viewmont in bountiful, utah, verdwyn n\u00e1 \u2019n teaterproduksie. \u2019n dramaonderwyseres en ander student het ges\u00ea \u2019n man het hulle gevra om na die parkeerterrein te kom om \u2019n motor te identifiseer. nog  \u2019n student het hom in die teater gesien, en die onderwyseres het hom aan die einde van die toneelstuk \u2019n tweede keer gesien.in november het elizabeth kloepfer die polisie weer gebel nadat sy gelees het jong vroue verdwyn in dorpe om salt lake city. sy is deeglik ondervra. teen di\u00e9 tyd was bundy eenkeer \u2019n verdagte, maar \u2019n getuie kon hom nie op foto's uitken nie. in desember het kloepfer die polisie weer gebel en haar vermoedens herhaal. bundy se naam is op hul lys verdagtes geplaas, maar geen getuienis het hom in di\u00e9 stadium aan die utah-misdade verbind nie. in januarie 1975 het bundy na seattle teruggekeer n\u00e1 sy eindeksamen en \u2019n week saam met kloepfer deurgebring. sy het niks ges\u00ea van haar oproepe aan die polisie nie en het beplan om hom in augustus in salt lake city te besoek.in 1975 het bundy \u2019n groot deel van sy misdaadbedrywighede van sy basis in utah ooswaarts na colorado geskuif. op 12 januarie het \u2019n 23-jarige verpleegster, caryn campbell, verdwyn terwyl sy met \u2019n helder verligte gang afgeloop het tussen die hyser en haar kamer in \u2019n oord op die dorp snowmass, 640 km suidoos van salt lake city. haar naakte lyk is \u2019n maand later langs \u2019n grondpad net buite die oord gevind. sy is vermoor deurdat sy met \u2019n stomp voorwerp teen die kop geslaan is; haar liggaam het ook skerp snymerke gehad. \u2019n ski-instruktrise, julie cunningham, 26, het op 15 maart 160 km van snowmass verdwyn terwyl sy na \u2019n ete-afspraak geloop het. bundy het haar geboei en haar op \u2019n afgele\u00eb plek vermoor. weke lank het hy die rit van ses uur van salt lake city af onderneem om die oorskot te besoek. denise oliverson, 25, het op 6 april in grand junction naby die grens tussen utah en colorado verdwyn terwyl sy fietsgery het na haar ouers se huis. op 6 mei het bundy die 12-jarige lynette culver van \u2019n skool in pocatello, idaho, sowat 260 km noord van salt lake city, weggelok. hy het haar verdrink en toe in sy hotelkamer seksueel aangerand. daarna het hy haar lyk in \u2019n rivier gegooi.\n\nin mei het drie van bundy se medewerkers van die deelstaat washington, onder andere carole ann boone, hom in salt lake city besoek en \u2019n week lank in sy woonstel gebly. bundy het vroeg in junie \u2019n week saam met kloepfer deurgebring en hulle het ernstig daaroor gepraat om teen kersfees te trou. weer eens het kloepfer niks gerep van haar oproepe aan die polisie nie, en bundy nie oor sy verhouding met boone en \u2019n utah-regstudent bekend as kim andrews of sharon auer nie.op 28 junie het susan curtis van die universiteitskampus in provo, utah, 72 km suid van salt lake city, verdwyn. curtis se moord was bundy se laaste bekentenis. dit is op band opgeneem net voordat hy na die elektriese stoel geneem is. wilcox, kent, cunningham, culver, curtis en oliverson se lyke is nooit gevind nie.\nin augustus of september 1975 is bundy in die kerk van jesus christus van die heiliges van die laaste dae gedoop, hoewel hy nie baie kerk toe gegaan het nie en die meeste beperkings van die kerk ge\u00efgnoreer het. die kerk sou hom later ekskommunikeer n\u00e1 sy skuldigbevinding aan ontvoering in 1976.in washington het ondersoekers nog probeer sin maak uit die moorde wat net so skielik ge\u00ebindig het as wat dit begin het. om hulle te help, het hulle \u2019n databasis opgestel \u2013 dit was destyds \u2019n innoverende strategie. hulle het \u2019n primitiewe rekenaar (in vergelyking met vandag se standaarde) gebruik omdat dit die enigste een was wat tot hul beskikking was. hulle het talle lyste in die rekenaar ingevoer \u2013 klasmaats en kennisse van die slagoffers, volkswagen-eienaars met die naam \"ted\", bekende seksoortreders ens. hulle het die rekenaar gevra vir ooreenkomste. uit duisende name het 26 op vier aparte lyste verskyn; een was ted bundy s'n. speurders het ook \u2019n lys saamgestel van hul top-100 verdagtes en bundy was ook daarop. hy was \"letterlik boaan die lys van verdagtes\" toe die speurders hoor van sy arres in utah.\n\n\n== arres en eerste verhoor ==\nbundy is in augustus 1975 deur \u2019n verkeerskonstabel van utah in hegtenis geneem in granger, \u2019n voorstad van salt lake city, nadat hy nie by \u2019n roetine-padblokkade stilgehou het nie. die verkeersman, wat gesien het sy motor se voorste sitplek is weg, het sy motor deursoek; hy het \u2019n skimasker, \u2019n masker van sykouse, \u2019n koevoet, boeie, vullissakke, \u2019n tou, \u2019n yspik en ander voorwerpe gekry wat aanvanklik vermoed is inbraaktoerusting was. speurder jerry thompson het egter \u2019n soortgelyke verdagte en motorbeskrywing van die daronch-ontvoering in november 1974 onthou, asook bundy se naam van kloepfer se telefoonoproep in desember 1974.\nbundy se woonstel is deursoek, maar niks wat op sy skuld dui, is gevind nie. hy is op eie verantwoordelikheid vrygelaat. (bundy het later ges\u00ea die polisie het \u2019n versameling polaroid-foto's van sy slagoffers misgekyk wat hy in die pakkamer gehou het. hy het dit n\u00e1 sy vrylating vernietig.)\ndie polisie van salt lake city het bundy 24 uur per dag begin dophou en thompson het saam met nog twee speurders na seattle gevlieg om kloepfer te ondervra. sy het vir hulle vertel in die jaar voordat bundy na utah getrek het, het sy items in haar huis en bundy se woonstel gekry wat nie vir haar sin gemaak het nie. dit sluit in krukke, \u2019n sak gips wat hy erken het hy gesteel het, \u2019n slagtersbyl wat nooit vir kos maak gebruik is nie en wat hy ingepak het toe hy na utah trek, doktershandskoene, \u2019n oosterse mes in \u2019n houthouer en \u2019n sak vroueklere. bundy was voortdurend by almal in die skuld en kloepfer het vermoed hy het feitlik alles van waarde wat hy besit het, gesteel. hy het eenkeer gedreig on haar nek te breek as sy vir enigiemand vertel van \u2019n tv en stereostel waaroor sy hom uitgevra het. volgens haar was hy baie ontsteld toe sy haar hare, wat lank was en \u2019n middelpaadjie gehad het, wou kort sny. sy sou soms in die nag wakker word en bundy kry waar hy haar liggaam onder die lakens met \u2019n flitslig ondersoek. die speurders het vasgestel bundy was nie by kloepfer op enige van die nagte dat die slagoffers verdwyn het nie. sy het eers kort daarna tydens \u2019n ondervraging gehoor van die bestaan van stephanie brooks en dat sy vir \u2019n rukkie in 1973 aan bundy verloof was.in september het bundy sy kewer aan \u2019n jeugdige van midvale verkoop. die utah-polisie het daarop beslag gel\u00ea en fbi-tegnici het dit uitmekaargehaal en deursoek. hulle het hare gevind wat ooreenstem met monsters van caryn campbell se hare. later het hulle ook hare gekry wat \"mikroskopies ononderskeibaar\" was van di\u00e9 van melissa smith en carol daronch. die fbi-spesialis robert neill het ges\u00ea die kans dat hare van drie slagoffers wat mekaar nie geken het nie, in een motor gekry word, sou \u2019n feitlik onmoontlike toeval wees.op 2 oktober 1975 het speurders \u2019n uitkenningsparade gehou en daronch het bundy dadelik ge\u00efdentifiseer as \"konstabel roseland\". getuies van bountiful het hom op dieselfde parade uitgeken as die vreemdeling wat by die skoolkonsert rondgehang het. daar was genoeg getuienis om hom van die ontvoering en misdadige aanranding van daronch aan te kla. hy is vrygelaat op borgtog van $15 000, wat deur sy ouers betaal is. die meeste van die tyd was hy besig met sy verhoor en hy het in kloepfer se huis gebly.\nin november het drie ondersoekers \u2013 jerry thompson van utah, robert keppel van washington en michael fisher van colorado \u2013 saam met 30 speurders en aanklaers vergader en inligting uitgeruil. hoewel hulle aan die einde van die vergadering oortuig was bundy is die moordenaar wat hulle soek, het hulle saamgestem dat meer bewyse nodig was voordat hy aangekla kon word.op 23 februarie 1976 het bundy tereggestaan op die ontvoering van daronch. hy het afstand gedoen van sy reg op \u2019n jurie weens die publisiteit wat die saak geniet het. op 1 maart het regter stewart hanson jr. hom skuldig bevind aan ontvoering en aanranding. hy is op 30 junie gevonnis tot een tot 15 jaar in die utah-staatsgevangenis. in oktober is hy agter bosse in die binnehof van die tronk gekry met padkaarte, vliegtye en \u2019n bestaansorg (social security) \u2013kaart  hy is vir \u2019n paar weke vir eensame opsluiting gestuur. later di\u00e9 maand het colorado-owerhede hom aangekla van caryn campbell se moord. hy is in januarie 1977 na aspen oorgeplaas.\n\n\n== ontsnappings ==\nop 7 junie 1977 is bundy na die aspen-hof vervoer vir \u2019n voorverhoor. hy sou sy eie verdediging waarneem en daarom is hy nie geboei nie. hy het tydens \u2019n verdaging gevra om die hofbiblioteek te besoek om navorsing te doen. hier het hy uit \u2019n oop venster op die tweede verdieping gespring en sy enkel verstuit toe hy land. hy het deur aspen gestap en suid na die berg aspen geryloop. hy het in \u2019n hut oorgeslaap, en kos en \u2019n mes gesteel. nadat hy verdwaal en \u2019n lang ruk rondgedwaal het, het hy \u2019n motor gesteel en in pyn na aspen gery. hier is hy gewaar terwyl die motor oor die pad slinger en hy is weer in hegtenis geneem.\nbundy het dadelik sy tweede ontsnapping begin beplan. hy het \u2019n saaglem by \u2019n ander gevangene gekoop en $500 kontant bymekaargemaak wat oor ses maande deur besoekers, veral carole ann boone, ingesmokkel is. saans het hy \u2019n gat in die hoek van sy sel se plafon gesaag en in die weke daarna oefenlopies gedoen om sy ontsnapping te oefen. op 30 desember, met die meeste van die personeellede met \u2019n kersvakansie, het bundy die tweede keer ontsnap \u2013 tot in die hoofbewaarder, wat die aand saam met sy vrou uit was, se woonstel. hy het van die bewaarder se klere aangetrek en by die voordeur uitgestap.hy het met \u2019n gesteelde motor oos gery. toe die motor gaan staan, het hy verder geryloop en toe \u2019n bus gehaal na denver, van waar hy per vliegtuig na chicago gevlieg het. die tronk het eers 17 uur later besef hy is weg. teen di\u00e9 tyd was bundy in chicago.\n\n\n== florida ==\nvan chicago is bundy na michigan, waar hy \u2019n motor gesteel en na atlanta gery het. van hier is hy op 8 januarie per bus na tallahassee, florida. hy het \u2019n kamer gehuur onder die naam chris hagen en \u2019n werk probeer kry, maar toe hy om sy identiteit gevra word, het hy van die plan afgesien.\nop die aand van 14 januarie 1978 of vroeg die volgende oggend het bundy \u2019n universiteitskoshuis deur \u2019n agterdeur binnegegaan. omstreeks 02:45 het hy margaret bowman, 21, met \u2019n stuk hout geslaan terwyl sy geslaap het en haar toe met \u2019n sykous verwurg. hy is daarna na die kamer van die 20-jarige lisa levy wat hy bewusteloos geslaan, verwurg en met \u2019n bottel seksueel aangerand het. in \u2019n kamer langsaan het hy kathy kleiner aangeval, haar kakebeen gebreek en haar skouer beseer. toe het hy karen chandler aangeval \u2013 sy het breinskudding opgedoen, en haar kakebeen, tande en \u2019n vinger is gebreek. speurders van tallahassee het later vasgestel die vier aanvalle het binne minder as 15 minute plaasgevind, binne hoorafstand van meer as 30 getuies wat niks gehoor het nie. hierna het bundy by \u2019n woonstel agt blokke van daar ingebreek en die student cheryl thomas aangeval. sy is so beseer dat dit haar dansloopbaan be\u00ebindig het. op haar bed het die polisie \u2019n semenvlek en \u2019n sykousmasker gekry met twee hare wat met bundy s\u2019n ooreenstem.\nop 8 februarie het bundy na jacksonville, florida, gery met \u2019n gesteelde motor. hier het hy die 14-jarige leslie parmenter, die dogter van jacksonville se hoofspeurder, genader en hom ge\u00efdentifiseer as \"richard burton\" van die brandweer. hy het gevlug toe haar ouer broer daar aankom. hy is daarna na lake city, florida, waar die 12-jarige kimberly diane leach by haar skool verdwyn het op pad na \u2019n onderwyser se klaskamer. haar gedeeltelik gemummifiseerde lyk is sewe weke later in \u2019n pakhuis gevind 56 km van lake city.op 12 februarie het bundy weer \u2019n motor, \u2019n kewer, gesteel en weswaarts gery. drie dae later het \u2019n polisieman, david lee, hom van die pad getrek en uitgevind die kewer is gesteel. n\u00e1 \u2019n struweling is bundy in hegtenis geneem. in die gesteelde motor was drie id-dokumente van vrouestudente, 21 gesteelde kredietkaarte en \u2019n gesteelde tv-stel.\n\n\n== florida-verhore, huwelik ==\nbundy is hierna na miami geskuif, waar hy verhoor is vir die moorde en aanvalle van junie 1979 in tallahassee. daar was 250 verslaggewers van vyf kontinente by die verhoor en dit was die eerste een wat landwyd in amerika gebeeldsend is. al het die hof vyf advokate aangestel, het bundy weer \u2019n groot deel van sy verdediging self behartig. polly nelson het later geskryf: \"moordklagte het ted in die gesig gestaar, met die moontlikheid van die doodstraf, en al wat vir hom saak gemaak het, was dat hy in beheer is.\"die jurie het minder as sewe uur beraadslaag voordat hulle hom op 24 julie 1979 skuldig bevind het aan twee moorde, twee pogings tot moord en twee aanklagte van inbraak. hy het die doodstraf gekry vir elk van die moorde.ses maande later is bundy in orlando skuldig bevind aan die ontvoering van en moord op kimberly leach. tydens die vonnisdeel van die verhoor het bundy gebruik gemaak van \u2019n obskure florida-wet wat lui dat \u2019n huweliksverklaring in die hof, voor \u2019n regter, \u2019n wettige huwelik uitmaak. sy medewerker carole ann boone het na florida getrek om naby bundy te wees en het tydens albei verhore vir hom getuig en ook ten gunste van sy karakter; hy het haar gevra om met hom te trou. sy het ja ges\u00ea en bundy het in die hof verklaar dat hulle wettig getroud is.op 10 februarie 1980 is bundy vir die derde keer die doodstraf opgel\u00ea. dit sou die doodstraf wees wat eindelik amper nege jaar later voltrek is.in oktober 1982 het boone aan \u2019n dogter die lewe geskenk en ges\u00ea bundy is die pa. hoewel kontakbesoeke nie by die raiford-gevangenis toegelaat is nie, is dit bekend dat gevangenes geld gepoel het om bewaarders om te koop sodat hulle tyd alleen saam met hul vroulike besoekers kon deurbring.\n\n\n== die dodesel, bekentenisse en teregstelling ==\nkort n\u00e1 die leach-verhoor en voor die uitgerekte app\u00e8lproses begin het, het bundy \u2019n reeks onderhoude aan stephen michaud en hugh aynesworth toegestaan. terwyl hy meestal in die derde persoon gepraat het \"om die stigma van bekentenis\" te ontduik, het hy vir die eerste keer besonderhede oor sy misdade en denkproses begin bekend maak.hy het erken hy was \u2019n dief en het ges\u00ea hy het goed gevoel om iets \"te besit\" nadat hy dit gesteel het. besitting was blykbaar ook \u2019n groot motief vir die verkragtings en moorde. seksuele aanrandings, het hy ges\u00ea, het sy behoefte bevredig om sy slagoffers \"ten volle te besit\". eers het hy gemoor om te voorkom dat hy uitgevang word, maar later het moord deel van die \"avontuur\" geword. die beste besitting was die neem van die lewe, het hy ges\u00ea. \"en dan . . . die fisieke besit van die oorskot.\"bundy het ook teenoor spesiale agent william hagmaier van die fbi erken \"dat moord later nie meer \u2019n wellus- of geweldsmisdaad is nie,\" het hagmaier vertel. \"dit word besitting. hulle is deel van jou . . . [die slagoffer] word deel van jou, en julle [twee] is vir altyd een . . . en die plek waar jy hulle vermoor en los, word vir jou heilig, en jy sal altyd na hulle terugkeer.\" bundy het vir hagmaier ges\u00ea hy het homself in sy vroe\u00eb jare as \u2019n \"amateur\" beskou, \u2019n \"impulsiewe\" moordenaar, voordat hy in wat hy genoem het sy \"roofdierfase\" inbeweeg het \u2013 min of meer in die tyd van die moord op lynda healy in 1974. dit impliseer dat hy lank voor 1974 begin moor het, hoewel hy dit nooit eksplisiet erken het nie.iewers in die tweede helfte van 1984 is bundy deur \u2019n groep medegevangenes in die dodeselle aangeval. hoewel hy ontken het dat hy aangerand is, het \u2019n paar gevangenes skuld beken; een bron het dit \u2019n \"bendeverkragting\" genoem.die eerste teregstellingsdatum is vroeg in 1986 vasgestel op  4 maart, maar dit is uitgestel voordat \u2019n nuwe datum, 2 julie, in april vasgestel is. kort n\u00e1 april het bundy teenoor hagmaier en nelson beken wat hulle beskou as die volle omvang van sy verwoesting, onder meer besonderhede oor wat hy n\u00e1 hul dood met sommige van die slagoffers gedoen het. hy het vir hulle ges\u00ea hy het die plekke waar hy die lyke gelos het, dikwels verskeie kere daarna weer besoek; dan sou hy by sy slagoffers se lyke l\u00ea en seks daarmee h\u00ea totdat ontbinding of verrotting hom gedwing het om op te hou. soms het hy ure na di\u00e9 plekke en terug gery, en soms het hy die hele nag daar deurgebring. in utah het hy grimering aan melissa smith se lewelose gesig aangebring en laura aime se hare verskeie kere gewas. \"as jy tyd het,\" het hy vir hagmaier ges\u00ea, \"kan hulle enigiets wees wat jy wil h\u00ea hulle moet wees.\" hy het minstens 12 van sy slagoffers onthoof en van die koppe vir \u2019n ruk in sy woonstel gehou.minder as 15 uur voor die 2 julie-teregstelling het \u2019n hof die vonnis weer eens uitgestel om verskeie tegniese punte in bundy se verhore te hersien en om vas te stel of bundy geestelik gesond genoeg was om verhoor te word. eindelik is \u2019n nuwe datum, 18 november 1986, vasgestel. dit is weer uitgestel vir die aansoek om app\u00e8l en toe dit geweier word, is op \u2019n finale datum besluit: 24 januarie 1989. hoewel die publiek ongeduldig geword het omdat bundy se saak so lank voortsleep, is dit eintlik met opset besonder vinnig afgehandel en nie eens bundy se regspan het vertragingstegnieke probeer toepas nie.met geen verdere rede om sy misdade te ontken nie, het bundy ingestem om openlik met die ondersoekers te praat. hy het teenoor keppel beken hy het die agt vroue in washington en oregon vermoor, asook nog drie voorheen onbekende slagoffers in washington en twee in oregon. volgens hom het hy die kop van nog \u2019n slagoffer, donna manson, in kloepfer se kaggel verbrand. hy het ook vertel hoe dikwels hy die lyke van hawkins, ott en naslund besoek het.\nteenoor speurders van idaho, utah en colorado het hy nog moorde beken, ook \u2019n paar waarvan hulle nie bewus was nie. later het dit duidelik geword hy weerhou sekere besonderhede in die hoop dat sy teregstellingsdatum weer uitgestel sou word. ondanks een poging van \u2019n florida-regsgeleerde, diana weiner, om presies dit te re\u00ebl, het di\u00e9 taktiek nie geslaag nie.\nted bundy het vroeg die oggend van 24 januarie 1989 in die elektriese stoel gesterf. sowat 2 000 mense het oorkant die tronk gejuig, gedans en klappers geskiet terwyl hy tereggestel is en toe die lykswa met sy liggaam by die tronk uitry. hy is veras in gainesville, florida, en sy as is volgens aanwysings in sy testament op \u2019n onbekende plek in washington gestrooi.\n\n\n== patologie ==\nbundy het verskeie sielkundige ondersoeke ondergaan en die kenners se menings was uiteenlopend. dorothy otnow lewis, \u2019n professor in psigiatrie aan die universiteit van new york se mediese skool en \u2019n kenner van gewelddadige gedrag, het aanvanklik \u2019n diagnose van bipol\u00eare gemoedsteuring gemaak, maar dit later meer as een keer verander. sy het ook die moontlikheid van \u2019n gesplete persoonlikheid genoem na aanleiding van beskrywings in die hof. \u2019n groottante van bundy het getuig oor \u2019n episode saam met hom: \"... dit het gelyk of hy in \u2019n ander, onherkenbare persoon verander. sy was skielik bang vir haar gunsteling-nefie toe hulle op \u2019n trein wag terwyl dit donker word. hy het in \u2019n vreemdeling verander.\" lewis het ook onthou dat \u2019n tronkamptenaar in tallahassee \u2019n soortgelyke transformasie beskryf het: \"hy het ges\u00ea: 'hy het snaaks geword.' hy het \u2019n metamorfose ondergaan, \u2019n liggaams- en gesigsverandering, en dit was amper asof hy \u2019n reuk afgee. hy het ges\u00ea daar was by bundy 'feitlik \u2019n persoonlikheidsverandering \u2026 dit was die dag toe ek vir hom bang was'.\" narsistiese persoonlikheidsteuring is ook voorgestel in minstens een daaropvolgende analise.hoewel dit vir kenners moeilik was om \u2019n presiese diagnose te maak, dui die meeste bewyse op iets anders as bipol\u00eare steuring of \u2019n ander psigose, en eerder op antisosiale persoonlikheidsteuring. sulke pasi\u00ebnte, na wie dikwels as \"sosiopate\" of \"psigopate\" verwys word, is dikwels baie sjarmant, selfs charismaties, maar onder die uiterlike is daar min ware persoonlikheid of insig. die meeste sosiopate is nie psigoties nie; hulle kan geredelik tussen reg en verkeerd onderskei, maar di\u00e9 vermo\u00eb het min uitwerking op hul gedrag. hulle het geen skuldgevoelens of selfverwyt nie, \u2019n punt wat deur bundy self erken is. \"skuldgevoelens los nie regtig enigiets op nie,\" het hy in 1981 ges\u00ea. \"dit benadeel jou \u2026 ek veronderstel ek is in die benydenswaardige posisie dat ek nie met skuldgevoelens opgeskeep sit nie.\" die aanklaer george dekle het geskryf: \"sosiopate is egotistiese manipuleerders wat dink hulle kan enigiemand om die bos lei.\" een psigiater het erken: \"soms het hy selfs vir my gemanipuleer.\" op die ou end stem lewis saam met die meerderheid: \"ek s\u00ea altyd vir my studente ek sal vir hulle aandete koop as hulle vir my \u2019n ware psigopaat kan wys,\" het sy vir nelson ges\u00ea. \"ek het nooit gedink hulle bestaan nie \u2026 maar ek dink ted kon een gewees het, \u2019n ware psigopaat, sonder enige berou of empatie.\"die middag voor sy teregstelling het bundy \u2019n onderhoud toegestaan aan james dobson, \u2019n sielkunde en die stigter van die evangeliese organisasie focus on the family. hy het van die geleentheid gebruik gemaak om nuwe stellings te maak oor geweld in die media en die pornografiese \"wortels\" van sy misdade. hy het beweer hy het verslaaf geraak aan misdaadtydskrifte en pornografie wat seks gewelddadig uitbeeld. hy sou glo al hoe erger en eksplisieter pornografie soek. \"tot jy \u2019n punt bereik waar pornografie net so ver gaan \u2026 waar jy begin wonder of jy meer daaruit sal put om dit te doen eerder as om net daaroor te lees of daarna te kyk.\" hy het geweld in die media blameer vir die ted bundys van die w\u00eareld en ges\u00ea die fbi moet teaters waar volwasse prente gewys word, dophou en teatergangers volg wanneer hulle uitkom. \"julle gaan my doodmaak,\" het hy ges\u00ea, \"en dit sal die gemeenskap teen my beskerm. maar daar buite is nog talle mense wat verslaaf is aan pornografie, en julle doen niks daaraan nie.\"verskeie biograwe, navorsers en ander waarnemers het geglo sy skielike veroordeling van pornografie was \u2019n laaste manipulerende poging om vir dobson, \u2019n groot teenstander van pornografie, presies te vertel wat hy wou hoor. hy het in 1980 vir michaud en aynsworth en, die aand voordat hy met dobson gepraat het, vir hagmaier ges\u00ea pornografie het feitlik geen rol in sy ontwikkeling as \u2019n reeksmoordenaar gespeel nie.\nrule en aynesworth het albei opgelet dat bundy altyd iets of iemand anders blameer het. selfs nadat hy eindelik op 30 moorde skuld beken het, het hy nooit verantwoordelikheid vir enige van hulle aanvaar nie \u2013 selfs toe hy die geleentheid tydens die tallahassee-verhoor gekry het, iets wat die doodstraf kon voorkom het. hy het die skuld op \u2019n verskeidenheid sondebokke geplaas, onder andere sy gewelddadige oupa, die afwesigheid van \u2019n biologiese pa, die geheimhouding oor wie sy ouers is, alkohol, die media, die polisie (wat volgens hom bewyse geplant het), die gemeenskap in die algemeen, geweld op televisie en, eindelik, pornografie. hy het ges\u00ea televisieprogramme het hom \"gebreinspoel\" om kredietkaarte te steel. op minstens een geleentheid het hy selfs probeer om sy slagoffers die skuld te gee: \"ek ken mense wat \u2026 kwesbaarheid uitstraal,\" het hy in 1977 in \u2019n brief aan kloepfer geskryf. \"hul gesigsuitdrukkings s\u00ea: 'ek is bang vir jou.' hierdie mense lok mishandeling uit \u2026 deur te verwag om seergemaak te word, moedig hulle dit subtiel aan?\"daar was \u2019n groot mate van delusie by sy denke betrokke. \"bundy was altyd verbaas wanneer iemand agtergekom het een van sy slagoffers is weg,\" s\u00ea die psiagter david von drehle, \"want hy het geglo amerika is \u2019n plek waar almal onsigbaar is buiten aan hulself. en hy was altyd verstom wanneer iemand getuig het hulle het hom op \u2019n sekere plek gesien, want bundy het nie geglo mense sien mekaar nie.\"\"ek weet nie hoekom almal daarop uit is om my te kry nie,\" het hy teenoor lewis gekla. hy het geen idee gehad van die erns van sy dade nie, het sy ges\u00ea. keppel het geskryf: \"\u2019n langtermyn-reeksmoordenaar rig kragtige versperrings op teen sy skuldgevoelens, mure van ontkenning wat soms nooit oorbrug kan word nie.\"\n\n\n== verwysings ==\n\n\n== bronne ==\n\n\n== eksterne skakels ==\nted bundy by trutv.com, en crime library, onderhoud met bob keppel\nfbi-l\u00eaer oor ted bundy by vault.fbi.gov\ngesoek deur die fbi \u2013 theodore robert bundy geargiveer 20 februarie 2014 op wayback machine, fbi wikimedia commons het meer media in die kategorie ted bundy.\n hierdie artikel is vertaal uit die engelse wikipedia"