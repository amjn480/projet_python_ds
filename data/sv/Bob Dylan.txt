"bob dylan (ipa: /\u02c8d\u026al\u0259n/), f\u00f6dd som robert allen zimmerman den 24 maj 1941 i duluth i minnesota, \u00e4r en amerikansk singer-songwriter, f\u00f6rfattare, regiss\u00f6r, poet, gitarrist, keyboardist samt munspelare, vid senare tid programledare i radio. dylan var en frontfigur inom popul\u00e4rmusik p\u00e5 1960- och 1970-talen, och har verkat som artist i n\u00e4rmare sextio \u00e5r, ofta beskriven som en levande legend inom rockmusiken.m\u00e5nga av dylans mest prisade l\u00e5tar kommer fr\u00e5n 1960-talet, d\u00e5 han kom att bli en f\u00f6rgrundsfigur i usa och han ans\u00e5gs av m\u00e5nga skildra en hel generation. n\u00e5gra av hans s\u00e5nger, s\u00e5som \"blowin' in the wind\" och \"the times they are a-changin'\", blev ledmotiv till den amerikanska antikrigs- och medborgarr\u00e4ttsr\u00f6relsen. m\u00e5nga av dylans tidiga texter behandlade politiska fr\u00e5gor, samh\u00e4llskritik, filosofi och litter\u00e4ra influenser, och trotsade d\u00e5varande konventioner inom popmusiken och v\u00e4nde sig mycket till motkulturen. medan han utvecklade och personifierade musikstilar, har han visat tillgivenhet till m\u00e5nga traditioner inom amerikansk s\u00e5ng, fr\u00e5n folkmusik och country/blues till gospel, rock'n'roll och rockabilly, till engelsk, skotsk och irl\u00e4ndsk folkmusik, \u00e4ven jazz och swing.\ndylans f\u00f6rsta album bob dylan som sl\u00e4pptes 1962, f\u00f6ljdes sedan av m\u00e5nga prisade album som the freewheelin' bob dylan (1963), highway 61 revisited (1965), blonde on blonde (1966), blood on the tracks (1975), oh mercy (1989) och time out of mind (1997).\ndylan tog medvetet upp arvet efter woody guthrie. han bes\u00f6kte denne p\u00e5 hans d\u00f6dsb\u00e4dd och lovade d\u00e5 att f\u00f6ra guthries g\u00e4rning vidare. folkmusik och arbetars\u00e5nger som joe hills inspirerade honom tidigt, men ocks\u00e5 franska poeter som arthur rimbaud reflekteras i hans texter.\ndylans musik bestod i b\u00f6rjan mest av politiska och sociala protests\u00e5nger, till exempel \"a hard rain's a-gonna fall\" och n\u00e4mnda \"the times they are a-changin'\". denna \"revolution\u00e4ra period\" f\u00f6ljdes av en mer surrealistisk period i mitten av 1960-talet, d\u00e5 hans texter var kryptiska och ironiska. under denna period sl\u00e4ppte han singeln \"like a rolling stone\" som med sin l\u00e4ngd och text blev en milstolpe inom popul\u00e4rmusiken. dylans musik blev senare mer in\u00e5tv\u00e4nd, med delvis religi\u00f6sa texter. dylan har haft tv\u00e5 framtr\u00e4dande religi\u00f6sa perioder, f\u00f6rst en kristen, sedan en judisk.\ndylan upptr\u00e4der med sin gitarr, keyboard, flygel och sitt munspel. uppbackad av en varierande s\u00e4ttning av musiker, har han turnerat oavbrutet sedan slutet av 1980-talet, i det som har kallats f\u00f6r \"never ending tour\". han har \u00e4ven spelat tillsammans med andra stora artister.\nhan tilldelades \u00e5r 2016 nobelpriset i litteratur med motiveringen att han \u201dskapat nya poetiska uttryck inom den stora amerikanska s\u00e5ngtraditionen\u201d.\n\n\n== biografi ==\n\n\n=== uppv\u00e4xt, tidig karri\u00e4r ===\nbob dylan f\u00f6ddes som robert allen zimmerman i staden duluth, minnesota men strax innan han fyllde sex \u00e5r och efter att hans far f\u00e5tt polio flyttade familjen till den n\u00e4rliggande staden hibbing, minnesota d\u00e4r han sedan v\u00e4xte upp. familjen zimmerman var judisk och deras f\u00f6rf\u00e4der hade utvandrat fr\u00e5n ryssland, ukraina, litauen och turkiet. morfar och mormor - benjamin och liba edelstein (senare stein och stone) - var litauiska judar som emigrerade till usa 1902. \nn\u00e4r bob dylan var \u00e5tta-nio \u00e5r b\u00f6rjade han spela p\u00e5 familjens piano. d\u00e4refter l\u00e4rde han sig att spela munspel och gitarr. mycket av hans ungdomstid gick \u00e5t till att lyssna p\u00e5 radio d\u00e4r han tog in stationer som s\u00e4nde blues, country och tidig rock'n'roll. han b\u00f6rjade upptr\u00e4da i mitten av 1950-talet och var medlem i ett flertal band under sin tid i high school.\n1959 b\u00f6rjade han studera p\u00e5 universitetet i minneapolis. i samma veva tog hans intresse f\u00f6r folkmusik fart. det var ocks\u00e5 nu han b\u00f6rjade presentera sig som bob dylan. var han f\u00e5tt namnet ifr\u00e5n finns det flera historier om. vissa menar att det \u00e4r inspirerat av poeten dylan thomas. \u00e5r 2004 skrev han sj\u00e4lv om hur han valde namnet i sin bok memoarer, f\u00f6rsta delen.\nsin f\u00f6rsta skivinspelning gjorde han som munspelare \u00e5t harry belafonte 1961. \u00e5ret d\u00e4rp\u00e5 gavs hans f\u00f6rsta egna sj\u00e4lvbetitlade album ut p\u00e5 columbia. det bestod mestadels av covers p\u00e5 andras verk och traditionella s\u00e5nger, men tv\u00e5 egna l\u00e5tar fanns med. han spelade samtidigt in lite material f\u00f6r det mindre k\u00e4nda skivbolaget broadside under pseudonymen blind boy grunt. vid tiden d\u00e5 n\u00e4sta album, the freewheelin' bob dylan sl\u00e4pptes hade han gjort sitt namn k\u00e4nt inom folkmusikkretsar, och det albumet var ocks\u00e5 hans f\u00f6rsta att ta sig in p\u00e5 billboardlistan. p\u00e5 det albumet kan man hitta en av hans mest k\u00e4nda s\u00e5nger, \"blowin' in the wind\". albumet var fyllt av ilska och protests\u00e5nger, s\u00e4rskilt mot krig. \"blowin' in the wind\" var ocks\u00e5 en hit, fast i peter, paul and marys version.\n\nsamma \u00e5r som ovan n\u00e4mnda album sl\u00e4pptes, 1963, hade dylans intresse f\u00f6r de m\u00e4nskliga r\u00e4ttigheterna \u00f6kat markant. han upptr\u00e4dde bland annat p\u00e5 marschen genom washington, d\u00e4r martin luther king gav sitt ber\u00f6mda tal, \"i have a dream\". man kunde ocks\u00e5 tydligt m\u00e4rka hans intresse f\u00f6r \u00e4mnet p\u00e5 det n\u00e4stf\u00f6ljande albumet, the times they are a-changin' 1964 d\u00e4r han tydligt tar avst\u00e5nd fr\u00e5n rasism och or\u00e4ttvisor. s\u00e5ngerna behandlar ocks\u00e5 andra utsatta personer som gruvarbetare. de \u00e4r mycket cyniska. dylan kom aldrig att vara s\u00e5 politisk igen. titelsp\u00e5ret var en stor hit i storbritannien. redan n\u00e4sta album another side of bob dylan 1964 visade (som titeln antyder) en mer varm och romantisk sida av bob dylan. s\u00e5ngerna var ocks\u00e5 n\u00e5got av en kritik mot den s\u00e5 omhuldade bilden av \"den idealistiske dylan\", vilket framf\u00f6r allt l\u00e5ten \"my back pages\" var ett tydligt exempel p\u00e5. dylan sade sj\u00e4lv tv\u00e5 \u00e5r senare: \"-d\u00e4r finns inga fingerpekande s\u00e5nger. de skivor jag gjort, jag st\u00e5r bakom dem, [...] men jag vill inte skriva \u00e5t folk l\u00e4ngre. du vet, vara en talesperson\".\n\n\n=== elektriska gitarrens tid ===\nen musikalisk utvidgning kom f\u00f6r dylan med 1965 \u00e5rs album, bringing it all back home. h\u00e4r bytte dylan delvis ut den akustiska gitarren mot elgitarr och rockband, samt presenterade sv\u00e5rtydda och symboliska texter som \"subterranean homesick blues\" och \"maggie's farm\". han bevarade samtidigt sitt gamla sound d\u00e5 ena sidan bestod av akustiska l\u00e5tar, till exempel \"mr. tambourine man\" som blev en mycket stor hit i the byrds version. albumet markerar ocks\u00e5 b\u00f6rjan p\u00e5 den period d\u00e5 dylan skrev sina mest surrealistiska l\u00e5tar (1965-1966). under april - maj 1965 gjorde dylan en brittisk turn\u00e9, under stort medialt och publikt bifall (se bob dylan uk tour 1965). publikens v\u00e4lvilliga h\u00e5llning kom dock av sig d\u00e5 han gjorde sitt f\u00f6rsta elektriska liveframtr\u00e4dande p\u00e5 newport folk festival. han buades av scenen. det finns tv\u00e5 f\u00f6rklaringar till detta, en \"romantiserad\" f\u00f6rklaring och en annan betydligt modernare:\n\nhans gamla fans s\u00e5g det som ett svek, de var uppr\u00f6rda \u00f6ver hans byte fr\u00e5n akustisk gitarr till elgitarr, fr\u00e5n traditionell folkmusik \u00f6ver till den inom folkmusiken s\u00e5 f\u00f6raktade pop/rockmusiken.\nden andra f\u00f6rklaringen \u00e4r helt enkelt att ljudkvalit\u00e9n var usel eller att han endast spelade tre l\u00e5tar innan han l\u00e4mnade scenen.det \u00e5ret sl\u00e4pptes singeln \"like a rolling stone\" vilken blev en stor hit, och \u00e4ven banbrytande i och med att en singel s\u00e4llan varade i mer \u00e4n tre minuter medan den h\u00e4r l\u00e5ten var dubbelt s\u00e5 l\u00e5ng. \"like a rolling stone\" brukar ofta hamna p\u00e5 en h\u00f6g placering n\u00e4r det g\u00f6rs listor p\u00e5 b\u00e4sta rockl\u00e5tarna, eller l\u00e5tar \u00f6ver huvud taget. den kom bland annat etta p\u00e5 just rolling stone magazines lista \u00f6ver de 500 b\u00e4sta l\u00e5tarna, den lista g\u00f6rs dock om lite d\u00e5 och d\u00e5. albumet highway 61 revisited som sl\u00e4pptes n\u00e4ra inp\u00e5 byggde starkt p\u00e5 det sound \"like a rolling stone\" har. p\u00e5 h\u00f6sten samma \u00e5r sl\u00e4pptes singeln \"positively 4th street\" vilken ocks\u00e5 blev en hit d\u00e5 den n\u00e5dde en sjundeplats p\u00e5 billboardlistan. det blev ocks\u00e5 hans f\u00f6rsta singel som tog sig in p\u00e5 svenska tio i topp. l\u00e5tens text har dubbla inneb\u00f6rder: antagligen sjunger han ett elakt avsked till sina gamla folkmusik-fans, eller s\u00e5 \u00e4r han bara oerh\u00f6rt spydig mot en gammal flickv\u00e4n.\n\nden 22 november 1965 gifte sig dylan med den f\u00f6re detta modellen sara lownds. tv\u00e5 m\u00e5nader senare fick de sitt f\u00f6rsta barn.\np\u00e5 v\u00e5ren 1966 var dylan i nashville och spelade in ett av sina mest prisade album, dubbelalbumet blonde on blonde, vilken sl\u00e4pptes i maj samma \u00e5r. n\u00e4stan alla l\u00e5tar p\u00e5 albumet skrevs i studion och spelades in kort efter att de var skrivna. det albumet gav honom ocks\u00e5 tv\u00e5 stora hitsinglar med \"rainy day women no. 12 & 35\" och \"i want you\". gruppen manfred mann hade ocks\u00e5 en hit med l\u00e5ten \"just like a woman\" fr\u00e5n det albumet, fast deras version \u00e4r mer k\u00e4nd i europa. n\u00e5got f\u00f6re och efter att denna lp sl\u00e4pptes gav sig dylan \u00e4ven ut p\u00e5 en omfattande v\u00e4rldsturn\u00e9 i april - maj 1966. denna s\u00e5 kallade bob dylan world tour 1966 (den hade egentligen inget officiellt namn) pr\u00e4glades delvis av publikens reaktioner p\u00e5 hans nya elektriska stil. efter den skulle dylan dock inte komma att turnera p\u00e5 \u00e5tta \u00e5r.\nden 29 juli 1966 kraschade bob dylan med sin motorcykel n\u00e4ra hemmet i woodstock, new york efter att bromsarna gett vika. dylan fick vila upp sig ett tag innan han \u00e5terigen kunde b\u00f6rja spela in och skriva nytt material. denna h\u00e4ndelse fick honom ocks\u00e5 att upph\u00f6ra med sitt hektiska artistliv, och musiken han gjorde f\u00f6ljande \u00e5r kom att bli mer avslappnad och tillbakalutad. de f\u00f6rsta inspelningarna han gjorde efter olyckan var med gruppen the hawks (som senare bytte namn till the band), men dessa alster gavs inte ut officiellt f\u00f6rr\u00e4n 1975 under namnet the basement tapes i en omdiskuterad utg\u00e5va. n\u00e5gra h\u00e4vdar att robbie robertsons, the bands l\u00e5tskrivare och gitarrist, urval av l\u00e5tar var d\u00e5ligt.\n\n\n=== tillbaka till r\u00f6tterna ===\ni december 1967 lanserades dylans n\u00e4sta album john wesley harding, och det br\u00f6t totalt mot tidigare blues och folkrock-influerade album. det h\u00e4r albumet var lugnt, med spartanska musikarrangemang och textm\u00e4ssigt starkt influerat av kristendom och bibeln. albumet stack ocks\u00e5 ut genom att det inte var ett dugg psykedeliskt, vilket m\u00e5nga album som spelades in under \"the summer of love\" 1967 var. p\u00e5 albumet fanns \"all along the watchtower\" vilken blev en hit i jimi hendrix radikalt omarbetade version 1968. dylan har n\u00e4mnt att han tycker den versionen \u00e4r den definitiva.\ndylan avslutade 1960-talet med att ge ut albumet nashville skyline vilket var ett fullfj\u00e4drat countryalbum med b\u00e5de lap steel- och pedal steel-gitarrer. l\u00e5tarna p\u00e5 albumet var ocks\u00e5 mer personliga och direkta, till skillnad fr\u00e5n de kryptiska l\u00e5tarna fr\u00e5n 1960-talets mitt. det gav honom ocks\u00e5 hitsingeln \"lay lady lay\" vilken blev en av hans st\u00f6rsta pophits. den var en stor hit i bland annat sverige. \u00e4ven \"i threw it all away\" n\u00e5dde viss framg\u00e5ng som singel. 1969 gav sin enda mer traditionella konsert d\u00e5 han tillsammans med the band framtr\u00e4dde p\u00e5 festivalen p\u00e5 isle of wight 31 augusti 1969. dylans nya musikaliska inriktning m\u00e4rktes tydligt vid detta framtr\u00e4dande.\n\n\n=== 1970-talet ===\n1970 hade bob dylan tr\u00f6ttnat p\u00e5 all uppm\u00e4rksamhet och best\u00e4mde sig f\u00f6r att ge ut ett album som kritiker helt enkelt inte kunde gilla eller f\u00f6rst\u00e5 sig p\u00e5. resultat var dubbel-lp:n self portrait vilken bestod av m\u00e5nga covers och en del instrumentala sp\u00e5r. omslagsbilden visade ett sj\u00e4lvportr\u00e4tt m\u00e5lat av dylan. skivan s\u00e5gades av n\u00e4stan alla samtida musikkritiker. n\u00e4sta album new morning togs dock emot b\u00e4ttre. det albumet utvecklade musiken fr\u00e5n de tv\u00e5 tidigare albumen john wesley harding och nashville skyline. albumet inneh\u00f6ll \"if not for you\" som blev en popul\u00e4r coverl\u00e5t.\n1972 p\u00e5b\u00f6rjade han en sk\u00e5despelarkarri\u00e4r n\u00e4r han var med i westernfilmen pat garrett & billy the kid som han ocks\u00e5 skrev musiken till. han hade ingen stor roll utan fanns mest med f\u00f6r att framf\u00f6ra musik. soundtracket gav v\u00e4rlden \"knockin' on heaven's door\" vilken sedan ett flertal artister gjort egna versioner p\u00e5. l\u00e5ten blev egentligen hans sista riktigt stora singelhit och var ocks\u00e5 hans st\u00f6rsta hit p\u00e5 tio i topp i sverige. 1973 tog hans kontrakt med columbia slut och han b\u00f6rjade ist\u00e4llet spela in f\u00f6r asylum records. hans gamla bolag sl\u00e4ppte sent samma \u00e5r det kontroversiella albumet dylan med inspelningar som gjorts under tillkomsten av fr\u00e4mst new morning n\u00e5gra \u00e5r tidigare och f\u00f6rkastats av honom sj\u00e4lv. dylan sade i en intervju 1974; \"de [inspelningarna] skulle inte anv\u00e4ndas, jag trodde det var v\u00e4l inf\u00f6rst\u00e5tt. de spelades bara in som uppv\u00e4rmning\".\ndet f\u00f6rsta albumet f\u00f6r asylum blev planet waves som spelades in med the band. d\u00e4r fanns en av hans mest k\u00e4nda l\u00e5tar, \"forever young\". han turnerade sedan med the band i den mycket uppm\u00e4rksammade (och inkomstbringande) bob dylan and the band 1974 tour och det resulterade i ett livealbum kallat before the flood.\nblood on the tracks sl\u00e4pptes 1975, nu \u00e5ter igen p\u00e5 columbia records och s\u00e5ngerna p\u00e5 det albumet behandlade till stor del hans p\u00e5g\u00e5ende skilsm\u00e4ssa med sara lownds. dylan sj\u00e4lv f\u00f6rstod inte hur folk kunde gilla albumet eftersom det behandlade s\u00e5dan sm\u00e4rta. det n\u00e5dde toppen p\u00e5 billboards albumlista. efter den korta turn\u00e9n med the band i januari - februari 1974 inledde dylan under h\u00f6sten 1975 en mer omfattande amerikansk turn\u00e9 under namnet rolling thunder revue. den p\u00e5gick under oktober - december innan man pausade f\u00f6r att senare \u00e5ter turnera under v\u00e5ren, bland annat i sydstaterna. 1976 sl\u00e4pptes desire, d\u00e4r l\u00e5ten hurricane, som blev en stor hit, fanns med. l\u00e5ten handlade om den svarte boxaren rubin carter och hans frihet (eller ej). 1978 lanserades dubbelalbumet at budokan inspelat live i japan. flera av dylans \u00e4ldre kompositioner omarbetades kraftigt och skivan delade kritikerna. robert christgau avf\u00e4rdade skivan \u00e4ven om han tyckte att kompositionerna trots allt \"var starka nog f\u00f6r behandlingen\", medan janet maslin som skrev f\u00f6r rolling stone tyckte att inspelningarna befriade dylan fr\u00e5n originalens \"ok\". street legal sl\u00e4pptes senare samma \u00e5r och de flesta kritiker gav tummen upp f\u00f6r albumet. albumet utm\u00e4rktes av storskaliga musikarrangemang. det m\u00e5nga klagade p\u00e5 var ett mycket d\u00e5ligt ljud. efter det h\u00e4r albumet skulle dylans musik \u00e4ndra riktning. i slutet av 1970-talet hade han b\u00f6rjat intressera sig f\u00f6r, och s\u00f6ka sig till kristendom. bland annat inspirerad av musiker i sitt band som blivit fr\u00e4lsta och flickv\u00e4nner. han s\u00f6kte sig till frikyrkliga engelikanismen och konverterade till kristendom efter bibelstudier. han p\u00e5b\u00f6rjade sin kristna period 1979 med albumet slow train coming som fortfarande \u00e4r en av de mest s\u00e5lda kristna skivorna n\u00e5gonsin. skivan inneh\u00f6ll singelhiten \"gotta serve somebody\".\n\n\n=== 1980-talet ===\n\u00e4ven hans tidiga 1980-tal dominerades av musik med starkt kristen pr\u00e4gel. ytterligare tv\u00e5 kristna album, saved och shot of love lanserades innan han 1983 sl\u00e4ppte infidels som trots m\u00e5nga bibliska referenser \u00e4r mindre religi\u00f6st pr\u00e4glat. det albumet ses ofta som ett av hans starkaste album fr\u00e5n 1980-talet. en l\u00e5t som ocks\u00e5 spelades in under sessionerna f\u00f6r det albumet var \"blind willie mctell\" som kommit att ses som en av hans b\u00e4sta 1980-talskompositioner. dylan har sporadiskt spelat l\u00e5ten p\u00e5 konsert s\u00e5 sent som 2015. \nresten av hans album fr\u00e5n samma decennium har ofta beskrivits som oj\u00e4mna, men p\u00e5 n\u00e4stan varje album brukar \u00e5tminstone en klassisk dylan-s\u00e5ng finnas. 1985 \u00e5rs album empire burlesque var kanske det som mest n\u00e4rmade sig 1980-talets syntpoptrend. skivan inneh\u00f6ll den moderata singelhiten \"tight connection to my heart\". de tv\u00e5 efterf\u00f6ljande skivorna knocked out loaded och down in the groove var blandade aff\u00e4rer med m\u00e5nga coverl\u00e5tar blandade med egna och samskrivna l\u00e4ttviktigare l\u00e5tar. kritiker har pekat p\u00e5 det f\u00f6rra albumets l\u00e5nga komposition \"brownsville girl\" och det senares \"silvio\" som h\u00f6jdpunkter p\u00e5 annars ointressanta skivor. de s\u00e5lde heller inte s\u00e4rskilt bra. 1989 sl\u00e4pptes livealbumet dylan & the dead som var inspelat live tillsammans med the grateful dead. albumet s\u00e5gades av kritikerna. robert christgau menade att albumet bara var ett f\u00f6rs\u00f6k till att tj\u00e4na pengar p\u00e5 gamla meriter, och stephen thomas erlewine har i en senare recension kallat det f\u00f6r b\u00e5da artisters s\u00e4msta album.dylan gifte sig p\u00e5 nytt med sin trogna bakgrundss\u00e5ngerska carolyn dennis 1985. de fick en dotter, desiree \u00e5ret d\u00e4rp\u00e5. de skilde sig i oktober 1992.1988 startade dylan det han kallar \"never ending tour\" vilken fortfarande p\u00e5g\u00e5r. samma \u00e5r valdes han in i rock and roll hall of fame. 1989 sl\u00e4ppte han hyllade albumet oh mercy samtidigt som han var med i kortlivade supergruppen traveling wilburys.\n\n\n=== 1990\u20132009 ===\n1990-talet var blandat f\u00f6r dylan. han spelade in en del material och b\u00f6rjade \u00e4ven m\u00e5la p\u00e5 heltid. 1993 sl\u00e4ppte han det traditionella folkalbumet world gone wrong och 1997 albumet time out of mind vilket var det f\u00f6rsta p\u00e5 l\u00e4nge d\u00e4r alla l\u00e5tar var egna original. \"love sick\" \u00e4r antagligen den mest k\u00e4nda l\u00e5ten fr\u00e5n det albumet. hans n\u00e4sta album love and theft utkom 11 september 2001 och \u00e4r ett album som representerar den v\u00e4rld av kaos som blev extra tydligt efter just elfte september-attackerna. musikaliskt utforskar skivan ett brett spektrum av amerikansk popul\u00e4rmusik, allt fr\u00e5n blues till rockabilly, som brukar g\u00e5 under termen americana. dylans kommande skivor under 2000-talet och 2010-talet kom ocks\u00e5 att pr\u00e4glas av detta.\ni oktober 2004 utgavs dylans sj\u00e4lvbiografi, memoarer. f\u00f6rsta delen, som \u00e4r den f\u00f6rsta av tre planerade b\u00f6cker. i boken beskriver han det tidiga 1960-talet, men skriver v\u00e4ldigt litet om mitten av detta decennium, d\u00e5 han var som mest ber\u00f6md. i slutet av boken beskriver dylan passionerat om n\u00e4r han f\u00f6rst h\u00f6rde l\u00e5ten pirate jenny av brecht/weill, samt n\u00e4r han f\u00f6rst h\u00f6rde inspelningar av robert johnson. i dessa avsnitt ger dylan en vink om den process som kom att skapa hans l\u00e5tskrivande. boken f\u00f6ljdes \u00e5r 2005 av dokument\u00e4rfilmen no direction home som t\u00e4cker st\u00f6rre delen av hans karri\u00e4r mellan 1961 och 1966. \ni maj 2006 debuterade dylan som radio-dj f\u00f6r theme time radio hour, ett radioprogram som s\u00e4ndes varje vecka av xm satellite radio och senare \u00e4ven av bbc radio. varje program hade ett speciellt tema, som exempelvis \"blommor\", \"t\u00e5rar\", \"bibeln\", \"rich man/poor man\". musiken som dylan presenterade i programmen bestod till stor del av s\u00e5v\u00e4l k\u00e4nda som obskyra amerikanska l\u00e5tar fr\u00e5n 1930- till 1950-talet, men han spelade \u00e4ven l\u00e5tar av artister som blur, prince, billy bragg & wilco, mary gauthier och the streets. radioprogrammet blev snabbt uppskattat av fans och kritiker f\u00f6r dylans s\u00e4tt att f\u00f6rmedla sin breda musiksmak kryddat med en s\u00e4regen humor. radioprogrammet avslutades 2009.\ndylan spelade i februari 2006 in nytt material i studio med sitt turn\u00e9band, vilket resulterade i albumet modern times. albumet som utgavs i slutet av augusti 2006 blev listetta i usa och andra l\u00e4nder.\ni mars 2009 publicerade tidningen rolling stone nyheten att bob dylan hade spelat in ett nytt album; i artikeln ryktades det om att musikerna bakom var dylans turn\u00e9band plus david hidalgo, los lobos dragspelsman. albumet, med titeln together through life, sl\u00e4pptes den 28 april 2009. under ett samtal med musikjournalisten bill flanagan publicerat p\u00e5 bob dylans officiella webbplats, ber\u00e4ttade dylan att den nya skivan \u00e4r starkt influerad av ljudet p\u00e5 chess records och sun records. han sade att skapandet av skivan b\u00f6rjade n\u00e4r den franska regiss\u00f6ren olivier dahan fr\u00e5gade honom om han ville skriva en l\u00e5t till sin nya road movie my own love song, och sedan \"tog skivan ungef\u00e4r sin egen riktning\" han skrev l\u00e5tarna tillsammans med robert hunter.\nsamma \u00e5r sl\u00e4ppte dylan ocks\u00e5 ett album med traditionell julmusik, christmas in the heart. int\u00e4kterna gick till v\u00e4lg\u00f6renhetsorganisationerna feeding america och v\u00e4rldslivsmedelsprogrammet.\n\n\n=== 2010\u2013 ===\nunder 2010-talet har dylan fortsatt med \u00e5rliga turn\u00e9er, fr\u00e4mst i europa och usa, men \u00e4ven andra delar av v\u00e4rlden. 2012 lanserades studioalbumet tempest vars texter var m\u00f6rkare \u00e4n p\u00e5 de album han sl\u00e4ppte under 2000-talet. samma \u00e5r mottog han frihetsmedaljen av president barack obama. ett flertal album med tidigare sv\u00e5rtillg\u00e4ngliga dylan-inspelningar har ocks\u00e5 lanserats. the bootleg series vol. 10 inneh\u00e5ller inspelningar fr\u00e5n den kontroversiella perioden d\u00e5 dylan sl\u00e4ppte self portrait, och the bootleg series vol. 11 gjorde slutligen alla k\u00e4nda \"basement\"-inspelningar dylan gjorde 1967 tillsammans med the band tillg\u00e4ngliga f\u00f6r den breda publiken.\ni februari 2015 sl\u00e4ppte han albumet shadows in the night. albumet inneh\u00e5ller kompositioner fr\u00e5n 1923-1963 med det gemensamt att alla vid n\u00e5got tillf\u00e4lle spelats in av frank sinatra. dylan sade att han l\u00e4nge velat spela in ett s\u00e5dant album, och \"gr\u00e4va upp dessa l\u00e5tar fr\u00e5n graven och l\u00e5ta dagsljuset skina p\u00e5 dem igen\". 2016 lanserades ytterligare ett album p\u00e5 samma tema, fallen angels.\n2016 tilldelades dylan nobelpris i litteratur f\u00f6r att ha \"skapat nya poetiska uttryck inom den stora amerikanska s\u00e5ngtraditionen\". dylan mottog sitt pris fr\u00e5n svenska akademin innan en spelning i stockholm.\n2017 utkom ett tredje album med amerikanska standardl\u00e5tar med titeln triplicate. albumet var ett trippelalbum. i april 2020 tillg\u00e4ngliggjordes en nyskriven l\u00e5t av dylan med titeln \"murder most foul\". l\u00e5ten som \u00e4r n\u00e4stan sjutton minuter l\u00e5ng behandlar till stor del mordet p\u00e5 president john f. kennedy 1963, men refererar \u00e4ven till flera popul\u00e4rkulturella fenomen i usa och musikv\u00e4rlden. den \u00e4r dylans l\u00e4ngsta komposition d\u00e5 den sl\u00e5r 1997 \u00e5rs \"highlands\" fr\u00e5n time out of mind med n\u00e5gra sekunder. en andra ny l\u00e5t, \"i contain multitudes\" utkom kort d\u00e4rp\u00e5. i maj samma \u00e5r offentliggjordes att ett nytt album med titeln rough and rowdy ways lanseras. skivan blir den f\u00f6rsta sedan 2012 \u00e5rs tempest med nyskrivet l\u00e5tmaterial.i december 2020 meddelades att bob dylan s\u00e5lt r\u00e4ttigheterna till alla sina drygt 600 l\u00e5tar \u00e5t universal music group till priset av 300 miljoner dollar. dylan sj\u00e4lv gav inga \u00f6vriga kommentarer kring aff\u00e4ren.\n\n\n== privatliv ==\n\n\n=== familj ===\nbob dylan gifte sig med shirley noznisky, \u00e4ven k\u00e4nd som sara lownds, den 22 november 1965. de fick fyra barn tillsammans; jesse (f\u00f6dd 1966), anna (f\u00f6dd 1967), jakob (f\u00f6dd 1969) och samuel (f\u00f6dd 1971). de adopterade ocks\u00e5 maria (f\u00f6dd 1962) fr\u00e5n lownds tidigare \u00e4ktenskap. jesse dylan \u00e4r regiss\u00f6r och aff\u00e4rsman, samuel \u00e4r fotograf och jakob \u00e4r s\u00e5ngare och gitarrist i the wallflowers. paret skilde sig den 29 juni 1977.\ni juni 1985 gifte sig bob dylan med sin trogna bakgrundss\u00e5ngerska carolyn dennis. deras dotter, desiree, f\u00f6ddes 31 januari 1986. dennis och dylan skilde sig 1992.\n\n\n=== religion ===\ndylan v\u00e4xte upp i en judisk familj och blev bar mitzvah 1954. i 30-\u00e5rs\u00e5ldern \u00e5kte han till israel och tr\u00e4ffade rabbinen meir kahane, som grundat new york-baserade jewish defense league.\nunder en period i slutet av 1970-talet och b\u00f6rjan av 1980-talet var dylan en offentlig konvertit till kristendom. han gick i bibelskola hos kenn gulliksen i vineyard i reseda, kalifornien. 1984 b\u00f6rjade dylan att ta avst\u00e5nd fr\u00e5n st\u00e4mpeln av att vara p\u00e5nyttf\u00f6dd.[k\u00e4lla beh\u00f6vs]under de senaste 20 \u00e5ren har dylan varit anh\u00e4ngare av chabad lubavitch-r\u00f6relsen.[k\u00e4lla beh\u00f6vs] han har \u00e4ven deltagit i privata judiska h\u00f6gtider.\n\n\n== priser och utm\u00e4rkelser (urval) ==\n1970 \u2013 hedersdoktor vid princeton university\n1988 \u2013 invald i rock and roll hall of fame and museum\n1990 \u2013  kommend\u00f6r av arts et lettres-orden\n1991 \u2013 grammy lifetime achievement award\n1997 \u2013 dorothy och lillian gish-priset\n2000 \u2013 polarpriset\n2001 \u2013 oscar f\u00f6r b\u00e4sta s\u00e5ng \u201dthings have changed\u201d fr\u00e5n wonder boys\n2007 \u2013 prinsessan av asturiens pris\n2012 \u2013 frihetsmedaljen\n2013 \u2013 hedersmedlem av american academy and institute of arts and letters \n2013 \u2013  officer av hederslegionen\n2016 \u2013 nobelpriset i litteratur\n\n\n== diskografi ==\n\n\n=== studioalbum ===\n\n\n=== livealbum ===\n1974 \u2013 before the flood\n1976 \u2013 hard rain\n1979 \u2013 at budokan\n1984 \u2013 real live\n1989 \u2013 dylan & the dead\n1993 \u2013 the 30th anniversary concert celebration (med diverse artister)\n1995 \u2013 mtv unplugged\n2001 \u2013 live 1961-2000: thirty-nine years of great concert performances\n2005 \u2013 live at the gaslight 1962\n2005 \u2013 live at carnegie hall 1963\n\n\n=== samlingsalbum ===\n1967 \u2013 bob dylan's greatest hits\n1971 \u2013 bob dylan's greatest hits, vol. 2\n1978 \u2013 masterpieces\n1985 \u2013 biograph\n1994 \u2013 bob dylan's greatest hits volume 3\n2000 \u2013 the essential bob dylan\n2005 \u2013 the best of bob dylan\n2006 \u2013 blues\n2007 \u2013 dylan\n\n\n=== the bootleg series ===\n1991 \u2013 the bootleg series volumes 1-3 (rare & unreleased) 1961-1991\n1998 \u2013 the bootleg series vol. 4: bob dylan live 1966, the \"royal albert hall\" concert\n2002 \u2013 the bootleg series vol. 5: bob dylan live 1975, the rolling thunder revue\n2004 \u2013 the bootleg series vol. 6: bob dylan live 1964, concert at philharmonic hall\n2005 \u2013 the bootleg series vol. 7: no direction home: the soundtrack\n2008 \u2013 the bootleg series vol. 8: tell tale signs (rare & unreleased) 1989-2006\n2010 \u2013 the bootleg series vol. 9: the witmark demos 1962-1964\n2013 \u2013 the bootleg series vol. 10: another self portrait (1969\u20131971)\n2014 \u2013 the bootleg series vol. 11: the basement tapes complete\n2015 \u2013 the bootleg series vol. 12: the cutting edge 1965\u20131966\n2017 \u2013 the bootleg series vol. 13: trouble no more 1979\u20131981\n2018 \u2013 the bootleg series vol. 14: more blood, more tracks\n2019 \u2013 the bootleg series vol. 15: travelin' thru, 1967\u20131969\n\n\n== filmografi ==\n1967 \u2013 se dig inte om\n1972 \u2013 eat the document (regiss\u00f6r)\n1973 \u2013 pat garrett och billy the kid\n1978 \u2013 renaldo and clara (regiss\u00f6r)\n1986 \u2013 hearts of fire\n1990 \u2013 catchfire\n1999 \u2013 paradise cove\n2000 \u2013 wonder boys (soundtrack)\n2003 \u2013 masked and anonymous\n2005 \u2013 no direction home\n2007 \u2013 i'm not there\n\n\n== turn\u00e9er ==\nbob dylan uk tour 1965\nbob dylan world tour 1966\nbob dylan and the band 1974 tour\nrolling thunder revue\nnever ending tour\n\n\n== \u00f6vrigt ==\n\n\n=== bob dylan p\u00e5 svenska ===\nflera svenskar har framf\u00f6rt och spelat in \u00f6vers\u00e4ttningar av bob dylans s\u00e5nger. h\u00e5kan lahger, som skrivit boken dylan - en k\u00e4rlekshistoria, beskriver totta n\u00e4slund som sveriges fr\u00e4mste dylan-tolkare.totta n\u00e4slund har tillsammans med mikael wiehe gjort albumet  dylan som gavs ut postumt d\u00e5 totta n\u00e4slund avled under produktionen av albumet.\nmikael wiehe har gett ut de ensligas all\u00e9 (1982) och dylan p\u00e5 svenska (2007) med dylans\u00e5nger som han sj\u00e4lv tolkat.\ndan tillberg gav 1982 ut en lp med dylan-tolkningar p\u00e5 svenska - \"k\u00e4rlek minus noll\".\n\"tomorrow is a long time\" \u00f6versattes av ulf dageby i nationalteatern och kallade l\u00e5ten f\u00f6r \"men bara om min \u00e4lskade v\u00e4ntar\". den versionen har sedan framf\u00f6rts av flera andra artister, bland annat joakim th\u00e5str\u00f6m, mikael wiehe, totta n\u00e4slund, kjell h\u00f6glund och titiyo.\n\"a hard rain's a-gonna fall\" och \"just like a woman\" \u00f6versattes av ulf lundell till \"h\u00e5rt regn\" respektive \"precis som en kvinna\" och gavs ut p\u00e5 skiva.\n\"emotionally yours\" \u00f6versattes till \"din innersta v\u00e4n\" av rolf carlsson och hans version finns p\u00e5 albumet kyssar & guld (2009).\ndylans roman tarantula \u00f6versattes av g\u00f6rgen antonsson 1981 och gavs ut i tv\u00e5spr\u00e5kig utg\u00e5va p\u00e5 bokf\u00f6rlaget bakh\u00e5ll 1999.\n\n\n=== k\u00e4nda pseudonymer ===\nbob dylan (sedan augusti 1962 har hans fulla namn varit \"robert dylan\")\nelston gunnn (stavningen \u00e4r en excentricitet fr\u00e5n hans ungdomstid)\nblind boy grunt (album-medverkan)\nbob landy (album-medverkan)\ntedham porterhouse (album-medverkan)\nrobert milkwood thomas\nlucky wilbury (traveling wilburys)\nboo wilbury (traveling wilburys)\njack frost (producent till love and theft, modern times och together through life, medproducent till under the red sky och time out of mind)\nsergei petrov (medf\u00f6rfattare till filmen masked and anonymous)\n\n\n== se \u00e4ven ==\nlista \u00f6ver tolkningar av bob dylans s\u00e5nger\n\n\n== referenser ==\n\n\n=== noter ===\n\n\n=== litteratur ===\nbob dylan: tarantula (macmillan & scribner, 1971)\nbob dylan: writings & drawings (panther, 1972)\nbarry miles (1978). bob dylan in his own words (1:a uppl.). isbn 0-86001-542-4  (sid. 79 och sid. 90, citat om another side of bob dylan och dylan)\nanthony scaduto: bob dylan (svensk \u00f6vers\u00e4ttning: lars \u00e5berg; carlssons, 1985)\nbob dylan: lyrics 1962-1985 (simon & schuster, 1989)\nbob dylan: drawn blank (random house, 1994)\nchristian braad thomsen & asger schnack: bob dylan: en guide till hans skivor (svensk \u00f6vers\u00e4ttning: stig bj\u00f6rkman; alfabeta, 1999)\nhoward sounes: dylan. dylan. dylan.: biografin (\u00f6vers\u00e4ttning: stig bj\u00f6rkman; norstedt, 2001)\nbob dylan: memoarer. del 1 (\u00f6vers\u00e4ttning: mats gellerfelt; prisma, 2004)\nbob dylan: s\u00e5ngtexter: 1962-2001 (prisma, 2004).\nmats jacobsson: dylan i 60-talet (lunds universitet 2004, doktorsavhandling)\nrobert santelli: bob dylan klippbok: 1956-1966 (\u00f6vers\u00e4ttning: mats gellerfelt; prisma, 2005)\ndavid dalton: det \u00e4r inte mig ni s\u00f6ker: jakten p\u00e5 bob dylan (\u00f6vers\u00e4ttning: christian ekvall; ica bokf\u00f6rlag, 2013)\n\n\n== externa l\u00e4nkar ==\n\n wikimedia commons har media som r\u00f6r bob dylan.\nofficiell webbplats (engelska)\nofficiell svensk webbplats (hos skivbolaget sonybmg) (svenska)\n\nbob dylan p\u00e5 internet movie database (engelska)\nabout bob (engelska)\nbob dylan i libris\nbob dylan hos nobelstiftelsen (p\u00e5 engelska) med hans nobelf\u00f6rel\u00e4sning 5 june 2017"