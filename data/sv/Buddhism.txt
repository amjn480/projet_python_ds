"buddhism \u00e4r en religion baserad p\u00e5 den undervisning och den l\u00e4ra som tillskrivs siddharta gautama buddha. buddhismen uppstod n\u00e5gon g\u00e5ng under perioden fr\u00e5n 500-talet till 300-talet f.kr. i s\u00f6dra delen av nepal, nuvarande lumbini, nepal. den spreds sedan i \u00f6stra asien och kom att blandas med m\u00e5nga kulturer och traditioner. i dag finns fr\u00e4mst tre inriktningar inom buddhismen, med sinsemellan s\u00e5v\u00e4l stora som sm\u00e5 skillnader; theravada, mahayana och vajrayana. mahayana har i sin tur en rad undergrenar, s\u00e5som zenbuddhism, rena land-buddhism och nichirenbuddhism.\nbuddhismens grundl\u00e4ggande l\u00e4ra kan sammanfattas i de fyra \u00e4dla sanningarna. enligt dessa inneh\u00e5ller livet en oundviklig dukkha \u2013 lidande eller otillfredsst\u00e4llelse \u2013 som orsakas av m\u00e4nniskors starka beg\u00e4r efter m\u00e5nga olika saker, s\u00e5som ett l\u00e5ngt liv, njutning, och s\u00e5 vidare. enligt buddhismen \u00e4r den enda l\u00f6sningen p\u00e5 dukkha den \u00e5ttafaldiga v\u00e4gen. det s\u00e4tt p\u00e5 vilket buddhismen ut\u00f6vas skiljer sig dock mellan olika traditioner. trots att samtliga f\u00f6ljer den \u00e5ttafaldiga v\u00e4gen, kan ut\u00f6vandet se mycket olika ut.\nbuddhismen \u00e4r en v\u00e4rldsreligion som \u00e5r 2010 hade omkring 500 miljoner ut\u00f6vare, vilka utgjorde omkring 7 % av v\u00e4rldens befolkning. buddhismen r\u00e4knas ofta som v\u00e4rldens fj\u00e4rde st\u00f6rsta religion, men antalet anh\u00e4ngare \u00e4r omtvistat. olika uppgifter varierar i storleksordningen 400\u2013500 miljoner anh\u00e4ngare. n\u00e4ra 99% finns i asien-stillahavsregionen.\n\n\n== historisk \u00f6versikt ==\n\n\n=== tidig buddhism ===\ndet \u00e4r inte k\u00e4nt n\u00e4r buddha levde och dateringen av hans liv \u00e4r omtvistad. enligt den indiska traditionen ska han ha d\u00f6tt \u00e5r 374 f.kr., medan man i modern tid ofta har f\u00f6rlagt hans levnad mellan \u00e5ren 563 och 483 f.kr. andra f\u00f6reslagna tider f\u00f6r hans d\u00f6d \u00e4r omkring \u00e5r 543 f.kr., \u00e5r 486 f.kr. och \u00e5r 368 f.kr.\n\n\n==== f\u00f6rsta buddhistiska r\u00e5det ====\nefter buddhas d\u00f6d spred mission\u00e4rer buddhismen fr\u00e5n centrala indien till sydv\u00e4stra indien. den spreds ocks\u00e5 till v\u00e4stra indien, d\u00e4r den blomstrade i mathur\u0101, en stad bel\u00e4gen syd\u00f6st om den plats d\u00e4r delhi ligger i dag. enligt buddhistisk historieskrivning h\u00f6lls \u00e5r 486 f.kr., eller m\u00f6jligen 386 f.kr., vid r\u0101jag\u1e5bha det f\u00f6rsta buddhistiska r\u00e5det. h\u00e4r ska 500 munkar, d\u00e4ribland buddhas v\u00e4n och l\u00e4rjunge ananda, ha samlats. m\u00e5nga forskare har dock uttryckt tvivel till om detta r\u00e5d ens \u00e4gt rum, men eftersom det n\u00e4mns i s\u00e5 m\u00e5nga k\u00e4llor anser den japanska buddhismforskaren akira hirakawa att ett m\u00f6te av n\u00e5got slag m\u00e5ste ha h\u00e5llits. vid detta m\u00f6te ska buddhas l\u00e4ra (dharma) och munkarnas levnadsregler (vinaya) ha reciterats.\n\n\n==== andra buddhistiska r\u00e5det ====\nhundra \u00e5r efter buddhas d\u00f6d anordnades det andra buddhistiska r\u00e5det. enligt en hypotes h\u00f6lls detta r\u00e5d till f\u00f6ljd av att ett antal munkar hade brutit mot de levnadsregler som munkarna skulle iaktta. enligt paliska k\u00e4llor var de f\u00f6ljande uppr\u00e4knade handlingarna n\u00e5gra av de tio handlingar munkarna anklagades f\u00f6r att ha utf\u00f6rt i strid med r\u00e5dande normer: ha intagit f\u00f6da efter en viss tid mitt p\u00e5 dagen, frossat, druckit alkohol och emottagit guld och silver. 700 munkar samlades, och fyra munkar fr\u00e5n v\u00e4st och fyra fr\u00e5n \u00f6st utvaldes till att avg\u00f6ra om de handlingar som dessa munkar utf\u00f6rt var i linje med munkarnas levnadsregler. samtliga dessa \u00e5tta munkar ska ha varit \u00f6verens om att de anklagade munkarna hade handlat fel, men m\u00e5nga av de \u00f6vriga munkarna s\u00e4gs ha v\u00e4grat att acceptera detta beslut. deras missn\u00f6je antas ha bidragit till en splittring inom den tidiga buddhismen. denna kallas ofta f\u00f6r den grundl\u00e4ggande splittringen och den resulterade i tv\u00e5 inriktningar: mah\u0101sa\u1e45ghika, som bestod av dem som inte accepterade r\u00e5dets beslut, och sthavirav\u0101da, vars munkar h\u00f6ll med om r\u00e5dets beslut. namnet mah\u0101sa\u1e45ghika betyder \u201dstort s\u00e4llskap\u201d, vilket antyder att m\u00e5nga munkar var emot r\u00e5dets beslut. det finns dock flera andra teorier om vad som orsakade splittringen. enligt en annan hypotes skulle det ha handlat om att de som senare bildade sthavirav\u0101da hade f\u00f6reslagit en \u00e5tstramning av munkarnas levnadsregler, medan de som senare bildade mah\u0101sa\u1e45ghika ville beh\u00e5lla reglerna som de var. en tredje hypotes menar att splittringen skedde till f\u00f6ljd av att en l\u00e4rare vid namn mah\u00e1deva kritiserade arahanternas status. han h\u00e4vdade bland annat att arahanter visst kunde hysa tvivel och vara okunniga. enligt denna teori utgjordes mah\u0101sa\u1e45ghika av den grupp som h\u00f6ll med mah\u00e1deva, medan sthavirav\u0101da utgjordes av dem som inte gjorde det.\n\n\n==== splittringen efter det andra r\u00e5det ====\nden indiska traditionen talar ofta om att den tidiga klosterbuddhismen slutligen splittrades i arton grupper, men i dag \u00e4r fler \u00e4n trettio k\u00e4nda vid namn. allt eftersom dessa klosterbuddhistiska r\u00f6relser etablerade sig i olika delar av indien utvecklades ocks\u00e5 lokala traditioner. trots denna stora splittring h\u00f6ll grupperna kontakt med varandra, och munkar fr\u00e5n olika traditioner levde ofta i samma kloster. de delade alla en och samma l\u00e4ra (dharma), men eftersom l\u00e4ran spreds muntligt och samtidigt var mycket omfattande var det om\u00f6jligt f\u00f6r en person att komma ih\u00e5g allt. av denna anledning specialiserade sig enskilda munkar p\u00e5 olika saker, vilket ledde till ytterligare uppdelning inom den tidiga klosterbuddhismen.\n\n\n==== ashoka ====\nhuvudartikel: ashokaashoka regerade mauryariket ungef\u00e4r mellan 265 och 238 f.kr. enligt de legendariska biografierna var han ansvarig f\u00f6r m\u00e5nga m\u00e4nniskors d\u00f6d, men efter att ha konverterat till buddhismen regerade han med v\u00e4lvilja. en enligt akira hirakawa mer trov\u00e4rdig k\u00e4lla s\u00e4ger dock att han konverterade till buddhismen och blev en buddhistisk lekman under det sj\u00e4tte \u00e5ret av sin regeringstid. han var dock inte s\u00e4rskilt religi\u00f6s under de efterf\u00f6ljande 2,5 \u00e5ren. ett \u00e5r efter sin konvertering till buddhismen er\u00f6vrade han landet kali\u1e45ga, dagens odisha. under er\u00f6vringen s\u00e5g han m\u00e5nga f\u00e5ngar som deporterades till andra l\u00e4nder, barn som separerades fr\u00e5n sina f\u00f6r\u00e4ldrar och m\u00e4n som separerades fr\u00e5n sina hustrur. ashoka blev mycket ledsen \u00f6ver detta och tyckte att kriget var fel; att den enda r\u00e4tta segern var en seger baserad p\u00e5 de buddhistiska l\u00e4rdomarna, och inte p\u00e5 v\u00e5ld.ashoka diskriminerade inte andra religioner, men han var s\u00e4rskilt h\u00e4ngiven buddhismen. det s\u00e4gs att han l\u00e4t uppf\u00f6ra 84 000 stupor, men enligt hirakawa \u00e4r det oklart hur v\u00e4l han lyckades sprida buddhismen. edward conze menar \u00e5 andra sidan att ashoka omvandlade buddhismen fr\u00e5n att ha varit en liten r\u00f6relse av asketer till en religion f\u00f6r massorna i hela indien. ashokas son, mahinda, spred omkring \u00e5r 240 f.kr. buddhismen till sri lanka, d\u00e4r den sedan dess har varit landets officiella religion. den buddhism som florerade d\u00e4r kom att kallas theravada och den existerar \u00e4n i dag.\n\n\n==== lekm\u00e4n ====\neftersom klosterlivet var idealet inom den tidiga buddhismen hade lekm\u00e4nnen relativt l\u00e5g status sett i relation till munkarna; trots att munkarna var ekonomiskt beroende av lekm\u00e4nnen. lamotte lyfter fram lekm\u00e4nnens l\u00e5ga status som en anledning till att buddhismen med tiden i stort sett dog ut i indien. lekm\u00e4nnen var dock aktiva i buddhismen b\u00e5de f\u00f6re och efter buddhas d\u00f6d, men de utgjorde inte n\u00e5gon del av klosterbuddhismen och p\u00e5verkades d\u00e4rf\u00f6r inte s\u00e4rskilt mycket av de splittringar som skedde inom klosterv\u00e4sendet.\n\n\n=== vajrayana ===\ntantriska skrifter b\u00f6rjade cirkulera i indien under 200-talet e.kr. m\u00e5nga fler tantriska skrifter tillkom \u00e4nda in p\u00e5 1100-talet, d\u00e5 buddhismen i indien i stort sett f\u00f6rsvann. fr\u00e5n b\u00f6rjan av 700-talet dominerade tantriska tekniker och ut\u00f6vningsformer den indiska buddhismen.\n\n\n=== tidig mahayana ===\nde arkeologiska fynden r\u00f6rande den tidiga utvecklingen av mahayana \u00e4r f\u00e5. trots att det \u00e4r v\u00e4ldokumenterat att m\u00e5nga buddhistiska r\u00f6relser erh\u00f6ll donationer, finns det inga tidiga k\u00e4llor som n\u00e4mner mahayana. g\u00e4llande detta finns tv\u00e5 huvudsakliga teorier; den ena s\u00e4ger att mahayana inte fanns vid den unders\u00f6kta tiden, och den andra att mahayana i detta tidiga skede betraktades som k\u00e4tteri, och s\u00e5ledes b\u00f6rjade som en hemlig r\u00f6relse f\u00f6rtryckt av de mer etablerade buddhistiska r\u00f6relserna. ordet \u201dmahayana\u201d f\u00f6rekommer inte i n\u00e5gra inskriptioner f\u00f6rr\u00e4n under 100\u2013200-talen e.kr., men akira hirakawa menar att den tidiga \u00f6vers\u00e4ttningen av mahayanatexter till kinesiska bevisar att mahayanatexter existerade i norra indien under kushandynastin (cirka nollhundratalet f.kr.\u2013100-talet e.kr.). enligt hirakawa inneb\u00e4r detta att avsaknaden av tidiga inskriptioner inte \u00e4r bevis f\u00f6r att mahayana inte skulle ha funnits f\u00f6re inskriptionerna. enligt hirakawa tyder de bevarade tidiga \u00f6vers\u00e4ttningarna p\u00e5 att de f\u00f6rsta mahayanska skrifterna komponerades omkring det f\u00f6rsta \u00e5rhundradet f.kr.tre saker kan utg\u00f6ra orsaker till att mahayana utvecklades och spreds. den f\u00f6rsta \u00e4r att mahayana utvecklades inifr\u00e5n den tidiga buddhismen. den andra \u00e4r de biografiska historierna kring buddhas liv som cirkulerade och som ibland s\u00e4gs tillh\u00f6ra \u201dvagnen som prisar buddha\u201d. dessa historier har ocks\u00e5 sina r\u00f6tter i den tidiga buddhismen, men de utvecklades senare bortom den tidiga buddhismen och bidrog till uppkomsten av mahayana. den tredje \u00e4r dyrkan av stupor. efter buddhas d\u00f6d spreds hans kvarlevor i \u00e5tta stupor byggda i centrala indien, och ashoka byggde sedan stupor i andra delar av indien, vilket bidrog till en kult d\u00e4r stuporna kom att dyrkas. de r\u00f6relser som var centrerade kring dyrkan av stupor var starkt bidragande till uppkomsten av mahayana.paul williams menar att mahayana aldrig var en r\u00f6relse som stod i rivalitet till andra buddhistiska r\u00f6relser, och att det d\u00e4rf\u00f6r \u00e4r osannolikt att mahayana tillkom till f\u00f6ljd av en splittring inom buddhismen. mahayanamunkar levde ofta i samma kloster som de som inte f\u00f6ljde mahayana, och det var \u00e4ven m\u00f6jligt f\u00f6r vilken munk som helst \u2013 oavsett tradition \u2013 att samtidigt ut\u00f6va mahayana.\n\n\n== spridning ==\n\n\n=== theravada ===\nhuvudartikel: theravada\nbuddhismen kom till sri lanka n\u00e5gon g\u00e5ng mellan 200-talet och 100-talet f.kr. sp\u00e5ren efter den tidiga spridningen till sydostasien \u00e4r dock inte lika tydliga. theravadabuddhismen \u00e4r den form av buddhism som fr\u00e4mst f\u00f6rekommer i den delen av v\u00e4rlden, men traditionen ser annorlunda ut beroende p\u00e5 vilket land det handlar om.traditionen kom till myanmar och thailand under 300-talet e.kr., men spreds troligen fr\u00e5n s\u00f6dra indien snarare \u00e4n fr\u00e5n sri lanka. i delar av det som i dag \u00e4r kambodja florerade mellan 700-talet och 1400-talet b\u00e5de buddhismen och hinduismen, och fr\u00e5n 1100-talet b\u00f6rjade thail\u00e4ndsk theravadabuddhism att bli allt mer inflytelserik.theravadabuddhismen \u00e4r centrerad kring en samling skrifter skrivna p\u00e5 pali. enligt rupert gethin visar theravadabuddhismen p\u00e5 en viss konservatism, och i f\u00f6rh\u00e5llande till andra kvarlevande buddhistiska traditioner anses inriktningen ligga n\u00e4rmare den tidiga buddhismen.theravadabuddhismen l\u00e4gger stor vikt vid att man ska uppn\u00e5 nirvana genom sina egna anstr\u00e4ngningar. en av de karakt\u00e4rsdrag som theravada har \u00e4r att arahanten utg\u00f6r det slutgiltiga m\u00e5let (nirvana). idealet kring arahanter har lett till att theravada g\u00f6r stor skillnad p\u00e5 lekm\u00e4n och munkar. b\u00e5de lekm\u00e4n och munkar \u00e4r del av den st\u00f6rre buddhistiska gemenskapen (sangha), men de har tydligt \u00e5tskilda roller. i theravadasamh\u00e4llen lever munkar och lekm\u00e4n i symbios, d\u00e4r man \u00e4r starkt \u00f6msesidigt beroende av varandra. lekm\u00e4nnen hj\u00e4lper munkarna med deras materiella behov s\u00e5som mat, kl\u00e4der, och s\u00e5 vidare, medan munkarna ger lekm\u00e4nnen andlig och moralisk v\u00e4gledning. f\u00f6r lekm\u00e4nnen kan munkarna s\u00e4gas vara ett \u201df\u00e4lt av meriter\u201d, d\u00e5 lekm\u00e4n anses samla p\u00e5 sig god karma (merit) genom att ge g\u00e5vor till munkarna. lekm\u00e4nnen ger rituella g\u00e5vor varje dag, eftersom theravadamunkarna \u00e4r beroende av att lekm\u00e4nnen f\u00f6rser dem med mat, men mer s\u00e4rskilda g\u00e5vor ges ocks\u00e5 vid speciella tillf\u00e4llen. det \u00e4r dessutom enligt theravada praktiskt taget om\u00f6jligt f\u00f6r lekm\u00e4n att n\u00e5 nirvana i detta liv, vilket bidrar till att fokus ligger p\u00e5 munkarnas utveckling.sri lanka, burma, thailand, kambodja och laos \u00e4r de huvudsakliga theravadabuddhistiska l\u00e4nderna i dag.\n\n\n=== mahayana ===\nhuvudartikel: mahayana\nmahayana \u2013 vilket betyder \u201dstor vagn\u201d \u2013 har en mycket stor bredd, i och med de stora skillnader som f\u00f6religger mellan olika mahayanska traditioner. under handynastin (206 f.kr.\u2013220 e.kr.) \u2013 troligtvis under det f\u00f6rsta \u00e5rhundradet f.kr. eller e.kr. \u2013 kom buddhismen till kina. d\u00e4rifr\u00e5n spreds den sedan till korea \u00e5r 372. vid \u00e5r 525 hade buddhismen b\u00f6rjat genomsyra hela det koreanska samh\u00e4llet. mellan \u00e5ren 550 och 664 blev buddhismen koreas statsreligion och den blev allt mer betydelsefull. detta i en s\u00e5dan omfattning att munkarna under vissa perioder hade mer makt \u00e4n de som styrde landet. omkring \u00e5r 550 spred sig buddhismen fr\u00e5n korea till japan, men det var f\u00f6rst under heianperioden som mer betydelsefulla japanska sekter b\u00f6rjade utvecklas. mahayana spreds ocks\u00e5 till sydostasien \u2013 till bland annat sri lanka och burma \u2013 men \u00f6verlevde inte d\u00e4r.mahayana karakt\u00e4riseras av bodhisattvaidealet. m\u00e5let inom mahayana \u00e4r att bli en bodhisattva \u2013 en individ som str\u00e4var efter upplysning i syfte att s\u00e5 sm\u00e5ningom bli en buddha och d\u00e4rigenom kunna befria alla varelser fr\u00e5n lidandet.n\u00e5gra av de mahayanska traditionerna \u00e4r rena land-buddhism, zenbuddhism, tendai, nichirenbuddhism, huayan, madhyamika och yogacara.\n\n\n=== vajrayana ===\nhuvudartikel: vajrayana\nfr\u00e5n och med 400-talet e.kr. utvecklades vajrayana i norra indien. ett viktigt spridningscentrum var klosteruniversitetet i nalanda, som emellertid f\u00f6rst\u00f6rdes 1192. en gren av nordindisk vajrayana har \u00f6verlevt i nepal i form av newar-buddhismen.\nunder 700-talet introducerades vajrayana till kina, och spreds sedan till korea d\u00e4r den blomstrade under 1300-talet. i japan blev den ocks\u00e5 mycket popul\u00e4r under traditionen shingon. till tibet spreds den i perioden fr\u00e5n 700-talet till 1100-talet och utvecklades till en tradition som var genomg\u00e5ende tantrisk. resultatet blev att alla tibetanska varianter av buddhismen h\u00e5ller tantrisk buddhism (vajrayana) som den h\u00f6gsta och mest effektiva formen av buddhism.vajrayana kallas \u00e4ven f\u00f6r \u201ddiamantv\u00e4gen\u201d, och \u00e4r en vidareutveckling av mahayana. vajrayana tar mahayana som grund och l\u00e4gger till esoteriska ut\u00f6vningsformer. ett karakt\u00e4rsdrag hos vajrayana \u00e4r att tonvikten l\u00e4ggs vid m\u00e4staren (gurun), som anv\u00e4nder en rad olika tekniker \u2013 s\u00e5som mantra, mandala och mudra \u2013 f\u00f6r att hj\u00e4lpa ut\u00f6varen n\u00e5 upplysning. ritualerna \u00e4r dessutom mycket komplexa j\u00e4mf\u00f6rt med de ritualer som utf\u00f6rs i mahayana och theravada.tibetansk buddhism och shingon \u00e4r tv\u00e5 former av vajrayana.\n\n\n== demografi ==\nbuddhismen \u00e4r en v\u00e4rldsreligion som enligt pewresearchcenter hade omkring 500 miljoner anh\u00e4ngare \u00e5r 2010, vilka utgjorde omkring 7 % av v\u00e4rldens befolkning.\u00e5r 2010 levde 244 miljoner buddhister i kina. dessa utgjorde h\u00e4lften av alla buddhister i v\u00e4rlden.enligt en demografisk analys av peter harvey gjord 2013, hade mahayana 360 miljoner f\u00f6ljare (67 % av alla buddhister), theravada 150 miljoner f\u00f6ljare (28 % av alla buddhister) och vajrayana 18,2 miljoner f\u00f6ljare (3,4 % av alla buddhister). det fanns dessutom 7 miljoner buddhister i v\u00e4stv\u00e4rlden (1,3 % av alla buddhister). enligt harvey fanns det d\u00e5 totalt 535,2 miljoner buddhister 2013.\n\n\n=== antal buddhister uppdelat per land eller v\u00e4rldsdel ===\n\n\n== buddha ==\n\nbuddha f\u00f6ddes som siddh\u0101rta gautama, och tillh\u00f6rde den sydhimalayanska \u015b\u0101kyaklanen. inte mycket \u00e4r k\u00e4nt om denna klan, men det \u00e4r fr\u00e5n den som han f\u00e5tt namnet \u015b\u0101kyamuni (shakyamuni), som betyder \u201dden vise mannen av \u015b\u0101kyaklanen\u201d. han tillh\u00f6rde kshatriya-kasten, den n\u00e4st h\u00f6gsta kasten i hindusamh\u00e4llet, och han tillbringade sin ungdom i bekv\u00e4mlighet och lyx. han f\u00f6rlovade sig vid 16 \u00e5rs \u00e5lder och fick en son vid namn r\u0101hula. vid 29 \u00e5rs \u00e5lder l\u00e4mnade han sitt hem och blev en religi\u00f6s vandrare. han f\u00f6ljde m\u00e5nga l\u00e4rare, och levde \u00e4ven i extrem asketism som utl\u00e4rts av vissa av dessa l\u00e4rare, men trots detta var han inte tillfreds med sitt liv. slutligen satt han i meditation under ett a\u015bvattha-tr\u00e4d (bodhitr\u00e4d) och hade en upplevelse som fick honom att tro att han hade n\u00e5tt m\u00e5let f\u00f6r sitt s\u00f6kande. enligt den buddhistiska traditionen var detta d\u00e5 siddharta gautama blev upplyst och blev en buddha. resten av sitt liv \u00e4gnade han sedan \u00e5t att l\u00e4ra ut om lidandet, och v\u00e4gen f\u00f6r att kunna avsluta lidandet. han undervisade s\u00e5v\u00e4l munkar som vanliga lekm\u00e4n, och n\u00e4r han dog vid 80 \u00e5rs \u00e5lder hade han hunnit samla p\u00e5 sig ett stort antal l\u00e4rjungar. hans anh\u00e4ngare kremerade d\u00e5 hans kropp och l\u00e4t bygga stupor vilka inrymde hans kvarlevor.\n\n\n== buddhistiska begrepp ==\n\n\n=== karma ===\nenligt den buddhistiska uppfattningen om karma l\u00e4mnar alla medvetna handlingar sp\u00e5r som har en effekt och senare leder till n\u00e5gonting. i den tibetanska traditionen s\u00e4gs handlingar av hat och v\u00e5ld ofta leda till att man \u00e5terf\u00f6ds i ett helvete och handlingar fyllda av inbillning och f\u00f6rvirring till att man \u00e5terf\u00f6ds som ett sp\u00f6ke. om de d\u00e5liga handlingarna inte \u00e4r allvarliga nog f\u00f6r att leda till att man \u00e5terf\u00f6ds i en v\u00e4rld under den m\u00e4nskliga v\u00e4rlden, p\u00e5verkar de ist\u00e4llet typen av m\u00e4nsklig \u00e5terf\u00f6delse s\u00e5 att den blir v\u00e4rre. sn\u00e5lhet leder till fattigdom, att \u00e5samka andra skada leder till att man \u00e5terf\u00f6ds i ett liv fyllt av sjukdom, ilska leder till att man \u00e5terf\u00f6ds med ett vanskapt utseende, och s\u00e5 vidare. detta inneb\u00e4r dock inte att m\u00e4nniskor som i dag \u00e4r fattiga, sjuka eller fula klandras f\u00f6r detta av buddhister, eftersom det liv vari de \u00e5drog sig dessa bedr\u00f6velser var ett tidigare liv som nu ligger bakom dem. ist\u00e4llet l\u00e4ggs tonvikten vid hur man agerar i nuet.karma ses som en naturlag liknande fysikens lagar, d\u00e4r alla medvetna varelser p\u00e5verkas av denna lag, oavsett om de \u00e4r gudar, m\u00e4nniskor, djur eller helvetesvarelser. karma utg\u00f6r dock inte ett \u00f6de, d\u00e5 inte allt som sker \u00e4r resultat av karma. det anses ocks\u00e5 om\u00f6jligt att veta exakt vad som har orsakats av karma, f\u00f6rutom f\u00f6r buddhor. dessutom kan karma komma att p\u00e5verka h\u00e4ndelser l\u00e5ngt in i framtiden, flera liv fram\u00f6ver, vilket medf\u00f6r att goda och d\u00e5liga g\u00e4rningar i nuet inte n\u00f6dv\u00e4ndigtvis leder till att n\u00e4sta liv blir p\u00e5 ett visst vis. det kan sedan tidigare finnas s\u00e5v\u00e4l bra som d\u00e5lig karma som ocks\u00e5 kan p\u00e5verka n\u00e4sta liv.det \u00e4r fr\u00e4mst i m\u00e4nniskov\u00e4rlden som karma ansamlas. i helvetena s\u00e4gs varelserna leva ut sin tidigare d\u00e5liga karma, f\u00f6r att sedan \u00e5terf\u00f6das i ett h\u00f6gre v\u00e4rldssystem n\u00e4r den tidigare d\u00e5liga karman har levts ut eller sonats. samma sak g\u00e4ller f\u00f6r himmelrikena, d\u00e4r varelserna s\u00e4gs leva ut sin tidigare goda karma f\u00f6r att f\u00f6rr eller senare \u00e5terf\u00f6das i ett l\u00e4gre v\u00e4rldssystem. upplysta varelser samlar inte p\u00e5 sig karma alls, vare sig bra eller d\u00e5lig.god karma \u00e4r i sig sj\u00e4lv inte tillr\u00e4ckligt f\u00f6r att n\u00e5 den buddhistiska v\u00e4gens slutm\u00e5l. om god karma utvecklas utan visdom kommer den enbart att leda till \u00e5terf\u00f6delse i himmelriken och ingenting mer. enligt daniel cozort \u00e4r god karma (meriter) enbart av provisorisk nytta p\u00e5 den buddhistiska v\u00e4gen. med detta menar han att insikt \u00e4r vad som leder till nirvana, men att god karma (meriter) kan leda till goda f\u00f6rh\u00e5llanden som hj\u00e4lper individen att utveckla denna insikt; som om man exempelvis f\u00e5r \u00e5terf\u00f6das i ett land d\u00e4r buddhismen ut\u00f6vas, eller n\u00e5got liknande. theravadamunken bhikkhu bodhi intar en snarlik st\u00e5ndpunkt, d\u00e4r han menar att ansamlande av god karma m\u00e5ste ske i balans med utvecklingen av visdom f\u00f6r att leda till utveckling p\u00e5 den buddhistiska v\u00e4gen.\n\n\n=== \u00e5terf\u00f6delse (samsara) ===\nen av de termer som anv\u00e4nds f\u00f6r att beskriva cykeln av \u00e5terf\u00f6delse \u00e4r samsara. det s\u00e4gs att vi inte bara har haft m\u00e5nga tidigare liv, utan snarare att vi har haft om\u00e4tbart m\u00e5nga tidigare liv. den buddhistiska synen \u00e4r att \u00e5terf\u00f6delsen saknar b\u00f6rjan, eller att dess b\u00f6rjan \u00e5tminstone \u00e4r ok\u00e4nd. \u00e5terf\u00f6delse sker dock f\u00f6r alla medvetna varelser, vilket inneb\u00e4r att alla m\u00e4nniskors tidigare liv inte var m\u00e4nniskoliv, och alla kommande liv kanske inte heller blir m\u00e4nniskoliv. v\u00e4xter \u00e4r dock inte inkluderade i gruppen medvetna varelser.det finns m\u00e5nga skilda v\u00e4rldar och destinationer i vilka man kan \u00e5terf\u00f6das enligt theravada:\n(himmel); forml\u00f6sa v\u00e4rldar d\u00e4r livstiden \u00e4r upp emot 84 000 kalpor.\n(himmel); v\u00e4rldar av ren form d\u00e4r livstiden \u00e4r upp emot 16 000 kalpor.\nhimmelriken av fem k\u00e4nslosensationer med en livstid av upp emot 128 000 gudomliga \u00e5r.\nm\u00e4nniskor, varierande livstid.\navundsjuka gudar, ospecificerad livstid.\nhungriga sp\u00f6ken, ospecificerad livstid.\ndjur, ospecificerad livstid.\nhelveten, ospecificerad livstid.orsakerna till \u00e5terf\u00f6delse i dessa v\u00e4rldar eller i dessa former varierar. f\u00f6r v\u00e4rldarna utan form eller de i ren form kr\u00e4vs olika jhanor (singularis: jhana); ett slags meditativt tillst\u00e5nd. f\u00f6r \u00e5terf\u00f6delse i m\u00e4nniskov\u00e4rlden samt i himmelrikena av de fem k\u00e4nslosensationerna kr\u00e4vs god karma. f\u00f6r \u00e5terf\u00f6delse i v\u00e4rldar l\u00e4gre \u00e4n m\u00e4nniskov\u00e4rlden kr\u00e4vs d\u00e5lig karma.\n\n\n==== gud ====\ndet finns gudar inom buddhismen, men man f\u00f6rnekar existensen av en skapargud. det som mest kan s\u00e4gas likna en skapargud i buddhismens tidiga skrifter \u00e4r den store brahm\u0101. det s\u00e4gs dock att buddha s\u00e5g honom som en mycket l\u00e5nglivad och \u00e4rorik varelse, men samtidigt ans\u00e5g att denna gud inte var n\u00e5gon allsm\u00e4ktig skapargud. det s\u00e4gs ocks\u00e5 att guden i fr\u00e5ga inbillade sig att han var en skapargud, men att buddha ans\u00e5g att s\u00e5 inte var fallet.\n\n\n=== beroende uppkomst ===\nenligt buddhismen uppkommer h\u00e4ndelser, situationer och omst\u00e4ndigheter som en f\u00f6ljd av andra orsaker. ett exempel p\u00e5 detta \u00e4r givet i paticca-samuppada-vibhanga-sutta (sn 12.2), d\u00e4r okunnighet beskrivs som orsaken till allt annat:\n1. okunnighet (gentemot de fyra \u00e4dla sanningarna).\n2. kroppsliga, verbala och mentala konstruktioner.\n3. medvetande.\n4. namn och form: k\u00e4nslor, uppfattning, avsikt, kontakt, uppm\u00e4rksamhet och kropp/materia/form.\n5. de 6 k\u00e4nslobaserna: \u00f6gon, \u00f6ron, n\u00e4sa, tunga, kropp och sinne.\n6. kontakt: \u00f6gon-, \u00f6ron-, n\u00e4s-, tung-, kropps- och sinneskontakt.\n7. k\u00e4nsla (tolkning av \u00f6gon-, \u00f6ron-, n\u00e4s-, tung-, kropps- och sinneskontakt).\n8. t\u00f6rst eller starkt beg\u00e4r: t\u00f6rst efter synintryck, ljud, lukter, smaker, k\u00e4nslosensationer och id\u00e9er.\n9. fastklamring: att klamra sig fast vid k\u00e4nslosensationer, \u00e5sikter, buddhistiska tr\u00e4ningsregler, buddhistiskt ut\u00f6vande och doktrinen om jaget.\n10. k\u00e4nslosensationer, materia/form/kropp och forml\u00f6shet tillkommer.\n11. f\u00f6delse.\n12. \u00e5lderdom, d\u00f6d, sorg, sm\u00e4rta, otillfredsst\u00e4llelse.\n\n\n=== de fyra \u00e4dla sanningarna ===\n\n\n==== f\u00f6rsta \u00e4dla sanningen ====\nden f\u00f6rsta \u00e4dla sanningen s\u00e4ger att f\u00f6delse \u00e4r dukkha (lidande, men \u00e4ven otillfredsst\u00e4llelse, sorg, n\u00f6d, obehag eller frustration), \u00e5lderdom \u00e4r dukkha, sjukdom \u00e4r dukkha, att bli f\u00f6renad med det som \u00e4r obehagligt \u00e4r dukkha, att bli separerad fr\u00e5n det som \u00e4r behagligt \u00e4r dukkha och att inte f\u00e5 det man vill ha \u00e4r dukkha. i korthet \u00e4r emotionell bundenhet till de fem aggregaten (skandha) dukkha. de fem aggregaten (skandha) \u00e4r 1) kropp eller materia (rupa), 2) f\u00f6rnimmelser eller k\u00e4nslor (vedana), 3) iakttagelsef\u00f6rm\u00e5gan eller varseblivning (samjna), 4) mentala dispositioner och viljeformationer (sankhara) och 5) medvetande (vijnana).att \u00f6vers\u00e4tta dukkha till enbart \"lidande\" har m\u00f6tt starkt motst\u00e5nd, och paul williams menar att dukkha har en mycket bredare betydelse \u00e4n bara \"lidande\".i de buddhistiska sutrorna delas dukkha in i tre kategorier; den f\u00f6rsta \u00e4r sm\u00e4rta, s\u00e5v\u00e4l fysisk som k\u00e4nslom\u00e4ssig; den andra \u00e4r den frustration som uppkommer vid f\u00f6r\u00e4ndringar, en form av dukkha som karakt\u00e4riseras av att inget finns f\u00f6r evigt \u2013 s\u00e5ledes \u00e4r \u00e4ven lycka en sorts dukkha eftersom lyckan \u00e4r f\u00f6rg\u00e4nglig; den tredje \u00e4r dukkha av betingade upplevelser \u2013 en dukkha till f\u00f6ljd av att en grundl\u00e4ggande otillfredsst\u00e4llelse genomsyrar allt liv eftersom v\u00e5r lycka \u00e4r beroende av yttre f\u00f6rh\u00e5llanden och den v\u00e4rld vi lever i \u00e4r byggd av instabila och op\u00e5litliga f\u00f6rh\u00e5llanden.\n\n\n==== andra \u00e4dla sanningen ====\ni buddhismen \u00e4r individen ansvarig f\u00f6r sitt eget lidande. detta lidande uppkommer till f\u00f6ljd av en t\u00f6rst efter fortsatt existens, en t\u00f6rst efter icke-existens och en t\u00f6rst efter njutning. denna form av t\u00f6rst kan dock ta sig uttryck i m\u00e5nga olika former.i en v\u00e4rld d\u00e4r allt f\u00f6r\u00e4ndras och alla yttre f\u00f6rh\u00e5llanden f\u00f6r\u00e4ndras och \u00e4r instabila, kommer t\u00f6rsten aldrig att kunna h\u00e5lla sig kvar vid det som det t\u00f6rstas efter. detta orsakar s\u00e5ledes lidande enligt den andra \u00e4dla sanningen.t\u1e5b\u1e63n\u0101 (sanskrit) eller ta\u1e47h\u0101 (pali) kan \u00f6vers\u00e4ttas till \u201dbeg\u00e4r\u201d hellre \u00e4n till \u201dt\u00f6rst\u201d, men robert gethin menar att den buddhistiska termen innefattar n\u00e5gonting annat \u00e4n vad som vanligtvis \u00e4r kopplat till begreppet \u201dbeg\u00e4r\u201d. enligt paul williams missf\u00f6rst\u00e5s ofta den andra \u00e4dla sanningen i och med \u00f6vers\u00e4ttningen av tanha till \u201dbeg\u00e4r\u201d. enligt honom \u00e4r alla typer av beg\u00e4r inte d\u00e5liga. det som \u00e4r d\u00e5ligt \u00e4r det mycket starka beg\u00e4ret, som enligt honom b\u00e4ttre \u00f6vers\u00e4tts med \u201dt\u00f6rst\u201d.\n\n\n==== tredje \u00e4dla sanningen ====\nom t\u00f6rst eller starkt beg\u00e4r orsakar dukkha inneb\u00e4r det att om man kan f\u00e5 slut p\u00e5 denna t\u00f6rst kan man ocks\u00e5 f\u00e5 slut p\u00e5 dukkha. detta kan \u00e5stadkommas genom att man utrotar orsaken till t\u00f6rsten, som \u00e4r okunnigheten, ignoransen. genom att se saker p\u00e5 det s\u00e4tt som buddhismen anser att de verkligen \u00e4r, blir man av med denna okunnighet och s\u00e5ledes \u00e4ven med dukkha. detta \u00e4r den tredje \u00e4dla sanningen. det fullst\u00e4ndiga slutet p\u00e5 dukkha \u00e4r nirvana (pali: nibbana).\n\n\n==== fj\u00e4rde \u00e4dla sanningen ====\nden fj\u00e4rde \u00e4dla sanningen s\u00e4ger att v\u00e4gen till nirvana \u00e4r den \u00e5ttafaldiga v\u00e4gen. i denna ing\u00e5r:\n\nr\u00e4tt f\u00f6rst\u00e5else: f\u00f6rst\u00e5else av de fyra \u00e4dla sanningarna\nr\u00e4tt avsikt: avsikt med grund i v\u00e4nlighet och medk\u00e4nnande, samt avsikt fri fr\u00e5n t\u00f6rstande\nr\u00e4tt tal: avst\u00e5 fr\u00e5n ljugande, vilseledande, s\u00e5rande och l\u00f6st tal eller skvaller.\nr\u00e4tt handling: avst\u00e5 fr\u00e5n att skada levande varelser, att ta saker f\u00f6r givna, samt att beg\u00e5 sexuellt klanderv\u00e4rda handlingar som \u00e4ktenskapsbrott.\nr\u00e4tt levebr\u00f6d: att tj\u00e4na in sitt levebr\u00f6d med r\u00e4tt tal och r\u00e4tt handling. vissa k\u00e4llor (p\u00e5 pali) menar \u00e4ven att r\u00e4tt levebr\u00f6d inkluderar att avst\u00e5 fr\u00e5n att tj\u00e4na sitt levebr\u00f6d genom att k\u00f6pa/s\u00e4lja/tillverka vapen, m\u00e4nniskor, k\u00f6tt, alkohol/droger, och gifter.\nr\u00e4tt anstr\u00e4ngning: f\u00f6rhindra att ogynnsamma sinnesinst\u00e4llningar uppst\u00e5r, \u00f6verge de ogynnsamma sinnesst\u00e4llningar som uppst\u00e5r, framkalla gynnsamma sinnesinst\u00e4llningar, utveckla framkallade gynnsamma sinnesinst\u00e4llningar.\nr\u00e4tt mindfulness: fokus p\u00e5 kroppen, k\u00e4nslor, sinnet och den buddhistiska l\u00e4ran.\nr\u00e4tt koncentration: \u00f6vning och utveckling av jhana (pali) eller dhyana (sanskrit), vilket \u00e4r ben\u00e4mningen p\u00e5 olika meditativa tillst\u00e5nd.den \u00e5ttafaldiga v\u00e4gen kallas ocks\u00e5 f\u00f6r \u201dmittens v\u00e4g\u201d.\n\n\n=== anatta/anatman ===\nenligt buddhismen utg\u00f6r inte kroppen eller den materiella formen n\u00e5got jag eller n\u00e5gon sj\u00e4l. ej heller utg\u00f6r k\u00e4nslor, uppfattningar, mentala formationer och medvetande n\u00e5got jag eller n\u00e5gon sj\u00e4l.i ananda sutta (sn 44.10) fr\u00e5gar en vandrare buddha om det finns ett jag eller inte, och buddha f\u00f6rblir f\u00f6rst tyst. han f\u00f6rklarar sedan att om han sade att det fanns ett jag skulle han bekr\u00e4fta tron hos eternalisterna, som tror att det finns en o\u00e4ndlig och best\u00e5ende sj\u00e4l. skulle han s\u00e4ga att det inte fanns ett jag skulle han ist\u00e4llet bekr\u00e4fta tron hos annihilationisterna, som tror att d\u00f6den inneb\u00e4r slutet p\u00e5 allt. han s\u00e4ger dessutom att om han hade sagt att det inte fanns ett jag, skulle vandraren bli \u00e4nnu mer konfunderad, och fr\u00e5ga om jaget som han hade f\u00f6r fem minuter sedan inte l\u00e4ngre fanns.\n\n\n=== nirvana ===\nnirvana \u00e4r m\u00e5let f\u00f6r det buddhistiska ut\u00f6vandet, och inneb\u00e4r s\u00e5ledes slutet p\u00e5 dukkha. nirvana betyder bokstavligt \u201dslocknad\u201d. nirvana \u00e4r emellertid inte icke-existens, utan ist\u00e4llet definieras begreppet som ett tillst\u00e5nd bortom existens och icke-existens.\n\n\n== ut\u00f6vande ==\n\n\n=== h\u00e4ngivenhet ===\nenligt de flesta buddhistiska traditioner \u00e4r tron viktig och ses som n\u00e5got som m\u00e5ste balanseras med visdom. tron anses dessutom vara en f\u00f6rberedelse f\u00f6r, eller ett komplement till, meditation. \u00e4ven om h\u00e4ngivenheten ofta kan p\u00e5minna om meditation \u00e4r den associerad med moral under triaden \u201dmoral, meditation och visdom\u201d.h\u00e4ngivenheten till buddhor \u2013 och inom mahayana/vajrayana ocks\u00e5 till bodhisattvor \u2013 resulterar ofta i att anh\u00e4ngarna tillber olika slags avbildningar av buddha och/eller bodhisattvor i hemmen likav\u00e4l som i templen. handlingar av h\u00e4ngivenhet sker i hemmet ofta p\u00e5 morgonen och/eller under kv\u00e4llen. man kan bes\u00f6ka templen vilka dagar som helst, men det \u00e4r vanligast i samband med festivaler eller under s\u00e4rskilda h\u00f6gtidsdagar (uposatha). h\u00e4ngivenheten uttrycks ofta genom att man \u00e4rar buddha och/eller bodhisattvorna, vilket inkluderar att \u00e4ra den som avbildningen f\u00f6rest\u00e4ller, ge offerg\u00e5vor samt utf\u00f6ra en akt av recitativt sjungande.\n\n\n==== tillflykt i de tre juvelerna ====\ndet huvudsakliga uttrycket f\u00f6r h\u00e4ngivenhet inom buddhismen \u00e4r att ta sin tillflykt till de tre juvelerna: buddha, dharma (buddhas l\u00e4ra) och sangha (den buddhistiska gemenskapen, i synnerhet inom klosterv\u00e4sendet). detta g\u00f6rs ofta genom att man reciterar att man vill ta sin tillflykt i dessa, och denna recitation upprepas som regel tre g\u00e5nger. \"tillflykt\" avser i detta fall dock inte att dra sig undan och g\u00f6mma sig, utan snarare att det \u00e4r n\u00e5gonting som renar, lyfter och st\u00e4rker sinnet.\n\n\n==== mahayana ====\ninom mahayana och vajrayana \u00e4r avalokiteshvara en vanlig bodhisattva gentemot vilken man ut\u00f6var h\u00e4ngivenhet. i kina \u00e4r han eller hon k\u00e4nd som guanyin. avalokiteshvara \u00e4r bodhisattvan av o\u00e4ndligt medlidande, som i lotussutran beskrivs som en som hj\u00e4lper dem som befinner sig i n\u00f6d.att visa h\u00e4ngivenhet gentemot amitabha \u00e4r n\u00e5got som f\u00f6rekommer inom de flesta mahayanska riktningar, och inom rena land-buddhismen utg\u00f6r detta det huvudsakliga ut\u00f6vandet. inom rena land-buddhismen uttrycks det genom att man reciterar amitabhas namn genom \u201dnianfo\u201d. p\u00e5 kinesiska lyder denna recitation \u201dnan-mo a-mi-tuo fo\u201d och p\u00e5 japanska \u201dnamu amida butsu\u201d.inom nichirenbuddhismen v\u00f6rdas lotussutran. detta g\u00f6rs ofta genom recitation av \u201dna-mu myo-ho ren-ge-kyo\u201d, vars inneb\u00f6rd uttrycker v\u00f6rdnad inf\u00f6r \u201dlotussutran av den r\u00e4tta dharman\u201d.\n\n\n=== etik ===\ni buddhismen utg\u00f6r etiken grunden f\u00f6r den andliga v\u00e4gen. att f\u00e4sta sig vid etiska riktlinjer och regler som om dessa skulle utg\u00f6ra hela den andliga v\u00e4gen, anses dock vara ett hinder f\u00f6r upplysning. dygd anses generera frihet fr\u00e5n samvetskval och \u00e5nger. dygd anses ocks\u00e5 hj\u00e4lpa ut\u00f6vare att genom gl\u00e4dje och n\u00f6je utveckla meditativt lugn och ge insikter och med tiden leda till att man uppn\u00e5r nirvana.buddhistisk etik utg\u00e5r ifr\u00e5n en kombination av det mentala tillst\u00e5ndet (inklusive den avsikt som handlingen utg\u00e5r fr\u00e5n), de omedelbara effekterna av handlingen, och den dygd eller det f\u00f6rhinder som handlingen utg\u00f6r f\u00f6r att uppn\u00e5 nirvana. buddhistisk etik har dock olika niv\u00e5er beroende p\u00e5 ut\u00f6varnas mognad, snarare \u00e4n att den bygger p\u00e5 universella riktlinjer. exempelvis f\u00e5r munkar och nunnor inte ha sex, medan detta \u00e4r till\u00e5tet f\u00f6r lekm\u00e4n.\n\n\n==== sk\u00e4nkande ====\ndan\u0101 eller \u201dsk\u00e4nkande\u201d \u00e4r den prim\u00e4ra goda g\u00e4rningen som buddhister utf\u00f6r. den utg\u00f6r d\u00e4rmed en grund f\u00f6r vidare moralisk och andlig utveckling. fokus ligger huvudsakligen p\u00e5 klosterv\u00e4sendet, d\u00e4r lekm\u00e4n ger g\u00e5vor till munkar och nunnor. dessa g\u00e5vor best\u00e5r av bland annat mat, kl\u00e4der, mediciner och bost\u00e4der. munkarna och nunnorna ger i geng\u00e4ld en g\u00e5va som anses v\u00e4ga tyngre \u00e4n lekm\u00e4nnens g\u00e5vor; den buddhistiska l\u00e4ran. generositet \u00e4r dock inte bara s\u00e5dan generositet som riktas mot klosterv\u00e4sendet, utan inkluderar \u00e4ven generositet som ut\u00f6vas f\u00f6r andra \u00e4ndam\u00e5l. alla sorters givande anses generera god karma, men resultaten av handlingarna anses bli b\u00e4ttre ju renare motivet bakom g\u00e5van \u00e4r. praktiserandet av givmildhet anses dessutom hj\u00e4lpa m\u00e4nniskan i hennes andliga utveckling genom att den bland annat reducerar habeg\u00e4ret.\n\n\n==== tr\u00e4ningsregler ====\nf\u00f6r att kunna utveckla f\u00f6rm\u00e5gan till givmildhet anses praktiserandet av en rad tr\u00e4ningsregler kunna utveckla n\u00f6dv\u00e4ndig moralisk dygd. de fem vanligaste reglerna \u00e4r:\natt avst\u00e5 fr\u00e5n att d\u00f6da levande varelser.\natt avst\u00e5 fr\u00e5n att taga det som inte \u00e4r givet.\natt avst\u00e5 fr\u00e5n sexuellt klanderv\u00e4rda handlingar.\natt avst\u00e5 fr\u00e5n falskt tal.\natt avst\u00e5 fr\u00e5n alkohol och andra droger.under s\u00e4rskilda dagar (uposatha) f\u00f6ljer vissa buddhister \u00e5tta tr\u00e4ningsregler ist\u00e4llet f\u00f6r de ovan uppr\u00e4knade fem. till dessa fem regler l\u00e4ggs d\u00e5 f\u00f6ljande tre regler samt modifieras en regel:\natt avst\u00e5 fr\u00e5n all sexuell aktivitet (modifiering av tr\u00e4ningsregel 3).\natt avst\u00e5 fr\u00e5n att \u00e4ta n\u00e5gonting efter en viss tid mitt p\u00e5 dagen.\natt avst\u00e5 fr\u00e5n att dansa, sjunga, lyssna p\u00e5 musik, \u00e5se underh\u00e5llning, b\u00e4ra kransar, anv\u00e4nda parfym, och smink.\natt avst\u00e5 fr\u00e5n att ligga p\u00e5 h\u00f6ga och lyxiga sovplatser.det finns ocks\u00e5 en grupp om tio tr\u00e4ningsregler och dessa \u00e4r desamma som novismunkar f\u00f6ljer. de \u00e5tf\u00f6ljs dock bara under l\u00e4ngre perioder, till skillnad fr\u00e5n de ovan uppr\u00e4knade \u00e5tta som kan f\u00f6ljas under kortare perioder. n\u00e5gra theravadam\u00e4n, ofta \u00e4ldre, f\u00f6ljer st\u00e4ndigt dessa tio. ett st\u00f6rre antal kvinnor f\u00f6ljer ocks\u00e5 dessa regler p\u00e5 grund av att fullst\u00e4ndig nunneordination inte har varit m\u00f6jlig f\u00f6r kvinnor inom theravada. fullst\u00e4ndig nunneordination har dock nyligen blivit \u00e5terupplivad i sri lanka. skillnaderna i kvinnornas tr\u00e4ningsregler gentemot de \u00e5tta regler som g\u00e4ller f\u00f6r m\u00e4n, \u00e4r f\u00f6ljande:\n\ntr\u00e4ningsregel nummer 7, den som behandlar underh\u00e5llning, smink, parfym och s\u00e5 vidare, \u00e4r uppdelad i tv\u00e5 regler. inneh\u00e5llet \u00e4r dock detsamma.\ntillkommit har en regel som inneb\u00e4r att man ska avst\u00e5 fr\u00e5n att acceptera eller anv\u00e4nda pengar.\n\n\n==== godhet ====\ngodhet (pali: mett\u0101, sanskrit: maitr\u012b) och medlidande (b\u00e5de pali och sanskrit: karu\u1e47\u0101) ses som en del av den andra delen av den \u00e5ttafaldiga v\u00e4gen: r\u00e4tt avsikt.godhet \u00e4r en uppriktig str\u00e4van f\u00f6r att medvetna varelser ska m\u00e5 v\u00e4l, och utg\u00f6r s\u00e5ledes motgiftet till hat och r\u00e4dsla. medlidande och medk\u00e4nsla \u00e4r str\u00e4van efter att alla medvetna varelser ska befrias fr\u00e5n lidandet, och utg\u00f6r s\u00e5ledes motgiftet till grymhet. det finns m\u00e5nga olika s\u00e4tt att \u00f6va p\u00e5 mett\u0101. vanligtvis \u00e4r det en meditationsform d\u00e4r man p\u00e5 flera s\u00e4tt \u00f6nskar andra varelser, s\u00e5v\u00e4l v\u00e4nner som fiender, lycka och v\u00e4lm\u00e5ende.\n\n\n==== vegetarianism ====\ni de tidigaste buddhistiska skrifterna finns det inget f\u00f6rbud mot att \u00e4ta k\u00f6tt. buddhistiska munkar och nunnor \u00e4r beroende av de g\u00e5vor av mat som de f\u00e5r, vilket inneb\u00e4r att de generellt sett inte \u00e4r s\u00e4rskilt petiga med den mat som de f\u00e5r. de f\u00e5r dock inte \u00e4ta k\u00f6tt som har slaktats just f\u00f6r dem, f\u00f6rutsatt att de vet om detta. vegetarianismen \u00e4r emellertid respekterad, och i s\u00e5dana fall sedd som en utvidgning av den f\u00f6rsta tr\u00e4ningsregeln. inom mahayana i ostasien \u00e4r dock vegetarianism vanligare. mahayanska buddhistiska skrifter s\u00e5som lankavatara sutra argumenterar starkt f\u00f6r vegetarianism, \u00e4ven om det inte heller d\u00e4r utg\u00f6r ett absolut krav.\n\n\n=== meditation ===\nn\u00e5gonting som anses viktigt p\u00e5 den buddhistiska v\u00e4gen, \u00e4r utvecklandet av insikt/visdom (pali: pa\u0144\u0144\u0101, sanskrit: praj\u0144\u0101). denna visdom f\u00f6rekommer i tre former vilka \u00e4r grundade i att 1) h\u00f6ra och l\u00e4sa de visdomsord som finns nedskrivna i de buddhistiska skrifterna och som f\u00f6rmedlas av de nu levande buddhistiska l\u00e4rarna, 2) reflektion \u00f6ver dessa l\u00e4rdomar samt 3) meditativ utveckling och kultivering. den tredje aspekten \u00e4r den som anses leda till den \u00e4kta visdomen, den som leder till insikt i hur saker och ting \u201dverkligen \u00e4r\u201d. alla buddhistiska inriktningar har genom \u00f6vningar i h\u00e4ngivenhet n\u00e5gon meditativ aspekt som utf\u00f6rs av de flesta lekm\u00e4n.en vanlig form av meditation \u00e4r samatha (lugn, sinnesfrid) som inbegriper att man fokuserar p\u00e5 ett s\u00e4rskilt objekt och p\u00e5 specifika aspekter av detta objekt. allt eftersom koncentrationen st\u00e4rks, utvecklas den medvetna n\u00e4rvaron (mindfulness). en annan form av meditation \u00e4r vipassana (insikt), d\u00e4r fokus ligger p\u00e5 att utveckla insikt om den uppfattade verkligheten genom att man medvetandeg\u00f6r sin kropp och sitt sinne. i theravada g\u00f6rs detta genom organiserade meditativa \u00f6vningar. i mahayana l\u00e5ter man analytiskt unders\u00f6ka fenomen och detta kulminerar i en f\u00f6rst\u00e5else av sunyata.\n\n\n==== jhana/dhyana ====\njhana, eller dhyana, betyder \u201dtrans\u201d, \u201dabsorption\u201d eller \u201dmeditation\u201d. i theravadatraditionen avser detta de fyra meditativa stadierna som leder till nirvana. i mahayana refererar det till det femte stadiet, paramita eller perfektionen.\n\n\n==== rena land-buddhismen ====\ninom rena land-buddhismen ligger fokus huvudsakligen p\u00e5 ut\u00f6vande av h\u00e4ngivenhet, men traditionen inneh\u00e5ller ocks\u00e5 \u00f6vningar i meditation och kontemplation. rena-landbuddhistisk sjungande recitation kan leda till djup koncentration med ett sinne som kontemplerar amitabha buddha och hans kvalit\u00e9er. i kina praktiseras detta genom att recitera p\u00e5 olika vis, bland annat genom att recitera nan-mo a-mit-tuo fo. ett annat ut\u00f6vningss\u00e4tt \u00e4r att visualisera amitabha och sukhavati (buddhan amitabhas rena buddhaf\u00e4lt) genom en serie av 16 genomf\u00f6rda meditationer.\n\n\n==== zen ====\n\u00e4ven om chan (japanska: zen) \u00e4r en f\u00f6rkortad variant av dhyana/jhana \u00e4r chan- eller zenmeditation inte enbart fokuserad p\u00e5 dhyana/jhana. zen \u00e4r ocks\u00e5 en meditationsform som ut\u00f6vas i ett bredare perspektiv. dess tekniker syftar fr\u00e4mst till att utveckla h\u00f6gt f\u00f6r\u00e4dlade tillst\u00e5nd av n\u00e4rvaro samt att k\u00e4mpa med koans. zazen, sittande meditation, inleds f\u00f6r nyb\u00f6rjaren oftast genom att denne fokuserar p\u00e5 sin andning genom att  r\u00e4kna andetagen i syfte att stilla sinnet. n\u00e4r ut\u00f6varen sedan har utvecklats till en tillr\u00e4ckligt avancerad niv\u00e5, \u00f6verg\u00e5r meditationstekniken till att man \u201dbara sitter\u201d i ett f\u00f6rs\u00f6k att utveckla \u00e4nnu h\u00f6gre niv\u00e5er av medveten n\u00e4rvaro.\n\n\n==== vajrayana ====\nvisualiseringar \u00e4r en central del av tantrisk meditation i vajrayana. komplexa och starka visualiserings\u00f6vningar anv\u00e4nds f\u00f6r att lyfta sinnet till ett djupt tillst\u00e5nd av lugn, f\u00f6r att man i detta tillst\u00e5nd ska kunna fokusera p\u00e5 och identifiera ett bildspr\u00e5k som ses som uttryck f\u00f6r sinnets basala \u00e4kthet. i n\u00e4sta stadium av utveckling ska man kunna sl\u00e4ppa taget om bildspr\u00e5ket f\u00f6r att kunna utveckla insikt om sinnets natur. detta kan ses som en form av samatha- och vipassanameditation utvecklad genom generering och manipulering av mentala bilder.\n\n\n=== munkar och nunnor ===\nmunkar och nunnor lever enligt vinaya, en kategori av texter som bland annat inneh\u00e5ller en rad levnadsregler s\u00e5v\u00e4l f\u00f6r munkarna som f\u00f6r nunnorna. regelsamlingarna ben\u00e4mns patimokkha (pali) eller pratimoksa (sanskrit), och varje regel kommer med en historia om varf\u00f6r den blev uppr\u00e4ttad. i theravada har munkarna 227 regler, och nunnorna 311 regler, att leva efter. i vajrayana har munkarna 258 och nunnorna 366 regler, och i mahayana har munkarna 250 och nunnorna 348 regler.klosterlivet kan indelas i personliga, gemensamma och pastorala aktiviteter. personliga aktiviteter innefattar bland annat att f\u00f6lja levnadsreglerna och att meditera och studera buddhismen (vilket kan inkludera studier i spr\u00e5k s\u00e5som pali och sanskrit). munkar och nunnor har sedan tidig buddhism ofta specialiserat sig p\u00e5 antingen studier eller meditation.\u00e4ven om munkar och nunnor tillbringar en del tid i ensam meditation, \u00e4r klosterlivet uppbyggt och underst\u00f6tt av en livsstil baserad p\u00e5 gemenskap. de delar v\u00e4rderingar och ideal, och gemenskapen (sangha) st\u00f6der den andliga utvecklingen hos individerna medelst en solidaritet som uttrycks genom exempelvis att man l\u00e4r varandra, ett \u00f6msesidigt erk\u00e4nnande av or\u00e4tta handlingar, och ett minimalt privatliv. idealet \u00e4r dessutom att allas \u00e4godelar ska delas inom gemenskapen.buddhistiska munkar och nunnor har sedan l\u00e4nge haft goda relationer med lekm\u00e4nnen, bland annat genom att verka som goda exempel f\u00f6r dem. i theravadal\u00e4nder \u00e4r abboten som regel den mest respekterade och inflytelserike mannen i den by i vilken klostret \u00e4r bel\u00e4get, och han blir bland annat d\u00e4rf\u00f6r upps\u00f6kt f\u00f6r personliga r\u00e5d i m\u00e5nga \u00e4renden. dessutom undervisar munkar och nunnor lekm\u00e4n i bland annat klostren, deltar vid begravningar och vid minnesstunder i hemmen. de buddhistiska klostren och de munkar och nunnor som \u00e4r knutna till dessa, g\u00f6r ocks\u00e5 lekm\u00e4nnen m\u00e5nga andra tj\u00e4nster, d\u00e4ribland f\u00f6rser dem som kommer till klostren med husrum, ger dem instruktioner i hur de b\u00f6r meditera, leder ritualerna vid begravningar, och s\u00e5 vidare.\n\n\n==== skogskloster ====\ninom theravada \u00e4r skogskloster ofta mer strikta \u00e4n andra kloster, och de specialiserar sig i h\u00f6g grad p\u00e5 meditation. n\u00e5gra vanliga karakt\u00e4rsdrag hos ut\u00f6vare i dessa kloster \u00e4r att leva enbart p\u00e5 mat fr\u00e5n allmoserundor, att bara intaga ett m\u00e5l mat om dagen, att detta m\u00e5l f\u00f6rt\u00e4res omkring klockan 10, att \u00e4ta enbart fr\u00e5n allmosesk\u00e5len, samt att leva minst 800 meter fr\u00e5n n\u00e4rmsta by. n\u00e5gra av de mest v\u00e4lrespekterade munkarna i thailand har varit munkar inom denna tradition. exempel p\u00e5 dessa \u00e4r ajahn mun buridatta (1870\u20131949) och hans l\u00e4rjunge ajahn chah (1918\u20131992).\n\n\n==== japan ====\nunder 800-talet avvisade saicho, grundaren av den mahayanska traditionen tendai, de vanliga levnadsreglerna f\u00f6r munkar, och inf\u00f6rde ist\u00e4llet de 55 bodhisattvareglerna som \u00e5terfinns i brahmajala-sutra. dogen, grundaren av soto zen, f\u00f6respr\u00e5kade ocks\u00e5 andra typer av regler \u00e4n de traditionella vinayareglerna.\u00e5r 1872 best\u00e4mde den sittande regeringen i japan att samtliga munkar i landet skulle f\u00e5 gifta sig. som resultat av detta lever f\u00e5 av japans munkar i dag i celibat; f\u00f6r nunnorna kvarst\u00e5r dock best\u00e4mmelsen om celibat. \u00e5r 1872 best\u00e4mdes det samtidigt att munkar ocks\u00e5 fick \u00e4ta k\u00f6tt. munkar inom zentraditionen f\u00f6rblir dock f\u00f6r det mesta vegetarianer, men munkar inom andra traditioner \u00e4r k\u00e4nda f\u00f6r att b\u00e5de \u00e4ta k\u00f6tt och dricka alkohol. klosterlivet ses numera som en tr\u00e4ning inf\u00f6r att bli en pr\u00e4st som utf\u00f6r ritualer vid exempelvis begravningar. templen g\u00e5r generellt sett i arv fr\u00e5n en generation till en annan.\n\n\n== buddhistiska skrifter ==\ndagens buddhistiska riktningar har inte samma skriftkanon. theravada har en skriftsamling skriven p\u00e5 pali: palikanonen. mahayana har den kinesiska kanonen, och vajrayana har den tibetanska kanonen. alla dessa skriftsamlingar kan delas upp i ett system kallat tripitaka (sanskrit) eller tipitaka (pali), men i dagsl\u00e4get anv\u00e4nds termen tripitaka fr\u00e4mst f\u00f6r att referera till de tidiga buddhistiska skriftsamlingarna, och theravadas skriftkanon. delar av de tidiga buddhistiska inriktningarnas tripitakor finns bevarade i den kinesiska buddhismens skriftkanon och den tibetanska buddhismens skriftkanon.\n\n\n== referenser ==\n\n\n=== noter ===\n\n\n=== tryckta k\u00e4llor ===\nkulananda (1998) en v\u00e4gledning till buddhismen. stockholm: svenska f\u00f6rlaget.\nwilliams, paul (2009). \"mah\u0101y\u0101na buddhism: the doctrinal foundations: 2nd edition\". routledge isbn 0-203-42847-1\nconze, edward (2008). buddhism: a short history\", oneworld publications, isbn 978-1-85168-568-4\nlamotte, \u00e9tienne, sara webb-boin (\u00f6vers\u00e4ttning), jean dantinne (\u00f6vers\u00e4ttning) (1988) history of indian buddhism peeters press louvain-paris isbn 90-6831-100-x\nhirakawa, akira (1990) a history of indian buddhism: from sakyamuni to early mahayana. university of hawaii press. isbn 0-8248-1203-4\ngethin, rupert (1998). the foundations of buddhism oxford university press. isbn 0-19-289223-1\nwilliams, paul & tribe, anthony (2000). buddhist thought: a complete introduction to the indian tradition routledge isbn 0-203-18593-5\nharvey, peter (2013). an introduction to buddhism: teachings, history and practices cambridge university press isbn 978-0-521-85942-4\nirons, edward (2008). encyclopedia of buddhism facts on file inc. isbn 978-0-8160-5459-6\ntaiz, emily (2005). introduction to the world's major religions greenwood publishing group. (10)isbn 0313336342 (13)isbn 978-0313336348\nkeown, damien & prebish, charles s. (2013) encyclopedia of buddhism routledge (10)isbn 0415314143 (13)isbn 978-0415314145\nrahula, walpola (1959) what the buddha taught\npowers, john (2014) the buddhist world routledge isbn 9780415610445\nbaroni, helen j. (2004) the illustrated encyclopedia of zen buddhism rosen publishing group,u.s. (10)isbn 0823922405 (13)isbn 978-0823922406\n\n\n== externa l\u00e4nkar ==\n wikimedia commons har media som r\u00f6r buddhism."