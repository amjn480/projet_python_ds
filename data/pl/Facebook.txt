"facebook (skr. fb) \u2013 serwis spo\u0142eczno\u015bciowy, w ramach kt\u00f3rego zarejestrowani u\u017cytkownicy mog\u0105 tworzy\u0107 sieci i grupy, dzieli\u0107 si\u0119 wiadomo\u015bciami i zdj\u0119ciami oraz korzysta\u0107 z aplikacji, b\u0119d\u0105cy w\u0142asno\u015bci\u0105 meta platforms z siedzib\u0105 w menlo park. serwis by\u0142 notowany w rankingu alexa na miejscu 7.\nzosta\u0142 uruchomiony 4 lutego 2004 na uniwersytecie harvarda i by\u0142 pocz\u0105tkowo przeznaczony przede wszystkim dla os\u00f3b studiuj\u0105cych na tej uczelni. jego g\u0142\u00f3wnym autorem jest mark zuckerberg (obecnie pe\u0142ni on funkcj\u0119 dyrektora generalnego).\nw pa\u017adzierniku 2010 na ekrany kin wszed\u0142 film the social network ukazuj\u0105cy histori\u0119 portalu facebook (pierwotnie thefacebook) i jego za\u0142o\u017cycieli. w zako\u0144czeniu filmu podano szacunkow\u0105 warto\u015b\u0107 portalu i wynosi\u0142a ona 25 miliard\u00f3w dolar\u00f3w.\nw czerwcu 2017 liczba u\u017cytkownik\u00f3w na ca\u0142ym \u015bwiecie wynosi\u0142a prawie 2 miliardy, a dziennie aktywnych jest prawie 1,3 mld os\u00f3b. \u015bredni wiek u\u017cytkownika serwisu w 2012 roku wynosi\u0142 22 lata. dane zgromadzone na facebooku to ponad 980 petabajt\u00f3w, co 24 godziny przybywa ponad 0,5 petabajta. przeci\u0119tny u\u017cytkownik sp\u0119dza na facebooku oko\u0142o 21 minut dziennie.\n\n\n== historia ==\n\n\n=== utworzenie ===\nzuckerberg, jako student uniwersytetu harvarda, w 2003 roku stworzy\u0142 serwis stron\u0119 face mash s\u0142u\u017c\u0105c\u0105 przegl\u0105daniu zdj\u0119\u0107 innych student\u00f3w tej uczelni. nast\u0119pnie, w dniu 4 lutego 2004 stworzy\u0142 wraz z grup\u0105 student\u00f3w serwis spo\u0142eczno\u015bciowy on-line thefacebook, w ramach kt\u00f3rego zarejestrowani u\u017cytkownicy mogli odszukiwa\u0107 i kontynuowa\u0107 szkolne znajomo\u015bci oraz dzieli\u0107 si\u0119 wiadomo\u015bciami i zdj\u0119ciami. utworzenie kodu \u017ar\u00f3d\u0142owego strony zaj\u0119\u0142o mu 2 tygodnie. serwis bardzo szybko uzyska\u0142 ogromne zainteresowanie w\u015br\u00f3d student\u00f3w i osi\u0105gn\u0105\u0142 sukces na harvardzie. ponad \u2154 student\u00f3w zarejestrowa\u0142o si\u0119 na nowo powsta\u0142ej stronie ju\u017c w pierwszych 2 tygodniach jej funkcjonowania.\nw\u00f3wczas zuckerberg zdecydowa\u0142 si\u0119 rozszerzy\u0107 zasi\u0119g serwisu na inne szko\u0142y. rozpocz\u0105\u0142 wsp\u00f3\u0142prac\u0119 ze swym wsp\u00f3\u0142lokatorem dustinem moskovitzem. kolejnymi uczelniami, kt\u00f3re obj\u0119to zasi\u0119giem serwisu, by\u0142y uniwersytet stanforda, yale i columbia, a nast\u0119pnie pozosta\u0142e uczelnie z ligi bluszczowej oraz szko\u0142y bosto\u0144skie.\nlatem, na pocz\u0105tku dzia\u0142alno\u015bci serwisu, zuckerberg i moskovitz rozszerzyli zasi\u0119g jego dzia\u0142alno\u015bci na prawie 30 szk\u00f3\u0142.\n\n\n=== kalifornia ===\nlatem 2004 mark zuckerberg, dustin moskovitz, dziewczyna zuckerberga hilary shinn oraz grupa ich znajomych przenie\u015bli si\u0119 do palo alto w kalifornii. wynaj\u0119li tam ma\u0142y dom, kt\u00f3ry pos\u0142u\u017cy\u0142 im za pierwsze biuro. pod koniec lata zuckerberg spotka\u0142 petera thiela, kt\u00f3ry zainwestowa\u0142 w powstaj\u0105ce przedsi\u0119biorstwo. par\u0119 miesi\u0119cy p\u00f3\u017aniej powsta\u0142o biuro na university avenue w centrum miasta. obecnie firma ma swoj\u0105 siedzib\u0119 w czterech budynkach, kt\u00f3re tworz\u0105, jak to zuckerberg nazywa, \u201ekampus miejski\u201d w centrum palo alto.\n\n\n=== news feed ===\n5 wrze\u015bnia 2006 w serwisie facebook uruchomiono tzw. news feed, czyli list\u0119, na kt\u00f3rej widoczne by\u0142o, co znajomi robili aktualnie na stronie serwisu. spotka\u0142o si\u0119 to z fal\u0105 krytyki skierowan\u0105 na zuckerberga. twierdzono, \u017ce narz\u0119dzie to jest niepotrzebne \u2013 okre\u015blono je jako narz\u0119dzie do cyberstalkingu (internetowego n\u0119kania, prze\u015bladowania, osaczania). trzy dni p\u00f3\u017aniej zuckerberg odpowiedzia\u0142 na fal\u0119 krytyki listem otwartym, w kt\u00f3rym przeprosi\u0142 u\u017cytkownik\u00f3w serwisu za swoje przedsi\u0119wzi\u0119cie.\n\n\n=== warto\u015b\u0107 rynkowa ===\n24 pa\u017adziernika 2007 opublikowano w prasie informacje, \u017ce firma microsoft kupi\u0142a cz\u0119\u015b\u0107 akcji facebook. by\u0142o to 1,6% za kwot\u0119 240 milion\u00f3w dolar\u00f3w ameryka\u0144skich. szacunkowa warto\u015b\u0107 facebooka wynosi\u0142a wtedy 15 mld usd.\n\n\n=== polska wersja j\u0119zykowa ===\nod maja 2008 dzia\u0142a polska wersja j\u0119zykowa serwisu, uruchomiona dzi\u0119ki t\u0142umaczeniom wykonanym przez u\u017cytkownik\u00f3w.\n\n\n=== facebook lite ===\nw kwietniu 2009 zosta\u0142a oddana do u\u017cytku wersja \u201elite\u201d. by\u0142a to uproszczona wersja serwisu, pozbawiona np. facebook chat, przeznaczona przede wszystkim dla ludzi posiadaj\u0105cych s\u0142absze komputery b\u0105d\u017a \u0142\u0105cza internetowe. facebook lite zosta\u0142 wy\u0142\u0105czony bez dodatkowych wyja\u015bnie\u0144 w dniu 20 kwietnia 2010. osoby pracuj\u0105ce przy projekcie skupione zosta\u0142y wok\u00f3\u0142 us\u0142ugi facebook questions.\n\n\n== aspekty techniczne ==\nfacebook zosta\u0142 napisany w j\u0119zyku php, kt\u00f3ry nast\u0119pnie jest t\u0142umaczony za pomoc\u0105 autorskiego narz\u0119dzia \u2013 hiphop for php na c++, co ma si\u0119 przek\u0142ada\u0107 na zredukowanie o 50% obci\u0105\u017cenia serwer\u00f3w.\n\n\n== funkcje ==\nserwis przeszed\u0142 wiele zmian wizualnych, co nie zawsze spotyka\u0142o si\u0119 z aprobat\u0105 u\u017cytkownik\u00f3w; najwi\u0119kszy sprzeciw pojawi\u0142 si\u0119 po zmianach strony g\u0142\u00f3wnej \u2013 zamiast statycznej zawarto\u015bci w formie wirtualnej wizyt\u00f3wki spotykanej w tego typu serwisach, pojawi\u0142 si\u0119 mikroblog wraz z powiadomieniami aplikacji. facebook oferuje wewn\u0119trzn\u0105 platform\u0119 aplikacji internetowych, dzi\u0119ki kt\u00f3rej ka\u017cdy z u\u017cytkownik\u00f3w mo\u017ce napisa\u0107 w\u0142asny program i udost\u0119pnia\u0107 go innym u\u017cytkownikom. platforma ta umo\u017cliwia r\u00f3wnie\u017c zarabianie pieni\u0119dzy tw\u00f3rcom, poprzez oferowanie zawarto\u015bci premium (np. dodatkowe przedmioty w grach, wirtualne pieni\u0105dze wykupowane za prawdziw\u0105 walut\u0119); a tak\u017ce umo\u017cliwia komunikowanie si\u0119 program\u00f3w zewn\u0119trznych, serwis\u00f3w z facebookiem \u2013 wiele serwis\u00f3w internetowych (m.in. digg, lifehacker.com, crunchgear.com) oferuje mo\u017cliwo\u015b\u0107 \u201epodpi\u0119cia\u201d konta z wykorzystaniem nazwy i has\u0142a u\u017cytkownika facebooka, co jest w\u0142asn\u0105 wersj\u0105 rozproszonego uwierzytelnienia openid (funkcja nosi nazw\u0119 facebook connect). serwis oferuje r\u00f3wnie\u017c wewn\u0119trzny komunikator, kt\u00f3ry umo\u017cliwia komunikacj\u0119 poprzez programy zewn\u0119trzne obs\u0142uguj\u0105ce protok\u00f3\u0142 xmpp.\nw lutym 2014 portal wprowadzi\u0142 przy wsp\u00f3\u0142pracy ze \u015brodowiskami lgbt wi\u0119ksz\u0105 liczb\u0119 mo\u017cliwych do wybrania p\u0142ci, z my\u015bl\u0105 o osobach transgender.\n\n\n=== dodatkowe funkcje ===\nfacebook posiada tak\u017ce wiele typowych funkcji obecnych w innych serwisach spo\u0142eczno\u015bciowych, takich jak: albumy ze zdj\u0119ciami, blog, notes, ksi\u0105\u017cka adresowa, lista znajomych, grupy u\u017cytkownik\u00f3w, blokowanie u\u017cytkownik\u00f3w, poczta wewn\u0119trzna.\n\n\n==== o\u015b czasu ====\nw grudniu 2011 wprowadzono o\u015b czasu, nowy rodzaj profilu, kt\u00f3ry pozwala na dodawanie \u201ewydarze\u0144 z \u017cycia\u201d (np. uko\u0144czenia szko\u0142y, pierwszego spotkania z dan\u0105 osob\u0105, podr\u00f3\u017cy czy z\u0142amanej ko\u015bci itp.) oraz post\u00f3w z ustawion\u0105 dat\u0105 w przesz\u0142o\u015bci. dodatkowo generowana jest mapa ze wszystkimi odwiedzonymi przez u\u017cytkownika miejscami.\nfacebook oferuje r\u00f3wnie\u017c ka\u017cdemu u\u017cytkownikowi mo\u017cliwo\u015b\u0107, aby adres www do jego profilu sk\u0142ada\u0142 si\u0119 z ci\u0105gu przypadkowych cyfr b\u0105d\u017a wybranej przez siebie nazwy u\u017cytkownika.\nfacebook we wsp\u00f3\u0142pracy z cisco oferuje r\u00f3wnie\u017c specjalne modemy dla firm oraz przedsi\u0119biorstw, kt\u00f3re pozwol\u0105 ich klientom na darmowy dost\u0119p do internetu w zamian za podstawowe dane demograficzne przekazywane firmie oferuj\u0105cej internet.\n\n\n==== facebook messenger ====\n13 listopada 2013 zosta\u0142a wydana nowa wersja 3.0 aplikacji facebook messenger dla ios i androida. nowa wersja pozwala korzysta\u0107 z numeru telefonu do wysy\u0142ania wiadomo\u015bci do wszystkich numer\u00f3w bez konieczno\u015bci bycia znajomymi na facebooku. podobn\u0105 funkcj\u0119 ma aplikacja whatsapp, kt\u00f3ra zosta\u0142a wykupiona za 16 mld dolar\u00f3w przez facebooka. w lipcu 2015 wprowadzono mo\u017cliwo\u015b\u0107 korzystania z aplikacji facebook messenger bez rejestracji w serwisie facebook. opcja za\u0142o\u017cenia konta w aplikacji bez rejestracji w serwisie facebook by\u0142a dost\u0119pna do 2019 roku. pod koniec 2019 r. facebook zmodyfikowa\u0142 regulamin, zmieniaj\u0105c spos\u00f3b korzystania z komunikatora i narzucaj\u0105c wym\u00f3g posiadania konta w serwisie facebook przy zak\u0142adaniu nowego konta w komunikatorze. zmiany wprowadzone pod koniec 2019 roku nie dotycz\u0105 jedynie tych u\u017cytkownik\u00f3w, kt\u00f3rzy ju\u017c posiadaj\u0105 swoje konta w komunikatorze.\n\n\n== krytyka ==\n\n\n=== wp\u0142yw na psychik\u0119 ===\nrozw\u00f3j funkcji serwisu i wzrost jego popularno\u015bci spowodowa\u0142, \u017ce niekt\u00f3rzy naukowcy zacz\u0119li ostrzega\u0107 przed mo\u017cliwo\u015bci\u0105 uzale\u017cnienia od facebooka. problem ten dotyczy przede wszystkim m\u0142odych ludzi, kt\u00f3rzy sp\u0119dzaj\u0105 na facebooku kilka godzin dziennie. wed\u0142ug naukowc\u00f3w nie mog\u0105 oni poradzi\u0107 sobie z rosn\u0105cym zaanga\u017cowaniem w to, co dzieje si\u0119 aktualnie na facebooku. presja zalogowania si\u0119 i sprawdzenia informacji dotycz\u0105cych znajomych, obejrzenia ich najnowszych zdj\u0119\u0107 oraz por\u00f3wnania wynik\u00f3w gier, czy test\u00f3w jest tak silna, \u017ce zapominaj\u0105 oni o innych aspektach \u017cycia.\nserwis jest te\u017c krytykowany za przyczynianie si\u0119 do gorszych wynik\u00f3w w nauce (w por\u00f3wnaniu z uczniami, kt\u00f3rzy go nie u\u017cywaj\u0105) oraz za kszta\u0142towanie osobowo\u015bci narcystycznej.\nw 2012 facebook organizowa\u0142 na pr\u00f3bie 700 tysi\u0119cy u\u017cytkownik\u00f3w eksperyment psychologiczny, maj\u0105cy na celu stwierdzi\u0107, czy da si\u0119 manipulowa\u0107 uczuciami os\u00f3b przez internet, za\u015b informacja o kontrowersyjnym eksperymencie wysz\u0142a na jaw w 2014 roku.\nw pa\u017adzierniku 2021 r. by\u0142a pracownica facebooka frances haugen powo\u0142uj\u0105c si\u0119 na wewn\u0119trzne dokumenty firmy, zezna\u0142a przed ameryka\u0144skim senatem oraz brytyjsk\u0105 komisj\u0105 parlamentarn\u0105, i\u017c algorytmy facebooka s\u0105 zaprojektowane w taki spos\u00f3b aby promowa\u0107 kontrowersyjne tre\u015bci, szerzy\u0107 nienawi\u015b\u0107 oraz radykalizowa\u0107 u\u017cytkownik\u00f3w. podsycanie powstaj\u0105cych w ten spos\u00f3b konflikt\u00f3w ma by\u0107 korzystne dla firmy, poniewa\u017c anga\u017cuje to u\u017cytkownik\u00f3w do d\u0142u\u017cszego sp\u0119dzania czasu w serwisie.\n\n\n=== gromadzenie i wykorzystywanie danych u\u017cytkownik\u00f3w ===\npliki cookies \u0142adowane przez serwis zapami\u0119tuj\u0105 wszystkie strony, kt\u00f3re maj\u0105 powi\u0105zanie z facebookiem. w zwi\u0105zku z czym czasami cz\u0119\u015b\u0107 \u017cycia os\u00f3b zarejestrowanych na facebooku jest rejestrowana, nawet po wylogowaniu. facebook \u015bledzi tak\u017ce osoby, kt\u00f3re nie posiadaj\u0105 nawet konta na portalu.\nw stanach zjednoczonych facebook zosta\u0142 skazany na wp\u0142at\u0119 10 milion\u00f3w dolar\u00f3w na cele charytatywne za wykorzystywanie wizerunku u\u017cytkownik\u00f3w wbrew ich woli i wiedzy.\nzmieniono tak\u017ce interfejs centrum aplikacji, w wyniku czego trudniej jest jednoznacznie okre\u015bli\u0107, jakie dane przekazujemy serwisowi oraz tw\u00f3rcy aplikacji podczas korzystania z danego programu lub gry.\nserwis planuje tak\u017ce udost\u0119pni\u0107 reklamodawcom adresy e-mail oraz numery telefon\u00f3w swoich u\u017cytkownik\u00f3w.\nkontrowersje wzbudza tak\u017ce ilo\u015b\u0107 danych, kt\u00f3re facebook zbiera na temat os\u00f3b z niego korzystaj\u0105cych. znana jest sytuacja, gdy max schrems \u2013 austriacki student prawa \u2013 wys\u0142a\u0142 do siedziby serwisu oficjalny list z pro\u015bb\u0105 o udost\u0119pnienie mu danych, jakie zosta\u0142y zgromadzone na jego temat, w czasie gdy posiada\u0142 konto na facebooku. pro\u015bba zosta\u0142a rozpatrzona po my\u015bli schremsa i dosta\u0142 on p\u0142yt\u0119 cd ze wszystkimi informacjami na temat jego aktywno\u015bci (np. posty na jego profilu, korespondencja ze znajomymi czy te\u017c linki kt\u00f3re \u201epolubi\u0142\u201d). niepok\u00f3j schremsa wzbudzi\u0142o to, i\u017c dane te by\u0142y przechowywane na serwerach facebooka, mimo \u017ce nie posiada\u0142 ju\u017c w nim konta. spraw\u0105 zainteresowa\u0142 si\u0119 irlandzki komisarz ochrony danych osobowych, kt\u00f3ry postanowi\u0142 si\u0119 przyjrze\u0107 problemowi.\nfirma jest te\u017c pos\u0105dzana o szpiegowanie u\u017cytkownik\u00f3w i wdra\u017canie nowych funkcji bez jakichkolwiek ostrze\u017ce\u0144 (czasami zdarza si\u0119, \u017ce s\u0105 jednocze\u015bnie domy\u015blnie w\u0142\u0105czone) i monitoring w zamian za dodatkowe mo\u017cliwo\u015bci.\nw 2019 roku federalna komisja handlu na\u0142o\u017cy\u0142a na serwis facebook kar\u0119 w wysoko\u015bci 5 mld dolar\u00f3w, za umo\u017cliwienie dost\u0119pu firmie cambridge analytica do danych 87 mln swoich u\u017cytkownik\u00f3w. firma ta dla swoich klient\u00f3w wykorzystywa\u0142a pozyskane dane, do profilowania u\u017cytkownik\u00f3w wzgl\u0119dem ich preferencji politycznych i mia\u0142a wp\u0142ywa\u0107 na ich decyzje polityczne. afera wywo\u0142a\u0142a mi\u0119dzynarodowy skandal, a na\u0142o\u017cona na facebook kara by\u0142a najwy\u017csz\u0105 jak\u0105 kiedykolwiek zastosowano wobec firmy technologicznej w stanach zjednoczonych.\n\n\n=== cenzura ===\nwzgl\u0119dem facebooka pojawiaj\u0105 si\u0119 oskar\u017cenia o stosowanie cenzury i polityczn\u0105 stronniczo\u015b\u0107. zwr\u00f3cono uwag\u0119, i\u017c z serwisu cz\u0119sto usuwane s\u0105 tre\u015bci o charakterze prawicowym i konserwatywnym. przedstawiciele facebooka argumentuj\u0105 jednak, i\u017c odpowiadaj\u0105 za to algorytmy, a nie preferencje ideologiczne pracownik\u00f3w.  pod adresem facebooka stosowane s\u0105 r\u00f3wnie\u017c oskar\u017cenia o tolerowanie na portalu symboliki oraz tre\u015bci zwi\u0105zanych z komunizmem, przy jednoczesnym usuwaniu symboliki i tre\u015bci zwi\u0105zanych z nacjonalizmem.\nw kwietniu 2020 roku pod naciskiem rz\u0105du wietnamu (gro\u017c\u0105cemu wy\u0142\u0105czeniem serwer\u00f3w firmy na terenie tego pa\u0144stwa), facebook zgodzi\u0142 si\u0119 cenzurowa\u0107 tre\u015bci maj\u0105ce charakter antyrz\u0105dowy (osoby zlokalizowane w wietnamie maj\u0105 mie\u0107 zablokowany dost\u0119p do post\u00f3w o takiej tre\u015bci). w sierpniu 2020 roku rz\u0105d tajlandii (gro\u017c\u0105c poniesieniem konsekwencji karnych przez przedstawicieli facebooka w tym kraju) wym\u00f3g\u0142 na firmie zamkni\u0119cie grupy royalist marketplace (zrzeszaj\u0105cej ok. 1 mln cz\u0142onk\u00f3w), na kt\u00f3rej zamieszczane by\u0142y tre\u015bci krytyczne wobec tajskiej rodziny kr\u00f3lewskiej. przedstawiciele facebooka zapowiedzieli powzi\u0119cie krok\u00f3w prawnych przeciwko rz\u0105dowi tajlandii, ze wzgl\u0119du na \u0142amanie w ten spos\u00f3b wolno\u015bci s\u0142owa.\noskar\u017cenia o cenzur\u0119 przybra\u0142y na sile po zablokowaniu na tym serwisie konta prezydenta donalda trumpa w zwi\u0105zku z zamieszkami oraz wdarciem si\u0119 jego zwolennik\u00f3w na kapitol 6 stycznia 2021 roku (zob. atak na kapitol stan\u00f3w zjednoczonych). wg o\u015bwiadczenia marka zuckerberga interwencja ta podyktowana by\u0142a trosk\u0105 o deeskalacj\u0119 konfliktu i powstrzymanie przemocy, jednak wg wielu komentator\u00f3w dzia\u0142ania takie s\u0105 ograniczeniem wolno\u015bci s\u0142owa oraz ukazuj\u0105 zaanga\u017cowanie serwisu w polityk\u0119.\n\n\n=== praktyki monopolistyczne ===\nfacebook oskar\u017cany jest o praktyki monopolistyczne, a od grudnia 2020 r. w stanach zjednoczonych prowadzone jest przeciwko niemu post\u0119powanie w tej sprawie, zainicjowane przez federaln\u0105 komisj\u0119 handlu. z kolei w lutym 2021 roku, facebook zablokowa\u0142 obywatelom australii mo\u017cliwo\u015b\u0107 publikowania tre\u015bci informacyjnych. by\u0142a to forma protestu wobec wprowadzenia przez tamtejsze w\u0142adze op\u0142aty od korporacji pobieranej z tytu\u0142u publikacji tre\u015bci informacyjnych ze \u017ar\u00f3de\u0142 spoza medi\u00f3w spo\u0142eczno\u015bciowych. \nw czerwcu 2021 r. federalny s\u0105d w waszyngtonie odrzuci\u0142 dwa pozwy zarzucaj\u0105ce facebookowi stosowanie praktyk monopolistycznych w zwi\u0105zku z przej\u0119ciem aplikacji whatsapp. w pierwszym pozwie, w\u0142adze stanowe zarzuci\u0142y i\u017c w wyniku pozyskania whatsappa i instagrama ograniczy\u0142 ich interoperacyjno\u015b\u0107 z innym aplikacjami. s\u0105d stwierdzi\u0142, \u017ce pozew zosta\u0142 wniesiony po wymaganym terminie pi\u0119ciu lat (przej\u0119cie whatsappa mia\u0142o miejsce w 2014 r.). drugi pozew wniesiony przez federaln\u0105 komisj\u0119 handlu (ftc), w kt\u00f3rym agencja zarzuci\u0142a firmie facebook, i\u017c pozyskuj\u0105c instagrama i whatsappa wyeliminowa\u0142a potencjalnie zagra\u017caj\u0105cych jej konkurent\u00f3w, dosta\u0142 czas na uzupe\u0142nienie wniosku. \n\n\n== plagiaty ==\n19 lipca 2008 facebook z\u0142o\u017cy\u0142 wniosek do s\u0105du w san jos\u00e9 w kalifornii o ukaranie studivz \u2013 niemieckoj\u0119zycznej platformy o podobnym charakterze, kt\u00f3rej zarzuca plagiat (kradzie\u017c w\u0142asno\u015bci intelektualnej). por\u00f3wnywalnie w innym procesie zako\u0144czonym ich przegran\u0105 tw\u00f3rcy facebooka zostali oskar\u017ceni o to samo przez braci camerona i tylera winklevoss\u00f3w, kt\u00f3rym musieli wyp\u0142aci\u0107 65 mln dolar\u00f3w odszkodowania.\n\n\n== film o facebooku ==\nw 2010 zosta\u0142 nakr\u0119cony film obyczajowy the social network w re\u017cyserii davida finchera opowiadaj\u0105cy o powstaniu facebooka wykonany na podstawie ksi\u0105\u017cki bena mezricha miliarderzy z przypadku (ang. the accidental billionaires). \u015bwiatowa premiera mia\u0142a miejsce 24 wrze\u015bnia 2010. film otrzyma\u0142 wiele nagr\u00f3d, w tym trzy oscary (za scenariusz adaptowany, monta\u017c i muzyk\u0119) i cztery z\u0142ote globy. film nie przedstawia jednak prawdziwych scen z \u017cycia bohater\u00f3w ani nie ukazuje faktycznych relacji mi\u0119dzy nimi.\n\n\n== facebook dla programist\u00f3w ==\nfacebook dostarcza tak\u017ce api dla swojego portalu, dzi\u0119ki czemu programi\u015bci mog\u0105 wykorzystywa\u0107 funkcjonalno\u015bci portalu w swoich aplikacjach. dost\u0119pne s\u0105 sdk dla wielu j\u0119zyk\u00f3w i platform:\n\nandroid\nc#\niphone\njava\njavascript\nphp\npython.dodatkowo istnieje sdk dla j\u0119zyka c#, dzi\u0119ki czemu mo\u017cliwe jest pisanie aplikacji w tym j\u0119zyku dla r\u00f3\u017cnych platform, kt\u00f3re wspiera .net framework:\nfacebook c# sdk.\nfacebook udost\u0119pnia tak\u017ce likeboxy i inne pluginy, kt\u00f3re mo\u017cna doda\u0107 do tre\u015bci innych stron.\n\n\n== przypisy ==\n\n\n== linki zewn\u0119trzne ==\nstrona g\u0142\u00f3wna facebook"