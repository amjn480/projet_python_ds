"vene\u00e7uela (castell\u00e0: venezuela), oficialment la rep\u00fablica bolivariana de vene\u00e7uela (castell\u00e0: rep\u00fablica bolivariana de venezuela), \u00e9s un estat situat a la costa nord de sud-am\u00e8rica. el territori vene\u00e7ol\u00e0 inclou, a m\u00e9s, diverses illes localitzades al mar carib. vene\u00e7uela limita amb la guyana a l'est, el brasil al sud, i col\u00f2mbia a l'oest. les illes de trinitat i tobago, grenada, saint lucia, barbados, cura\u00e7ao, bonaire, aruba, saint vincent i les grenadines i les antilles sota el vent es troben a prop de la costa vene\u00e7olana.\ncom a antiga col\u00f2nia espanyola, vene\u00e7uela es va independitzar el 1821. mant\u00e9 disputes territorials amb guayana (l'\u00e0rea d'essequibo) i amb col\u00f2mbia (al golf de vene\u00e7uela). en l'actualitat, la rep\u00fablica bolivariana de vene\u00e7uela \u00e9s coneguda per la seva ind\u00fastria petroliera i la biodiversitat ambiental del seu territori (\u00e9s un dels 17 pa\u00efsos megadiversos del m\u00f3n).vene\u00e7uela \u00e9s un dels estats m\u00e9s urbanitzats de llatinoam\u00e8rica, i de fet, del m\u00f3n. la gran majoria dels vene\u00e7olans viuen a les ciutats del nord, especialment a caracas, la capital i la ciutat m\u00e9s gran.\nel seu territori va ser resid\u00e8ncia d'importants grups tribals amerindis com els caribs. va ser albirada per primera vegada per crist\u00f2for colom el 1498, i partir d'aquell moment es va donar inici a la colonitzaci\u00f3 i el seu proc\u00e9s de mestissatge cultural. vene\u00e7uela va ser el primer pa\u00eds d'hispanoam\u00e8rica on es van iniciar moviments emancipadors contra la corona espanyola, un proc\u00e9s que es va consolidar amb la batalla de carabobo. despr\u00e9s d'un llarg cap\u00edtol de conflictes civils, la nova rep\u00fablica bolivariana de venezuela va trobar la seva via cap a la modernitzaci\u00f3 de la m\u00e0 de governs not\u00f2riament autoritaris. a mitjans del segle xx es va iniciar la lluita per un sistema democr\u00e0tic, que es va afermar despr\u00e9s de l'enderrocament del general marcos p\u00e9rez jim\u00e9nez, el 1958. gr\u00e0cies a la bonan\u00e7a petroliera, vene\u00e7uela va viure un per\u00edode d'alt creixement econ\u00f2mic, que es va veure interromput per la crisi energ\u00e8tica dels anys 1980, suscitant una etapa d'inestabilitat pol\u00edtica i social alternada amb alts i baixos financers.\nvene\u00e7uela es considera actualment un pa\u00eds en desenvolupament, amb una economia basada primordialment en l'extracci\u00f3 i refinament del petroli i altres minerals, aix\u00ed com activitats agropecu\u00e0ries i industrials. se li reconeix tamb\u00e9 per ser un dels 19 pa\u00efsos amb major diversitat ecol\u00f2gica del m\u00f3n, amb una geografia irregular que combina \u00e0rees tropicals, climes des\u00e8rtics, territoris selv\u00e0tics, extenses planes i ambients andins. compta amb el conjunt d'\u00e0rees protegides m\u00e9s extens de l'am\u00e8rica llatina, denominades \u00e0rees sota el r\u00e8gim d'una administraci\u00f3 especial, les quals abasten aproximadament el 63% del territori nacional. la seva poblaci\u00f3, que ronda els 28 milions d'habitants, \u00e9s \u00e0mpliament mestissa, integrant races ind\u00edgenes, europees, africanes, i en menor grau asi\u00e0tiques, situaci\u00f3 que influeix en la seva cultura i les seves manifestacions art\u00edstiques.\n\n\n== topon\u00edmia ==\nes creu que el nom de vene\u00e7uela prov\u00e9 del cart\u00f2graf amerigo vespucci que, amb alonso de ojeda, va encap\u00e7alar una expedici\u00f3 naval el 1499 a les costes del golf del nord-est que avui es coneix com el golf de vene\u00e7uela. en arribar a la pen\u00ednsula guajira, la tripulaci\u00f3 va observar els pobles constitu\u00efts per construccions lacustres o palafits que els anyu havien constru\u00eft sobre l'aigua. per a vespucci, aquestes construccions el feien recordar la ciutat de ven\u00e8cia, i per tant, va batejar aquesta regi\u00f3 com a veniziela (que es creu significava petita ven\u00e8cia), que despr\u00e9s es transformaria en venezuela. altres historiadors (principalment francisco herrera luque) han suggerit que el sufix castell\u00e0 -zuela \u00e9s pejoratiu (p. ex. mujerzuela) i no pas diminutiu.\nper altra banda, el ge\u00f2graf espanyol mart\u00edn fern\u00e1ndez de enciso, membre de la mateixa tripulaci\u00f3, va escriure en la seva obra summa de geograf\u00eda que la poblaci\u00f3 que havien visitat es coneixia com a veneciuela i que estava constru\u00efda sobre roca. d'acord amb aquesta teoria, el nom de vene\u00e7uela podria provenir d'una paraula amer\u00edndia.\n\n\n== hist\u00f2ria ==\n\na vene\u00e7uela, el 1522 es fundava un dels primers empla\u00e7aments espanyols a l'am\u00e8rica del sud (el primer n'era santa marta, en el que avui \u00e9s col\u00f2mbia), i la major part del territori formava part del virregnat de nova granada. parts del que ara \u00e9s l'est de vene\u00e7uela van esdevenir la governaci\u00f3 de nova andalusia. despr\u00e9s de diversos aixecaments fracassats, vene\u00e7uela es va independitzar d'espanya el 5 de juliol de 1823 sota el lideratge del seu fill m\u00e9s fam\u00f3s, sim\u00f3n bol\u00edvar. vene\u00e7uela va formar part de la rep\u00fablica de la gran col\u00f2mbia juntament amb col\u00f2mbia, panam\u00e0 i l'equador fins a 1830, quan l'estat vene\u00e7ol\u00e0 se'n va separar i va esdevenir una rep\u00fablica sobirana.\nper la major part del segle xix i del segle xx la hist\u00f2ria vene\u00e7olana es va caracteritzar per la inestabilitat pol\u00edtica, lluites pol\u00edtiques i governs dictatorials. el bol\u00edvar \u00e9s la unitat monet\u00e0ria de vene\u00e7uela des del 1879, adoptada pel govern d'antonio guzm\u00e1n blanco despr\u00e9s de la mort de juan vicente g\u00f3mez i la caiguda dels governs autoritaris, les lluites democr\u00e0tiques van obligar a l'ex\u00e8rcit a retirar-se de la participaci\u00f3 directa en la pol\u00edtica nacional el 1958. a partir de llavors, vene\u00e7uela ha tingut una tradici\u00f3 de govern democr\u00e0tic, per\u00f2, no sense conflictes.\nel 1992 el tinent militar hugo ch\u00e1vez va dirigir un cop d'estat per a remoure al president democr\u00e0tic, electe dues vegades, carlos andr\u00e9s p\u00e9rez. el cop va fracassar, i ch\u00e1vez i els conspiradors van ser encarcerats per tra\u00efci\u00f3. per altra banda, el president p\u00e9rez va ser acusat i declarat culpable de corrupci\u00f3. ch\u00e1vez es va convertir en un personatge molt popular per la classe baixa per resistir a un president corrupte. va ser alliberat el 1994 pel successor de p\u00e9rez, rafael caldera.\nch\u00e1vez va guanyar les eleccions presidencials de 1998 amb el 56% dels vots com a candidat d'un nou partit pol\u00edtic, el moviment cinquena rep\u00fablica (movimiento v rep\u00fablica en castell\u00e0). va promoure la creaci\u00f3 d'una nova constituci\u00f3, aprovada per refer\u00e8ndum el 1999. ch\u00e1vez va ser reelegit el 2000 sota la nova constituci\u00f3 amb el 59% dels vots. les reformes econ\u00f2miques i pol\u00edtiques que ha realitzat han estat fortament criticades per la classe mitjana i la classe alta. el desembre de 2001 es van realitzar vagues generalitzades dels sectors petrolier i empresarial. despr\u00e9s d'un breu cop d'estat 2002 l'empresari pedro carmona es va autoproclamar president, per\u00f2, va ser obligat a renunciar despr\u00e9s d'un moviment popular pro-ch\u00e1vez i el vicepresident diosdado cabello es va convertir en president inter\u00ed d'acord amb la constituci\u00f3. ch\u00e1vez va ser restitu\u00eft com a president 48 hores despr\u00e9s.\n\n\n== geografia f\u00edsica ==\nvene\u00e7uela \u00e9s situada en l'hemisferi nord, tot i que l'extrem meridional continental es troba molt a prop de la l\u00ednia de l'equador terrestre. el seu territori continental est\u00e0 integrat per una massa compacta que s'est\u00e9n d'est a oest i que pertany a la placa sud-americana; el territori insular compr\u00e8n un conjunt d'arxip\u00e8lags, illes i illots del mar carib. per la seva geografia hi ha una diversitat de recursos naturals, principalment energ\u00e8tics i minerals, i tamb\u00e9 una gran diversitat d'esp\u00e8cies i ecosistemes.\nel pa\u00eds limita al nord amb el mar carib o el mar de les antilles amb una extensi\u00f3 de costa de 2.813 km; t\u00e9 fronteres mar\u00edtimes amb les aig\u00fces territorials de trinitat i tobago, les antilles neerlandeses, grenada, puerto rico i les illes verges. comparteix 2.050 km de frontera terrestre amb brasil al sud; 743 km a l'est amb guyana i 2.250 km a l'oest amb col\u00f2mbia.\n\n\n=== relleu ===\nel relleu vene\u00e7ol\u00e0 abasta tres unitats geogr\u00e0fiques, una darrera l'altra d'oest a est:\n\nles cadenes septentrionals andines.\nles planes (llanos) de l'orinoco.\nel sector occidental de l'altipl\u00e0 de guaiana.els andes septentrionals es bifurquen en dues cadenes muntanyenques, que s'aixecaren durant l'era terci\u00e0ria, que se separen a l'extrem nord de la serralada oriental colombiana. la cadena occidental est\u00e0 constitu\u00efda per la serran\u00eda del perij\u00e1 en la frontera amb col\u00f2mbia, que assoleix una altitud m\u00e0xima de 3.750 m. la cadena oriental forma la serralada de m\u00e9rida, que assoleix una altitud m\u00e0xima de 4.978 m al pic bol\u00edvar, el punt m\u00e9s alt del pa\u00eds. aquestes dues cadenes envolten la depressi\u00f3 del llac de maracaibo, que amb 13.280 km\u00b2 \u00e9s el m\u00e9s extens de l'am\u00e8rica del sud. el llac ocupa una \u00e0mplia depressi\u00f3 oberta al golf de vene\u00e7uela. el seu subs\u00f2l cont\u00e9 nombroses reserves d'hidrocarburs. entre el llac de maracaibo, la serralada de m\u00e9rida i el mar carib s'aixequen les serralades i les valls fondes (hondonadas) del sistema lara-falc\u00f3n format per tres alineacions orogr\u00e0fiques orientades de sud-oest a nord-oest. cap a l'est, la regi\u00f3 muntanyosa vene\u00e7olana s'est\u00e9n i envolta una vegada m\u00e9s la costa del carib, conformant el sistema muntany\u00f3s del carib que assoleix una altitud m\u00e0xima de 2.765 m al pico naiguat\u00e1 i que est\u00e0 conformat per la serralada del carib i la serralada de l'interior, ambdues orientades d'est a oest, i enmig de les quals es troba la depressi\u00f3 del llac de valencia. finalment a l'est del sistema muntany\u00f3s del carib es troba el mac\u00eds de cuman\u00e1 que forma les pen\u00ednsules d'araya i paria entre els golfs de caraico i paria.\nla regi\u00f3 de les planes de l'orinoco ocupa la depressi\u00f3 central que s'est\u00e9n entre les muntanyes andines al nord-est i la vall de l'orinoco a l'est i al sud i que envolta l'altipl\u00e0 de guaiana. est\u00e0 integrada per una immensa plana que fou coberta pel mar en \u00e8poques hist\u00f2riques antigues, i que han donat origen als jaciments d'hidrocarburs. a l'est i al sud de l'orinoco es troba l'altipl\u00e0 de guaiana que, a causa de l'erosi\u00f3, ha creat un relleu secundari de petites serralades, que ascendeix a poc a poc fins a formar el l\u00edmit amb el brasil amb la cadena de serralades de tairapec\u00f3, parima i pacaraima; el mont roraima, amb 2.810 n'\u00e9s el punt m\u00e9s alt.\n\n\n=== hidrografia ===\nvene\u00e7uela t\u00e9 una gran quantitat de recursos h\u00eddrics. el 74,5% de les aig\u00fces fluvials desemboquen a l'oce\u00e0 atl\u00e0ntic, el 20,7% al mar carib i el 4,5% s'uneixen al riu amazones. un petit percentatge desemboquen en la conca endorreica del llac de valencia. aix\u00ed doncs, tres quartes parts del pa\u00eds pertanyen a la conca de l' orinoco, que desemboca a l'atl\u00e0ntic a trav\u00e9s d'un gran delta. \u00e9s el tercer riu m\u00e9s cabal\u00f3s de l'am\u00e8rica del sud. els afluents m\u00e9s importants de l'orinoco s\u00f3n el ventuari, el caron\u00ed, el cauri, l'aro, el guaviare, el vichada, el meta i l'apure. una part de les aig\u00fces de l'orinoco acaben a l'amazones per mitj\u00e0 del canal natural de casiquiare que comunica amb el riu negro. per altra banda, els rius m\u00e9s importants de la conca del mar carib desemboquen al llac de maracaibo: cotatumbo, escalante i chamba, curts i cabalosos.\n\n\n=== fauna ===\nla fauna hi \u00e9s diversa i abundant, amb pres\u00e8ncia de mam\u00edfers caracter\u00edstics de la zona tropical. vene\u00e7uela \u00e9s un dels pa\u00efsos amb major varietat d'esp\u00e8cies d'aus. els r\u00e8ptils hi s\u00f3n tamb\u00e9 nombrosos, i s'hi troba una gran varietat de peixos. el 2004 hi existien 219 esp\u00e8cies en perill d'extinci\u00f3, entre elles el thripophaga cherriei.\n\n\n=== climatologia ===\nen trobar-se al tr\u00f2pic, vene\u00e7uela posseeix en general un clima c\u00e0lid i pluj\u00f3s, conformat \u00fanicament per dues estacions: una estaci\u00f3 seca, que va des de l'octubre al mar\u00e7, i una estaci\u00f3 plujosa, de l'abril al setembre. per\u00f2 a causa de l'orografia, els vents i el mar, hi ha difer\u00e8ncies clim\u00e0tiques. la latitud t\u00e9 poca import\u00e0ncia, per\u00f2 aquesta canvia dr\u00e0sticament el clima, especialment la temperatura, aconseguint valors molt dispars. d'acord amb la classificaci\u00f3 de k\u00f6ppen, els tipus de clima a vene\u00e7uela s\u00f3n:\ntropical o pluj\u00f3s c\u00e0lid (a). \u00e9s el clima predominant i m\u00e9s caracter\u00edstic del pa\u00eds. mant\u00e9 temperatures superiors als 18 \u00b0c i precipitacions durant gran part de l'any. el clima tropical de sabana (aw) es dona a les planes, al nord de la guaiana, i en part dels andes i la cordillera de la costa, com san crist\u00f3bal i caracas; \u00e9s sec entre desembre i mar\u00e7 i amb precipitacions entre 600 i 1.500 mm. a la guaiana, el riu aroa i barlovento \u00e9s propi el mons\u00f2nic (am), amb precipitacions entre 1.600 i 2.500 mm anuals i una sequera de tot just 45 dies. al sud de la mateixa regi\u00f3 i a la serran\u00eda del perij\u00e1 \u00e9s propi el clima de selva tropical (af), les precipitacions superen els 2.500 mm, no tenint estaci\u00f3 seca.\nsec(b). l'evaporaci\u00f3 supera les precipitacions. \u00e9s un clima t\u00edpic de zones des\u00e8rtiques i \u00e0rides del litoral, amb temperatures molt superiors als 18 \u00b0c. a l'estat falc\u00f3n, especialment en els m\u00e9danos de coro, i a la regi\u00f3 insular es dona la modalitat des\u00e8rtica c\u00e0lida (bwh) amb pluges moderades i escassa vegetaci\u00f3. a l'oest d'aquest estat, al litoral central, la serralada de la costa, paraguan\u00e1, barquisimeto, maracaibo i part de l'illa de margarita tenen l'estepari c\u00e0lid o semi\u00e0rid (bsh).\nintertropical temperat d'altura o hivern sec (cw). presenta temperatures de 14 i 18 \u00b0c en les elevacions m\u00e9s altes de la cordillera de la costa, com la colonia tovar, i ja en altures mitjanes dels andes, com m\u00e9rida, tovar i mucuch\u00edes.\nfred d'alta muntanya (e). les temperatures oscil\u00b7len entre sota 0 i 10 \u00b0c. el clima de tundra (et) s'aprecia en els p\u00e1ramos, a 2.800 msnm, en apartaderos i el pic el \u00e1guila. el clima g\u00e8lid d'alta muntanya (ef) es reserva als cims m\u00e9s alts dels andes vene\u00e7olans, com s\u00f3n els pics bonpland, la concha, humboldt i bol\u00edvar.\n\n\n== pol\u00edtica i govern ==\n\n\n=== organitzaci\u00f3 constitucional ===\nles autoritats del govern nacional o federal, es troben a caracas, capital de la naci\u00f3, dins el districte capital, seu dels \u00f2rgans del poder p\u00fablic nacional. el govern est\u00e0 integrat per les institucions i \u00f2rgans que, segons la constituci\u00f3 de 1999, formen cinc branques, independents i aut\u00f2nomes:\n\nel poder executiu, ostentat pel president i el vicepresident, aix\u00ed com el gabinet o consell de ministres. el president \u00e9s elegit per pluralitat de manera directa; \u00e9s el cap d'estat, cap de govern i el comandant en cap de les forces armades nacionals i cap directe de la reserva. \u00e9s elegit per a un mandat de sis anys, amb la possibilitat d'una sola reelecci\u00f3. el president designa el vicepresident i els ministres del gabinet. t\u00e9 el dret a demanar a l'assemblea la reconsideraci\u00f3 de les lleis que consideri desapropiades, tot i que una majoria simple pot anul\u00b7lar les seves objeccions. l'assemblea pot atorgar-li, per majoria simple, poders legislatius especials per dictar decrets amb for\u00e7a de llei.\nel poder legislatiu, ostentat per l'assemblea nacional. l'assemblea \u00e9s unicameral, integrada per 167 diputats, electes segons el m\u00e8tode de representaci\u00f3 proporcional. tres d'aquests diputats representen els pobles ind\u00edgenes de vene\u00e7uela; i cada estat de vene\u00e7uela \u00e9s representat per tres diputats.\nel poder judicial, encap\u00e7alat pel tribunal suprem de just\u00edcia, integrat per trenta-dos magistrats, distribu\u00efts en set sales: constitucional, politico-adminsitrativa, electoral, cassaci\u00f3 civil, cassaci\u00f3 penal, cassaci\u00f3 social i la sala plena. cada sala est\u00e0 integrada per cinc magistrats, llevat de la sala constitucional que en t\u00e9 set. els magistrats s\u00f3n designats per l'assemblea nacional per un per\u00edode de 12 anys.\nel poder ciutad\u00e0, conformat pel ministeri p\u00fablic, la contraloria general de la rep\u00fablica i el defensor del poble. totes tres constitueixen el consell moral republic\u00e0.\nel poder electoral, conformat pel consell nacional electoral, integrat per cinc rectors principals i cinc suplents, designats per l'assemblea nacionals per un per\u00edode de set anys, amb la possibilitat de dues reeleccions.la constituci\u00f3 de 1999 inclou el \"refer\u00e8ndum revocatori\" per a tots els c\u00e0rrecs d'elecci\u00f3 popular. els funcionaris poden ser sotmesos a una nova elecci\u00f3 a la meitat del seu mandat.\n\n\n=== organitzaci\u00f3 territorial ===\nel territori vene\u00e7ol\u00e0 es divideix en 23 estats federals, un districte capital \u2014 que compr\u00e8n la ciutat de caracas \u2014, les depend\u00e8ncies federals \u2014 conformades per 311 illes, illots i niells, en la majoria deshabitats \u2014 i els territoris federals (en l'actualitat nom\u00e9s el territori insular miranda). l'estat vene\u00e7ol\u00e0 reclama i considera, a m\u00e9s a m\u00e9s, la guaiana esequiba com a part integral de la naci\u00f3. els estats s\u00f3n constitucionalment aut\u00f2noms i iguals pol\u00edticament, organitzant llur administraci\u00f3 i llurs poders p\u00fablics mitjan\u00e7ant una constituci\u00f3 estatal, dictada pel consell legislatiu segons les lleis de la federaci\u00f3 i conserven tot el poder no delegat expl\u00edcitament al govern nacional i municipal.\n\n\n==== estats ====\nla legislatura de cada estat recau sobre un consell legislatiu unicameral, els membres del qual s'elegeixen mitjan\u00e7ant el vot popular, directe i secret cada quatre anys segons un sistema de representaci\u00f3 proporcional de la poblaci\u00f3 de l'estat i els seus municipis, i amb un m\u00ednim de 7 i un m\u00e0xim de 15 diputats. els estats poden sancionar lleis sobre q\u00fcestions no nacionals, per\u00f2 el seu \u00e0mbit \u00e9s m\u00e9s restringit que no pas a altres federacions: les principals lleis civils, comercials, penals, laborals, de seguretat social i de mineria estan reservades nom\u00e9s a l'assemblea nacional. el poder executiu estatal \u00e9s ostentat per un governador i un consell de secretaris. el governador \u00e9s elegit per vot popular, directe i secret per un per\u00edode de quatre anys amb la possibilitat de reelecci\u00f3. la judicatura dels estats \u00e9s representada per la direcci\u00f3 executiva de la magistratura regional. finalment, el poder ciutad\u00e0 \u00e9s exercit per una controlaria estatal aut\u00f2noma, i el poder electoral per una oficina regional electoral.\n\n\n==== municipis ====\nels estats federals es divideixen al seu torn en municipis aut\u00f2noms que s\u00f3n la primera unitat pol\u00edtica de l'organitzaci\u00f3 nacional i gaudeixen de personalitat jur\u00eddica plena. el poder p\u00fablic municipal no difereix molt del model estatal. la potestat legislativa \u00e9s ostentada per un consell municipal electe per un per\u00edode de quatre anys. el poder executiu \u00e9s ostentat per un alcalde que \u00e9s elegit tamb\u00e9 per un per\u00edode de quatre anys. el poder judicial \u00e9s representat per la seu judicial municipal i el poder ciutad\u00e0 per una controlaria municipal aut\u00f2noma. els municipis se subdivideixen en parr\u00f2quies. aquestes s\u00f3n demarcacions de car\u00e0cter local amb l'objectiu de descentralitzar l'administraci\u00f3 municipal i per a dividir les prefectures civils que equivalen als tribunals locals encarregats de l'\u00e0mbit jur\u00eddic. hi ha, a vene\u00e7uela, 335 municipis i 1065 parr\u00f2quies.\n\n\n==== regions politicoadministratives ====\nel 1969 es va crear un ordenament de regions politicoadministratives que agrupen els estats segons llurs caracter\u00edstiques socials, econ\u00f2miques i tradicionals, que tenien l'objectiu principal de fomentar el proc\u00e9s de desenvolupament regional. hi ha nou regions politicoadministratives, tot i que t\u00e1chira i el municipi p\u00e1ez d'apure es considera una d\u00e8cima regi\u00f3 sud-occidental.\n\n\n== economia ==\n\nla ind\u00fastria petroliera domina l'economia vene\u00e7olana, i representa un ter\u00e7 del producte interior brut (pib) de la naci\u00f3, el 90% del valor de les seves exportacions, i m\u00e9s de la meitat de la renda del govern. des de la d\u00e8cada de 1940 fins a la d\u00e8cada de 1970, vene\u00e7uela era l'exportador de petroli m\u00e9s gran del m\u00f3n. els jaciments principals es troben al llac de maracaibo i als estats del litoral. el govern vene\u00e7ol\u00e0 ha aprofitat les rendes obtingudes del sector petrolier per a promoure el desenvolupament econ\u00f2mic i diversificar l'economia. vene\u00e7uela \u00e9s el proponent i membre de l'organitzaci\u00f3 de pa\u00efsos exportadors de petroli (opep). el pa\u00eds va ser afectat greument per la caiguda abrupta dels preus de l'hidrocarbur en la d\u00e8cada de 1980, elevant els nivells de pobresa i desigualtat. el president hugo ch\u00e1vez, electe des de 1998, ha aplicat una s\u00e8rie de pol\u00edtiques de car\u00e0cter socialista que inclouen la nacionalitzaci\u00f3 de les principals ind\u00fastries del pa\u00eds, incloent-hi les ind\u00fastries del petroli, l'el\u00e8ctrica i de telecomunicacions. a m\u00e9s, s'ha determinat reduir la influ\u00e8ncia dels estats units sobre l'am\u00e8rica llatina, per la qual cosa ha aprofitat les rendes petrolieres per atorgar pr\u00e9stecs generosos als seus ve\u00efns. els preus del petroli, que han arribat a m\u00e0xims hist\u00f2rics, superiors als 100 usd per barril, han estat aprofitats pel govern de ch\u00e1vez per emprendre pol\u00edtiques de benestar social i de reducci\u00f3 de pobresa. tanmateix, la inflaci\u00f3 s'ha disparat a m\u00e9s del 20% anual, una xifra que tanmateix, ha estat acompanyada d'un sorprenent creixement del pib a taxes superiors al 7%. el pib per capita el 2007 va ser de 12.200, el quart m\u00e9s gran de l'am\u00e8rica llatina en paritat de poder adquisitiu; tanmateix el 37,9% de la poblaci\u00f3 viu sota el llindar de la pobresa, un dels percentatges m\u00e9s elevats de la regi\u00f3.\nvene\u00e7uela pertanyia a la comunitat andina de nacions i al g3, per\u00f2 el president hugo ch\u00e1vez, ha anunciat la sortida del pa\u00eds d'aquests blocs comercials, i ha optat per integrar-se al mercosur com a membre ple\u2014encara falta la ratificaci\u00f3 del parlament del paraguai\u2014i a la creaci\u00f3 de l'alternativa bolivariana de les am\u00e8riques i de la uni\u00f3 de nacions sud-americanes.\n\n\n== geografia humana i societat ==\n\n\n=== demografia ===\nel 2008, la poblaci\u00f3 vene\u00e7olana es va estimar en 26 milions d'habitants, amb una taxa de creixement poblacional de l'1,5%. la poblaci\u00f3 vene\u00e7olana \u00e9s altament urbanitzada: el 94% de la poblaci\u00f3 viu a les ciutats, el percentatge m\u00e9s alt d'am\u00e8rica llatina, i un dels m\u00e9s alts del m\u00f3n. territorialment, el 71% de la poblaci\u00f3 viu entre la costa i el centre; nom\u00e9s el 6% de la poblaci\u00f3 viu al sud del riu orinoco, una \u00e0rea, tanmateix, de major extensi\u00f3 territorial. les ciutats m\u00e9s grans s\u00f3n: caracas, la capital, amb 3,5 milions d'habitants, seguida de maracaibo, ciutat important de la ind\u00fastria petroliera amb 2 milions i val\u00e8ncia, capital manufacturera, amb 1,4 milions. l'esperan\u00e7a de vida \u00e9s de 73 anys; la taxa de fecunditat \u00e9s relativament alta, de 2,5 nens per dona, i l'alfabetitzaci\u00f3 \u00e9s del 93%.\n\n\n=== lleng\u00fces ===\ntot i que el pa\u00eds \u00e9s majorit\u00e0riament monoling\u00fce en castell\u00e0, tamb\u00e9 s'hi parlen nombroses lleng\u00fces de vene\u00e7uela. a m\u00e9s del castell\u00e0, la constituci\u00f3 bolivariana de vene\u00e7uela, de 1999, reconeix m\u00e9s de trenta lleng\u00fces ind\u00edgenes, entre les quals el wayuunaiki, el warao, el pem\u00f3n. l'angl\u00e8s \u00e9s la segona llengua m\u00e9s popular del pa\u00eds.\n\n\n=== etnografia i immigraci\u00f3 ===\nvene\u00e7uela \u00e9s un pa\u00eds d'immigrants, \u00e8tnicament divers. la majoria de la poblaci\u00f3, el 47% del total, \u00e9s d'ascend\u00e8ncia europea, descendent dels colonitzadors espanyols originals i de la forta immigraci\u00f3 europea de la segona meitat del segle xx; el 45% \u00e9s mestissa o mulato-mestissa; el 6% \u00e9s d'origen afric\u00e0, i el 2% \u00e9s amer\u00edndia. abans de 1948, la poblaci\u00f3 era nom\u00e9s de 5 milions d'habitants. a partir d'aquesta d\u00e8cada, i amb el boom petrolier el govern, que no havia encoratjat la immigraci\u00f3 no espanyola, va aplicar una pol\u00edtica d'immigraci\u00f3 oberta, atraient obrers d'espanya, it\u00e0lia i portugal, col\u00f2mbia, l'argentina, xile, l'uruguai i dels estats units. el govern estima que hi ha 38 grups \u00e8tnics amerindis, dels quals els m\u00e9s nombrosos s\u00f3n els guajiro (wayuu) i els warao (warrau).\n\n\n=== religi\u00f3 ===\nla constituci\u00f3 estableix la llibertat de culte. al voltant del 96% de la poblaci\u00f3 vene\u00e7olana s'identifica com a cat\u00f2lica romana. el 2% s'identifica com a protestant, i l'altre 2% practica altres religions, entre les quals, l'islam, l'hinduisme, el judaisme. altres grups practiquen religions d'arrels prehisp\u00e0niques i algunes poblacions de descendents africans desenvolupen la santeria (cultes afrocubans). com a la resta del m\u00f3n, tamb\u00e9 hi ha grups importants d'ateus.\n\n\n== notes i refer\u00e8ncies ==\n\n\n== vegeu tamb\u00e9 ==\ncultura de vene\u00e7uela\nllista de governants de vene\u00e7uela\nguerra d'independ\u00e8ncia de vene\u00e7uela\njoropo"