"t\u014dky\u014d (afi: /\u02c8t\u0254kjo/; \u6771\u4eac t\u014dky\u014d? [to\u02d0kjo\u02d0], lett. \"capitale orientale\"), italianizzato in tokyo, tokio o, raramente, tochio, \u00e8 la capitale del giappone, situata nella regione di kant\u014d sul lato sud-orientale dell'isola principale giapponese, honsh\u016b. ospita, nel quartiere di chiyoda, la sede del parlamento nazionale e del governo nazionale, e il palazzo imperiale di tokyo, mentre la sede del governo metropolitano \u00e8 nel quartiere di shinjuku.\nin origine era un piccolo villaggio di pescatori il cui nome era edo (\u6c5f\u6238?), che divenne un importante centro politico del giappone quando lo sh\u014dgun tokugawa ieyasu fece della citt\u00e0 il suo quartier generale nel 1603. quando l'imperatore meiji trasfer\u00ec la sede imperiale nella citt\u00e0 di edo nel 1868 venne ribattezzata con il nome di tokyo, il cui significato \u00e8 \"capitale orientale\" perch\u00e9 pi\u00f9 a est rispetto alla precedente capitale, la citt\u00e0 di ky\u014dto.\nnonostante sia popolarmente ed erroneamente nota come \"citt\u00e0\", e sebbene la zona urbana vera e propria, composta da 23 municip\u00ee distinti, abbia 13 857 443 di abitanti, che la renderebbero l'undicesima citt\u00e0 del mondo per abitanti, secondo l'ordinamento amministrativo giapponese tokyo non \u00e8 una citt\u00e0 bens\u00ec una metropoli (\u90fd to?): l'odierna area metropolitana di tokyo (\u6771\u4eac\u90fd t\u014dky\u014d-to?) \u00e8 frutto della fusione, avvenuta nel 1943, fra la prefettura di tokyo (\u6771\u4eac\u5e9c t\u014dky\u014d-fu?) e il suo capoluogo, l'ex citt\u00e0 di tokyo (\u6771\u4eac\u5e02 t\u014dky\u014d-shi?). a seguito di tale fusione i due enti sono stati soppressi e con il nome tokyo si indica oggi una delle quarantasette prefetture del giappone, in quanto si tratta in realt\u00e0 di un'ampia area su cui si trovano svariate citt\u00e0 indipendenti fusesi insieme in un'unica conurbazione.\nl'area pi\u00f9 popolata, quella che si affaccia a est sulla baia di tokyo, \u00e8 di forma grossomodo tondeggiante, corrisponde a quella dell'estinta citt\u00e0 ed \u00e8 stata divisa in 23 quartieri speciali (\u7279\u5225\u533a tokubetsu ku?), in origine centri abitati distinti fra loro e oggi fusisi insieme, ma amministrativamente indipendenti. la lunga parte a ovest, chiamata area di tama (\u591a\u6469\u5730\u57df tamajiki?), \u00e8 suddivisa in ventisei citt\u00e0 (\u5e02 shi?) e un distretto comprendente tre cittadine (\u753a ch\u014d?) e un villaggio (\u6751 mura?). fanno inoltre parte della divisione amministrativa di tokyo l'arcipelago delle izu e le lontane isole ogasawara, che si estendono nell'oceano pacifico.\nla tokyo moderna \u00e8 classificata come citt\u00e0 alfa+ dalla globalization and world cities research network. con una popolazione di quasi 14 milioni di persone, pari al 12% degli abitanti del giappone, \u00e8 la pi\u00f9 popolosa e la pi\u00f9 densamente abitata tra le prefetture del paese, nonch\u00e9 la seconda capitale al mondo per popolazione dopo pechino. l'espansione urbanistica del dopoguerra ha creato una megalopoli chiamata \"grande area di tokyo\" e considerata il pi\u00f9 popoloso agglomerato metropolitano del mondo con circa 40 milioni di abitanti; l'area si espande per circa 13500 km\u00b2 e comprende anche buona parte delle vicine prefetture di chiba, kanagawa e saitama.\na partire dal 2011, la prefettura di tokyo ha ospitato 51 delle societ\u00e0 fortune global 500, il numero pi\u00f9 alto di qualsiasi altra localit\u00e0 al mondo in quel momento. tokyo si \u00e8 classificata al sesto posto nel global financial centres index del 2019. insieme a un'economia avanzata, tokyo \u00e8 spesso al primo posto fra i luoghi pi\u00f9 costosi per gli espatriati.\n\n\n== geografia fisica ==\n\n\n=== territorio ===\ntokyo si trova alle coordinate geografiche 35\u00b041\u2032n 139\u00b036\u2032e, circa alla stessa latitudine di los angeles e teheran, ed \u00e8 la capitale pi\u00f9 orientale dell'asia. confina con la baia di tokyo e la prefettura di chiba a est, di yamanashi a ovest, di kanagawa a sud e di saitama a nord.\nla capitale \u00e8 situata nella regione del kant\u014d, sull'isola di honsh\u016b. l'area dei quartieri speciali, la pi\u00f9 popolata, si affaccia sulla baia di tokyo, dove sfociano i tre fiumi che bagnano la capitale, ossia il tama, l'edo e il sumida. l'agglomerato urbano ha continuato a espandersi sulla pianura di kant\u014d, la pi\u00f9 estesa del paese, arrivando a inglobare molte citt\u00e0 e villaggi. la maggior parte dell'area metropolitana \u00e8 composta da numerosi nuclei territoriali sviluppatosi di solito intorno a una stazione ferroviaria, che fanno di tokyo un vastissimo assembramento di distretti urbani, ognuno avente un proprio centro. si sono quindi sviluppati molteplici poli di intrattenimento e di attrazione sociale, culturale e commerciale.\nil lato a ovest dei quartieri speciali, l'area di tama, \u00e8 situata in un conoide di deiezione chiamato terrazzo di musashino. si tratta di un terrazzo fluviale che digrada dolcemente verso est. in questa zona, negli ultimi decenni, c'\u00e8 stata una sensibile espansione di strutture dedicate all'istruzione universitaria, all'industria e alla ricerca, con il conseguente aumento della popolazione e della relativa edilizia residenziale.\nla parte occidentale dell'area di tama si innalza verso le montagne e comprende la cresta montuosa di ishione, che si estende verso le catene dei monti okuchichibu e okutama. nel punto in cui i tre rilievi si incontrano sorge il monte kumotori, la cima pi\u00f9 elevata di tokyo con i suoi 2017 m, che demarca il confine con le prefetture di saitama e di yamanashi.\nquesta zona, ricca di laghi, fiumi e aree verdi, gode di una minore concentrazione urbanistica e ci\u00f2 ha portato il governo metropolitano a intraprendere nell'area diversi piani di sviluppo. l'impatto ambientale che tale sviluppo comporta ha sollevato diverse preoccupazioni e critiche. il territorio comprende una parte dei parchi naturali di chichibu tama kai e fuji-hakone-izu e la totalit\u00e0 dei parchi di meiji no mori takao, akikawa ky\u016bry\u014d, hamura kusabana ky\u016bry\u014d, sayama, takao jinba, takiyama e tama ky\u016bry\u014d.\nla zona insulare che ricade sotto la giurisdizione metropolitana \u00e8 composta dagli arcipelaghi delle izu e delle ogasawara e da altre isole, che dalla baia di tokyo si estendono nell'oceano pacifico. l'isola pi\u00f9 lontana, minami torishima, dista circa 1850 km da tokyo.\n\n\n=== clima ===\ntokyo gode di un clima temperato, con un'umidit\u00e0 relativa del 63%. circa il 45% dei giorni dell'anno sono piovosi, un 40% nuvolosi, il 10% giornate serene e nel resto dei giorni nevica. la temperatura media invernale \u00e8 di 5 \u00b0c e in estate 27 \u00b0c. la temperatura media annuale \u00e8 di 14,7 \u00b0c. le precipitazioni avvengono solitamente sotto forma di pioggia e raggiungono i 1520 mm all'anno. la piovosit\u00e0 massima \u00e8 stata registrata in un solo giorno nel 2003, con 171 mm. la media di ore soleggiate ogni anno \u00e8 di 1 894.\n\n\n== storia ==\n\n\n=== la fondazione di edo ===\n\nnel piccolo villaggio di edo, il nome precedente di tokyo, un signore feudale locale, il daimy\u014d \u014dta d\u014dkan, costru\u00ec nel 1457 il castello di edo (\u6c5f\u6238\u57ce edo-j\u014d?).\nverso la fine del xvi secolo tokugawa ieyasu, uno degli artefici della riunificazione del paese, divenuto il daimyo delle otto province del kant\u014d, inizi\u00f2 a edificare la citt\u00e0 di edo, che divenne il centro pi\u00f9 importante del territorio da lui controllato. nel 1603 l'imperatore lo invest\u00ec del titolo di sh\u014dgun, titolo ereditario che rappresentava la massima carica militare, con il quale ieyasu assunse il controllo del giappone (l'imperatore veniva in pratica esautorato del potere), dando inizio allo shogunato e all'era tokugawa, detta anche periodo edo. trasfer\u00ec a edo la sua sede trasformandola nella capitale de facto del paese, mentre kyoto rest\u00f2 la capitale ufficiale e la sede dell'imperatore.\ncon la fine delle secolari guerre civili giapponesi inizi\u00f2 un periodo di grande stabilit\u00e0. edo divenne la pi\u00f9 grande citt\u00e0 del giappone e svilupp\u00f2 una struttura urbanistica molto rigida, suddivisa in tre categorie: i quartieri popolari, quelli dei templi e quelli degli aristocratici (riservati ai daimyo). fu instaurato il sistema del sankin k\u014dtai, secondo il quale tutti i daimyo dovevano possedere dei palazzi a tokyo. di solito un daimyo aveva tre residenze: una per s\u00e9 e la propria famiglia e due per il suo seguito. la moglie e il primogenito dovevano abitare a edo. ogni daimyo doveva soggiornare a edo per un periodo, ogni due anni. questa politica rese assoluto il controllo dello shogun sui feudatari e contribu\u00ec a incrementare la popolazione della capitale. con il moltiplicarsi degli immigrati a tokyo venne coniato il termine edokko (figlio di edo), in uso ancora oggi, per distinguere i nativi dai nuovi arrivati.\nla popolazione aument\u00f2 rapidamente e nel 1720 edo divent\u00f2 la pi\u00f9 grande citt\u00e0 del mondo, con un milione di abitanti; sarebbe rimasta tale sino al xix secolo, quando venne superata da londra.\n\n\n=== dal xix al xx secolo ===\n\nnel 1867, con la fine dello shogunato, fu restaurato il potere della casa imperiale. il sovrano meiji trasfer\u00ec la capitale da kyoto a edo, a cui venne messo il nome tokyo (capitale orientale). nel 1868 anche l'imperatore si spost\u00f2 a t\u014dky\u014d e dal 1869 si stabil\u00ec nel castello dove in precedenza risiedeva lo shogun, nell'attuale quartiere di chiyoda. con il grande rinnovamento che segu\u00ec la restaurazione meiji la citt\u00e0 si ingrand\u00ec sempre pi\u00f9 divenendo il maggior centro politico, economico e culturale del giappone. la prefettura fu suddivisa in distretti.\nnel 1923 un terribile terremoto cost\u00f2 la vita a 70 000 abitanti di tokyo, causando gravi distruzioni. la citt\u00e0 fu riedificata con notevoli trasformazioni.\nnel 1943, la citt\u00e0 di tokyo si un\u00ec alla prefettura di tokyo per formare la \"prefettura metropolitana\" di tokyo. da allora, il governo metropolitano di tokyo \u00e8 stato sia il governo della prefettura di tokyo, sia l'amministrazione dei quartieri speciali di tokyo, per quella che in precedenza era stata la citt\u00e0 di tokyo.\n\n\n=== tokyo in epoca moderna ===\n\nnella seconda guerra mondiale tokyo sub\u00ec gravi bombardamenti, il pi\u00f9 intenso dei quali fu quello del 10 marzo 1945, che ebbe un effetto paragonabile a quello delle bombe atomiche sganciate su hiroshima e nagasaki. vaste aree della citt\u00e0 vennero rase al suolo. al giorno d'oggi non rimangono praticamente tracce visibili di tali devastazioni.\ndopo la guerra tokyo venne ricostruita con un sistema ferroviario e metropolitano all'avanguardia, che venne esibito al mondo quando la capitale ospit\u00f2 le olimpiadi del 1964. gli anni settanta portarono un nuovo sviluppo edilizio e la popolazione crebbe fino a undici milioni di abitanti e nel 1978 venne inaugurato l'aeroporto internazionale di narita, la cui costruzione scaten\u00f2 grandi proteste tra gli ambientalisti. negli anni ottanta il prezzo dei terreni raggiunse prezzi esorbitanti e in molti si arricchirono rapidamente, ma nel decennio successivo scoppi\u00f2 una grave crisi economica e molte compagnie, banche e proprietari fallirono a causa del crollo del prezzo dei terreni. ne segu\u00ec una recessione che rese gli anni novanta il cosiddetto \"decennio perduto\" del giappone.\nil 20 marzo 1995 vi fu un gravissimo attentato alla metropolitana della citt\u00e0, compiuto da una setta di fanatici che impiegarono il gas nervino: morirono dodici persone mentre migliaia furono i feriti, che ancora oggi risentono degli effetti del gas.\n\n\n=== tokyo contemporanea ===\ntokyo \u00e8 una citt\u00e0 in continua evoluzione, dove vengono realizzati piani per lo sviluppo e il rinnovamento urbano. i progetti recenti includono grandi opere che includono l'ebisu garden place, la tennozu isle, lo shiodome, le roppongi hills, shinagawa (divenuta stazione per i treni ad alta velocit\u00e0 shinkansen) e la stazione di tokyo (sul lato di marunouchi). i progetti di recupero della terra dal mare vanno avanti da secoli. il principale \u00e8 quello realizzato nell'area di odaiba, divenuta un grande centro per il commercio e l'intrattenimento. nel 2012 \u00e8 stata inaugurata la tokyo sky tree, che con i suoi 634 metri di altezza detiene il record di seconda struttura artificiale pi\u00f9 alta del mondo, dopo il burj khalifa di dubai. questo enorme progresso urbanistico le \u00e8 valso un importante primato: oggi tokyo \u00e8 infatti considerata la capitale mondiale dello sviluppo tecnologico.\n\n\n==== piano decennale ====\nnel 2006 il governo metropolitano ha avviato un piano decennale di rinnovamento che, oltre a promuovere lo sviluppo delle infrastrutture urbane, si propone di accrescere il livello di certi settori quali l'ambiente, la sicurezza, l'assistenza, la cultura, il turismo, l'industria e lo sport. tale piano si articola sui seguenti punti:\nil completamento di tre raccordi anulari e altre arterie stradali, atte a decongestionare il pesante traffico della grande area di tokyo;\npromuovere lo sviluppo urbano in armonia con le esigenze dei cittadini di una migliore qualit\u00e0 di vita;\nabbellire tokyo e renderla pi\u00f9 sicura, in particolare riducendo il rischio sismico.l'amministrazione ha indicato nella tecnologia, in un nuovo tipo di sviluppo delle risorse umane e nella cooperazione con altri paesi asiatici, gli strumenti da utilizzare per ottenere quanto pianificato. il programma esecutivo varato nel 2010 per raggiungere gli scopi del piano decennale, ha individuato diverse iniziative pratiche da adottare, tra queste l'aumento delle aree destinate al verde pubblico, la riduzione dell'inquinamento, l'installazione di dispositivi antisismici in edifici pubblici e privati, lo sviluppo dell'edilizia assistenziale in favore di anziani e famiglie non abbienti con figli.\n\n\n== paesaggio urbano ==\nl'architettura di tokyo \u00e8 stata in gran parte modellata dalla sua storia. due volte nella storia recente la metropoli \u00e8 stata lasciata in rovina: prima nel grande terremoto del kant\u014d del 1923 e successivamente dopo un esteso bombardamento nella seconda guerra mondiale. per questo motivo, il paesaggio urbano di tokyo \u00e8 costituito principalmente da architettura moderna e contemporanea e gli edifici pi\u00f9 vecchi sono rari. tokyo presenta molte forme di architettura moderna di fama internazionale, tra cui il tokyo international forum, la asahi beer hall, la mode gakuen cocoon tower, il ntt docomo yoyogi building e il rainbow bridge. tokyo presenta anche due torri distintive: la tokyo tower e la nuova tokyo sky tree, che \u00e8 la torre pi\u00f9 alta al mondo, e la seconda struttura dopo il burj khalifa a dubai. mori building co ha iniziato a lavorare sul nuovo edificio pi\u00f9 alto di tokyo, che dovrebbe essere completato nel marzo 2023. il progetto avr\u00e0 un costo di 580 miliardi di yen (5,5 miliardi di dollari).tokyo contiene anche numerosi parchi e giardini. ci sono quattro parchi nazionali nella prefettura di tokyo, incluso il parco nazionale fuji-hakone-izu, che comprende tutte le isole izu.\n\n\n== societ\u00e0 ==\n\n\n=== evoluzione demografica ===\nabitanti censiti (migliaia)\n\nla superficie totale della metropoli \u00e8 di circa 2188 km\u00b2. nel 2009 la popolazione era di quasi tredici milioni di abitanti, che fanno di tokyo la pi\u00f9 popolata tra le prefetture del giappone.il crescente fenomeno di inurbamento che ha investito tokyo negli ultimi decenni nel 2009 ha portato la popolazione dei quartieri speciali a superare gli 8,2 milioni di abitanti; ne \u00e8 derivato un grande sviluppo dell'edilizia, del sistema di trasporto pubblico (con numerose linee ferroviarie e metropolitane) e della rete stradale. il sempre pi\u00f9 congestionato traffico e il crescente affollamento ha scatenato un dibattito sull'opportunit\u00e0 di trasferire altrove la capitale.\nmalgrado sorga su un territorio ad alto rischio sismico, tokyo continua a ingrandirsi, accogliendo nuovi abitanti giapponesi e esteri. la comunit\u00e0 multietnica di stranieri, al 1\u00ba ottobre del 2009, contava 417 000 residenti. l'area di tama, che si estende per 1169,49 km\u00b2 nella parte ovest della metropoli, nel 2009 contavaun totale di 4,16 milioni di abitanti concentrati soprattutto a est. la parte occidentale di tama si trova invece in territorio montuoso e meno popolato. la popolazione della zona insulare di tokyo \u00e8 in continuo calo e nel 2009 contava 28 000 abitanti distribuiti su 406 km\u00b2, per una densit\u00e0 di 68 ab./km\u00b2.nei ventitr\u00e9 quartieri speciali vivono oltre otto milioni di abitanti, superando i 10,5 milioni con i lavoratori e gli studenti pendolari provenienti dalle prefetture vicine. i residenti dei tre quartieri centrali di chiyoda, ch\u016b\u014d e minato sono 300 000, ma durante il giorno la zona \u00e8 abitualmente frequentata da due milioni tra pendolari e locali. a tokyo \u00e8 presente la pi\u00f9 grande concentrazione di quartier generali delle multinazionali, istituzioni finanziarie, universit\u00e0, scuole, musei, teatri, negozi e luoghi di divertimento del paese.\n\n\n=== grande area di tokyo ===\n\nla grande area di tokyo comprende, oltre al territorio di campagna, buona parte delle prefetture di chiba, kanagawa e saitama. si estende su una superficie di 13555 km\u00b2 ed \u00e8 abitata da circa trentacinque milioni di abitanti, che rappresentano il 28% della popolazione del paese.\n\n\n== cultura ==\n\n\n=== templi e santuari ===\nnonostante i numerosi incendi e ed eventi distruttivi che hanno colpito l'area dal xvii secolo a oggi, tokyo ospita ancora numerose testimonianze architettoniche di templi buddhisti e santuari shintoisti (alcuni ricostruiti), fra cui:\n\ngokoku-ji\nkan'ei-ji\nsens\u014d-ji\nz\u014dj\u014d-ji\nsantuario kanda\nsantuario yasukuni\n\n\n=== universit\u00e0 ===\n\ntokyo ha molte universit\u00e0, college e scuole professionali. molte delle universit\u00e0 pi\u00f9 prestigiose del giappone hanno sede nella capitale, fra cui universit\u00e0 di tokyo, hitotsubashi university, tokyo institute of technology, universit\u00e0 di waseda, tokyo university of science, sophia university e universit\u00e0 keio.\nesiste una sola universit\u00e0 pubblica non nazionale, la tokyo metropolitan university, e alcune accessibili anche ai non nippofoni per via delle lezioni tenute in inglese o per l'insegnamento della lingua giapponese agli studenti, fra cui la globis university graduate school of management, international christian university, sophia university e universit\u00e0 di waseda.\n\n\n=== biblioteche e archivi ===\na tokyo si trova la sede principale della biblioteca della dieta nazionale del giappone, l'unica biblioteca nazionale di stato.\nl'archivio di stato conserva i documenti governativi dal periodo edo.\n\n\n=== musei ===\n\ntokyo \u00e8 sede di molti musei di arti e mestieri nonch\u00e9 di musei scientifici e tecnici. fra questi si trovano:\n\nil museo nazionale di tokyo, situato nel parco di ueno, \u00e8 il pi\u00f9 grande del giappone e ospita la migliore collezione al mondo di arte giapponese, nonch\u00e9 un nutrito gruppo di opere d'arte asiatica;\nil centro nazionale delle arti di tokyo;\nil museo nazionale d'arte occidentale, parte del patrimonio dell'umanit\u00e0;\nil museo nazionale d'arte moderna, che contiene diverse collezioni di arte moderna giapponese e una sezione multimediale con oltre 40 000 titoli di film giapponesi ed esteri;\nil museo nazionale delle scienze, anch'esso situato nel parco di ueno non lontano dallo zoo pubblico;\nlo ueno zoo, il giardino zoologico inaugurato nel 1882.altri musei sono il museo d'arte moderna, situato vicino al palazzo imperiale nel quartiere speciale di chiyoda; il museo edo-tokyo nel quartiere di sumida, vicino al fiume sumida; e il museo di arte nezu a aoyama. numerosissimi sono i musei privati.\n\n\n=== teatri e altri luoghi per concerti ===\ntokyo ha molti teatri dove vengono rappresentati sia spettacoli contemporanei che le forme tradizionali di teatro giapponese, come il n\u014d e il kabuki. tali strutture vengono utilizzate anche per concerti di orchestre sinfoniche, che eseguono musica occidentale o anche musica tradizionale giapponese. tokyo ospita anche concerti di musica pop e rock di artisti giapponesi e occidentali sia in club di piccole dimensioni generalmente chiamati live houses or stage houses, sia in strutture appositamente dedicate come il famoso e capiente palazzo dello sport del nippon budokan. nuovo teatro nazionale di tokyo \u00e8 la pi\u00f9 importante sala per spettacoli del giappone: vi si rappresentano, fra l'altro, opere liriche, balletti, spettacoli di danza contemporanea, pi\u00e8ces di prosa.\ntra gli artisti di maggior rilievo ad aver preso parte a festival musicali esteri, va ricordata yumiko ashikawa (\u82a6\u5ddd\u7950\u7f8e\u5b50?), di 8 anni (30 agosto 1989), che partecip\u00f2 alla 40sima edizione dello zecchino d'oro (1997) interpretando un brano da lei stessa scritto e composto, la pioggia, avvenimento unico nella storia della trasmissione.\n\n\n=== eventi ===\ntokyo propone molti luoghi interessanti per i turisti provenienti da tutto il mondo sia in ambito culturale, sia sportivo ed \u00e8 sede di molti eventi culturali dalle molte sfumature. nell'arco dell'anno la citt\u00e0 ospita innumerevoli festival, eventi mondani e sfilate di moda. a tokyo sono presenti molti templi, teatri, musei e si organizzano concerti di importanza internazionale.\n\n\n==== matsuri ====\ndi grande richiamo sono i matsuri, i tradizionali festival shintoisti. i tre pi\u00f9 importanti, ai quali presenziano migliaia di spettatori, sono:\n\nil sann\u014d matsuri, che si svolge ogni 15 giugno al santuario di hie, nel quartiere speciale di chiyoda;\nil sanja matsuri, che si tiene durante il terzo fine settimana di maggio al santuario di asakusa, nell'omonimo circondario di asakusa, che fa parte del quartiere speciale di tait\u014d;\nil kanda matsuri, che si tiene nel santuario di kanda, situato a chiyoda, ogni due anni nel fine settimana pi\u00f9 vicino al 15 di maggio. il festival si caratterizza per le sfilate di sacri palanchini riccamente decorati, chiamati mikoshi (\u795e\u8f3f o \u5fa1\u8f3f?), e di carri allegorici circondati da una fitta folla.\n\n\n==== fuochi artificiali ====\nogni anno nell'ultimo sabato di luglio si svolge lungo il fiume sumida un grande spettacolo pirotecnico che ha oltre un milione di spettatori.\n\n\n==== hanami ====\nin primavera, in tutto il giappone, milioni di persone si muovono per ammirare i fiori di ciliegio giapponese (\u685c sakura?), una tradizione chiamata hanami (\u82b1\u898b? letteralmente hana cio\u00e8 \"fiori\", e mi cio\u00e8 \"vedere\"). secondo quest'usanza si organizza un picnic sotto tali alberi. a questo proposito gli abitanti di tokyo si riuniscono nei vari parchi cittadini, tra i quali il parco di ueno, il parco inokashira e il shinjuku gyoen.\n\n\n=== cucina ===\nla cucina di tokyo \u00e8 apprezzata a livello internazionale. nel novembre 2007, la michelin ha pubblicato la sua prima guida per una cucina raffinata a tokyo, assegnando 191 stelle in totale, circa il doppio rispetto al concorrente pi\u00f9 vicino di tokyo, parigi. a partire dal 2017, 227 ristoranti a tokyo sono stati premiati (92 a parigi). dodici ristoranti hanno ottenuto il massimo di tre stelle (parigi ne ha 10), 54 hanno ricevuto due stelle e 161 hanno guadagnato una stella.\n\n\n=== quartiere ===\nakihabara, noto per essere un centro culturale otaku e un quartiere commerciale per i beni informatici, si trova a chiyoda.\nharajuku, un quartiere di shibuya, \u00e8 noto a livello internazionale per il suo stile giovanile, moda e cosplay.\nginza \u00e8 una zona commerciale di lusso di tokyo.\n\n\n== geografia antropica ==\n\n\n=== suddivisioni amministrative ===\nla metropoli di tokyo si divide in tre aree aventi tipi di amministrazione diversi:\n\nquartieri speciali di tokyo \u2013 situati nell'area pi\u00f9 popolata, dove sorgeva l'estinta citt\u00e0 di tokyo;\narea di tama \u2013 situata nell'area ad ovest dei 23 quartieri speciali;\narea insulare \u2013 situata nel pacifico e formata da due arcipelaghi e altre isole minori.\n\n\n==== quartieri speciali ====\n\nil 1\u00ba ottobre 2009 l'area dei quartieri speciali di tokyo aveva una popolazione di 8 802 000 abitanti, distribuiti su una superficie di 621 km\u00b2. tale territorio \u00e8 suddiviso in ventitr\u00e9 quartieri speciali, le cui amministrazioni godono di poteri e funzioni simili a quelle delle altre municipalit\u00e0 del giappone.\nsebbene abbiano un buon grado di autonomia e ognuno di essi abbia un proprio governo e un sindaco locale, i ventitr\u00e9 quartieri devono coordinarsi con il governo metropolitano di tokyo, l'organo di governo equiparabile a quello delle normali prefetture giapponesi. a carico del governo metropolitano vi sono determinati servizi offerti nell'area dei ventitr\u00e9 quartieri, quali quelli relativi alla gestione delle acque e degli acquedotti, alle fognature ed alla lotta antincendio, che nelle altre municipalit\u00e0 del paese sono a carico dell'amministrazione comunale.\n\ni \"tre quartieri centrali\" di tokyo - chiyoda, ch\u016b\u014d e minato - sono il centro degli affari della citt\u00e0, con una popolazione diurna pi\u00f9 di sette volte superiore alla loro popolazione notturna. chiyoda ward \u00e8 unico in quanto si trova nel cuore della ex citt\u00e0 di tokyo, ma \u00e8 uno dei quartieri meno popolati. \u00e8 occupato da molte importanti compagnie giapponesi ed \u00e8 anche sede del governo nazionale e dell'imperatore giapponese. viene spesso chiamato il \"centro politico\" del paese. akihabara si trova anche a chiyoda.\ni quartieri sono quelli di:\n\n\n==== area di tama ====\n\ngli attuali quartieri speciali formavano la citt\u00e0 di tokyo, mentre la parte a ovest della ex-prefettura, di cui l'estinta citt\u00e0 di tokyo era il capoluogo, corrisponde all'area di tama. tale zona, in cui vivono oltre quattro milioni di abitanti, comprende ventisei citt\u00e0 e il montuoso distretto di nishitama, l'unico distretto del territorio metropolitano, formato dal villaggio di hinohara e dalle cittadine di hinode, mizuho ed okutama.\n\n\n==== area insulare ====\nsotto la giurisdizione metropolitana ricadono anche diverse isole del pacifico, la cui superficie totale \u00e8 di 473 km\u00b2.\n\n\n===== isole izu =====\nl'arcipelago delle izu si estende a partire dalla baia di tokyo. le sue isole maggiori sono izu \u014dshima, toshima, nii-jima, shikinejima, k\u014dzushima, miyakejima, mikurajima, hachijojima, e aogashima. tali isole sono ripartite amministrativamente in tre sottoprefetture:\n\nla sottoprefettura di hachij\u014d comprende la cittadina di hachij\u014d e il villaggio aogashima;\nla sottoprefettura di miyake comprende i villaggi di miyake e mikurajima;\nla sottoprefettura di \u014dshima comprende la cittadina di \u014dshima e i villaggi di k\u014dzushima, toshima e nii-jima.\n\n\n===== isole ogasawara =====\nil pi\u00f9 lontano arcipelago delle ogasawara comprende le isole di chichi-jima, nishinoshima, haha-jima, kita iwo jima, iwo jima, e minami iwo jima. la sottoprefettura di ogasawara, l'unica di questo arcipelago, amministra anche le disabitate isole di minami torishima, lontana circa 1850 km da tokyo, e di okino torishima, il punto pi\u00f9 a sud del giappone.\n\n\n== economia ==\n\ntokyo ha la pi\u00f9 grande economia metropolitana del mondo. secondo uno studio condotto da pricewaterhousecoopers, la grande area di tokyo (tokyo-yokohama) di 38 milioni di persone aveva un pil totale di $ 2 trilioni nel 2012 (a parit\u00e0 di potere d'acquisto), in cima a tale elenco.\ntokyo \u00e8 un importante centro finanziario internazionale; che ospita la sede di molte delle pi\u00f9 grandi banca d'investimento e compagnie assicurative del mondo e funge da hub per i settori dei trasporti, dell'editoria, dell'elettronica e della radiodiffusione in giappone. durante la crescita centralizzata dell'economia giapponese dopo la seconda guerra mondiale, molte grandi aziende hanno spostato le loro sedi da citt\u00e0 come osaka (la storica capitale commerciale) a tokyo, nel tentativo di sfruttare un migliore accesso al governo. questa tendenza ha iniziato a rallentare a causa della continua crescita della popolazione a tokyo e dell'elevato costo della vita l\u00ec.\ntokyo \u00e8 stata valutata dall'economist intelligence unit come la citt\u00e0 dal costo della vita pi\u00f9 alto del mondo per 14 anni consecutivi, terminando nel 2006.\u00e8 considerata una delle citt\u00e0 guida dell'economia mondiale, insieme a new york e londra. la borsa di tokyo, la sede centrale della banca del giappone e le maggiori istituzioni finanziarie del paese si trovano nel distretto urbano di nihonbashi, che fa parte del quartiere centrale di ch\u016b\u014d.le tasse imposte dal governo metropolitano si basano principalmente sui redditi degli abitanti e sui profitti delle aziende. altre forme di tassazione locale vengono raccolte dalle municipalit\u00e0 conurbate, mentre nell'area dei quartieri speciali, che pur godono di buoni margini di autonomia amministrativa, tali imposte vengono gestite direttamente dal governo metropolitano. un'altra fonte di introito per l'amministrazione metropolitana \u00e8 rappresentata dall'emissione di obbligazioni.negli ultimi decenni si \u00e8 assistito a fenomeni di degrado sociale dovuti alle varie crisi che hanno investito i paesi pi\u00f9 industrializzati. a tokyo, come in molte altre parti del giappone, uno dei riflessi pi\u00f9 evidenti di tale crisi \u00e8 rappresentato dal crescente numero dei disoccupati, dei lavoratori precari e dei senzatetto. questi ultimi, secondo un'indagine del 2003, erano almeno 6 300.\n\n\n== infrastrutture e trasporti ==\n\nl'area metropolitana di tokyo \u00e8 la pi\u00f9 popolata del pianeta ed \u00e8 dotata di un'efficiente e fitta rete di trasporti ferroviari, aerei, stradali e marittimi.\nfamosa in tutto il mondo per le politiche innovative disincentivanti l'uso delle automobili,che ne fanno una metropoli a misura di pedoni e ciclisti. \n\n\n=== aeroporti ===\nla metropoli \u00e8 servita da due aeroporti maggiori:\n\naeroporto di tokyo-haneda \u2013 sorge nell'area dei quartieri speciali e lungo la baia di tokyo.\naeroporto di tokyo-narita \u2013 situato a 57 km a est della citt\u00e0.\n\n\n=== ferrovie ===\n\u00e8 possibile orientarsi a tokyo utilizzando le molte linee ferroviarie locali. una delle principali \u00e8 la linea yamanote, che compie un percorso anulare attorno al centro storico metropolitano e muove quattro milioni di passeggeri al giorno. i trasporti ferroviari sono costituiti da molte linee metropolitane e suburbane gestite da diverse compagnie.\n\ntokyo metro e toei gestiscono:\nla metropolitana di tokyo.\nla compagnia jr east gestisce svariate linee metropolitane, suburbane e nazionali, tra le quali vi sono:\nlinea akabane;\nlinea keihin-t\u014dhoku;\nlinea yamanote;\nshinkansen, collegamenti nazionali ad alta velocit\u00e0.\nla compagnia t\u014dky\u016b gestisce le linee metropolitane suburbane:\nlinea t\u014dky\u016b ikegami;\nlinea t\u014dky\u016b setagaya;\nlinea t\u014dky\u016b tamagawa.\nfra le altre linee vi sono:\nlinea kei\u014d sagamihara;\nlinea rinkai, gestita dal governo di tokyo e da jr east;\nlinea odaky\u016b tama;\nmonorotaia di tokyo, collegamento per l'aeroporto di tokyo-haneda;\nmonorotaia tama toshi, linea metropolitana gestita da tokyo tama intercity monorail.\n\n\n=== strade ===\nuna fitta rete di strade ed autostrade collega i vari punti della metropoli tra loro e con il resto del paese. vi \u00e8 un sensibile ritardo nell'approntamento di una rete stradale adeguata allo sviluppo urbano dei quartieri speciali. di particolare interesse \u00e8 l'aqua-line baia di tokyo, mirabile opera di ingegneria moderna. \u00e8 la combinazione di un ponte e una galleria sulla baia di tokyo. la galleria, che con una lunghezza di 5 km rappresenta il pi\u00f9 lungo tunnel stradale subalveo del mondo, \u00e8 seguita da un ponte della lunghezza di 4,4 km. la transizione tra ponte e galleria avviene sull'isola artificiale di umi hotaru (\u6d77\u307b\u305f\u308b? lett. \"lucciola di mare\").\n\n\n=== trasporti marittimi ===\n\n\n== amministrazione ==\n\ndal punto di vista amministrativo tokyo \u00e8 una metropoli (\u90fd to?) che, a seguito delle trasformazioni avvenute in passato, corrisponde oggi a una delle quarantasette prefetture del giappone, avendo raggruppato nel tempo varie citt\u00e0 indipendenti fusesi insieme in un'unica conurbazione.\nl'amministrazione di questa entit\u00e0 \u00e8 affidata al governo metropolitano di tokyo (\u6771\u4eac\u90fd\u5e81 t\u014dky\u014dto-ch\u014d?), formato da un governatore eletto dal popolo e da un'assemblea. l'edificio della sede centrale \u00e8 ubicato nel quartiere speciale di shinjuku. il governo metropolitano amministra i 23 quartieri speciali di tokyo (ciascuno governato come una citt\u00e0 a s\u00e9 stante), nonch\u00e9 le altre citt\u00e0 grandi e piccole che costituiscono la prefettura. con una popolazione di oltre 15 milioni di persone che vivono all'interno dei suoi confini, e molte altre che fanno le pendolari dalle prefetture vicine, il governo metropolitano esercita un significativo potere politico all'interno del giappone.\n\n\n=== gemellaggi ===\na tutto il 2010 tokyo era gemellata con le seguenti undici citt\u00e0 e stati:\n new york, dal 1960\n pechino, dal 1979\n parigi, dal 1982, partenariato e non gemellaggio\n nuovo galles del sud, dal 1984\n seul, dal 1988\n giacarta, dal 1989\n san paolo, dal 1990\n il cairo, dal 1990\n mosca, dal 1991\n berlino, dal 1994\n roma, dal 1996\n santo domingo, dal 2000\n\n\n== sport ==\ntokyo ha organizzato la xviii olimpiade nel 1964 ed era stata scelta dal comitato olimpico giapponese, il 30 agosto 2006, come citt\u00e0 candidata per i giochi olimpici estivi del 2016, poi assegnati a rio de janeiro. il 7 settembre 2013 alla 125\u00aa sessione plenaria del cio, la capitale giapponese \u00e8 stata scelta come citt\u00e0 ospitante nel 2020 i giochi della xxxii olimpiade, sconfiggendo la candidature di istanbul e madrid; tali olimpiadi sono state poi posticipate nel 2021 a causa della pandemia di covid-19.\nla principale squadra di baseball cittadina \u00e8 quella degli yomiuri giants, pi\u00f9 volte laureatasi campione del giappone, che disputa gli incontri casalinghi al moderno tokyo dome. le maggiori compagini calcistiche sono il football club tokyo e il tokyo verdy. tra le altre principali strutture sportive ci sono i palazzi dello sport del tokyo metropolitan gymnasium e del nippon budokan, nonch\u00e9 il national stadium, tutti impianti che ospitarono i giochi olimpici del 1964.\n\n\n== note ==\n\n\n== bibliografia ==\ndusan simko, einwohner und umweltbelastung in tokyo. fallstudie: die nachbarschaft ojima in koto-ku., birkh\u00e4user-verlag, 1990. isbn 3-7643-2539-9.\nedward seidensticker, tokyo rising: the city since the great earthquake, boston, harvard university press, 1991. isbn 0-674-89461-8.\nmatthias eichhorn, pendlerverkehr in tokyo. probleme und perspektiven, holos, 1997. isbn 3-86097-426-2.\nmartin gostelow, tokyo city pack, ed. aguilar, 1998. isbn 84-03-59830-0.\ngottfried wohlmannstetter, finanzplatz tokyo, francoforte, knapp, 1998. isbn 3-7819-1167-5.\ncarlos gispert, tokyo, ed. oc\u00e9ano, 2002. isbn 84-95199-93-9.\ngiorgio piccinato, un mondo di citt\u00e0, torino, edizioni di comunit\u00e0, 2002. isbn 88-245-0585-6.\nben simmons, johnny hymas, gozard vilhar, japanscapes, tokyo, kodansha international ltd., 2002. isbn 4-7700-2876-8.\nmartin lutterjohann, tokyo mit yokohama und kyoto, reise know-how verlag rump, 2004. isbn 3-8317-1251-4.\nevelyn schulz, stadt-diskurse in den aufzeichnungen \u00fcber das prosperieren von tokyo, iudicium, 2004. isbn 3-89129-775-0.\njared diamond, collasso: come le societ\u00e0 scelgono di morire o vivere, torino einaudi, 2005 [ed. italiana; titolo originale collapse. how societies choose to fail or succeed]. isbn 978-88-06-18642-5.\nelke hayashi-m\u00e4hner, tagel\u00f6hner und obdachlose in tokyo, iudicium, 2005. isbn 3-89129-181-7.\nwendy yanagihara, tokyo de cerca, barcellona, ed. geoplaneta, 2008. isbn 978-84-08-06965-2.\n\n\n== voci correlate ==\nodaiba\nakihabara\nharajuku\nsky city 1000\nueno zoo\n\n\n== altri progetti ==\n\n wikinotizie contiene notizie di attualit\u00e0 su tokyo\n wikimedia commons contiene immagini o altri file su tokyo\n wikivoyage contiene informazioni turistiche su tokyo\n\n\n== collegamenti esterni ==\n\n(ja, zh, en, ko) sito ufficiale, su metro.tokyo.lg.jp. \n tokyo gov / \u6771\u4eac\u90fd tokyo metropolitan government (canale), su youtube. \n tokyo, su treccani.it \u2013 enciclopedie on line, istituto dell'enciclopedia italiana. \n tokyo, in dizionario di storia, istituto dell'enciclopedia italiana, 2010. \n t\u014dky\u014d, su sapere.it, de agostini. \n(en) tokyo, su enciclopedia britannica, encyclop\u00e6dia britannica, inc."