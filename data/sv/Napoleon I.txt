"uppslagsorden \"napoleon\", \"bonaparte\" och \"napoleon bonaparte\" leder hit. f\u00f6r andra betydelser, se napoleon (olika betydelser), bonaparte (olika betydelser) eller napoleon bonaparte (olika betydelser).napoleon bonaparte (fr. napol\u00e9on bonaparte, franska: [nap\u0254le\u0254\u0303 b\u0254n\u0251pa\u0281t]), f\u00f6dd som napoleone di buonaparte, italienska: [napole\u02c8o\u02d0ne di \u02ccbw\u0254na\u02c8parte], men tog namnet napoleon i under sin regeringstid som kejsare av frankrike), f\u00f6dd 15 augusti 1769 i ajaccio p\u00e5 korsika, d\u00f6d 5 maj 1821 p\u00e5 sankta helena i sydatlanten, var frankrikes kejsare fr\u00e5n 18 maj 1804 till 6 april 1814 och \u00e5terigen (under de hundra dagarna) fr\u00e5n 20 mars till 22 juni 1815.som \u00f6verbef\u00e4lhavare f\u00f6r den franska milit\u00e4rmakten er\u00f6vrade och h\u00e4rskade han \u00f6ver st\u00f6rre delen av v\u00e4stra och centrala europa och innehade ett par \u00e5r \u00e4ven makten i egypten. det misslyckade f\u00e4ltt\u00e5get mot ryssland f\u00f6rsvagade sedan hans position, vilket s\u00e5 sm\u00e5ningom ledde till det slutgiltiga nederlaget vid slaget vid waterloo och hans fall. sedan napoleon f\u00f6rlorat slaget i waterloo blev han avsatt och f\u00f6rvisad till den isolerade \u00f6n sankta helena mitt ute p\u00e5 atlanten. d\u00e4r dog han sex \u00e5r senare. \nf\u00e5 personer i historien har blivit mer omtalade och f\u00f6rem\u00e5l f\u00f6r forskning \u00e4n napoleon. hans historiska betydelse \u00e4r omdiskuterad. de olika syns\u00e4tten p\u00e5 honom har ofta skapat debatt och oenighet. i frankrike betraktas han av m\u00e5nga som en nationalhj\u00e4lte. han framh\u00e4vs f\u00f6rst och fr\u00e4mst som en stor f\u00e4ltherre och milit\u00e4r strateg, medan andra ser honom mer som en politiker och reformator. av andra betraktas han som en stor tyrann. napoleon \u00e4r begravd i h\u00f4tel des invalides i paris.\n\n\n== f\u00f6delse och uppv\u00e4xt ==\n\n\n=== tidig barndom och pr\u00e4stskolan i autun ===\n\nnapoleon f\u00f6ddes 1769 p\u00e5 korsika. fadern carlo bonaparte var aktiv inom den korsikanska motst\u00e5ndsr\u00f6relsen vid napoleons f\u00f6delse, men \u00f6vergav denna och ansl\u00f6t sig till frankrike, vilket bel\u00f6nades med att han blev ledamot i st\u00e4nderf\u00f6rsamlingen i versailles. han avled vid 39 \u00e5rs \u00e5lder, vilket gjorde napoleons mor till \u00e4nka vid 35 \u00e5rs \u00e5lder. modern hette laetitia ramolino och h\u00e4rstammade fr\u00e5n den korsikanska adelssl\u00e4kten ramolino. hon f\u00f6dde tretton barn, varav \u00e5tta blev vuxna. familjen talade korsikanska och hade italienska namn, vilka senare f\u00f6rfranskades. napoleon kallades f\u00f6ljaktligen f\u00f6r nabullione under sin barndom (och rabulione n\u00e4r han var olydig, vilket herman lindqvist har \u00f6versatt till \"den som \u00e4r \u00f6verallt, river ner allting och blandar sig i allting\"), och sl\u00e4kten hette buonaparte, inte bonaparte som senare. buonaparte och ramolino var bland de mest k\u00e4nda av korsikas d\u00e5varande sjuttiosju adelsfamiljer. en annan framtr\u00e4dande familj var pozzo di borgo, som var napoleons familjs fr\u00e4msta rivaler. \neftersom korsika sedan 1768 varit franskt, och napoleon f\u00f6ddes \u00e5ret d\u00e4refter, f\u00f6ddes han som fransk medborgare. barnens italienska namn f\u00f6rfranskades. nabullione blev napoleon. korsikas franske guvern\u00f6r, louis charles ren\u00e9 marbeuf, var god v\u00e4n med huset buonaparte. vissa historiker har menat att hans f\u00f6rh\u00e5llande till modern letizia var intimt och att han rentav skulle vara far till ett av barnen, louis. dorothy carrington har skrivit en bok som behandlar fr\u00e5gan, napoleon's parents fr\u00e5n 1980.\nvid 5-\u00e5rs\u00e5ldern b\u00f6rjade napoleon g\u00e5 i skola, n\u00e4rmare best\u00e4mt en flickskola, \u00f6ppen \u00e4ven f\u00f6r pojkar, som drevs av nunnor. vid sex \u00e5rs \u00e5lder \u00f6vertogs hans undervisning av abb\u00e9 recco som l\u00e4rde honom att skriva och l\u00e4sa. eftersom det franska skolsystemet \u00e4nnu inte inf\u00f6rts p\u00e5 korsika skedde undervisningen p\u00e5 italienska. hans favorit\u00e4mnen var matematik, historia och geografi. fadern ville att pojkarna skulle studera vidare i frankrike och det ordnades s\u00e5 att nabullione och hans bror giuseppe skulle utbildas till milit\u00e4r respektive pr\u00e4st i frankrike. men f\u00f6rst var de tvungna att l\u00e4ra sig franska. den 15 december 1778 s\u00e4ndes nabullione till pr\u00e4stskolan i autun med sin bror giuseppe, f\u00f6r att l\u00e4ra sig franska. d\u00e5 var han 9,5 \u00e5r gammal, och brodern n\u00e4stan elva. 1779 skrevs pojkarna in p\u00e5 l\u00e4roverket, och det var vid denna tid deras namn byttes till sina franska motsvarigheter napoleon och joseph.\n\n\n=== milit\u00e4rskolan i brienne ===\nnapoleon intensivstuderade franska under tre m\u00e5nader och skickades sedan till milit\u00e4rskolan i brienne d\u00e4r han skrevs in i april 1779. eleverna kom alla fr\u00e5n adliga familjer, men n\u00e4stan aldrig fr\u00e5n de riktigt fina. h\u00e4lften var, precis som napoleon, frielever. p\u00e5 skolan talades det m\u00e5nga spr\u00e5k och dialekter. eftersom det nyer\u00f6vrade korsika inte stod h\u00f6gt i kurs i frankrike betraktades f\u00f6ljaktligen napoleon som en \"italiensk barbar\". han blev retad f\u00f6r sin dialekt och bakgrund, vilket fick honom att identifiera sig starkt som korsikan. i skolan undervisades eleverna i \u00e4mnen som fransk litteratur, latinska klassiker, tyska, historia, geografi, religion, matematik, s\u00e5ng och dans. senare tillkom \u00e4ven undervisning i fortifikations- och kartritning. varje morgon inleddes med morgonm\u00e4ssa och eleverna var tvungna att delta i h\u00f6gm\u00e4ssan tv\u00e5 g\u00e5nger i veckan, bikta sig en g\u00e5ng i m\u00e5naden och ta nattvarden varannan m\u00e5nad. religionen togs inte p\u00e5 s\u00e4rskilt stort allvar i skolan. m\u00e4ssorna brukade vara avklarade inom fem minuter. napoleon h\u00e4vdade att det var i brienne, vid nio \u00e5rs \u00e5lder, som han tappade sin tro p\u00e5 gud. detta berodde p\u00e5 att l\u00e4rarna p\u00e5stod att den hedniske julius caesar brann i helvetet. caesar var napoleons st\u00f6rsta idol. den franske kungens skolinspekt\u00f6r, chevalier de k\u00e9ralio, skrev 1783 om napoleon: \"lydig, uppm\u00e4rksam, \u00f6ppen. utm\u00e4rker sig f\u00f6r kunskaper i historia och geografi. han \u00e4r d\u00e5lig i teckning och en usel dans\u00f6r. han blir en utm\u00e4rkt sj\u00f6officer.\" napoleon fick inga n\u00e4ra v\u00e4nner, men en kamrat, antoine de bourienne, som han senare i livet anst\u00e4llde som sekreterare.\n\n\n=== krigsh\u00f6gskolan i paris ===\ni september 1784 avslutade napoleon sin utbildning i brienne och blev en av fem elever som fick m\u00f6jlighet att l\u00e4sa vidare vid krigsh\u00f6gskolan i paris. han anl\u00e4nde till paris f\u00f6r f\u00f6rsta g\u00e5ngen den 21 oktober det \u00e5ret. h\u00e4r p\u00e5gick undervisningen \u00e5tta timmar om dagen varje dag f\u00f6rutom s\u00f6ndagar och helgdagar d\u00e5 eleverna fick sitta och skriva brev eller l\u00e4sa fyra timmar om dagen. det fanns fler l\u00e4rare och personal \u00e4n elever p\u00e5 skolan och b\u00e5de maten och l\u00e4rark\u00e5ren var betydligt b\u00e4ttre \u00e4n de i skolan i brienne. napoleon kom att f\u00e5 alexandre des mazis som rumskamrat och de blev n\u00e4ra v\u00e4nner. under den h\u00e4r tiden l\u00e4ste napoleon mycket, i synnerhet montesquieu och rousseau. han utm\u00e4rkte sig ocks\u00e5 som matematiker men var mest intresserad av historia. s\u00e4mst var han i spr\u00e5k. han avslutade sin utbildning efter 1 \u00e5r och utexaminerades som nummer 42 av 58 elever. hans kurskamrater hade dock l\u00e4st samma kurser under minst tv\u00e5, ibland tre \u00e5r. i oktober 1785 l\u00e4mnade han skolan och valde artilleriregementet la f\u00e8re i s\u00f6dra frankrike. han var d\u00e5 f\u00e4nrik.\n\n\n== milit\u00e4r karri\u00e4r ==\n\n\n=== tiden f\u00f6re revolutionen ===\nunder den f\u00f6rsta tiden i valence pr\u00e4glades napoleons liv av hektiska dagar fulla med utbildning. han fick l\u00e4ra sig om artilleri, ammunition, lagring och transport av kanoner och projektiler. han avancerade f\u00f6rst till korpral, sedan sergeant och blev den 10 januari 1786 officer med en \u00e5rsinkomst p\u00e5 1 120 franc. han bodde i ett rum p\u00e5 caf\u00e9 circle p\u00e5 rue du croissant och \u00e5t sin mat p\u00e5 ett caf\u00e9 i n\u00e4rheten. han \u00e4gnade sig inte \u00e5t s\u00e5dant som hans j\u00e4mn\u00e5riga kamrater sysslade med. han gick inte p\u00e5 bordeller och var inte s\u00e4rskilt lockad av fin mat och dryck. han s\u00e5gs aldrig vara berusad.\n\n\n=== franska revolutionen ===\nfranska revolutionen 1789 \u00f6ppnade stora m\u00f6jligheter f\u00f6r den ambiti\u00f6se unge napoleon. han fick h\u00f6ra talas om den n\u00e5gra dagar efter stormningen av bastiljen i paris. n\u00e5gra dagar d\u00e4refter n\u00e5dde revolutionen auxonne, d\u00e4r napoleon befann sig. skeppare och hamnarbetare stormade myndigheternas kontor och napoleon fick bef\u00e4let \u00f6ver en vaktstyrka som skulle \u00e5terst\u00e4lla ordningen. efter en natt av kravaller och plundring lyckades de \u00e5terst\u00e4lla ordningen n\u00e4sta dag. n\u00e5gra soldater i hans regemente revolterade och r\u00e5nade \u00f6versten. napoleon sj\u00e4lv v\u00e4lkomnade revolutionen men avskydde p\u00f6belns v\u00e5ldsamma upplopp. till skillnad fr\u00e5n en del andra milit\u00e4rer av hans grad svor han den nya eden om trohet till \"nationen, kungen och lagen\".han steg snabbt i de milit\u00e4ra graderna. 1791 befordrades han till l\u00f6jtnant och f\u00f6rflyttades till valence, varefter han under en tid tog tj\u00e4nsteledigt och reste till korsika. eftersom han stannade kvar d\u00e4r l\u00e5ngt efter att tj\u00e4nsteledigheten tagit slut str\u00f6ks han fr\u00e5n l\u00f6nelistan, varf\u00f6r han tvingades \u00e5terv\u00e4nda till paris. han \u00e5terkom den 28 maj 1792, veckan efter det att \u00f6sterrike och preussen f\u00f6rklarat frankrike krig. av de femtio\u00e5tta personerna som han tog examen med fanns endast sex stycken kvar i landet; resten hade emigrerat. napoleon kunde d\u00e4rf\u00f6r smidigt bli befordrad till kapten den 19 juli. den 22 september 1792 utropades den franska republiken, men napoleon k\u00e4nde sig inte s\u00e4rskilt delaktig i h\u00e4ndelserna. han ville helst \u00e5terv\u00e4nda till korsika och forts\u00e4tta sin karri\u00e4r d\u00e4r. han reste f\u00f6ljaktligen dit och anl\u00e4nde den 23 oktober tillsammans med sin syster elisa. med den nya kaptensgraden \u00e5terfick han omedelbart posten som \u00f6verstel\u00f6jtnant i den andra bataljonen av det korsikanska nationalgardet, en post han tidigare innehaft under sin vistelse p\u00e5 \u00f6n. efter en tvist med familjen paoli tvingades familjen buonaparte fly till det franska fastlandet, dit de anl\u00e4nde den 13 juni 1793.\nefter sin f\u00f6rsta st\u00f6rre milit\u00e4ra seger i staden toulon den 16 december 1793 \u00f6ver\u00f6stes han med ber\u00f6m och befordrades den 22 december samma \u00e5r till brigadgeneral. lite senare, i februari 1794, utn\u00e4mndes han till chef \u00f6ver italienarm\u00e9ns artilleri. den 27 juli det \u00e5ret st\u00f6rtades jakobinv\u00e4ldet och alla sympatis\u00f6rer f\u00f6rf\u00f6ljdes, och f\u00e4ngslades eller avr\u00e4ttades. napoleon sj\u00e4lv greps den 9 augusti och sp\u00e4rrades in i ett fort p\u00e5 den gamla f\u00e4stningen forte-carr\u00e9 i antibes. han skrev protester till myndigheterna, vilket tillsammans med faktumet att hans h\u00f6gsta chefer ins\u00e5g hur n\u00f6dv\u00e4ndig han var ledde till att han den 20 augusti det \u00e5ret sl\u00e4pptes fri och \u00e5terfick sin tj\u00e4nst i italien. han blev snart divisionsgeneral. under den h\u00e4r tiden hade han sin f\u00f6rsta k\u00e4rlekshistoria, med d\u00e9sir\u00e9e clary. de skrev konstant romantiska brev till varandra. napoleonk\u00e4nnaren jean tulard har skrivit att de b\u00e5da betraktade sig som f\u00f6rlovade fr\u00e5n den 21 april 1795.\n\n\n=== \u00f6verbef\u00e4lhavare i italien ===\nk\u00e4rleksaff\u00e4ren med d\u00e9sir\u00e9e tog emellertid slut och den 9 mars 1796 gifte han sig med jos\u00e9phine de beauharnais. sju dagar tidigare hade han utn\u00e4mnts till \u00f6verbef\u00e4lhavare \u00f6ver italienarm\u00e9n. den 26 mars anl\u00e4nde han till nice d\u00e4r han tr\u00e4ffade de m\u00e4n som han skulle samarbeta med i kriget. det var under resan till italien som han \u00e4ndrade sitt efternamn fr\u00e5n buonaparte till bonaparte. p\u00e5 den h\u00e4r tiden fanns italien endast som ett geografiskt (och delvis spr\u00e5kligt) begrepp, vilket inrymde de olika kungad\u00f6mena, furstend\u00f6mena och fria st\u00e4derna p\u00e5 apenninska (italienska) halv\u00f6n med kringliggande \u00f6ar samt omr\u00e5dena kring po-floden. \u00f6sterrike hade kontroll \u00f6ver vissa delar, bland annat hamnstaden trieste, hertigd\u00f6met milano och storhertigd\u00f6met toscana.\nett krig mot frankrike i italien skulle splittra \u00f6sterrikarna eftersom de redan f\u00f6rde krig mot fransm\u00e4nnen p\u00e5 andra fronter. napoleons plan f\u00f6r att besegra sina fiender var att sl\u00e5 till p\u00e5 tre fronter; generalen jourdan skulle anfalla nedre delen av rhen, er\u00f6vra mainz och forts\u00e4tta s\u00f6derut med 70 000 man, general moureau skulle g\u00e5 in i s\u00f6dra tyskland med ytterligare 70 000 man och napoleon sj\u00e4lv skulle invadera via piemonte och driva ut \u00f6sterrikarna fr\u00e5n lombardiet med hj\u00e4lp av 40 000 man. planen lyckades och \u00e5ren 1796\u20131797 besegrade han \u00f6sterrike i ett blixtf\u00e4ltt\u00e5g, och sl\u00f6t egenm\u00e4ktigt fred med \u00f6sterrikarna vid campio formio. napoleons arm\u00e9 hade segrat i arton slag och genomf\u00f6rt sextiosju kampanjer; \u00f6sterrikarna var utk\u00f6rda och f\u00f6rf\u00f6ljda. den stora koalitionen av allierade stater mot frankrike hade uppl\u00f6sts.f\u00e4ltt\u00e5get ledde till fransk ockupation av ett antal fria stater: fastlandsdelen av kungariket sardinien, storhertigd\u00f6met toscana, republiken genua, och republiken venedig samt delar av kyrkostaten.\n\n\n=== f\u00e4ltt\u00e5get i egypten ===\nnapoleon b\u00f6rjade rikta sin uppm\u00e4rksamhet mot storbritannien. han gjorde upp planer p\u00e5 en invasion av irland och att d\u00e4rifr\u00e5n invadera england. d\u00e5 han ins\u00e5g att det tog f\u00f6r l\u00e5ng tid att bygga upp en flotta f\u00f6r att ta sig \u00f6ver engelska kanalen och att frankrike skulle f\u00e5 det ytterst sv\u00e5rt att kunna besegra britterna till sj\u00f6ss, skrinlade han dessa planer. ist\u00e4llet gjorde han upp planer p\u00e5 att er\u00f6vra egypten f\u00f6r att d\u00e4r krossa britternas handels- och kolonialv\u00e4lde och f\u00e5 tilltr\u00e4de till de v\u00e4gar som g\u00e5r till indien och kina. han hade ocks\u00e5 planer p\u00e5 att bygga en kanal mellan medelhavet och r\u00f6da havet s\u00e5 att britterna inte skulle kunna stoppa frankrikes handel med fj\u00e4rran \u00f6stern.\nnapoleon samlade p\u00e5 6 veckor ihop 35 000 soldater och 400 fartyg, med 15 000 sj\u00f6m\u00e4n, sammanlagt omkring 50 000 fransm\u00e4n. detta skedde under stor sekretess och britterna trodde att frankrike skulle invadera irland men skickade en flotta under amiral horatio nelson till medelhavet f\u00f6r s\u00e4kerhets skull. napoleon \u00f6vertog 1798 bef\u00e4let f\u00f6r den egyptiska expeditionen och satte i maj 1798 segel i toulon. p\u00e5 v\u00e4gen er\u00f6vrade han malta som annars skulle st\u00f6ra handeln fr\u00e5n egypten till frankrike och 1 juli ankrade den franska flottan i bukten vid abukir \u00f6ster om alexandria utan att ha blivit uppt\u00e4ckt av den brittiska flottan. d\u00e4r landsatte han sina trupper, intog alexandria och marscherade mot kairo. mamlukerna, som h\u00e4rskade i egypten under osmanernas \u00f6verh\u00f6ghet, \u00f6verraskades till en b\u00f6rjan, och angrep utan framg\u00e5ng fransm\u00e4nnen under den fortsatta framryckningen. mamlukerna blev i grund slagna vid pyramiderna 21 juli och kairo \u00f6ppnade sina portar f\u00f6r segraren. medan napoleon fullbordade nedre egyptens er\u00f6vring f\u00f6rst\u00f6rde britterna, under nelson, den franska flottan i sj\u00f6slaget vid abukirbukten den 1 augusti.  napoleon och hans h\u00e4r var d\u00e5 helt isolerade fr\u00e5n frankrike.\ndenna h\u00e4ndelse gav sultanen i osmanska riket mod att f\u00f6rklara frankrike krig och han s\u00e4nde en arm\u00e9 mot egypten. napoleon inv\u00e4ntade dock inte den nya fiendens ankomst, utan gick med st\u00f6rre delen av sin arm\u00e9 mot syrien f\u00f6r att m\u00f6ta denna. efter ett tre m\u00e5naders f\u00e4ltt\u00e5g mellan februari och maj 1799, under vilket han f\u00f6rg\u00e4ves bel\u00e4grade staden s:t jean d'acre, \u00e5terv\u00e4nde han till egypten d\u00e4r under tiden osmanska trupper hade landstigit och er\u00f6vrat abukir. vid slaget vid abukir 25 juli tillintetgjorde fransm\u00e4nnen dessa.\nnapoleon \u00e5terv\u00e4nde av politiska sk\u00e4l i hemlighet till europa i augusti 1799, och l\u00e4mnade egyptens f\u00f6rsvar \u00e5t general kl\u00e9ber. fransm\u00e4nnen led flera g\u00e5nger nederlag mot de brittiska trupper som hade landstigit i mars 1801, och tvingades 1 september 1801 att kapitulera i alexandria.\n\n\n== f\u00f6rste konsul ==\nefter sin \u00e5terkomst till paris i mitten av oktober 1799 genomf\u00f6rde napoleon en statskupp, brumairekuppen den 9 november, och inf\u00f6rde ett nytt system som anses utg\u00f6ra avslutningen p\u00e5 franska revolutionen. medhj\u00e4lpare i kuppen var bland andra hans bror lucien bonaparte och emmanuel joseph siey\u00e8s. landet skulle nu styras av tre konsuler varav napoleon var en.\nnapoleon n\u00f6jde sig heller inte med denna nya roll, utan han ville bli m\u00e4ktigare. han f\u00f6rs\u00f6kte f\u00e5 igenom en f\u00f6rfattning om att landet skulle styras av en (napoleon) f\u00f6rste konsul som har tv\u00e5 konsuler under sig. napoleon var en av de f\u00e5 p\u00e5 sin tid som f\u00f6rstod propagandans betydelse i samh\u00e4llet och han ville d\u00e5 att det skulle bli ett val bland folket ang\u00e5ende f\u00f6rfattningen. frankrike blev d\u00e4rmed det f\u00f6rsta landet i v\u00e4rlden att genomf\u00f6ra folkomr\u00f6stningar om f\u00f6rfattningar och liknande fr\u00e5gor. detta gillade folket och resultatet blev solklart; tre miljoner ja-r\u00f6ster och endast 1 562 nej-r\u00f6ster. omr\u00f6stningen slog fast att napoleon skulle styra frankrike i 10 \u00e5r fram\u00f6ver som regeringschef med titeln f\u00f6rste konsul. han var nu 30 \u00e5r gammal.\ni december 1800 undkom han ett attentat utf\u00f6rt av rue saint-nicaisekonspirationen som var en sammansv\u00e4rjning av rojalister.\nefter ett lyckat f\u00e4ltt\u00e5g i norditalien 1800 kunde \u00f6sterrike (genom den franska segern vid marengo) \u00e5terigen tvingas till fred. \u00e4ven med storbritannien sl\u00f6ts s\u00e5 sm\u00e5ningom en kortvarig fred i amiens 1802, vilket markerar slutet p\u00e5 de franska revolutionskrigen.\nr\u00e4dslan f\u00f6r att de franska rojalisterna planerade att \u00e5terta makten, f\u00f6ranledde napoleon att \u00e5r 1804 l\u00e5ta kidnappa en fransk prins, louis antoine henri de bourbon,  hertig av enghien p\u00e5 tyskt omr\u00e5de i baden och f\u00f6ra honom till frankrike, d\u00e4r han st\u00e4lldes inf\u00f6r en krigsr\u00e4tt som p\u00e5 falska grunder d\u00f6mde honom till d\u00f6den. d\u00e5det v\u00e5llade stor f\u00f6rbittring hos de europeiska kungahoven, inte minst hos gustav iv adolf, vars hustru fredrika h\u00e4rstammade just fr\u00e5n baden.\n\n\n== kejsare ==\n\nden 2 december 1804 l\u00e4t napoleon kr\u00f6na sig till fransm\u00e4nnens kejsare och det f\u00f6rsta kejsard\u00f6met etablerades. vid kr\u00f6ningen satte han sj\u00e4lv kronan p\u00e5 sitt huvud. han hade ett stort folkligt st\u00f6d, bland annat beroende p\u00e5 att man sympatiserade med honom p\u00e5 grund av det st\u00e4ndiga d\u00f6dshotet fr\u00e5n rojalister, britter och konspirat\u00f6rer. man ville ha en stark ledare; \u00e5ren kring den franska revolutionen hade varit kaotiska och m\u00e5nga s\u00e5g i napoleon en stabiliserande faktor. ordet \"kung\" var dock allm\u00e4nt avskytt, d\u00e4rf\u00f6r ans\u00e5gs \"kejsare\" vara mer l\u00e4mpligt. till skillnad fr\u00e5n de gamla kungarna var napoleon, \u00e5tminstone enligt honom sj\u00e4lv, en b\u00e4rare av revolutionens ideal: \"jag f\u00f6rkroppsligar den franska revolutionen\" brukade han s\u00e4ga. innan den officiella f\u00f6rklaringen kom l\u00e4t napoleon unders\u00f6ka opinionsl\u00e4get i landet. han l\u00e4t civilkl\u00e4dda poliser bes\u00f6ka folkliga samlingsst\u00e4llen som krogar och restauranger f\u00f6r att leda in samtalet p\u00e5 det potentiella scenariot att napoleon skulle bli kejsare, och rapporten blev att de flesta var v\u00e4lvilligt inst\u00e4llda. samma sak g\u00e4llde \u00e4ven f\u00f6r hans generaler och statsr\u00e5det. den ende i tribunatet som r\u00f6stade emot f\u00f6rslaget var krigsminister och revolution\u00e4ren carnot som kommenterade det: \"du borde ha stannat som f\u00f6rste konsul. du var den ende i europa, se vilket s\u00e4llskap du hamnat i nu.\" det fanns dock en opposition, fr\u00e4mst bland liberaler och radikaler, men dagens historiker \u00e4r ense om att napoleon verkligen hade ett brett folkligt st\u00f6d vid tidpunkten. en folkomr\u00f6stning (den tredje som napoleon l\u00e4t genomf\u00f6ra) i november 1804 visade p\u00e5 att antalet som r\u00f6stade f\u00f6r f\u00f6rslaget var 3 572 329 medan antalet som r\u00f6stade emot endast uppgick till 2 569 (\u00e4ven om de exakta siffrorna \u00e4r op\u00e5litliga). den 26 maj 1805 l\u00e4t han sig bli kr\u00f6nt med j\u00e4rnkronan till kung av italien av \u00e4rkebiskopen i milano, samt instiftade j\u00e4rnkroneorden.\nmed kejsard\u00f6met inf\u00f6rdes successivt de f\u00f6r en diktatur vanliga f\u00f6reteelserna: censur av tidningspressen, ingen kritik till\u00e4ts i tal och skrift, olikt\u00e4nkande hamnade i f\u00e4ngelse eller m\u00e5ste l\u00e4mna frankrike och en hemlig polis \u00f6vervakade unders\u00e5tarna.freden i amiens br\u00f6ts dock av en engelsk krigsf\u00f6rklaring den 18 maj 1803 och s\u00e5 inleddes de l\u00e5ngvariga napoleonkrigen. engelsm\u00e4nnen segrade p\u00e5 haven, medan napoleon vann upprepade segrar till lands. 1805 betvingade han ryssar och \u00f6sterrikare i slaget vid austerlitz. 1806 besegrades preussarna vid jena-auerst\u00e4dt. 1807 kunde slutligen freden i tilsit slutas med ryssland efter slaget vid friedland och \u00e4ven ryssland gick med i den s\u00e5 kallade 'kontinentalblockaden' vari storbritannien skulle utest\u00e4ngas fr\u00e5n all handel med kontinenten.\nefter inre stridigheter i spanien d\u00e4r tronarvingen ferdinand i ett upplopp avsatte sin far, kung karl iv, gick napoleon \u00e5r 1808 in med trupper i spanien och utropade sin \u00e4ldre bror joseph till kung av spanien. detta ledde till att england landsatte trupper i portugal, under ledning av arthur wellesley (senare k\u00e4nd som hertig av wellington), som ryckte in i spanien f\u00f6r unds\u00e4ttning till den spanska gerillan. detta inb\u00f6rdeskrig har kommit att kallas \"det variga s\u00e5ret\".\n\ni och med att frankrikes trupper var uppbundna i spanien s\u00e5g \u00f6sterrike ett tillf\u00e4lle och f\u00f6rklarade krig 1809. napoleon lyckades genom snabba f\u00f6rflyttningar och en reorganisering av sin arm\u00e9 sl\u00e5 tillbaka den \u00f6sterrikiska arm\u00e9n vid eckm\u00fchl och senare besegra den fullst\u00e4ndigt vid wagram. efter att ha avslutat freden i wien 1809 l\u00e4t napoleon uppl\u00f6sa sitt barnl\u00f6sa \u00e4ktenskap med jos\u00e9phine de beauharnais och gifte sig 1810 med den \u00f6sterrikiska \u00e4rkehertiginnan marie louise. 1811 f\u00f6ddes napoleons son, napoleon ii, \"kungen av rom\".\n\n\n=== napoleons ryska f\u00e4ltt\u00e5g ===\n\nnapoleons f\u00e4ltt\u00e5g mot ryssland \u00e4gde rum 1812 d\u00e5 den franska arm\u00e9n invaderade ryssland. ryssarna anv\u00e4nde sig av den br\u00e4nda jordens taktik d\u00e5 man br\u00e4nde alla resurser framf\u00f6r fienden; samma taktik anv\u00e4ndes bland annat mot fiender som karl xii av sverige i b\u00f6rjan p\u00e5 1700-talet. den 7 september \u00e4gde det st\u00f6rsta slaget under napoleons ryska f\u00e4ltt\u00e5g rum i n\u00e4rheten av byn borodino (124 kilometer v\u00e4ster om moskva). fransm\u00e4nnen besegrade ryssarna och ryckte vidare mot moskva. napoleon intog moskva 14 september, men staden sattes i brand av inv\u00e5narna samma dag. branden p\u00e5gick till den 18 september och \u00f6delade stora delar av staden. i oktober ins\u00e5g napoleon att arm\u00e9n inte skulle kunna \u00f6vervintra i moskva och beordrade \u00e5tert\u00e5g. merparten av la grande arm\u00e9e gick under i den ryska vintern p\u00e5 grund av ryska anfall, matbrist och k\u00f6ld. de soldater som r\u00e5kade hamna p\u00e5 efterk\u00e4lken blev ihj\u00e4lslagna av b\u00f6nder. de hade ocks\u00e5 sv\u00e5rt att hitta mat. ungef\u00e4r en halv miljon dog. i ryssland \u00e4r kriget k\u00e4nt som det fosterl\u00e4ndska kriget 1812. en annan ben\u00e4mning som f\u00f6rekommer i historieskrivningen \u00e4r ryska kampanjen 1812.\n\n\n=== europeiskt befrielsekrig ===\nnapoleons f\u00f6rlustbringande f\u00e4ltt\u00e5g i ryssland gav  europas f\u00f6rtryckta folk mod och m\u00f6jlighet till en allm\u00e4n resning. efter det stora befrielsekriget 1813-1814 i vilket fransm\u00e4nnen besegrades i flera f\u00e4ltslag, fr\u00e4mst slaget vid leipzig i oktober 1813, tvangs han i april 1814 att abdikera.\n\n\n== nedg\u00e5ng och fall ==\n\n\n=== de hundra dagarna ===\n\n\"de hundra dagarna\" kallas i frankrikes historia tiden fr\u00e5n napoleons andra regeringstilltr\u00e4de 20 mars 1815 till ludvig xviii:s \u00e5tertagande av regeringen 28 juni samma \u00e5r.napoleon abdikerade 11 april 1814 och landsf\u00f6rvisades till \u00f6n elba, d\u00e4r han blev guvern\u00f6r. han fick beh\u00e5lla kejsartiteln och fick elba som sj\u00e4lvst\u00e4ndigt furstend\u00f6me samt ett \u00e5rligt apanage, som dock aldrig utbetalades. den 3 maj landsteg han i huvudstaden i sitt lilla rike, \u00e5t vars regering han genast b\u00f6rjade \u00e4gna hela sin verksamhetslust. han skapade en f\u00f6rvaltning, en liten h\u00e4r om 1 600 man och ett hov, f\u00f6rb\u00e4ttrade tullv\u00e4sendet, anlade gator och byggde v\u00e4gar, \u00f6kade saltproduktionen och l\u00e4t plantera vinstockar och mullb\u00e4rstr\u00e4d.i frankrike \u00f6kade samtidigt missn\u00f6jet med ludvig xviii. en sammansv\u00e4rjning uppstod mellan en del yngre generaler, och ett omslag i st\u00e4mningen till napoleons f\u00f6rm\u00e5n \u00e4gde rum. man b\u00f6rjade \u00f6ppet tala om hans \u00e5terkomst. kungens anh\u00e4ngare blev oroliga och gjorde upp planer p\u00e5 att f\u00f6ra bort napoleon fr\u00e5n elba eller p\u00e5 annat s\u00e4tt g\u00f6ra sig av med honom. napoleon fick k\u00e4nnedom om detta, vilket p\u00e5skyndade hans beslut att \u00e5terv\u00e4nda till paris. n\u00e4r samtidigt splittringen p\u00e5 kongressen i wien blev allvarlig tog han tillf\u00e4llet i akt.i slutet av februari 1815, lyckades han fly fr\u00e5n \u00f6n med 1200 soldater och landsteg i golfe-juan i s\u00f6dra frankrike varifr\u00e5n han tog sig mot paris. regeringen i paris skickade trupper mot honom men s\u00e5 snart soldaterna fick se napoleon gick de \u00f6ver p\u00e5 hans sida. ludvig xviii flydde fr\u00e5n landet den 19 mars och dagen d\u00e4rp\u00e5 \u00f6vertog napoleon \u00e5ter makten \u00f6ver landet. europas allierade bildade en arm\u00e9 och napoleon led mot denna ett f\u00f6r\u00f6dande nederlag i slaget vid waterloo 18 juni.\n\n\n=== sankta helena ===\nefter att ha flytt det f\u00f6rlorade slaget vid waterloo tvingades napoleon fyra dagar senare till en andra abdikation samt ny landsf\u00f6rvisning, denna g\u00e5ng till \u00f6n sankta helena, atlanten. efter tio veckors seglats anl\u00e4nde de brittiska skeppen till den lilla \u00f6n den 14 oktober 1815. vid den tiden hade \u00f6n endast 2 000 bofasta inv\u00e5nare och omkring 2 700 brittiska soldater. inv\u00e5narna utgjordes av en blandning av europ\u00e9er, afrikaner, malajer, indier och kineser, och \u00f6n tillh\u00f6rde egentligen det brittiska ostindiska kompaniet. den brittiska regeringen \"l\u00e5nade\" s\u00e5ledes \u00f6n.napoleon och hans f\u00f6lje fick sl\u00e5 sig ned p\u00e5 en herrg\u00e5rd vid namn longwood, som rustades upp inf\u00f6r deras inflyttning. britterna hade beviljat 16 personer lov att f\u00f6lja med till \u00f6n; bland dem fanns hans tj\u00e4nstefolk men \u00e4ven hans n\u00e4ra v\u00e4n henri bertrand och diplomaten och generalen charles tristan de montholon. livet p\u00e5 \u00f6n var monotont och tr\u00e5kigt, och vissa menar att det d\u00e5liga klimatet, s\u00e4rskilt vid den plats d\u00e4r napoleon bodde, bidrog till att han dog tidigare \u00e4n n\u00f6dv\u00e4ndigt. den 5 maj 1821 dog napoleon och han d\u00f6df\u00f6rklarades kl. 17.51. vissa har spekulerat i att han skulle ha m\u00f6rdats. en svensk tandl\u00e4kare, sten forshufvud, publicerade exempelvis en bok \u00e5r 1961 d\u00e4r han menade sig ha klara bevis f\u00f6r att napoleon hade betydande m\u00e4ngder arsenik i kroppen vid d\u00f6dstillf\u00e4llet. med hj\u00e4lp av analyser av napoleons h\u00e5r fr\u00e5n olika perioder i hans liv har man p\u00e5 senare tid dock kunnat bevisa att napoleon inte blev f\u00f6rgiftad utan dog av magcancer.napoleon begravdes p\u00e5 sankta helena, men 1840 beslutade kung ludvig filip i att hans kvarlevor skulle flyttas till paris och h\u00f4tel des invalides. efter en renovering flyttades napoleon 1861 \u00e4nnu en g\u00e5ng och finns nu p\u00e5 den mest framtr\u00e4dande platsen under kupolen. \n\n\n== reformerna ==\nnapoleon inf\u00f6rde flera reformer i frankrike och andra l\u00e4nder och inf\u00f6rde indirekt flera reformer i n\u00e4stan alla v\u00e4stl\u00e4nder.\n\n\n=== arvet efter napoleon ===\nnapoleon inf\u00f6rde dagens numrering av hus, j\u00e4mna nummer p\u00e5 ena sidan och oj\u00e4mna p\u00e5 andra och att numren \u00e4r i ordning. tidigare var numren slumpvis utsatta, eller efter n\u00e4r huset byggdes. sverige nappade snabbt p\u00e5 napoleons id\u00e9 och snart var stockholms hus ordnade efter hur n\u00e4ra slottet de var placerade. det var napoleon som fick igenom metersystemet. tidigare fanns det flera andra m\u00e5ttstockar, men ingen officiell.\n\n\n=== lagsystemet ===\ndet franska lagsystemet var tidigare kaos och bestod av omkring 360 lagb\u00f6cker. napoleon sammanst\u00e4llde lagarna till en enda bok, code civil (eller code napol\u00e9on som den kom att kallas), som flera l\u00e4nder har kopierat, mer eller mindre. n\u00e4stan alla v\u00e4stl\u00e4nder har lagar liknande dem napoleon inf\u00f6rde.\n\n\n=== skatten ===\ntidigare hade man i princip endast beskattat inkomster, men nu \u00e4ndrade napoleon skattesystemet genom att \u00e4ven beskatta varor s\u00e5som vin, spelkort, salt, vagnar och tobak, vilket det fortfarande kr\u00e4vs ett intyg fr\u00e5n staten f\u00f6r att f\u00e5 s\u00e4lja i frankrike. dessutom inf\u00f6rdes ett slags r\u00e4nta.\n\n\n=== skolan ===\nunder revolutionsregeringen hade n\u00e4stan alla skolor st\u00e4ngts, napoleon \u00f6ppnade dem igen. denna g\u00e5ng kraftigt moderniserade. han gjorde det obligatoriskt att g\u00e5 ett antal \u00e5r i skolan - till mycket l\u00e5gt pris, s\u00e5 till och med de fattigaste skulle ha r\u00e5d att skicka sina barn i skolan. sen \u00f6ppnades flera h\u00f6gskolor som tog emot de elever som var b\u00e4st. inte efter vem man var, som det hade varit tidigare.\n\n\n== familj ==\nnapoleon i gav sina n\u00e4rmaste sl\u00e4ktingar betydande befattningar runt om i europa: 1796 gick den franska arm\u00e9n \u00f6ver alperna och drev bort \u00f6sterrikarna fr\u00e5n norra italien. napoleon utropade sig till kung av \"kungariket italien\" och uts\u00e5g sin styvson eug\u00e8ne de beauharnais till vicekung. \u00f6sterrike som p\u00e5 nytt gjorde anspr\u00e5k p\u00e5 kungariket italien, besegrades \u00e5r 1800 av napoleons styrkor i slaget vid marengo i norra italien. napoleon gjorde sig v\u00e4n med p\u00e5ven och uppr\u00e4ttade ett avtal mellan kyrkostaten och frankrike. som ett resultat av \u00f6verenskommelsen antogs napoleons morbror joseph fesch till kardinal och franskt s\u00e4ndebud i rom. efter alla politiska och milit\u00e4ra framg\u00e5ngar utropade sig 1804 napoleon bonaparte till frankrikes kejsare. hans mor laetitia installerades d\u00e5 som mittpunkt i det kejserliga hovet.\nholland, som var en gammal kolonialmakt hade k\u00e4nt sig allt mer tr\u00e4ngt av england. efter ett olyckligt krig med detta land hade holl\u00e4ndarna 1795 avsatt sin kung och anslutit sig till frankrike och dess revolution. hollands sj\u00e4lvst\u00e4ndighet br\u00f6ts genom att kejsarens bror louis gjordes till hollands kung 1806. spanien som ocks\u00e5 lidit av englands framfart \u00f6ver v\u00e4rldshaven var sedan flera \u00e5r bundsf\u00f6rvant med frankrike f\u00f6r att st\u00e4rka sin position. kungariket neapel sorterade under spanien. genom ett f\u00f6rdrag med spanska kungahuset insattes napoleons bror joseph som kung i neapel 1806. preussen f\u00f6rs\u00f6kte stoppa napoleons framfart, men fick se sina trupper f\u00f6rg\u00f6ras p\u00e5 tv\u00e5 fronter. d\u00e4refter installerade napoleon sin bror jerome som westfalens kung. 1808 r\u00f6nte spanien samma \u00f6de som holland. napoleon f\u00f6rvandlade spanien till en lydstat genom att brodern joseph nu fick byta ut neapels krona mot den spanska. till kung och drottning av neapel uts\u00e5gs i st\u00e4llet joachim murat, marskalk i den franska arm\u00e9n, och hans hustru caroline som var syster till napoleon. holland handlade trotsigt med england i strid mot kontinentalsystemet och bestraffas 1810 d\u00e4rf\u00f6r av kejsaren. landet utpl\u00e5nades som stat och blev en fransk provins. louis bonaparte, kung av holland, avsattes, eftersom napoleon ans\u00e5g att han mer s\u00e5g till holl\u00e4ndarnas sak \u00e4n frankrikes.\n\"min f\u00f6rsta k\u00e4rlek var d\u00e9sir\u00e9e\" skrev napoleon bonaparte i sina memoarer. madame m\u00e8re, napoleons mor, skrev till drottning desideria av sverige och norge och fr\u00e5gade om denna rad i napoleons memoarer skulle utel\u00e4mnas. svaret blev: \"inget ska utel\u00e4mnas.\" f\u00f6rutom ovan n\u00e4mnda \u00e4ktenskap med jos\u00e9phine de beauharnais och marie louise av \u00f6sterrike hade napoleon ocks\u00e5 en son med maria walewska vid namn alexander walewski (1810-1868) samt ytterligare en tredje son vid namn l\u00e9on charles denuelle som dog utfattig i paris 1881.\n\n\n== napoleon i och sverige ==\nkung gustav iv adolf av sverige hyste en personlig avsky mot franska revolutionen och napoleon. i kombination med en orealistisk syn p\u00e5 sveriges milit\u00e4ra styrka gjorde det att sverige f\u00f6rklarade frankrike krig, svensk-franska kriget 1805\u20131810. till kriget bidrog att sverige var beroende av handeln med storbritannien och d\u00e4rf\u00f6r motsatte sig kontinentalsystemet, som var en handelsblockad mot storbritannien. vid freden i paris tvingades sverige emellertid \u00e4nd\u00e5 g\u00e5 med i kontinentalsystemet. gustav adolfs politik och envishet vid tiden f\u00f6r napoleons marsch genom europa ledde till att f\u00f6rtroendet f\u00f6r honom som regent minskade och han avsattes vid statskuppen 1809 och finland f\u00f6rlorades 1809 till det ryska imperiet. \ni nordisk familjebok f\u00f6rekommer en uppgift om att napoleon bonaparte ska ha valts in som utl\u00e4ndsk ledamot i svenska krigsmannas\u00e4llskapet (som \u00e5r 1805 fick namnet kungliga krigsvetenskapsakademien). han finns dock inte upptagen i de tv\u00e5 verk som behandlar s\u00e4llskapets ledam\u00f6ter. han var dock f\u00f6reslagen f\u00f6r inval. historikern lars ericson skriver: \u201ddet finns \u00e4ven exempel p\u00e5 att f\u00f6rslag till nya ledam\u00f6ter befunnits alltf\u00f6r heta. det fr\u00e4msta exemplet \u00e4r napoleon bonaparte som i december 1797 f\u00f6reslogs till hedersledamot, men i ett f\u00f6ljande sammantr\u00e4de besl\u00f6ts att s\u00e4llskapet \u00e4nnu inte hade tillr\u00e4cklig stadga f\u00f6r att inkalla utl\u00e4ndska ledam\u00f6ter.\u201d han till\u00e4gger: \u201dman kan nog f\u00f6rmoda att \u00e4ven sakpolitiska \u00f6verv\u00e4ganden spelade in; ett inval hade inneburit en dramatisk utmaning mot gustav iv adolf.\u201d d\u00e4remot kan n\u00e4mnas att napoleon i:s brorson ludvig napoleon (sedermera napoleon iii) invaldes som ledamot \u00e5r 1851.\n\n\n== referenser ==\n\n\n=== noter ===\n\n\n=== trycka k\u00e4llor ===\nchandler, david g.: the campaigns of napoleon. (1966) isbn 0-02-523660-1\nchandler, david g.: napoleon\u2019s marshals. (1987)\nchristensen, else (2010). \u201dnapoleon bonaparte : fr\u00e5n korsikansk uppkomling till europas kejsare\u201d. v\u00e4rldens historia (nr. 5):  sid. s. 32\u201351. \nesdaile, charles j.: the wars of napoleon (modern wars in perspective). (1995)isbn 0-582-05955-0\nlindqvist, herman (2004). napoleon. stockholm: norstedt. libris 9492446. isbn 91-1-301254-1 (inb.) \nnosworthy, brent: battle tactics of napoleon and his enemies (history & politics). (1995) isbn 0-09-474510-2\nriley, j.p.: napoleon and the world war of 1813: lessons in coalition warfighting. (2000) isbn 0-7146-4893-0\nzamoyski, adam: 1812 \u2013 napoleons marsch mot moskva. (2006) isbn 91-975262-3-1\n\n\n== externa l\u00e4nkar ==\n\n wikimedia commons har media som r\u00f6r napoleon i.\nnapoleon bonaparteur tidigare distanskurs i historia a och b\nslagf\u00e4ltets revolution\u00e4r artikel ur popul\u00e4rhistoria\nnapoleonic literature\nnapoleon i i libris"