"il qu\u00e9bec (pron. /ke\u02c8b\u025bk/) \u00e8 una provincia del canada, la seconda per popolazione dopo l'ontario. con le sue istituzioni, lingua e cultura costituisce de facto una nazione all'interno della confederazione. si trova nella parte orientale del canada, anche se terranova e labrador e le cosiddette \u00abprovince marittime\u00bb (nuovo brunswick, nuova scozia, isola del principe edoardo) si trovano ancora pi\u00f9 a est. il capoluogo della provincia \u00e8 la citt\u00e0 di qu\u00e9bec (ville de qu\u00e9bec in francese, quebec city in inglese), mentre la citt\u00e0 pi\u00f9 popolosa \u00e8 montr\u00e9al (montreal, in inglese).\nfa parte della regione denominata canada francese, in prevalenza francofona. la variet\u00e0 qui parlata \u00e8 il francese del qu\u00e9bec. gli anglofoni del qu\u00e9bec sono una minoranza riconosciuta dalla legge. i suoi 8 326 089 abitanti rappresentano il 24% della popolazione del canada (fonte statistique canada, gennaio 2005). in francese un abitante del qu\u00e9bec \u00e8 detto qu\u00e9b\u00e9cois al maschile e qu\u00e9b\u00e9coise al femminile, in inglese quebecer o quebecker, in italiano quebecchese.\nfu una colonia della francia per oltre due secoli (dal 1534 al 1763) con il nome di nuova francia. conquistata dagli inglesi, rimase colonia dell'impero britannico dal 1763 al 1931, fino all'indipendenza del canada. fin dal 1867 \u00e8 membro della confederazione del canada. dal 1960 \u00e8 in corso un dibattito sul ruolo della francofonia rispetto al resto del canada, prevalentemente anglofono. la vicenda storico-politica fu caratterizzata da sforzi per raggiungere la sovranit\u00e0 del qu\u00e9bec, che si tradussero in richieste che, di volta in volta, spaziarono dall'indipendenza completa all'associazione con il resto del canada o al rafforzamento dell'autonomia provinciale.\n\n\n== geografia ==\n\n\n=== geografia fisica ===\nla provincia occupa un vastissimo territorio: 1734984 km\u00b2 (poco meno di sei volte le dimensioni dell'italia), la maggior parte del quale \u00e8 scarsamente popolata. \u00e8 una delle autonomie regionali pi\u00f9 grandi del continente americano (seconda solo all'altra provincia canadese di nunavut, 2093190 km\u00b2) e del mondo (superata dalle regioni russe di sacha-jacuzia e di krasnojarsk). il punto pi\u00f9 elevato \u00e8 rappresentato dai monti torngat (1 621 metri), al confine nord-orientale con la provincia di terranova e labrador. altri punti elevati, ma che comunque superano di poco i 1 100 metri sul livello del mare sono i monti otish negli altopiani centrali del qu\u00e9bec e i monti notre-dame sul confine meridionale con gli stati uniti.\nla provincia \u00e8 per lo pi\u00f9 pianeggiante; la regione maggiormente popolata \u00e8 la valle del fiume san lorenzo a sud, dove sono situate sia il capoluogo provinciale citt\u00e0 di qu\u00e9bec sia la metropoli di montr\u00e9al.\npi\u00f9 del 90% del territorio si trova all'interno dello scudo canadese ed \u00e8 composto da terreni prevalentemente rocciosi, scolpiti dalle varie ere glaciali. la penisola di ungava (propaggine settentrionale della penisola del labrador) \u00e8 costituita da tundra artica, abitata in gran parte da popolazioni inuit. a ridosso di questa regione troviamo la taiga subartica e le foreste boreali, dove l'abete rosso e i pioppi forniscono materie prime per l'industria della carta, della cellulosa e del legname. \u00e8 abitata principalmente da cree, naskapi innu e neenolino innu, che forniscono migliaia di lavoratori temporanei per l'importante progetto idroelettrico sui fiumi la grande ed eastmain (james bay hydroelectric project). al limite meridionale dello scudo canadese si estendono i monti laurenziani, una bassa catena montuosa a nord della valle del fiume san lorenzo.\ni monti appalachi costeggiano la parte meridionale e orientale della provincia, estendendosi fino alla penisola gasp\u00e9, dove terminano nel golfo di san lorenzo. appartiene al territorio del qu\u00e9bec anche la grande isola d'anticosti, tra le foci del san lorenzo e l'isola di terranova.\nle aree pi\u00f9 vocate per l'agricoltura, sia come fertilit\u00e0 del terreno sia come clima, sono quelle delle regioni meridionali. la provincia \u00e8 ricca di minerali e di risorse idroelettriche che rappresentano un pilastro dell'economia.\n\n\n==== fiumi ====\n\n\n== ordinamento della provincia ==\n\n\n=== suddivisione amministrativa ===\nil qu\u00e9bec \u00e8 suddiviso in 17 regioni e 104 tra municipalit\u00e0 regionali di contea e territori equivalenti.\n\n\n== storia ==\nil nome \"qu\u00e9bec\", che deriva dal termine mi'kmaq (traducibile in \"stretto\"), in origine designava il restringimento del fiume san lorenzo nel luogo dove ora sorge la citt\u00e0 di qu\u00e9bec. prima dell'arrivo dei francesi era abitato da popolazioni autoctone, 11 delle quali sono riconosciute dall'attuale governo: inuit, iroquois (mohawks), innus, cris, algonquins, atikamekw, mi'kmaq, hurons-wendat, ab\u00e9naquis, mal\u00e9cites e naskapis (grafia francese; vedi \"classificazione dei nativi americani\").\nil primo europeo a esplorare la zona fu jacques cartier, che piant\u00f2 una croce sulla penisola gasp\u00e9 nel 1534 e risal\u00ec il fiume san lorenzo nel 1535. il termine \"canada\" designava sotto il regno francese la valle del san lorenzo. il territorio, molto pi\u00f9 grande di quel \"canada\" che i francesi andavano esplorando, si chiam\u00f2 da allora nouvelle france e fino al trattato di utrecht (1713) comprendeva l'acadia, i territori dell'attuale canada, nonch\u00e9 il centro degli attuali stati uniti fino alla louisiana. al termine della guerra dei sette anni questo territorio pass\u00f2 sotto il controllo inglese col trattato di parigi del 1763, col quale la francia cedette all'inghilterra il suo impero nelle indie orientali e nel nordamerica.\nla colonizzazione della nouvelle france ebbe l'effettivo inizio con samuel de champlain che redasse nel 1603 la prima carta del san lorenzo e il 3 luglio 1608 fond\u00f2 i primi tre edifici della futura citt\u00e0 di qu\u00e9bec. l'esplorazione dell'estuario del san lorenzo gett\u00f2 le basi per la penetrazione francese in nord america: in pochi decenni furono raggiunti i grandi laghi, il mississippi, le grandi pianure.\nil popolamento della colonia prosegu\u00ec con la fondazione di trois-rivi\u00e8res nel 1634 e di montr\u00e9al nel 1642. l'immigrazione fu controllata dalle norme varate dal cardinale richelieu e dal sovrano luigi xiii di francia: furono proibiti l'accesso e il commercio ai non-francesi, i culti riformati e non cattolici (in particolar modo, il calvinismo e l'ebraismo).\nper oltre un secolo la colonizzazione francese dovette competere con quella inglese e le popolazioni native si schierarono con gli uni e con gli altri. la nouvelle france dipendeva dalle alleanze con popoli nativi per il commercio come per la resistenza militare alla forza inglese. il re luigi xiv concesse agli indiani il diritto di diventare cittadini francesi a patto di convertirsi. i missionari francesi provvedevano alla conversione di queste popolazioni, spesso cacciate dalle province inglesi.\nma il canada, pur essendo la maggiore colonia francese, nel 1756 non aveva pi\u00f9 di 65 000 abitanti, a fronte di circa 600 000 nativi e di oltre un milione di coloni inglesi presenti in nord america. nel 1759, con la sconfitta subita ad opera degli inglesi presso qu\u00e9bec (battaglia della piana di abraham, 13 settembre), la nouvelle france era perduta: alla fine della guerra dei sette anni (1756-1763) ne prendeva possesso la gran bretagna.\n\nperch\u00e9 l'irrequietezza delle 13 colonie americane non contagiasse i nuovi possedimenti, la corona britannica emise nel 1774 l'acte de qu\u00e9bec, che definiva il vasto territorio canadese, ma soprattutto restaurava nella colonia canadese i diritti del popolo francese per ottenere la sua lealt\u00e0: la lingua, il codice civile, la religione cattolica. in particolare confermava i diritti dei proprietari di terra, riammetteva i cattolici agli incarichi pubblici, ripristinava l'uso del diritto comune francese, pur conservando il diritto penale inglese, meno severo (mentre prima dell'atto del 1774, i cattolici francesi non avevano pi\u00f9 diritti di quelli d'irlanda, il che significava, fra l'altro, che tutti gli impieghi nell'amministrazione erano riservati alla piccola minoranza britannica protestante). inoltre, il riconoscimento della chiesa cattolica permetteva di restaurare le scuole.\ndurante la rivoluzione americana, montr\u00e9al fu conquistata, ma i canadesi rimasero sostanzialmente neutrali, sicch\u00e9 alla fine della guerra, dopo il 1783, il qu\u00e9bec, rimasto provincia inglese, divenne rifugio dei lealisti, i coloni inglesi che non volevano separarsi dalla corona britannica. questi si installarono soprattutto ad ovest, nell'ontario, lasciando ai francofoni i territori dell'est. tale assetto fu legalizzato dal constitutional act del 1791, che divideva la provincia del qu\u00e9bec in alto canada (anglofono, l'attuale ontario) e basso canada (francofono, l'attuale qu\u00e9bec), in modo da tener conto delle diversit\u00e0 tra le due comunit\u00e0.\na seguito di questi avvenimenti \u00e8 incominciata una lunga lotta per la democrazia: nel parlamento del 1791, infatti, il governatore inglese conservava il diritto esclusivo di scegliere i ministri. ll \"parti canadien\", invece, pur avendo la maggioranza nella camera, non aveva pari diritto, da cui una serie di ingiustizie in favore della minoranza inglese, che guadagnava il controllo delle nuove terre e del commercio. fra l'altro, in questo periodo il \"parti canadien\" vide i suoi giornali censurati. il partito cambi\u00f2 poi il nome in \"parti patriote\", in riferimento ai \"patriots\" che hanno realizzato l'indipendenza degli stati uniti. nel 1834 si fece promotore di una petizione per chiedere a londra il \"gouvernement responsable\", ossia il diritto di scegliere democraticamente i ministri e l'uguaglianza di tutti i cittadini di fronte alla legge. a seguito del rifiuto di londra, il partito patriota promosse nel 1837 un tentativo rivoluzionario, elaborando una carta dei diritti dell'uomo e del cittadino e giungendo ad una dichiarazione di indipendenza nel 1838. senza aiuto estero, l'esercito britannico soffoc\u00f2 rapidamente la rivolta. \nlondra incaric\u00f2 quindi lord durham a restaurare l'autorit\u00e0 coloniale nei due canada.\na lord durham si deve la proposta di assimilare la popolazione dei \"canadiens\" alla popolazione inglese. ci\u00f2 fu ottenuto fondendo l'\"upper canada\" (alto canada) inglese con il \"bas canada\" francese (basso canada), sancito dall'\"l'acte d'union\", di fatto un'imposizione di londra. nonostante il basso canada fosse pi\u00f9 popolato dell'alto canada, il francese perdeva in tal modo la sua ufficialit\u00e0 e la rappresentanza del upper canada risultava uguale a quella del bas canada, mettendo cos\u00ec i deputati canadiens in minoranza (considerando la presenza di deputati della minoranza inglese del qu\u00e9bec).\n\nquesto stato di cose mut\u00f2 grazie all'alleanza di louis-h. la fontaine con robert baldwin nel partito riformista, che riusc\u00ec ad ottenere dal governatore lord elgin il famoso \"gouvernement responsable\" o \"responsible government\", insieme al riconoscimento legale del francese. anche se il partito dei tory attacc\u00f2 in questa occasione il governatore ed il parlamento (il parlamento di montr\u00e9al venne distrutto e montr\u00e9al non fu pi\u00f9 la sede del governo), le riforme restarono. le due province furono nuovamente separate dopo l'acte d'union del 1840 con la confederazione, mantenendo l'identit\u00e0 del qu\u00e9bec e dell'ontario nel dominion del canada con il nuovo brunswick e la nuova scozia nel 1867.\nil sottosviluppo e l'esclusione economica dei qu\u00e9b\u00e9cois francesi costituirono un problema fino al 1960, anno in cui inizi\u00f2 la cosiddetta \"rivoluzione tranquilla\" (in francese \"r\u00e9volution tranquille\"), un periodo di grandi riforme economiche, sociali e linguistiche. a queste riforme \u00e8 dovuta anche la nazionalizzazione della produzione di energia elettrica, la creazione di banche e aziende nazionali, la legge in favore dello statuto della lingua francese, in particolare il diritto di parlare al lavoro in francese riconosciuto dalla \"charte de la langue fran\u00e7aise\" (1977).\ndue volte i cittadini della provincia furono chiamati ad esprimersi per referendum sull'indipendenza: il 20 maggio del 1980 la richiesta di \"associazione sovrana\" del qu\u00e9bec al canada fu nettamente respinta (59,5% no- 40,5% s\u00ec). nel giugno del 1995 il bq, il parti qu\u00e9b\u00e9cois e l'azione democratica del qu\u00e9bec hanno scritto una comune piattaforma programmatica per il referendum sull'indipendenza del qu\u00e9bec, ma al referendum tenutosi il 30 ottobre dello stesso anno il no all'indipendenza ha vinto con un esiguo margine dello 0,8% (50,4% dei voti totali), pari a circa 45 000 voti. ci\u00f2 nonostante nel 2006 il governo centrale canadese ha dovuto riconoscere lo status di nazione al qu\u00e9bec, mentre gli indipendentisti del qu\u00e9bec hanno promesso che il referendum per la scissione della regione francofona sarebbe stato riproposto nel prossimo futuro.\n\n\n=== acadiani ===\ndurante il periodo che intercorse tra la guerra di successione spagnola e la guerra dei sette anni il popolo acadiano fu in gran parte deportato. gli acadiani, francofoni, furono cacciati dalla nuova scozia, dalle isole principe edoardo e dal nord del maine. una piccola parte riusc\u00ec a fuggire nel qu\u00e9bec, un'altra in louisiana e nelle antille francesi; per lo pi\u00f9 furono deportati in carolina del sud e georgia.\ntale deportazione \u00e8 ancor oggi ricordata come le grand d\u00e9rangement.\n\n\n== politica ==\nil capo del governo provinciale del qu\u00e9bec \u00e8 chiamato premier ministre (primo ministro), che guida il partito principale nell'unicamerale assemblea nazionale (assembl\u00e9e nationale), da cui \u00e8 invece nominato il consiglio dei ministri provinciali.\ni partiti principali del qu\u00e9bec sono il partito liberale del qu\u00e9bec (parti lib\u00e9ral du qu\u00e9bec) di centro-destra, presente anche a livello federale (parti lib\u00e9ral du canada), gli indipendentisti del parti qu\u00e9b\u00e9cois (\"partito quebecchese\", centro-sinistra), gli indipendentisti e progressisti del qu\u00e9bec solidale (qu\u00e9bec solidaire, sinistra), i nazionalisti conservatori della coalition avenir qu\u00e9bec (\"coalizionne avvenire qu\u00e9bec\", centro-destra). a livello federale, gli attivisti indipendentisti propongono inoltre il bloc qu\u00e9b\u00e9cois (\"blocco quebecchese\"), avente forti legami col parti qu\u00e9b\u00e9cois.\n\n\n== economia ==\nla provincia del qu\u00e9bec da sola risulta essere il maggior produttore al mondo di energia idroelettrica (affidata all'agenzia governativa hydro quebec), piazzandosi davanti al brasile e agli stati uniti. proprio gli stati uniti acquistano quasi il 30% dell'energia prodotta dalla provincia per alimentare gran parte del new england e dello stato di new york (compresa la stessa citt\u00e0 di new york). un altro caposaldo dell'economia della provincia \u00e8 il settore minerario, uno dei cinque maggiori del mondo, che conta pi\u00f9 di 200 compagnie.\naltri settori importanti sono quello dell'industria manifatturiera (cartiere, lavorazione dei metalli, aeronautica, treni, ecc.) e quello dei servizi (finanza, sanit\u00e0, commercio, ecc.). tutta l'attivit\u00e0 finanziaria e direzionale della provincia \u00e8 concentrata a montreal, che secondo uno studio della london school of economics in collaborazione con il qatar research fund, nonostante negli ultimi anni abbia ceduto il passo a toronto, rimane tra i 20 maggiori centri finanziari del pianeta (cfr.: parigi \u00e8 24\u00aa e milano 50\u00aa) e tra i primi 5 per l'industria mineraria ed energetica.\nnell'agricoltura spiccano gli allevamenti di maiale e di vitello, l'industria del latte con una grande variet\u00e0 di formaggi. il prodotto tipico \u00e8 lo sciroppo d'acero, di cui la provincia \u00e8 il principale produttore mondiale.\nnegli ultimi anni fioriscono anche l'industria cinematografica e quella dei videogiochi.\n\n\n== societ\u00e0 ==\n\n\n=== evoluzione demografica ===\nl'indice di fecondit\u00e0 del qu\u00e9bec \u00e8 di 1,74 figli per donna. nel 2020, l'indice di fecondit\u00e0 ha continuato a diminuire: si \u00e8 attestato a 1,52 figli per donna, rispetto all'1,57 del 2019 e all'1,59 del 2018.\n\n\n=== aree metropolitane ===\n\n\n=== religioni ===\ncristiani: 90,2%\ncattolici: 83,3%\nprotestanti: 4,7%\nortodossi: 1,4%\naltri cristiani: 0,8%\nmusulmani: 1,5%\nebrei: 1,2%\natei e agnostici: 7,1%\n\n\n== cultura ==\nil qu\u00e9bec \u00e8 la maggiore regione di lingua francese delle americhe e una delle due province canadesi in cui il francese \u00e8 riconosciuto come lingua ufficiale (l'altra \u00e8 il nuovo brunswick), l'unica dove il francese \u00e8 la sola lingua ufficiale e lingua della maggioranza (85%, con il 95% degli abitanti che capiscono il francese).\nanche per questo la provincia \u00e8 spesso descritta come maggior punto di incontro tra la cultura europea e quella americana e mantiene ancor oggi stretti contatti con la cultura del vecchio continente, soprattutto con quella francese.\nil qu\u00e9bec ha dato le origini al pilota di formula 1 gilles villeneuve (1950-1982), al celebre contralto maureen forrester (1930-2010), alla cantante c\u00e9line dion, detta l'usignolo del qu\u00e9bec, al cantante garou (che ha composto un brano con la stessa c\u00e9line dion), al regista xavier dolan e all'attore comico e mimo michel courtemanche. \u00e8 la patria adottiva dello scrittore iracheno na\u00efm kattan.\nla cucina del quebec ha creato diversi piatti, tra cui i famosi poutine, f\u00e8ves au lard, cretons e pouding-ch\u00f4meur.\n\n\n== simboli ed emblemi ==\nil motto ufficiale del qu\u00e9bec \u00e8 je me souviens (in francese \"io mi ricordo\"), visibile anche nello stemma ufficiale nonch\u00e9 in tutte le targhe automobilistiche della provincia, in riferimento alla francofonia e ai forti legami con la francia.\nil simbolo ufficiale del qu\u00e9bec \u00e8 il giglio (fleur-de-lys, simbolo della corona francese), solitamente rappresentato in bianco su sfondo blu. il qu\u00e9bec non ha un inno, ma la canzone gens du pays di gilles vigneault \u00e8 sovente considerata una sorta di inno nazionale non ufficiale, ed \u00e8 spesso utilizzata dai movimenti indipendentisti.\n\n\n== sport ==\ngli sport popolari sono hockey su ghiaccio (chiamato semplicemente hockey), calcio, football canadese, baseball, lacrosse e ciclismo.\n\n\n=== hockey su ghiaccio ===\nle franchigie del qu\u00e9bec che partecipano al big four (le quattro grandi leghe sportive professionistiche americane) sono i canadiens de montr\u00e9al, nhl.\n\n\n=== calcio ===\ni montr\u00e9al impact sono l'unica squadra del qu\u00e9bec a giocare in major league soccer.\n\n\n=== football canadese ===\nper quanto riguarda la canadian football league, la lega professionistica del football canadese, l'unica squadra del qu\u00e9bec che ne fa parte sono i montreal alouettes.\n\n\n=== mma ===\nil qu\u00e9bec \u00e8 diventato famoso per aver dato i natali a georges st-pierre, campione dei pesi welter dell'ufc.\n\n\n=== formula 1 ===\nil qu\u00e9bec \u00e8 terra natale di gilles villeneuve che raggiunse il secondo posto in formula 1 nel 1979 con la ferrari e di suo figlio jacques, l'unico canadese a vincere il mondiale di formula 1 (nel 1997 con la williams). il fratello di gilles jacques sr. disput\u00f2 solo 3 gran premi in formula 1, nel 1981 con la arrows e nel 1983 con la ram.\nil gran premio del canada si tiene dal 1978 (escluso 1987 e 2010) al circuito di montr\u00e9al, dedicato a gilles villeneuve nell'anno della sua scomparsa.\n\n\n== note ==\n\n\n== voci correlate ==\nanglofoni del qu\u00e9bec\nfrancese del qu\u00e9bec\n\n\n== altri progetti ==\n\n wikimedia commons contiene immagini o altri file su qu\u00e9bec\n wikivoyage contiene informazioni turistiche su qu\u00e9bec\n\n\n== collegamenti esterni ==\n\n(fr) sito ufficiale, su quebec.ca. \n(en) sito ufficiale, su quebec.ca. \n qu\u00e9bec, in dizionario di storia, istituto dell'enciclopedia italiana, 2010. \n qu\u00e9bec (provincia), su sapere.it, de agostini. \n(en) michael d. behiels, quebec, su enciclopedia britannica, encyclop\u00e6dia britannica, inc. \n(en, fr) qu\u00e9bec, su enciclopedia canadese. \n(en) opere riguardanti qu\u00e9bec, su open library, internet archive. \nqu\u00e9bec su sapere.it"