"igrzyska olimpijskie \u2013 najstarsza i zarazem najwi\u0119ksza mi\u0119dzynarodowa impreza sportowa organizowana co 4 lata (zar\u00f3wno letnie, jak i zimowe, ale w odst\u0119pie 2 lat od siebie) w r\u00f3\u017cnych krajach, pod has\u0142em szlachetnego wsp\u00f3\u0142zawodnictwa i braterstwa wszystkich narod\u00f3w mi\u0119dzynarodowego komitetu olimpijskiego.\n\n\n== historia ==\n\n\n=== staro\u017cytne igrzyska olimpijskie ===\npierwsze igrzyska olimpijskie odbywa\u0142y si\u0119 w olimpii w grecji co cztery lata, st\u0105d w staro\u017cytnej grecji termin olimpiada, kt\u00f3ry oznacza\u0142 czteroletni okres mi\u0119dzy kolejnymi igrzyskami. pierwsze udokumentowane igrzyska odby\u0142y si\u0119 w roku 776 p.n.e. na czas igrzysk olimpijskich zaprzestawano wojen. podczas trwania konflikt\u00f3w og\u0142aszano \u201epok\u00f3j bo\u017cy\u201d i wojny wstrzymywane by\u0142y na 2 miesi\u0105ce. igrzyska trwa\u0142y 5 dni, reszta czasu by\u0142a przeznaczona na wyruszenie i powr\u00f3t z igrzysk przez widz\u00f3w i zawodnik\u00f3w. pierwszym etapem uroczysto\u015bci, jeszcze przed rozpocz\u0119ciem igrzysk, by\u0142o z\u0142o\u017cenie przysi\u0119gi przed pos\u0105giem zeusa. mi\u0119so dzika ci\u0119to na kawa\u0142ki, rozsypywano albo rozk\u0142adano przed pos\u0105giem i ka\u017cdy uczestnik, wraz z ojcem i swymi bra\u0107mi sk\u0142ada\u0142 przysi\u0119g\u0119, \u017ce nie dopu\u015bci si\u0119 \u017cadnego oszustwa na zawodach, co potwierdza\u0142 drug\u0105 przysi\u0119g\u0105, w kt\u00f3rej m\u00f3wi\u0142, \u017ce \u015bci\u015ble przyk\u0142ada\u0142 si\u0119 do \u0107wicze\u0144 przez poprzednie 10 miesi\u0119cy. oficjalnie otrzymywa\u0142o si\u0119 nagrod\u0119 \u2013 wieniec z ga\u0142\u0105zek z wawrzynu (laur olimpijski), lecz nagradzany by\u0142 tylko zwyci\u0119zca. zawodnik, kt\u00f3ry wygra\u0142 igrzyska, stawa\u0142 si\u0119 s\u0142awny i otrzymywa\u0142 tytu\u0142 olimpionika. w jego rodzinnym mie\u015bcie stawiano pomniki na jego cze\u015b\u0107 i pisano wiersze. w murze miasta wygranego zawodnika robiono dziur\u0119, przez kt\u00f3r\u0105 wchodzi\u0142 zwyci\u0119zca witany przez mieszka\u0144c\u00f3w. oznacza\u0142o to, \u017ce miasto nikogo ju\u017c si\u0119 nie obawia, poniewa\u017c ma takiego obro\u0144c\u0119. zwyci\u0119zca otrzymywa\u0142 r\u00f3wnie\u017c nagrody materialne, ale nie dawane oficjalnie. z czasem, opr\u00f3cz wie\u0144ca z ga\u0142\u0105zek oliwnych, otrzymywano pieni\u0105dze i przedmioty warto\u015bciowe. s\u0142aw\u0119 zdobywa\u0142o ca\u0142e miasto, a nie tylko wygrany.\nkary olimpijskie by\u0142y bardzo surowe. zawodnik, kt\u00f3ry dopu\u015bci\u0142 si\u0119 oszustwa, zmuszony by\u0142 postawi\u0107 pomnik zeusowi, na kt\u00f3rym wyryto jego imi\u0119 i nazwisko oraz wyst\u0119pek, kt\u00f3rego si\u0119 dopu\u015bci\u0142. najpopularniejszym z oszust\u00f3w jest ate\u0144czyk kalliopos, kt\u00f3ry przekupi\u0142 swoich niedosz\u0142ych przeciwnik\u00f3w. ca\u0142a sprawa wysz\u0142a na jaw. ate\u0144czyk i inni musieli postawi\u0107 pomniki dla zeusa. ate\u0144czycy przestali bra\u0107 udzia\u0142 w igrzyskach, gdy\u017c wyrocznia delficka powiedzia\u0142a, \u017ce je\u015bli zaczn\u0105 ponownie bra\u0107 udzia\u0142, nie b\u0119dzie im g\u0142osi\u0142a przepowiedni.\n\nnajstarsz\u0105 dyscyplin\u0105 staro\u017cytnych igrzysk by\u0142 dromos \u2013 bieg kr\u00f3tki na dystansie jednego stadionu. pocz\u0105tkowo d\u0142ugo\u015b\u0107 tego biegu nie by\u0142a wyra\u017anie okre\u015blona, dopiero od 6. igrzysk dystans ustalono na 600 st\u00f3p, to jest 192,67 m. w konkurencji tej wymagano od zawodnik\u00f3w nienagannej postawy i odpowiedniego uk\u0142adu cia\u0142a w czasie biegu. zwracano uwag\u0119 przede wszystkim na d\u0142ugi krok, siln\u0105 prac\u0119 ramion wysuni\u0119tych do przodu i lekko pochylony tu\u0142\u00f3w. kolejn\u0105 olimpijsk\u0105 dyscyplin\u0105 by\u0142 diaulos \u2013 bieg \u015bredni, kt\u00f3ry rozegrano po raz pierwszy na 14. igrzyskach. diaulos r\u00f3wna\u0142 si\u0119 dystansowi dw\u00f3ch stadion\u00f3w (385,34 m). zawodnik pokonywa\u0142 lini\u0119 mety i wraca\u0142 do punktu startu t\u0105 sam\u0105 bie\u017cni\u0105. na pi\u0119tnastych z kolei igrzyskach wprowadzono now\u0105 konkurencj\u0119 \u2013 dolichos, czyli bieg d\u0142ugi. rozgrywano go prawdopodobnie na d\u0142ugo\u015bci 24 stadion\u00f3w. za pierwszego zwyci\u0119zc\u0119 uznaje si\u0119 akantosa ze sparty. inny spartanin, ladas, w czasie 85. igrzysk zwyci\u0119\u017cy\u0142, jednak po pokonaniu mety pad\u0142 na ziemi\u0119 i skona\u0142. na 18 igrzyskach do nieustannie poszerzanego zestawu konkurencji do\u0142\u0105czono zapasy. walki w tej dyscyplinie by\u0142y jednak bardziej zbli\u017cone form\u0105 do wsp\u00f3\u0142czesnego wrestlingu ani\u017celi znanych nam zapas\u00f3w w stylu wolnym czy klasycznym. dozwolone by\u0142y podstawianie nogi, wy\u0142amywanie palc\u00f3w, a nawet szarpanie za nos czy wargi. zwyci\u0119stwo osi\u0105gano po trzykrotnym powaleniu przeciwnika na ziemi\u0119. nie obowi\u0105zywa\u0142 podzia\u0142 na kategorie wiekowe czy wagowe. dopiero w p\u00f3\u017aniejszym czasie wyr\u00f3\u017cniono tak\u017ce zapasy ch\u0142opc\u00f3w. od 18. igrzysk rozgrywano pentathlon \u2013 pi\u0119ciob\u00f3j. w jego sk\u0142ad wchodzi\u0142y: rzut oszczepem (wykonanym z drewna \u015bwierkowego b\u0105d\u017a jesionu o d\u0142ugo\u015bci w granicach ludzkiego wzrostu), rzut dyskiem (dyskobole stali na specjalnym pode\u015bcie zwanym balbis, sk\u0105d oddawali rzuty), skok w dal, bieg na dystansie jednego stadionu i zapasy. w czasie igrzysk 23 olimpiady pojawi\u0142a si\u0119 walka na pi\u0119\u015bci, kt\u00f3ra z czasem sta\u0142a si\u0119 najbardziej krwawym widowiskiem zawod\u00f3w. poddaj\u0105cy si\u0119 unosi\u0142 r\u0119k\u0119 i palec wskazuj\u0105cy ku g\u00f3rze lub uderza\u0142 zawodnika w bark. na ten znak przerywano walk\u0119. na 25. igrzyskach wprowadzono wy\u015bcigi rydwan\u00f3w powo\u017conych przez w\u0142a\u015bcicieli zaprz\u0119g\u00f3w. w tej konkurencji startowali tylko najbardziej zamo\u017cni, gdy\u017c utrzymanie koni by\u0142o niezwykle kosztowne. dopiero wiele lat p\u00f3\u017aniej pojawi\u0142y si\u0119 wy\u015bcigi biedniejszych, np. woz\u00f3w zaprz\u0119\u017conych w mu\u0142y. do programu 33. olimpiady do\u0142\u0105czono pankration, skrzy\u017cowanie zapas\u00f3w i walki na pi\u0119\u015bci. zawodnicy mieli prawo stosowa\u0107 wszystkie chwyty i uderzenia, wy\u0142amywa\u0107 palce, r\u0119ce, stopy, \u0142ama\u0107 nosy. zwyci\u0119stwo osi\u0105gano przez poddanie si\u0119 przeciwnika. od 65 igrzysk w 520 r. p.n.e. rozgrywano hoplites, czyli bieg w uzbrojeniu. pocz\u0105tkowo biegano z pe\u0142nym ekwipunkiem wojskowym, w he\u0142mie, z w\u0142\u00f3czni\u0105, tarcz\u0105 i w nagolennikach. p\u00f3\u017aniej stopniowo ograniczano uzbrojenie, rezygnuj\u0105c kolejno z nagolennik\u00f3w, w\u0142\u00f3czni, he\u0142mu, by wreszcie bieg odbywa\u0142 si\u0119 z sam\u0105 tylko tarcz\u0105. pokonywano odleg\u0142o\u015b\u0107 r\u00f3wn\u0105 dw\u00f3m stadionom. najcz\u0119\u015bciej to w\u0142a\u015bnie hoplites by\u0142 ostatni\u0105 dyscyplin\u0105 igrzysk. w p\u00f3\u017aniejszych latach dodawano kolejne konkurencje, w\u015br\u00f3d nich zawody poet\u00f3w i tr\u0119baczy.\nw dziejach staro\u017cytnych igrzysk najbardziej ws\u0142awi\u0142 si\u0119 leonidas z rodos. by\u0142 on zwyci\u0119zc\u0105 czterech kolejnych olimpiad (154., 155., 156. i 157.) w biegu kr\u00f3tkim na dystansie jednego stadionu \u2013 stadionie, w \u201ebiegu tam i z powrotem\u201d \u2013 diaulosie oraz w biegu w zbroi \u2013 hoplitodromosie. grecy czcili wielokrotnych zwyci\u0119zc\u00f3w, trzykrotny zwyci\u0119zca otrzymywa\u0142 tytu\u0142 triastes. leonidas zdoby\u0142 ten tytu\u0142 cztery razu z rz\u0119du.\ninnym znanym olimpionikiem by\u0142 remigios z tusina. w czasie dziesi\u0119ciu kolejnych igrzysk, w latach 328\u2013292 p.n.e., zdobywa\u0142 wie\u0144ce laurowe w zawodach tr\u0119baczy. milon z krotonu by\u0142 sze\u015bciokrotnym zwyci\u0119zc\u0105 igrzysk w zapasach. pierwszy laur olimpijski zdoby\u0142 jeszcze w zawodach ch\u0142opc\u00f3w w 540 r. p.n.e. od 62. do 66. igrzysk by\u0142 ju\u017c niepokonany w zawodach doros\u0142ych. w\u015br\u00f3d zwyci\u0119zc\u00f3w igrzysk kroniki podaj\u0105 tak\u017ce filipa ii macedo\u0144skiego, kt\u00f3ry odni\u00f3s\u0142 zwyci\u0119stwo w wy\u015bcigach konnych w 106. olimpiadzie w 356 r. p.n.e.\nw zawodach brali udzia\u0142 zamo\u017cni ludzie, kt\u00f3rych sta\u0107 by\u0142o na po\u015bwi\u0119cenie ca\u0142ego roku na \u0107wiczenia, p\u00f3\u017aniej byli to tylko wybrani atleci. wyst\u0119powano nago, dlatego igrzyska mogli ogl\u0105da\u0107 tylko wolni m\u0119\u017cczy\u017ani. kobiet\u0119 przy\u0142apan\u0105 na ogl\u0105daniu igrzysk czeka\u0142a kara \u015bmierci.\nnie by\u0142o konkurencji zespo\u0142owych.\nw igrzyskach mogli bra\u0107 udzia\u0142 wszyscy wolni grecy p\u0142ci m\u0119skiej.\nodbywa\u0142y si\u0119 one ku czci boga zeusa.\n\n\n=== nowo\u017cytne igrzyska olimpijskie ===\nnowo\u017cytne letnie igrzyska olimpijskie rozgrywane s\u0105 od 1896 r. (ateny), a zimowe od 1924 r. (chamonix). nawi\u0105zuj\u0105 one do g\u0142\u0119bokich tradycji antycznych igrzysk olimpijskich. zdecydowana wi\u0119kszo\u015b\u0107 zawodnik\u00f3w traktuje igrzyska olimpijskie jako najwa\u017cniejsze zawody sportowe, a z\u0142oty medal olimpijski, jako najcenniejsze i najbardziej wyczekiwane trofeum. wyj\u0105tkiem od wskazanej regu\u0142y s\u0105 sportowcy uprawiaj\u0105cy m.in. tenis, kolarstwo czy pi\u0142k\u0119 no\u017cn\u0105, gdy\u017c w tych dyscyplinach odbywa si\u0119 wiele presti\u017cowych zawod\u00f3w, turniej\u00f3w i rozgrywek. mi\u0119dzynarodowe federacje wskazanych dyscyplin sportowych staraj\u0105 si\u0119 jednak sukcesywnie wp\u0142ywa\u0107 na podnoszenie rangi konkurs\u00f3w olimpijskich w\u015br\u00f3d swoich zawodnik\u00f3w.\n\n\n== ruch olimpijski ==\npo roku 393 n.e., kiedy to rozegrano ostatnie igrzyska ery staro\u017cytnej, pami\u0119\u0107 o greckim wychowaniu zamar\u0142a. powr\u00f3cono do niego w czasie odrodzenia \u2013 wzmianki o igrzyskach olimpijskich znajduj\u0105 si\u0119 w pismach takich tw\u00f3rc\u00f3w jak matteo palmieri, hans sachs i thomas kyd.\nw 1833 r. w szwecji powsta\u0142o towarzystwo olimpijskie. z inicjatywy tej organizacji rok p\u00f3\u017aniej zorganizowano dla upami\u0119tnienia staro\u017cytnych igrzysk greckich tzw. igrzyska skandynawskie. pierwsza olimpiada tego typu odby\u0142a si\u0119 14 lipca 1834 r. w raml\u00f6sa w szwecji. w programie przewidziano biegi, skoki wzwy\u017c, o tyczce i przez \u017cywego konia, zapasy, \u0107wiczenia zr\u0119czno\u015bciowe, wspinanie si\u0119 po linie i maszcie. drugie i ostatnie igrzyska skandynawskie odby\u0142y si\u0119 2 lata p\u00f3\u017aniej.\nide\u0119 wskrzeszenia staro\u017cytnych igrzysk jako pierwszy zaproponowa\u0142 grecki filantrop i weteran wojen z turkami, evangelos zappas w 1833 r. dzi\u0119ki jego hojno\u015bci, od 1859 r. co 4 lata mia\u0142y si\u0119 odbywa\u0107 \u201eolimpijskie zawody gimnastyczne\u201d. dosz\u0142o do rozegrania trzech igrzysk \u2013 w 1859, 1870 i 1875 r. by\u0142y to zawody narodowe, w kt\u00f3rych startowali wy\u0142\u0105cznie grecy. w tym samym czasie trwa\u0142y prace wykopaliskowe w olimpii. nasila\u0142a si\u0119 fascynacja antyczn\u0105 kultur\u0105, co zaowocowa\u0142o w postaci formu\u0142owania idei wskrzeszenia igrzysk. jako pierwszy pomys\u0142 odnowienia staro\u017cytnej rywalizacji sportowej z udzia\u0142em zawodnik\u00f3w z ca\u0142ego \u015bwiata postulowa\u0142 w 1888 r. francuz pascal grousset. powsta\u0142a w ten spos\u00f3b koncepcja, kt\u00f3rej or\u0119downikiem sta\u0142 si\u0119 francuski baron pierre de coubertin. z jego inicjatywy w czerwcu 1894 r. zwo\u0142ano w pary\u017cu mi\u0119dzynarodowy kongres dla wskrzeszenia igrzysk olimpijskich z udzia\u0142em 79 delegat\u00f3w i 2000 zaproszonych go\u015bci. 23 czerwca 1894 r. powo\u0142ano do \u017cycia igrzyska olimpijskie ery nowo\u017cytnej. dla kontroli przebiegu i igrzysk olimpijskich, kt\u00f3re pocz\u0105tkowo mia\u0142y odbywa\u0107 si\u0119 co 2 lata, powo\u0142ano mi\u0119dzynarodowy komitet olimpijski, w sk\u0142ad kt\u00f3rego wesz\u0142o pi\u0119tnastu przedstawicieli dwunastu kraj\u00f3w bior\u0105cych udzia\u0142 w posiedzeniu kongresu. pierwszym prezesem mkol zosta\u0142 wybrany grek dimitrios wikielas, kt\u00f3ry zabiega\u0142, by pierwsze igrzyska odby\u0142y si\u0119 w 1896 r. w atenach, a nie, jak to pocz\u0105tkowo zak\u0142adano, w 1900 r. w pary\u017cu. komitet pozytywnie rozpatrzy\u0142 jego postulaty. pocz\u0105tkowo prezesem mkol mia\u0142 by\u0107 przedstawiciel kraju, kt\u00f3rego miasto jest organizatorem igrzysk. jednak gdy przed igrzyskami w pary\u017cu w 1900 r. wybrano barona de coubertin, zmieniono ten zapis. francuz by\u0142 prezesem mkol a\u017c do 1925 r.\n\n\n== symbole olimpijskie ==\n\n\n=== flaga olimpijska ===\nnajbardziej znany ze wszystkich symboli olimpijskich, flaga olimpijska odzwierciedla idea\u0142y pierre\u2019a de coubertina \u2013 tw\u00f3rcy nowo\u017cytnych igrzysk. pi\u0119\u0107 r\u00f3\u017cnokolorowych przecinaj\u0105cych si\u0119 k\u00f3\u0142 symbolizuje zarazem r\u00f3\u017cnorodno\u015b\u0107, jak i jedno\u015b\u0107 ludzi zamieszkuj\u0105cych ziemi\u0119. dodatkowo kolory te zosta\u0142y dobrane tak, by ka\u017cdy z nich pojawia\u0142 si\u0119 przynajmniej raz na jakiej\u015b fladze pa\u0144stwowej. flaga olimpijska wci\u0105gana jest na maszt podczas ceremonii otwarcia igrzysk. ko\u0142a oznaczaj\u0105 te\u017c 5 dyscyplin sportowych w staro\u017cytno\u015bci.\n\n\n=== hymn olimpijski ===\nhymnem olimpijskim, oficjalnie od 1958 roku, jest utw\u00f3r muzyczny zatytu\u0142owany \u201ehymn olimpijski\u201d, skomponowany przez spirosa samarasa. autorem s\u0142\u00f3w by\u0142 kostis palamas.\n\n\n=== motto olimpijskie ===\noficjalnym mottem igrzysk jest \u0142aci\u0144skie zdanie: citius altius fortius \u2013 together, czyli szybciej, wy\u017cej, mocniej \u2013 razem. innym znanym cytatem opisuj\u0105cym olimpiad\u0119 jest zdanie: najwa\u017cniejsz\u0105 rzecz\u0105 w igrzyskach olimpijskich jest nie zwyci\u0119\u017cy\u0107, ale wzi\u0105\u0107 w nich udzia\u0142, podobnie jak w \u017cyciu nie jest wa\u017cne triumfowa\u0107, ale zmaga\u0107 si\u0119 z organizmem.\n\n\n=== ogie\u0144 olimpijski ===\nprzy pomocy skupionych promieni s\u0142onecznych ogie\u0144 olimpijski wzniecany jest w grecji w ruinach \u015bwi\u0105tyni olimpii. stamt\u0105d sztafeta olimpijska przekazuje pochodni\u0119 olimpijsk\u0105 kolejnym biegaczom. tradycja zapalania ognia si\u0119ga igrzysk z 1928, a jego przenoszenia w sztafecie \u2013 1936. na koniec ogie\u0144 niesiony w pochodni przybywa do miasta-gospodarza igrzysk. tutaj w trakcie ceremonii otwarcia zapalany jest znicz olimpijski, kt\u00f3ry p\u0142onie przez ca\u0142y czas trwania zawod\u00f3w.\ndo tej pory p\u0142omie\u0144 olimpijski zgas\u0142 pi\u0119ciokrotnie:\n\n1976 roku w montrealu (powodem by\u0142 ulewny deszcz)\n2004 na igrzyskach w atenach na starym stadionie z igrzysk 1896 roku\n2008 w pekinie (wed\u0142ug oficjalnych komunikat\u00f3w powodem by\u0142y problemy techniczne)\n2012 podczas podr\u00f3\u017cy do londynu (podczas przeprawy pontonowej)\n2013 po starcie sztafety do soczi, na placu czerwonym w moskwie, prawdopodobnie z powodu silnego wiatru.przed igrzyskami w pekinie w 2008 r. sztafecie olimpijskiej we wszystkich miastach towarzyszy\u0142y liczne protesty przeciwnik\u00f3w chi\u0144skiej polityki wobec tybetu i darfuru. uczestnicy tych protest\u00f3w starali si\u0119 zak\u0142\u00f3ci\u0107 bieg sztafety oraz zgasi\u0107 p\u0142omie\u0144 olimpijski.\n\n\n=== ceremonia otwarcia ===\ntradycyjnie igrzyska otwiera trwaj\u0105ca kilka godzin ceremonia otwarcia, kt\u00f3rej celem jest m.in. zaprezentowanie miasta i pa\u0144stwa, w kt\u00f3rym odbywaj\u0105 si\u0119 igrzyska. sta\u0142ym elementem tej ceremonii jest defilada pa\u0144stw bior\u0105cych udzia\u0142 w zawodach. w defiladzie maszeruj\u0105 zawodnicy oraz dzia\u0142acze sportowi z danego kraju. ka\u017cde z pa\u0144stw wyznacza jednego sportowca. od 2021 roku (tokio) dwoje sportowc\u00f3w, kobiet\u0119 i m\u0119\u017cczyzn\u0119, kt\u00f3rzy jako chor\u0105\u017cy (flagowy) reprezentacji nios\u0105 flag\u0119 pa\u0144stwa. sportowcy wchodz\u0105 na stadion wed\u0142ug alfabetu j\u0119zyka u\u017cywanego w pa\u0144stwie, kt\u00f3re go\u015bci igrzyska. z uwagi na szacunek dla ojczyzny igrzysk defilad\u0119 otwiera grecja, a ko\u0144czy gospodarz. po wej\u015bciu wszystkich kraj\u00f3w na stadion olimpijski g\u0142owa pa\u0144stwa organizuj\u0105cego zawody dokonuje oficjalnego otwarcia igrzysk, wypowiadaj\u0105c formu\u0142\u0119:\n\ndla letnich igrzysk: og\u0142aszam otwarcie igrzysk w ... (nazwa miasta gospodarza) dla uczczenia... (numer olimpiady).. olimpiady ery nowo\u017cytnej,\ndla zimowych igrzysk og\u0142aszam otwarcie ...(numer zimowych igrzysk olimpijskich) zimowych igrzysk olimpijskich w ....(nazwa miasta gospodarza).wcze\u015bniej, w trakcie odgrywania hymnu olimpijskiego, na maszt wci\u0105gana jest flaga olimpijska, kt\u00f3r\u0105 wnosz\u0105 na aren\u0119 wybitne osobisto\u015bci. wszyscy flagowi zbieraj\u0105 si\u0119 w kole, a jeden wybrany zawodnik, jeden trener oraz jeden wybrany s\u0119dzia sk\u0142adaj\u0105, w imieniu wszystkich zawodnik\u00f3w, trener\u00f3w i s\u0119dzi\u00f3w, przysi\u0119g\u0119 olimpijsk\u0105. na koniec przedostatni biegacz sztafety olimpijskiej wbiega na stadion nios\u0105c ogie\u0144 olimpijski. przekazuje go ostatniemu biegaczowi sztafety, zazwyczaj z goszcz\u0105cego igrzyska kraju, kt\u00f3ry zapala znicz olimpijski. cz\u0119sto wypuszczane s\u0105 go\u0142\u0119bice \u2013 symbol pokoju.\n\n\n=== ceremonia zamkni\u0119cia ===\nw cz\u0119\u015bci artystycznej ceremonii zamkni\u0119cia opr\u00f3cz spektaklu przygotowanego przez gospodarzy swoj\u0105 prezentacj\u0119 przedstawia r\u00f3wnie\u017c miasto nast\u0119pnych igrzysk. sportowcy wkraczaj\u0105cy na stadion nie s\u0105 ju\u017c podzieleni wedle pa\u0144stw, a wszystkie flagi pa\u0144stw uczestnicz\u0105cych w \u201efestiwalu sport\u00f3w\u201d s\u0105 niesione razem. podczas ceremonii zamkni\u0119cia odgrywa si\u0119 hymny oraz wci\u0105ga na maszt 3 flagi: pa\u0144stwa obecnie goszcz\u0105cego igrzyska, przysz\u0142ego gospodarza oraz grecji. nowym zwyczajem jest ceremonia dekoracji zwyci\u0119zc\u00f3w ostatniej konkurencji: w przypadku lio maratonu, a podczas zio biegu narciarskiego na 50 km. przemawiaj\u0105 ponownie przewodnicz\u0105cy komitetu organizacyjnego oraz przewodnicz\u0105cy mkol. przewodnicz\u0105cy mkol wypowiada formu\u0142\u0119: igrzyska olimpijskie w ... uwa\u017cam za zamkni\u0119te oraz \u201ewzywa m\u0142odzie\u017c ca\u0142ego \u015bwiata do stawienia si\u0119 za 4 lata w mie\u015bcie przysz\u0142ych igrzysk\u201d, po czym opuszcza si\u0119 flag\u0119 olimpijsk\u0105 oraz gasi znicz. sta\u0142ym elementem jest r\u00f3wnie\u017c przekazanie flagi olimpijskiej przez mera (burmistrza, prezydenta) obecnego miasta-gospodarza przysz\u0142emu organizatorowi igrzysk.\n\n\n=== inne symbole ===\nwsp\u00f3\u0142cze\u015bnie przy okazji igrzysk powstaje oficjalna piosenka olimpijska. promocji igrzysk s\u0142u\u017cy te\u017c przygotowanie oficjalnych maskotek igrzysk. do ka\u017cdych igrzysk jest r\u00f3wnie\u017c uk\u0142adane specjalne has\u0142o odzwierciedlaj\u0105ce ide\u0119 olimpijsk\u0105.\n\n\n== dyscypliny olimpijskie ==\n\n\n=== letnie dyscypliny olimpijskie ===\n\n\n==== obecnie rozgrywane ====\nliczby w tabeli oznaczaj\u0105 liczb\u0119 konkurencji rozgrywanych w ramach danej dyscypliny. kropka oznacza, \u017ce dyscyplina by\u0142a rozgrywana jako pokazowa.\n     gimnastyka \u2013\n     kajakarstwo \u2013\n     kolarstwo \u2013\n     siatk\u00f3wka \u2013\n     sporty wodne\n\n\n==== rozgrywane w przesz\u0142o\u015bci ====\nw tabeli wymieniono dyscypliny b\u0119d\u0105ce w oficjalnym programie letnich igrzysk olimpijskich w przesz\u0142o\u015bci. pomini\u0119to dyscypliny rozgrywane wy\u0142\u0105cznie jako pokazowe, w ca\u0142ej historii igrzysk.\nliczby w tabeli oznaczaj\u0105 liczb\u0119 konkurencji rozgrywanych w ramach danej dyscypliny. kropka oznacza, \u017ce dyscyplina by\u0142a rozgrywana jako pokazowa.\n\n\n=== zimowe dyscypliny olimpijskie ===\nliczby w tabeli oznaczaj\u0105 ilo\u015b\u0107 konkurencji rozgrywanych w ramach danej dyscypliny. kropka oznacza, \u017ce dyscyplina by\u0142a rozgrywana jako pokazowa.\npomini\u0119to dyscypliny rozgrywane wy\u0142\u0105cznie jako pokazowe. \u0142y\u017cwiarstwo figurowe i hokej na lodzie by\u0142y rozgrywane na letnich igrzyskach olimpijskich (kolumny niebieskie), zanim zorganizowano pierwsze igrzyska zimowe.\n     bobsleje \u2013\n     \u0142y\u017cwiarstwo \u2013\n     narciarstwo\n\n\n==== dyscypliny pokazowe ====\n\n\n== zobacz te\u017c ==\nigrzyska olimpijskie nies\u0142ysz\u0105cych\nigrzyska paraolimpijskie\nmedal olimpijski\nmuzeum olimpijskie\nolimpiada (czas)\nstaro\u017cytne igrzyska olimpijskie\ntraktat z nairobi\nworld games\n\n\n== przypisy ==\n\n\n== linki zewn\u0119trzne ==\nmi\u0119dzynarodowy komitet olimpijski\nzapomniana idea olimpizmu"