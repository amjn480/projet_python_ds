"lech wa\u0142\u0119sa (ur. 29 wrze\u015bnia 1943 w popowie) \u2013 polski robotnik, dzia\u0142acz zwi\u0105zkowy i polityk, dysydent, przyw\u00f3dca i bohater opozycji demokratycznej w okresie polskiej rzeczypospolitej ludowej, wsp\u00f3\u0142za\u0142o\u017cyciel i pierwszy przewodnicz\u0105cy nszz \u201esolidarno\u015b\u0107\u201d. laureat pokojowej nagrody nobla w 1983. prezydent rzeczypospolitej polskiej w latach 1990\u20131995.\npodj\u0105wszy w 1967 prac\u0119 jako elektryk w stoczni gda\u0144skiej, zosta\u0142 dzia\u0142aczem zwi\u0105zkowym. w czasie wydarze\u0144 grudnia 1970 wchodzi\u0142 w sk\u0142ad komitetu strajkowego stoczni. za dzia\u0142alno\u015b\u0107 zwi\u0105zkow\u0105 by\u0142 niejednokrotnie represjonowany przez w\u0142adze prl \u2013 by\u0142 poddawany inwigilacji, aresztowany, a w 1976 zosta\u0142 zwolniony z pracy.\nw sierpniu 1980 odegra\u0142 kluczow\u0105 rol\u0119 w negocjacjach, kt\u00f3re doprowadzi\u0142y do zawarcia porozumie\u0144 sierpniowych \u2013 prze\u0142omowej ugody mi\u0119dzy strajkuj\u0105cymi robotnikami i rz\u0105dem. by\u0142 wsp\u00f3\u0142za\u0142o\u017cycielem ruchu zwi\u0105zkowego \u201esolidarno\u015b\u0107\u201d, a 17 wrze\u015bnia 1980 zosta\u0142 wybrany na jego przewodnicz\u0105cego. po wprowadzeniu stanu wojennego w polsce 13 grudnia 1981 i delegalizacji \u201esolidarno\u015bci\u201d zosta\u0142 ponownie aresztowany, a nast\u0119pnie internowany. w\u0142adze prl chcia\u0142y sk\u0142oni\u0107 go do wsp\u00f3\u0142pracy i wykorzysta\u0107 propagandowo w roli przewodnicz\u0105cego kontrolowanej przez siebie, nowej \u201esolidarno\u015bci\u201d, jednak ten odm\u00f3wi\u0142 pertraktacji. zwolniony z aresztu w listopadzie 1982, kontynuowa\u0142 dzia\u0142alno\u015b\u0107 jako przyw\u00f3dca podziemnej \u201esolidarno\u015bci\u201d a\u017c do ko\u0144ca lat 80.\nw 1989 by\u0142 jednym z kluczowych uczestnik\u00f3w obrad okr\u0105g\u0142ego sto\u0142u, kt\u00f3re doprowadzi\u0142y do cz\u0119\u015bciowo wolnych wybor\u00f3w parlamentarnych w czerwcu 1989 i do wy\u0142onienia rz\u0105du kierowanego przez \u201esolidarno\u015b\u0107\u201d. odegra\u0142 istotn\u0105 rol\u0119 w transformacji ustrojowej polski i jej przej\u015bciu od modelu tzw. bloku wschodniego do pa\u0144stwa liberalnego i wolnorynkowego, a tak\u017ce w zako\u0144czeniu zimnej wojny.\nw wyborach w 1990 z powodzeniem kandydowa\u0142 na urz\u0105d prezydenta rp, staj\u0105c si\u0119 pierwszym w historii prezydentem rp wybranym w wyborach powszechnych. jego popularno\u015b\u0107 os\u0142ab\u0142a, a rola w polskiej polityce istotnie zmniejszy\u0142a si\u0119 po tym, jak z niewielk\u0105 strat\u0105 przegra\u0142 wybory prezydenckie w 1995. pozosta\u0142 aktywny w sferze publicznej, zak\u0142adaj\u0105c w kolejnych latach instytut lecha wa\u0142\u0119sy, chrze\u015bcija\u0144sk\u0105 demokracj\u0119 iii rzeczypospolitej polskiej i forum obywatelskie chrze\u015bcija\u0144ska demokracja.\nznany z du\u017cej \u017cywio\u0142owo\u015bci wyst\u0105pie\u0144, na przestrzeni lat wytworzy\u0142 sw\u00f3j charakterystyczny wizerunek m.in. poprzez noszenie w klapie marynarki wizerunku matki boskiej cz\u0119stochowskiej, a tak\u017ce poprzez u\u017cywanie specyficznych zwrot\u00f3w j\u0119zykowych, kt\u00f3re przenikn\u0119\u0142y trwale do j\u0119zyka polskiego jako tzw. wa\u0142\u0119sizmy. w 2013 andrzej wajda wyre\u017cyserowa\u0142 po\u015bwi\u0119cony mu film biograficzny wa\u0142\u0119sa. cz\u0142owiek z nadziei. po wyborach parlamentarnych w 2005 i w 2015 krytykowa\u0142 rz\u0105dy prawa i sprawiedliwo\u015bci, m.in. w obliczu kryzysu wok\u00f3\u0142 trybuna\u0142u konstytucyjnego w polsce. anga\u017cowa\u0142 si\u0119 w szereg dzia\u0142a\u0144 opozycji, w tym komitetu obrony demokracji. manifestowa\u0142 swoj\u0105 niezgod\u0119 na dzia\u0142ania b\u0119d\u0105ce w jego przekonaniu naruszaniem \u0142adu konstytucyjnego.\nuznany za cz\u0142owieka roku 1981 oraz za jednego ze 100 najwa\u017cniejszych ludzi stulecia (1999) przez tygodnik \u201etime\u201d. za swoj\u0105 dzia\u0142alno\u015b\u0107 otrzyma\u0142 szereg odznacze\u0144 pa\u0144stwowych, m.in. prezydencki medal wolno\u015bci, krzy\u017c wielki orderu \u0142a\u017ani oraz krzy\u017c wielki orderu legii honorowej. otrzyma\u0142 tytu\u0142y doctora honoris causa szeregu uczelni wy\u017cszych. jego imieniem zosta\u0142y nazwane ulice i place w r\u00f3\u017cnych miejscach \u015bwiata oraz port lotniczy w gda\u0144sku.\n\n\n== \u017cyciorys ==\n\n\n=== m\u0142odo\u015b\u0107 i wykszta\u0142cenie ===\nurodzi\u0142 si\u0119 29 wrze\u015bnia 1943 w popowie. wychowa\u0142 si\u0119 w ubogiej rodzinie piel\u0119gnuj\u0105cej religijne warto\u015bci. jego rodzicami byli feliksa z domu kamie\u0144ska (1916\u20131975) i boles\u0142aw wa\u0142\u0119sa (1908\u20131945), z zawodu rolnik i cie\u015bla. by\u0142 czwartym dzieckiem w rodzinie, wcze\u015bniej urodzili si\u0119: izabela (1934\u20132012), edward (1937\u20131994) i stanis\u0142aw (1939\u20131999). po \u015bmierci boles\u0142awa g\u0142ow\u0105 rodziny zosta\u0142 stanis\u0142aw, jego starszy brat, kt\u00f3ry po\u015blubi\u0142 feliks\u0119 w 1946. urodzi\u0142o im si\u0119 trzech syn\u00f3w: tadeusz (ur. 1946), zygmunt (ur. 1948) i wojciech (1951\u20131988). w doros\u0142ym \u017cyciu lech wa\u0142\u0119sa nie utrzymuje sta\u0142ych kontakt\u00f3w z rodze\u0144stwem.\nw 1950 rozpocz\u0105\u0142 nauk\u0119 w szkole podstawowej w chalinie, nast\u0119pnie w 1959 podj\u0105\u0142 nauk\u0119 w klasie mechanizacji rolnictwa w zasadniczej szkole zawodowej w lipnie. szko\u0142\u0119 uko\u0144czy\u0142 w czerwcu 1961 z og\u00f3ln\u0105 ocen\u0105 dostateczn\u0105 i bardzo dobr\u0105 za sprawowanie; na 18 wyk\u0142adanych przedmiot\u00f3w, tylko z trzech mia\u0142 ocen\u0119 wy\u017csz\u0105 ni\u017c dostateczn\u0105 (matematyka \u2013 dobry; przysposobienie sportowe \u2013 bardzo dobry; gospodarka przedsi\u0119biorstwem \u2013 dobry).\nnale\u017ca\u0142 do zwi\u0105zku m\u0142odzie\u017cy socjalistycznej i zwi\u0105zku m\u0142odzie\u017cy wiejskiej oraz do ligi przyjaci\u00f3\u0142 \u017co\u0142nierza. w latach 1961\u20131967 pracowa\u0142 jako elektryk (samochodowy i ci\u0105gnikowy) oraz konserwator urz\u0105dze\u0144 elektrycznych w pa\u0144stwowym o\u015brodku maszynowym w \u0142ochocinie. od 1963 do 1965 odbywa\u0142 ponadto zasadnicz\u0105 s\u0142u\u017cb\u0119 wojskow\u0105. elew szko\u0142y podoficer\u00f3w i m\u0142odszych specjalist\u00f3w wojsk \u0142\u0105czno\u015bci nr 10 w \u015bwieciu, kt\u00f3r\u0105 uko\u0144czy\u0142 ze stopniem kaprala, a p\u00f3\u017aniej w jednostce wojskowej w koszalinie. 2 czerwca 1967 zosta\u0142 zatrudniony jako elektryk okr\u0119towy w stoczni gda\u0144skiej im. lenina.\n\n\n=== lata 70. xx wieku ===\nw grudniu 1970 by\u0142 jednym z przyw\u00f3dc\u00f3w strajku w stoczni gda\u0144skiej oraz cz\u0142onkiem komitetu strajkowego. w lutym 1971 wszed\u0142 w sk\u0142ad rady oddzia\u0142owej zwi\u0105zku zawodowego metalowc\u00f3w oraz zosta\u0142 spo\u0142ecznym inspektorem pracy, jednak po roku zrezygnowa\u0142 z tej funkcji. bra\u0142 udzia\u0142 w rozmowach pracownik\u00f3w stoczni gda\u0144skiej z i sekretarzem kc pzpr edwardem gierkiem. w 1976 zosta\u0142 zwolniony z pracy za publiczn\u0105 krytyk\u0119 koncesjonowanych organizacji zwi\u0105zkowych. w maju 1976 zosta\u0142 zatrudniony jako elektromechanik w zak\u0142adzie remontowym maszyn budowlanych zremb w gda\u0144sku.\nw po\u0142owie 1977 zosta\u0142 cz\u0142onkiem redakcji \u201erobotnika wybrze\u017ca\u201d, wsp\u00f3\u0142pracowa\u0142 z komitetem samoobrony spo\u0142ecznej \u201ekor\u201d. w 1978 zaanga\u017cowa\u0142 si\u0119 w dzia\u0142alno\u015b\u0107 wolnych zwi\u0105zk\u00f3w zawodowych wybrze\u017ca. na pocz\u0105tku 1979 zosta\u0142 zwolniony z pracy w zremb za krytyk\u0119 organizacji zawodowych i naruszenie obowi\u0105zk\u00f3w pracowniczych, a w maju 1979 podj\u0105\u0142 prac\u0119 w zak\u0142adzie rob\u00f3t elektrycznych elektromonta\u017c w gda\u0144sku.\nw latach 70. by\u0142 przes\u0142uchiwany i zatrzymywany przez funkcjonariuszy s\u0142u\u017cby bezpiecze\u0144stwa.\n\n\n=== pierwsza \u201esolidarno\u015b\u0107\u201d ===\nw sierpniu 1980 bra\u0142 udzia\u0142 w organizowaniu zaplanowanego przez bogdana borusewicza strajku w stoczni gda\u0144skiej. 14 sierpnia do\u0142\u0105czy\u0142 do inicjuj\u0105cych w tym zak\u0142adzie protest jerzego borowczaka, bogdana felskiego i ludwika pr\u0105dzy\u0144skiego. po przem\u00f3wieniu do dyrektora stoczni gda\u0144skiej klemensa gniecha, w kt\u00f3rym przypomnia\u0142 o swoim zwolnieniu, wszed\u0142 w sk\u0142ad komitetu strajkowego, a nast\u0119pnie stan\u0105\u0142 na jego czele. po tym, jak w\u0142adze zgodzi\u0142y si\u0119 na g\u0142\u00f3wne postulaty (podwy\u017cszenie pensji, a tak\u017ce na tablic\u0119 upami\u0119tniaj\u0105c\u0105 ofiary wydarze\u0144 grudniowych i przywr\u00f3cenie zwolnionych pracownik\u00f3w), og\u0142osi\u0142 przeg\u0142osowan\u0105 decyzj\u0119 komitetu strajkowego o zako\u0144czeniu protestu. jeszcze tego samego dnia, po konsultacji m.in. z przedstawicielami innych zak\u0142ad\u00f3w pracy, og\u0142osi\u0142 strajk solidarno\u015bciowy, a nast\u0119pnego zosta\u0142 przewodnicz\u0105cym mi\u0119dzyzak\u0142adowego komitetu strajkowego. 31 sierpnia 1980 z ramienia mks podpisa\u0142 z delegacj\u0105 rz\u0105dow\u0105 pod przewodnictwem wicepremiera mieczys\u0142awa jagielskiego gda\u0144skie porozumienia sierpniowe. podpis z\u0142o\u017cy\u0142 charakterystycznym du\u017cym d\u0142ugopisem z wizerunkiem papie\u017ca jana paw\u0142a ii.\nz pocz\u0105tkiem wrze\u015bnia zosta\u0142 przewodnicz\u0105cym nowo utworzonego mi\u0119dzynarodowego komitetu za\u0142o\u017cycielskiego niezale\u017cnych samorz\u0105dnych zwi\u0105zk\u00f3w zawodowych. 17 wrze\u015bnia 1980 stan\u0105\u0142 na czele krajowej komisji porozumiewawczej, organu koordynuj\u0105cego za\u0142o\u017conego na bazie mks og\u00f3lnopolskiego niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d. w 1981 zosta\u0142 wybrany najpierw na przewodnicz\u0105cego zarz\u0105du regionu gda\u0144skiego, a nast\u0119pnie \u2013 na pierwszym krajowym zje\u017adzie delegat\u00f3w w gda\u0144sku \u2013 na pierwszego przewodnicz\u0105cego nszz \u201es\u201d, otrzymuj\u0105c ju\u017c w pierwszej turze 55,2% g\u0142os\u00f3w i pokonuj\u0105c tym samym andrzeja gwiazd\u0119, mariana jurczyka i jana rulewskiego. prowadzony w latach 1980\u20131981 przez wa\u0142\u0119s\u0119 zwi\u0105zek zawodowy przekszta\u0142ci\u0142 si\u0119 w masowy ruch spo\u0142eczno-polityczny, licz\u0105cy w szczytowym okresie oko\u0142o 10 mln cz\u0142onk\u00f3w, wok\u00f3\u0142 kt\u00f3rego powstawa\u0142y organizacje satelickie, m.in. nszz rolnik\u00f3w indywidualnych \u201esolidarno\u015b\u0107\u201d i niezale\u017cne zrzeszenie student\u00f3w.\n\n\n=== internowanie i nagroda nobla ===\n13 grudnia 1981 gen. wojciech jaruzelski wprowadzi\u0142 stan wojenny. w nocy tego dnia decyzj\u0119 nakazuj\u0105c\u0105 wyjazd do warszawy, przekazan\u0105 do gda\u0144ska przez mieczys\u0142awa rakowskiego, og\u0142osili wa\u0142\u0119sie w jego mieszkaniu wojewoda gda\u0144ski jerzy ko\u0142odziejski i i sekretarz komitetu wojew\u00f3dzkiego pzpr tadeusz fiszbach. pierwszego dnia stanu wojennego, w godzinach wieczornych, za zgod\u0105 w\u0142adz, z wa\u0142\u0119s\u0105 spotkali si\u0119 przedstawiciele ko\u015bcio\u0142a w osobach arcybiskupa bronis\u0142awa d\u0105browskiego i ksi\u0119dza alojzego orszulika. w\u0142adze chcia\u0142y wykorzysta\u0107 wa\u0142\u0119s\u0119 jako szyld nowej \u201esolidarno\u015bci\u201d pod kontrol\u0105 sb, jednak odm\u00f3wi\u0142 on z nimi rozm\u00f3w. przewodnicz\u0105cego zdelegalizowanej nszz \u201es\u201d przewieziono najpierw do o\u015brodka rz\u0105dowego w chylicach, p\u00f3\u017aniej osadzono w otwocku wielkim, a 11 maja 1982 \u2013 w ar\u0142amowie. decyzj\u0119 o internowaniu datowano na dzie\u0144 26 stycznia 1982. 14 listopada 1982 zosta\u0142 zwolniony z aresztu domowego, o czym ostatecznie przes\u0105dzi\u0142a opinia gen. czes\u0142awa kiszczaka, kt\u00f3ry z upowa\u017cnienia gen. wojciecha jaruzelskiego prowadzi\u0142 rozmowy z wa\u0142\u0119s\u0105 podczas jego internowania.\nod czasu zwolnienia przez kolejne lata obj\u0119ty by\u0142 dozorem milicyjnym i inwigilowany przez funkcjonariuszy s\u0142u\u017cb specjalnych. w\u0142adze polskiej rzeczypospolitej ludowej traktowa\u0142y go jako \u201eosob\u0119 prywatn\u0105\u201d. do ko\u0144ca lat 80. pozostawa\u0142 przyw\u00f3dc\u0105 zdelegalizowanej nszz \u201es\u201d. utrzymywa\u0142 liczne kontakty z zakonspirowanymi strukturami zwi\u0105zku, m.in. ju\u017c w kwietniu 1983 spotka\u0142 si\u0119 z przedstawicielami tymczasowej komisji koordynacyjnej. w tym czasie powr\u00f3ci\u0142 tak\u017ce do pracy jako elektryk w stoczni gda\u0144skiej.\n\n5 pa\u017adziernika 1983 komitet noblowski og\u0142osi\u0142 decyzj\u0119 o przyznaniu mu pokojowej nagrody nobla. w uzasadnieniu wskazano m.in.:\n\nwa\u0142\u0119sa nie zdecydowa\u0142 si\u0119 na wyjazd na gal\u0119 wr\u0119czenia nagrody do oslo w obawie przed problemami z powrotem do kraju. nagrod\u0119 w jego imieniu odebra\u0142a \u017cona danuta wraz z 13-letnim w\u00f3wczas synem bogdanem, a przem\u00f3wienie laureata odczyta\u0142 bohdan cywi\u0144ski.\n10 pa\u017adziernika 1986 zaapelowa\u0142 do w\u0142adz stan\u00f3w zjednoczonych o zniesienie sankcji gospodarczych na\u0142o\u017conych na polsk\u0119 po wprowadzeniu stanu wojennego. 18 pa\u017adziernika kazimierz barcikowski i stanis\u0142aw ciosek spotkali si\u0119 z przedstawicielami \u015brodowisk katolickich andrzejem \u015bwi\u0119cickim, jerzym turowiczem i andrzejem wielowieyskim, a tematem ich rozmowy by\u0142a m.in. propozycja w\u0142adz, by wa\u0142\u0119sa wszed\u0142 do rady konsultacyjnej przy przewodnicz\u0105cym rady pa\u0144stwa (przewodnicz\u0105cym rp by\u0142 wojciech jaruzelski). inicjatywa nie odnios\u0142a sukcesu. w listopadzie 1986 wsp\u00f3\u0142tworzy\u0142 jawn\u0105 tymczasow\u0105 rad\u0119 nszz \u201esolidarno\u015b\u0107\u201d, a w pa\u017adzierniku 1987 stan\u0105\u0142 na czele nowo utworzonej, p\u00f3\u0142legalnej krajowej komisji wykonawczej nszz \u201esolidarno\u015b\u0107\u201d.\n\n\n=== okr\u0105g\u0142y st\u00f3\u0142 ===\nw 1988 bra\u0142 udzia\u0142 w organizowaniu strajku w stoczni gda\u0144skiej, kt\u00f3ry doprowadzi\u0142 do rozm\u00f3w robotnik\u00f3w z rz\u0105dem. wa\u0142\u0119sa by\u0142 wsp\u00f3\u0142tw\u00f3rc\u0105 porozumie\u0144 okr\u0105g\u0142ego sto\u0142u, czyli nieformalnym przyw\u00f3dc\u0105 tzw. spo\u0142ecznej cz\u0119\u015bci uczestnik\u00f3w tych rozm\u00f3w i oficjalnie jej g\u0142\u00f3wnym koordynatorem. 31 sierpnia 1988 podczas spotkania z genera\u0142em czes\u0142awem kiszczakiem osi\u0105gn\u0105\u0142 porozumienie w sprawie rozpocz\u0119cia obrad rz\u0105du z opozycj\u0105 w zamian za wygaszenie zorganizowanej przez \u201esolidarno\u015b\u0107\u201d fali strajk\u00f3w. by\u0142 te\u017c wsp\u00f3\u0142za\u0142o\u017cycielem utworzonego w grudniu 1988 komitetu obywatelskiego przy przewodnicz\u0105cym nszz \u201esolidarno\u015b\u0107\u201d.\nrozmowy okr\u0105g\u0142ego sto\u0142u trwa\u0142y od 6 lutego do 5 kwietnia 1989, w ich wyniku mo\u017cliwe by\u0142y zmiana konstytucji polskiej rzeczypospolitej ludowej i przeprowadzenie cz\u0119\u015bciowo wolnych wybor\u00f3w parlamentarnych w polsce. wybory odby\u0142y si\u0119 4 czerwca 1989, komitet obywatelski zdoby\u0142 99 ze 100 mandat\u00f3w w senacie i wszystkie z 35% pochodz\u0105cych z wolnego wyboru miejsc (161) w sejmie.\nw sierpniu 1989 zorganizowa\u0142 spotkanie z przewodnicz\u0105cymi zjednoczonego stronnictwa ludowego i stronnictwa demokratycznego, zawi\u0105zuj\u0105c w sejmie koalicj\u0119, kt\u00f3ra utworzy\u0142a nast\u0119pnie rz\u0105d tadeusza mazowieckiego, pierwszy niekomunistyczny rz\u0105d w powojennej polsce.\n\n\n=== prezydent rzeczypospolitej polskiej ===\n17 wrze\u015bnia 1990 zg\u0142osi\u0142 swoj\u0105 kandydatur\u0119 na urz\u0105d prezydenta rp. w przeprowadzonych w dw\u00f3ch turach w listopadzie i grudniu 1990 wyborach powszechnych wybrany zosta\u0142 na ten urz\u0105d, zdobywaj\u0105c w drugiej turze 74,25% g\u0142os\u00f3w przy frekwencji wynosz\u0105cej 53,39% os\u00f3b uprawnionych do g\u0142osowania. 22 grudnia z\u0142o\u017cy\u0142 przed zgromadzeniem narodowym przysi\u0119g\u0119 prezydenck\u0105:\n\nw dniach 4\u20136 lutego 1991 odwiedzi\u0142 watykan i w\u0142ochy, gdzie spotka\u0142 si\u0119 z przedstawicielami pa\u0144stw. 15 lutego w wyszehradzie rozmawia\u0142 z prezydentem czechos\u0142owacji i premierem w\u0119gier. w marcu jako nowo wybrany prezydent iii rzeczypospolitej spotka\u0142 si\u0119 z dzia\u0142aczami oraz przyw\u00f3dcami kongresu polonii ameryka\u0144skiej w waszyngtonie, chicago i wielu innych centrach licznej ludno\u015bci polskiej. 22 maja jako pierwszy w historii prezydent polski z\u0142o\u017cy\u0142 wizyt\u0119 w utworzonym po ii wojnie \u015bwiatowej izraelu.\n4 lutego 1992 by\u0142 w strasburgu z wizyt\u0105 w radzie europy. w marcu, w czasie wizyty w niemczech, wysun\u0105\u0142 dla pa\u0144stw europy \u015brodkowej alternatywn\u0105 wobec organizacji traktatu p\u00f3\u0142nocnoatlantyckiego i europejskiej wsp\u00f3lnoty gospodarczej koncepcj\u0119 nato-bis i ewg-bis. w maju 1992 mia\u0142 podpisa\u0107 w moskwie uk\u0142ad wycofuj\u0105cy wojska uk\u0142adu warszawskiego z polski, umo\u017cliwiaj\u0105cy jednak rosjanom zak\u0142adanie w bazach polsko-rosyjskich sp\u00f3\u0142ek mieszanych (warunek ten odrzucony zosta\u0142 sprzeciwem rz\u0105du jana olszewskiego). ostateczna wersja umowy wspomina\u0142a o \u201epodejmowaniu dzia\u0142a\u0144 na rzecz wsp\u00f3\u0142pracy\u201d. kilkana\u015bcie dni p\u00f3\u017aniej, w kilka godzin po opublikowaniu tak zwanej listy macierewicza, aktywnie przyczyni\u0142 si\u0119 do przyspieszenia odwo\u0142ania rz\u0105du jana olszewskiego. w pa\u017adzierniku tego samego roku podpisa\u0142 ma\u0142\u0105 konstytucj\u0119.\nw 1993 by\u0142 inicjatorem za\u0142o\u017cenia bezpartyjnego bloku wspierania reform. w maju tego samego roku rozwi\u0105za\u0142 sejm i senat wskutek uchwalenia wotum nieufno\u015bci dla rz\u0105du hanny suchockiej.\nprzegra\u0142 obie tury wybor\u00f3w prezydenckich, przeprowadzonych 5 i 19 listopada 1995, z aleksandrem kwa\u015bniewskim. urz\u0105d prezydenta sprawowa\u0142 do 22 grudnia 1995.\n\n\n=== dzia\u0142alno\u015b\u0107 po prezydenturze ===\nw grudniu 1995 otworzy\u0142 fundacj\u0119 \u2013 instytut lecha wa\u0142\u0119sy. w 1997 utworzy\u0142 parti\u0119 polityczn\u0105 chrze\u015bcija\u0144ska demokracja iii rzeczypospolitej polskiej i zosta\u0142 jej przewodnicz\u0105cym. w wyborach parlamentarnych w tym samym roku chdrp startowa\u0142a z list akcji wyborczej solidarno\u015b\u0107, kt\u00f3ra odnios\u0142a zwyci\u0119stwo (cz\u0119\u015b\u0107 cz\u0142onk\u00f3w chdrp uzyska\u0142a mandaty, wi\u0119kszo\u015b\u0107 z nich wkr\u00f3tce opu\u015bci\u0142a parti\u0119). w p\u00f3\u017aniejszym okresie krytycznie ocenia\u0142 prac\u0119 aws.\nw 2000 przegra\u0142 wybory prezydenckie, otrzymuj\u0105c \u015bladowe poparcie (1,01% g\u0142os\u00f3w, da\u0142o to si\u00f3dme miejsce spo\u015br\u00f3d 12 kandydat\u00f3w), po kt\u00f3rym og\u0142osi\u0142 ostateczne odej\u015bcie na polityczn\u0105 emerytur\u0119. ust\u0105pi\u0142 w\u00f3wczas z funkcji szefa chdrp, zostaj\u0105c honorowym przewodnicz\u0105cym partii. w 2001 w jej imieniu zawar\u0142 porozumienie z liderem partii forum obywatelskie januszem tomaszewskim, powo\u0142uj\u0105c komitet forum obywatelskie chrze\u015bcija\u0144ska demokracja, kt\u00f3ry w wyborach parlamentarnych w tym samym roku wystawi\u0142 kandydat\u00f3w do senatu (do sejmu cz\u0142onkowie chdrp startowali g\u0142\u00f3wnie z list platformy obywatelskiej), a wa\u0142\u0119sa przewodzi\u0142 mu honorowo. w 2003 chdrp zosta\u0142a wykre\u015blona z rejestru, jednak w 2004 z wniosku m.in. wa\u0142\u0119sy zosta\u0142a zarejestrowana ponownie i wystartowa\u0142a do parlamentu europejskiego z list narodowego komitetu wyborczego wyborc\u00f3w, kierowanego przez macieja p\u0142a\u017cy\u0144skiego (z ramienia tego komitetu startowa\u0142 tak\u017ce syn lecha wa\u0142\u0119sy, jaros\u0142aw).\n\npodczas uroczystego otwarcia zimowych igrzysk olimpijskich 2002 w salt lake city reprezentowa\u0142 europ\u0119, nios\u0105c flag\u0119 olimpijsk\u0105 u boku s\u0142awnych przedstawicieli pozosta\u0142ych kontynent\u00f3w.\nw czerwcu 2004 otrzyma\u0142 dyplom specjalny ministerstwa spraw zagranicznych za \u201ewybitne zas\u0142ugi dla promocji polski w \u015bwiecie\u201d, a tak\u017ce \u2013 jako pe\u0142nomocnik prezydenta rp aleksandra kwa\u015bniewskiego \u2013 reprezentowa\u0142 w\u0142adze polskie na pogrzebie by\u0142ego prezydenta stan\u00f3w zjednoczonych ronalda reagana. pod koniec 2004 popar\u0142 publicznie pomara\u0144czow\u0105 rewolucj\u0119 na ukrainie i uczestniczy\u0142 w mediacjach pomi\u0119dzy sk\u0142\u00f3conymi stronami \u2013 obozami wiktora juszczenki i wiktora janukowycza.\nod 2004 funkcjonuje stowarzyszenie im. lecha wa\u0142\u0119sy.\nw lutym 2005 napisa\u0142 list otwarty na temat radia maryja, w kt\u00f3rym oskar\u017cy\u0142 redakcj\u0119 rozg\u0142o\u015bni o spiskowe teorie na temat iii rp, antysemityzm i ksenofobi\u0119. bod\u017acem do tego dzia\u0142ania sta\u0142o si\u0119 oskar\u017cenie wa\u0142\u0119sy na antenie rozg\u0142o\u015bni o wsp\u00f3\u0142prac\u0119 ze s\u0142u\u017cb\u0105 bezpiecze\u0144stwa pod pseudonimem \u201ebolek\u201d, z powodu kt\u00f3rej atakowany by\u0142 ze strony niekt\u00f3rych \u015brodowisk prawicy.\n\nw 2005 pocz\u0105tkowo przychylnie odnosi\u0142 si\u0119 do plan\u00f3w powstania partii demokratycznej, jednak ostatecznie og\u0142osi\u0142 poparcie dla platformy obywatelskiej i kandydatury donalda tuska w wyborach prezydenckich. popiera\u0142 po tak\u017ce w ka\u017cdych kolejnych wyborach; od 2005 do partii tej nale\u017cy jego syn jaros\u0142aw (w latach 2005\u20132009 i od 2019 pose\u0142 na sejm, w latach 2009\u20132019 eurodeputowany).\nw kwietniu 2005 na zaproszenie prezydenta rp aleksandra kwa\u015bniewskiego wzi\u0105\u0142 udzia\u0142 w delegacji w\u0142adz polskich na pogrzebie papie\u017ca jana paw\u0142a ii. w\u00f3wczas z inicjatywy tadeusza mazowieckiego dosz\u0142o do pierwszej od czasu wybor\u00f3w z 1995 rozmowy obu prezydent\u00f3w i gestu pojednania mi\u0119dzy nimi.\n16 listopada 2005 uzyska\u0142 decyzj\u0105 instytutu pami\u0119ci narodowej status pokrzywdzonego przez s\u0142u\u017cby bezpiecze\u0144stwa prl i zapowiedzia\u0142 walk\u0119 na drodze s\u0105dowej z osobami oskar\u017caj\u0105cymi go o dzia\u0142alno\u015b\u0107 agenturaln\u0105.\n22 sierpnia 2006 zapowiedzia\u0142 wyst\u0105pienie z \u201esolidarno\u015bci\u201d, gdy\u017c uzna\u0142, \u017ce zwi\u0105zek pod przewodnictwem janusza \u015bniadka za bardzo zaanga\u017cowa\u0142 si\u0119 w poparcie prawa i sprawiedliwo\u015bci i braci kaczy\u0144skich. decyzj\u0119 rozwa\u017ca\u0142 ju\u017c w 2005, kiedy poleci\u0142 op\u0142acenie sk\u0142adek cz\u0142onkowskich tylko do ko\u0144ca roku (sk\u0142adki op\u0142aca\u0142 w\u00f3wczas w jego imieniu jerzy borowczak). formalnie pozosta\u0142 cz\u0142onkiem zwi\u0105zku, b\u0119d\u0105c jedynie zawieszonym w prawach.\n11 czerwca 2007 s\u0105d okr\u0119gowy w gda\u0144sku orzek\u0142, i\u017c lech wa\u0142\u0119sa naruszy\u0142 dobra osobiste krzysztofa wyszkowskiego, nazywaj\u0105c go m.in. \u201ema\u0142p\u0105 z brzytw\u0105\u201d, \u201ewariatem\u201d i \u201echorym debilem\u201d. 19 czerwca 2007 na swojej stronie internetowej napisa\u0142 komentarz, w kt\u00f3rym nazwa\u0142 \u00f3wczesnego prezydenta rp lecha kaczy\u0144skiego \u201es...synem\u201d, za\u015b w programie publicystycznym kropka nad i na antenie telewizji tvn24 podtrzyma\u0142 to zdanie. 24 wrze\u015bnia 2008 s\u0105d okr\u0119gowy w gda\u0144sku podtrzyma\u0142 wyrok z 11 czerwca 2007, i\u017c wa\u0142\u0119sa naruszy\u0142 dobra osobiste wyszkowskiego. s\u0105d apelacyjny w gda\u0144sku w marcu 2011 prawomocnie orzek\u0142, \u017ce krzysztof wyszkowski ma przeprosi\u0107 by\u0142ego prezydenta za wypowied\u017a w telewizji z 16 listopada 2005, w kt\u00f3rej nazwa\u0142 lecha wa\u0142\u0119s\u0119 tajnym wsp\u00f3\u0142pracownikiem sb o pseudonimie \u201ebolek\u201d. w kwietniu 2021 izba kontroli nadzwyczajnej i spraw publicznych s\u0105du najwy\u017cszego (kt\u00f3rej niezawis\u0142o\u015b\u0107 i bezstronno\u015b\u0107 zanegowa\u0142 europejski trybuna\u0142 praw cz\u0142owieka) uchyli\u0142a ten wyrok.\n\nw pa\u017adzierniku 2008 przy poparciu rz\u0105du donalda tuska, pomimo sprzeciwu prezydenta rp lecha kaczy\u0144skiego, zosta\u0142 cz\u0142onkiem nowo utworzonej 12-osobowej grupy refleksyjnej unii europejskiej, okre\u015blanej jako \u201erada m\u0119drc\u00f3w\u201d. grupa, kt\u00f3rej powo\u0142anie zaproponowa\u0142 prezydent francji nicolas sarkozy, mia\u0142a si\u0119 zaj\u0105\u0107 rozpatrywaniem fundamentalnych zagadnie\u0144 wymagaj\u0105cych zmian i decyzji politycznych w niedalekiej przysz\u0142o\u015bci, w tym globalizacj\u0105, zmianami klimatycznymi, imigracj\u0105, rynkiem pracy.\nw wyborach prezydenckich w 2010 popar\u0142 bronis\u0142awa komorowskiego (uczyni\u0142 to tak\u017ce wcze\u015bniej w wewn\u0119trznych prawyborach w po).\n16 maja 2012 w wywiadzie dla radia zet wyrazi\u0142 opini\u0119, \u017ce premier donald tusk powinien zastosowa\u0107 si\u0142owe rozwi\u0105zania wobec zwi\u0105zkowc\u00f3w z nszz \u201esolidarno\u015b\u0107\u201d protestuj\u0105cych przeciwko reformie systemu emerytalnego, powiedzia\u0142: gdybym by\u0142 tuskiem, kaza\u0142bym pa\u0142owa\u0107 solidarno\u015b\u0107. sam bym spa\u0142owa\u0142 dud\u0119. wyja\u015bni\u0142 potem, \u017ce chcia\u0142 t\u0105 wypowiedzi\u0105 spowodowa\u0107 u dzia\u0142aczy zwi\u0105zku refleksj\u0119, aby p\u00f3\u017aniej nie zak\u0142\u00f3cili przebiegu rozgrywanych w polsce pi\u0142karskich mistrzostw euro 2012, nie b\u0119d\u0105c faktycznie zwolennikiem u\u017cywania pa\u0142ek policyjnych wobec zwi\u0105zkowc\u00f3w. w 2014 zapowiedzia\u0142 wspieranie inicjatyw \u201esolidarno\u015bci\u201d, kt\u00f3re b\u0119d\u0105 pozytywnie przez niego oceniane.\n\nw latach 2014\u20132015 przyznawana by\u0142a nagroda solidarno\u015bci, nosz\u0105ca imi\u0119 lecha wa\u0142\u0119sy.\n10 listopada 2015 pojawi\u0142 si\u0119 na konferencji za\u0142o\u017conej przez siebie partii chdrp, zapowiadaj\u0105cej reaktywacj\u0119 jej dzia\u0142alno\u015bci. powo\u0142a\u0142 te\u017c wiceprzewodnicz\u0105cych i rzecznika ugrupowania. partia nie podj\u0119\u0142a jednak ponownie szerszej dzia\u0142alno\u015bci i w 2023 zosta\u0142a wyrejestrowana z ewidencji partii politycznych. w 2016 lech wa\u0142\u0119sa nawi\u0105za\u0142 blisk\u0105 wsp\u00f3\u0142prac\u0119 z po i z uni\u0105 europejskich demokrat\u00f3w. w styczniu 2023 og\u0142osi\u0142, \u017ce wycofuje swoje poparcie dla po. 4 czerwca tego samego roku wzi\u0105\u0142 udzia\u0142 w marszu organizowanym przez po, kt\u00f3ry odby\u0142 si\u0119 w warszawie.\npo wyborach parlamentarnych w 2015 krytykowa\u0142 rz\u0105dy prawa i sprawiedliwo\u015bci, m.in. w obliczu kryzysu wok\u00f3\u0142 trybuna\u0142u konstytucyjnego w polsce. anga\u017cowa\u0142 si\u0119 w szereg dzia\u0142a\u0144 ugrupowa\u0144 opozycyjnych, w tym komitetu obrony demokracji. manifestowa\u0142 swoj\u0105 niezgod\u0119 na dzia\u0142ania b\u0119d\u0105ce w jego przekonaniu naruszaniem \u0142adu konstytucyjnego.\nod 2016 biuro by\u0142ego prezydenta znajduje si\u0119 w gmachu europejskiego centrum solidarno\u015bci w gda\u0144sku.\nw latach 2016\u20132018 odbywa\u0142 cykl spotka\u0144 otwartych w polskich miastach pod nazw\u0105 \u201eporozmawiajmy o polsce\u201d, wsp\u00f3\u0142organizowanych przez komitet obrony demokracji.\nw latach 2017\u20132019 funkcjonowa\u0142a fundacja im. lecha wa\u0142\u0119sy, jej prezesem by\u0142 krzysztof pusz.\nw 2018 utworzono lw sp\u00f3\u0142ka z o. o, kt\u00f3ra koordynuje komercyjn\u0105 aktywno\u015b\u0107 lecha wa\u0142\u0119sy (w tym wyjazdy zagraniczne i misje dyplomatyczne). jej prezesem jest adam domi\u0144ski.\n23 czerwca 2018 reaktywowa\u0142 komitet obywatelski, maj\u0105cy na celu dzia\u0142anie na rzecz rzetelno\u015bci przeprowadzenia wybor\u00f3w maj\u0105cych si\u0119 odby\u0107 w polsce w latach 2018\u20132019. w jego sk\u0142ad wesz\u0142o kilkadziesi\u0105t os\u00f3b: byli i obecni politycy (g\u0142\u00f3wnie byli dzia\u0142acze opozycji w prl, jak r\u00f3wnie\u017c przedstawiciele po, nowoczesnej, ued, sd i stowarzyszenia dom wszystkich polska oraz byli lewicowi marsza\u0142kowie sejmu), a tak\u017ce osoby zwi\u0105zane z nauk\u0105 i kultur\u0105, prawnicy oraz duchowni.\nw 2022 publicznie skrytykowa\u0142 w\u0142adimira putina za wywo\u0142anie wojny na ukrainie, zach\u0119caj\u0105c przy tym inne narody zamieszka\u0142e na terenie federacji rosyjskiej do walki o niepodleg\u0142o\u015b\u0107 i stworzenie niezale\u017cnych pa\u0144stw. w odpowiedzi na to w rosyjskim programie propagandowym olgi skabiejewej pad\u0142a oferta nagrody \u201epi\u0119\u0107 milion\u00f3w euro lub dolar\u00f3w za g\u0142ow\u0119 wa\u0142\u0119sy\u201d oraz sugerowano wystawienie za lechem wa\u0142\u0119s\u0105 mi\u0119dzynarodowego listu go\u0144czego. lech wa\u0142\u0119sa odni\u00f3s\u0142 si\u0119 do sprawy, zamieszczaj\u0105c na swoim profilu w serwisie facebook wpis, w kt\u00f3rym opowiedzia\u0142 si\u0119 przeciwko atakowi na rosj\u0119, jednak za zmian\u0105 jej systemu politycznego.\n\n\n== odznaczenia i wyr\u00f3\u017cnienia ==\n\n\n=== ordery i odznaczenia ===\nlech wa\u0142\u0119sa z tytu\u0142u wyboru na urz\u0105d prezydenta rp sta\u0142 si\u0119 kawalerem, wielkim mistrzem orderu i przewodnicz\u0105cym kapitu\u0142 orderu or\u0142a bia\u0142ego oraz orderu odrodzenia polski.\nzosta\u0142 tak\u017ce uhonorowany m.in. nast\u0119puj\u0105cymi orderami i odznaczeniami zagranicznymi:\n\n1989: wenezuelski krzy\u017c wielki orderu francisco de miranda\n1989: ameryka\u0144ski prezydencki medal wolno\u015bci\n1989: filadelfijski medal wolno\u015bci\n1991: papieski z\u0142oty \u0142a\u0144cuch orderu piusa ix\n1991: belgijska wielka wst\u0119ga orderu leopolda\n1991: brytyjski krzy\u017c wielki orderu \u0142a\u017ani\n1991: francuski krzy\u017c wielki orderu legii honorowej\n1991: w\u0142oski krzy\u017c wielki orderu zas\u0142ugi republiki\n1993: szwedzki order serafin\u00f3w\n1993: du\u0144ski order s\u0142onia\n1993: fi\u0144ski krzy\u017c wielki orderu bia\u0142ej r\u00f3\u017cy\n1993: portugalski wielki \u0142a\u0144cuch orderu wolno\u015bci\n1994: portugalski wielki \u0142a\u0144cuch orderu infanta henryka\n1994: w\u0119gierski krzy\u017c wielki orderu zas\u0142ugi republiki\n1994: turecki order pa\u0144stwa\n1995: brazylijski krzy\u017c wielki orderu krzy\u017ca po\u0142udnia\n1995: norweski krzy\u017c wielki orderu \u015bw. olafa\n1999: ameryka\u0144ski medal wolno\u015bci od national endowment for democracy\n1999: mi\u0119dzynarodowa nagroda wolno\u015bci\n1999: czeski order lwa bia\u0142ego i klasy\n2001: dominika\u0144ski krzy\u017c wielki ze z\u0142ot\u0105 gwiazd\u0105 orderu krzysztofa kolumba\n2005: ukrai\u0144ski order ksi\u0119cia jaros\u0142awa m\u0105drego ii stopnia\n2006: esto\u0144ski krzy\u017c wielki orderu krzy\u017ca ziemi maryjnej\n2008: odznaka honorowa gwiazda millenium litwy\n2010: portugalski krzy\u017c wielki orderu skrzyd\u0142a \u015bw. micha\u0142a\n2014: rumu\u0144ski krzy\u017c wielki orderu korony (domowy)\nholenderski order lwa niderlandzkiego\nniemiecki order zas\u0142ugi\nchilijski krzy\u017c wielki orderu zas\u0142ugi\nmedal unesco\nmedal republiki urugwaju.\n\n\n=== wyr\u00f3\u017cnienia i nagrody ===\n\n\n==== doktoraty honoris causa ====\n(1981) alliance college, (1981) uniwersytetu columbia, (1981) katolickiego uniwersytetu w lowanium, (1981) providence college (w providence), (1982) macmurray college (w jacksonville), (1982) uniwersytetu notre dame, (1982) universit\u00e9 paris 8 vincennes\u2013saint-denis, (1982) uniwersytetu seton hall (w south orange), (1983) uniwersytetu paryskiego, (1983) uniwersytetu harvarda, (1984) uniwersytetu fordham, (1984) uniwersytetu w dundee (szkocja), (1989) uniwersytetu mcmastera, (1989) uniwersytetu simona frasera, (1990) uniwersytetu gda\u0144skiego, (1990) uniwersytetu miko\u0142aja kopernika w toruniu, (1996) uniwersytetu connecticut, (1996) universidad an\u00e1huac m\u00e9xico sur (w meksyku), (1997) universidad del salvador (w buenos aires), (1997) uniwersytetu w mendozie (argentyna), (1997) uniwersytetu meiji (w tokio), (1997, prof. hon.) uniwersytetu korea\u0144skiego (w seulu), (1998) westminster college (w fulton), (1998) uniwersytetu lynn\u00f3w (w boca raton), (1999) uniwersytetu gannona (w erie), (1999) uniwersytetu hawajskiego (2000) lewis and clark college (w portland), (2000) middlebury college (w middlebury), (2001) pontificia universidad cat\u00f3lica madre y maestra (w santiago de los caballeros), (2001) uniwersytetu \u015bwi\u0119tego ambro\u017cego (w davenport), (2001) ramapo college of new jersey (w mahwah), (2002) uniwersytetu karoliny p\u00f3\u0142nocnej w charlotte, (2005) uniwersytetu quebecu w trois-rivi\u00e8res, (2011) uniwersytetu europejskiego w madrycie, (2011) uniwersytetu opolskiego, (2018) uniwersytetu c\u00e9sara vallejo (w trujillo), (2022) new england college (w henniker).\n\n\n==== honorowe obywatelstwa ====\n(1982) turyn, (1990) bia\u0142ystok, (1990) genua, (1990) radom, (1990) krak\u00f3w, (1990) lipno, (1990) mielec, (1990) zamo\u015b\u0107, (1990) tczew, (1991) turek, (1995) sopot, (1995) gdynia, (1995) \u0142uk\u00f3w, (1997) gda\u0144sk, (2004) \u0142\u0119czyca, (2005) brzeg dolny, (2005) wroc\u0142aw, (2005) ko\u015bcierzyna, (2007) warszawa, (2008) szczecin, (2008) zielona g\u00f3ra, (2008) opole, (2008) zdu\u0144ska wola, (2009) m\u0142awa, (2009) pozna\u0144, (2009) pu\u0142awy, (2010) dar\u0142owo, (2010) ustrzyki dolne, (2010) wojew\u00f3dztwo kujawsko-pomorskie, (2011) elbl\u0105g, (2013) gmina brudze\u0144 du\u017cy, (2014) palermo, (2014) \u017cukowo, (2015) \u015blesin, (2016) namys\u0142\u00f3w.\n\n\n==== pozosta\u0142e ====\njako pierwszy polak zdoby\u0142 w 1981 tytu\u0142 cz\u0142owieka roku magazynu \u201etime\u201d. w 1991 z r\u0105k kr\u00f3lowej brytyjskiej el\u017cbiety ii otrzyma\u0142 godno\u015b\u0107 honorowego cz\u0142onka orderu \u0142a\u017ani (honorary member of the most honourable order of the bath; obywatele brytyjscy otrzymuj\u0105 przy nadaniu tego orderu osobiste szlachectwo, ale nie odnosi si\u0119 to do cudzoziemc\u00f3w).\nza \u201edzia\u0142alno\u015b\u0107 dla dobra publicznego, dobros\u0105siedzkich stosunk\u00f3w i pokoju\u201d zosta\u0142 odznaczony komandori\u0105 missio reconciliationis przyznan\u0105 przez zarz\u0105d krajowy og\u00f3lnopolskiego stowarzyszenia spo\u0142ecznego \u201emisja pojednania\u201d (powo\u0142anego w wyniku historycznego spotkania i pojednania si\u0119 w 1993 obro\u0144c\u00f3w westerplatte i marynarzy z pancernika schleswig-holstein). w 1993 z okazji udekorowania szwedzkim odznaczeniem \u2013 orderem kr\u00f3lewskim serafin\u00f3w nadano mu herb maj\u0105cy zastosowanie wy\u0142\u0105cznie do cel\u00f3w orderowych.\n10 lutego 1995 wyr\u00f3\u017cniony zosta\u0142 pier\u015bcieniem hallera, nagrod\u0105 przyznawan\u0105 przez lig\u0119 morsk\u0105. r\u00f3wnie\u017c w 1995 otrzyma\u0142 tytu\u0142 cz\u0142owiek roku tygodnika \u201ewprost\u201d.\n\n17 lipca 1996 wyr\u00f3\u017cniony zosta\u0142 honorowym tytu\u0142em przyjaciel ludzi bezdomnych, nadawanym przez tw\u00f3rc\u0119 monaru \u2013 marka kota\u0144skiego. jest tak\u017ce laureatem statuetki nagrody humanitarnej victoria, kt\u00f3r\u0105 odebra\u0142 w \u015bwidnickiej katedrze, a tak\u017ce nagrody kisiela w 2005 oraz nagrody galileo 2000 (w 2007). otrzyma\u0142 tytu\u0142 \u201ecz\u0142owieka roku\u201d 2004 forum ekonomicznego.\nw 2005 otrzyma\u0142 nagrod\u0119 specjaln\u0105 zarz\u0105du konfederacji lewiatan, przyznawan\u0105 osobom wybitnie zas\u0142u\u017conym na polach kultury, polityki, nauki, \u017cycia publicznego i gospodarki. w 2007 zosta\u0142 do\u017cywotnim cz\u0142onkiem fose \u2013 przyjaciele skautingu w europie. oficjalnego przyj\u0119cia do fose dokona\u0142 j\u00f8rgen rasmussen, prezes europejskiej fundacji skautowej. r\u00f3wnie\u017c w 2007 otrzyma\u0142 medal wolno\u015bci im. jana karskiego za \u201ekluczow\u0105 rol\u0119 w ruchu niepodleg\u0142o\u015bciowym, kt\u00f3ry doprowadzi\u0142 do upadku komunizmu w polsce i europie \u015brodkowo-wschodniej\u201d.\nw 2008 otrzyma\u0142 odznak\u0119 honorow\u0105 za zas\u0142ugi dla wojew\u00f3dztwa warmi\u0144sko-mazurskiego (nr 129). 8 kwietnia 2008 \u2013 jako pierwszemu \u2013 rada polskiej fundacji katy\u0144skiej nada\u0142a mu medal dnia pami\u0119ci ofiar zbrodni katy\u0144skiej.\n14 kwietnia 2008 podczas spotkania z mieszka\u0144cami oliwy w sali gimnazjum nr 23 lech wa\u0142\u0119sa zosta\u0142 uhonorowany oliwskim paszportem przez grup\u0119 inicjatywn\u0105 powo\u0142ania rady osiedla w oliwie rada oliwy.\n\n9 czerwca 2009 otrzyma\u0142 medal im. ernsta reutera, b\u0119d\u0105cy najwy\u017cszym odznaczeniem miasta berlina dla osobisto\u015bci, kt\u00f3re w szczeg\u00f3lny spos\u00f3b anga\u017cowa\u0142y si\u0119 na rzecz demokracji i praw cz\u0142owieka. w 2011 zosta\u0142 wyr\u00f3\u017cniony nadanym przez zarz\u0105d g\u0142\u00f3wny zwi\u0105zku kombatant\u00f3w rp i by\u0142ych wi\u0119\u017ani\u00f3w politycznych kombatanckim krzy\u017cem pami\u0105tkowym \u201ezwyci\u0119zcom\u201d w \u201euznaniu zas\u0142ug wniesionych na rzecz odzyskania przez polsk\u0119 niepodleg\u0142o\u015bci\u201d. w tym samym roku otrzyma\u0142 tak\u017ce za \u201e\u017cyciowe po\u015bwi\u0119cenie sprawom wolno\u015bci\u201d nagrod\u0119 im. ronalda reagana (ronald reagan centennial freedom award). gratulacje laureatowi przekaza\u0142a wdowa po by\u0142ym prezydencie usa, nancy reagan.\n11 lutego 2011 zosta\u0142 uhonorowany nadaniem imienia tulipanom \u201elech wa\u0142\u0119sa\u201d, kt\u00f3re zosta\u0142y wyhodowane przez marax tulips vof z siedzib\u0105 hem w holandii i wpisane przez kr\u00f3lewskie stowarzyszenie hodowc\u00f3w cebul kwiatowych do mi\u0119dzynarodowego rejestru hodowc\u00f3w tulipan\u00f3w.\n10 wrze\u015bnia 2012 w uznaniu wybitnych zas\u0142ug zarz\u0105d stowarzyszenia kucharzy polskich z gda\u0144ska przyzna\u0142 lechowi wa\u0142\u0119sie legitymacj\u0119 nr 1 i honorowe cz\u0142onkostwo tej organizacji.\n\nw sierpniu 2023 fundacja grand press przyzna\u0142a lechowi wa\u0142\u0119sie specjalny medal wolno\u015bci s\u0142owa.\nzosta\u0142 laureatem specjalnej mi\u0119dzynarodowej nagrody al-idrisi.\n\n\n== lech wa\u0142\u0119sa a s\u0142u\u017cba bezpiecze\u0144stwa ==\nod czasu przemian ustrojowych pojawia\u0142y si\u0119 zarzuty, \u017ce lech wa\u0142\u0119sa wsp\u00f3\u0142pracowa\u0142 ze s\u0142u\u017cb\u0105 bezpiecze\u0144stwa, organem policji politycznej w prl. w 2017 ekspertyza sporz\u0105dzona na potrzeby \u015bledztwa prowadzonego przez instytut pami\u0119ci narodowej wykaza\u0142a na podstawie badania pisma r\u0119cznego autentyczno\u015b\u0107 dokument\u00f3w, w kt\u00f3rych lech wa\u0142\u0119sa mia\u0142 zgodzi\u0107 si\u0119 wsp\u00f3\u0142pracowa\u0107 z sb (pojawi\u0142y si\u0119 tak\u017ce opinie to kwestionuj\u0105ce). sam lech wa\u0142\u0119sa w szeregu wypowiedzi konsekwentnie zaprzecza\u0142 wsp\u00f3\u0142pracy z sb. kwestia wsp\u00f3\u0142pracy lecha wa\u0142\u0119sy ze s\u0142u\u017cbami sta\u0142a si\u0119 przedmiotem sporu w\u015br\u00f3d historyk\u00f3w.\n\n\n== upami\u0119tnienie ==\nw gda\u0144sku od 2004 dzia\u0142a port lotniczy im. lecha wa\u0142\u0119sy. place i ulice lecha wa\u0142\u0119sy znajduj\u0105 si\u0119 w stanach zjednoczonych (w glen cove), w kanadzie (mississauga) i francji (arras, fr\u00e9jus, le kremlin-bic\u00eatre, nicea, oraz rosny-sous-bois). ponadto jest patronem ronda w gnie\u017anie, ulicy we wsi zgorza\u0142e na kaszubach (od 2009) i szko\u0142y w toronto. 19 marca 2008 zosta\u0142 wyr\u00f3\u017cniony odwzorowaniem w granicie podpisu w nawierzchni ulicy d\u0142ugiej w bydgoszczy (tzw. bydgoskie autografy). 5 czerwca 2009 zosta\u0142 uhonorowany pomnikiem w alei polskich noblist\u00f3w w parku natury w odolanowie.\npoczta polska trzykrotnie wyemitowa\u0142a znaczki z wizerunkiem wa\u0142\u0119sy: w 1990 dla upami\u0119tnienia przyznania mu pokojowej nagrody nobla, w 2001 w serii znaczk\u00f3w \u201epolskie milenium\u201d uwieczniono sk\u0142adanie przysi\u0119gi prezydenckiej w sejmie oraz w 2013, w 70. rocznic\u0119 jego urodzin.\n\n\n=== odebrane upami\u0119tnienia ===\nulica w san francisco (1986\u20132014) \u2013 patronat odebrany z powodu wypowiedzi o osobach homoseksualnych.\npatronat bieszczadzkiego zespo\u0142u szk\u00f3\u0142 zawodowych w ustrzykach dolnych (2012\u20132020) \u2013 odebrany ze wzgl\u0119d\u00f3w formalnych.\nhonorowe obywatelstwo gminy majdan kr\u00f3lewski (1995\u20132020) \u2013 odebrane ze wzgl\u0119du na okre\u015blenie kornela morawieckiego mianem zdrajcy.\n\n\n== wyniki wyborcze ==\n\n\n== \u017cycie prywatne ==\n8 listopada 1969 po\u015blubi\u0142 danut\u0119 z domu go\u0142o\u015b. maj\u0105 o\u015bmioro dzieci: bogdana (ur. 1970), s\u0142awomira (ur. 1972), przemys\u0142awa (1974\u20132017), jaros\u0142awa (ur. 1976), magdalen\u0119 (ur. 1979), ann\u0119 (ur. 1980), mari\u0119 wiktori\u0119 (ur. 1982) i brygid\u0119 (ur. 1985).\nod czasu strajku w stoczni gda\u0144skiej z sierpnia 1980 w miejscach publicznych pokazuje si\u0119 z wpi\u0119tym w klap\u0119 marynarki znaczkiem przedstawiaj\u0105cym wizerunek matki boskiej cz\u0119stochowskiej. przez wiele lat nosi\u0142 egzemplarz wykonany z plastiku, a w 2009 zosta\u0142 wymieniony na znaczek z metalu. w 2018 zacz\u0105\u0142 regularnie pojawia\u0107 si\u0119 w sytuacjach publicznych w koszulce z napisem \u201ekonstytucja\u201d w akcie niezgody na polityk\u0119 pis. w takiej koszulce pojawi\u0142 si\u0119 m.in. na uroczysto\u015bciach pogrzebowych george\u2019a busha w waszyngtonie w grudniu 2018, co odnotowa\u0142y mi\u0119dzynarodowe media, zauwa\u017caj\u0105c, \u017ce w jego [wa\u0142\u0119sy] ojczy\u017anie jest to symbol walki politycznej z populistycznym rz\u0105dem, oraz \u017ce wa\u0142\u0119sa wraz z innymi opozycjonistami oskar\u017caj\u0105 rz\u0105dz\u0105c\u0105 od 2015, narodowo-konserwatywn\u0105 parti\u0119, o niszczenie (...) demokracji \u2013 do kt\u00f3rej zdobycia przyczyni\u0142 si\u0119 sam wa\u0142\u0119sa \u2013 g\u0142\u00f3wnie przez podwa\u017canie niezale\u017cno\u015bci s\u0105downictwa. wa\u0142\u0119sa o\u015bwiadczy\u0142, \u017ce koszulk\u0119 z napisem \u201ekonstytucja\u201d b\u0119dzie nosi\u0142 tak d\u0142ugo, \u201edop\u00f3ki w polsce jest \u0142amane prawo\u201d, a gdyby zmar\u0142, zanim sytuacja si\u0119 zmieni, chcia\u0142by w tej koszulce zosta\u0107 pochowany.\n27 lutego 2008 zosta\u0142 poddany zabiegowi operacyjnego wszczepienia dwukomorowego rozrusznika-defibrylatora oraz stentu w methodist debakey heart and vascular center w houston. w marcu 2021 przeszed\u0142 operacj\u0119 wymiany baterii w rozruszniku w uniwersyteckim centrum klinicznym w gda\u0144sku.\n\n\n== publikacje i media ==\nw 1984 wyda\u0142 wznawian\u0105 i t\u0142umaczon\u0105 autobiografi\u0119 droga nadziei. w 2007 ukaza\u0142a si\u0119 jego ksi\u0105\u017cka lech wa\u0142\u0119sa. moja iii rp. straci\u0142em cierpliwo\u015b\u0107, a w 2008 nowa autobiografia wa\u0142\u0119sa. droga do prawdy. autobiografia. w 2017 ukaza\u0142 si\u0119 wywiad rzeka z lechem wa\u0142\u0119s\u0105 przeprowadzony przez andrzeja bobera i cezarego \u0142azarewicza pt. ja. rozmowa z lechem wa\u0142\u0119s\u0105. w 2023 ukaza\u0142 si\u0119 wywiad rzeka z lechem wa\u0142\u0119s\u0105 przeprowadzony przez kamila dziubk\u0119 i janusza schwertnera pt. wa\u0142\u0119sa \u201980.\naktywnie wykorzystuje internet. w 2006 otrzyma\u0142 specjalny numer gg: 1980. prowadzi\u0142 blogi, m.in. w serwisach mojageneracja.pl i blog.pl. prowadzi\u0142 r\u00f3wnie\u017c mikroblogi w serwisach blip i wykop.pl. w marcu 2016 przeni\u00f3s\u0142 si\u0119 z mikroblogiem na portal facebook. posiada tak\u017ce profile na portalach: twitter i instagram oraz kana\u0142 na youtube.\n\n\n== kultura masowa ==\nposta\u0107 wa\u0142\u0119sy by\u0142a inspiracj\u0105 dla piosenki \u201enew year\u2019s day\u201d irlandzkiej grupy u2, nawi\u0105zuj\u0105c do rozstania internowanego na pocz\u0105tku lat 80. wa\u0142\u0119sy z rodzin\u0105.\nsylwetka wa\u0142\u0119sy znalaz\u0142a si\u0119 w kilku \u015bwiatowej s\u0142awy teledyskach, m.in. michaela jacksona (\u201eman in the mirror\u201d) lub the scorpions (\u201ewind of change\u201d). na obu wida\u0107 wa\u0142\u0119s\u0119 z ko\u0144ca lat 80.\ndo osoby wa\u0142\u0119sy odnosi si\u0119 utw\u00f3r \u201e100 000 000\u201d, opublikowany na albumie spalaj si\u0119! (1993) kazika oraz na \u017cywo, ale w studio (1994) grupy kazik na \u017cywo. tekst opisuje rozmow\u0119 robotnik\u00f3w, kt\u00f3rzy nie szcz\u0119dz\u0105 krytycznych uwag pod adresem prezydenta wa\u0142\u0119sy, skoncentrowanych g\u0142\u00f3wnie na niespe\u0142nionej obietnicy przedwyborczej (lech wa\u0142\u0119sa obieca\u0142 powszechne uw\u0142aszczenie obywateli poprzez rozdanie ka\u017cdej doros\u0142ej osobie po 100 mln z\u0142otych sprzed denominacji, w formie bonu prywatyzacyjnego). w refrenie wykrzykiwane s\u0105 s\u0142owa: wa\u0142\u0119sa, dawaj moje sto milion\u00f3w, wa\u0142\u0119sa, dawaj nasze sto milion\u00f3w. na albumie na \u017cywo, ale w studio wydano tak\u017ce kontynuacj\u0119 utworu, zatytu\u0142owan\u0105 \u201e300 000 000\u201d.\nosobie wa\u0142\u0119sy w ironicznym tonie by\u0142 po\u015bwi\u0119cony utw\u00f3r \u201ez ch\u0142opa kr\u00f3l\u201d jacka kaczmarskiego z p\u0142yty g\u0142upi jasio (1989).\ndo osoby wa\u0142\u0119sy odnosi si\u0119 tekst piosenki zespo\u0142u big cyc \u201eostry dy\u017cur\u201d z albumu pt. wojna plemnik\u00f3w (1993), opisuj\u0105cy fataln\u0105 sytuacj\u0119 w polskiej s\u0142u\u017cbie zdrowia, kt\u00f3ra jest por\u00f3wnywana do wa\u0142\u0119sy. oczywist\u0105 aluzj\u0105 do wa\u0142\u0119sy (\u201eelektryka ze stoczni gda\u0144skiej\u201d) jest te\u017c inna piosenka big cyc \u2013 tytu\u0142owy utw\u00f3r z albumu nie wierzcie elektrykom (1991). wizerunek wa\u0142\u0119sy oraz jego wyuczony zaw\u00f3d zosta\u0142y umieszczone na ok\u0142adce, na kt\u00f3rej umieszczona jest karykatura prezydenta ubranego w koszulk\u0119 z wielk\u0105 liter\u0105 \u201es\u201d, przypominaj\u0105c\u0105 t\u0119 supermana, i znaczkiem \u201eplayboya\u201d w klapie marynarki.\nw 2013 andrzej wajda uko\u0144czy\u0142 film biograficzny o lechu wa\u0142\u0119sie pt. wa\u0142\u0119sa. cz\u0142owiek z nadziei. premiera tego filmu mia\u0142a miejsce 21 wrze\u015bnia 2013 w teatrze narodowym w warszawie.\nlech wa\u0142\u0119sa wspomniany zosta\u0142 w serii gier komputerowych cywilizacja. jego imi\u0119 i nazwisko wymieniane jest w rankingu wielkich przyw\u00f3dc\u00f3w okre\u015blaj\u0105cym poziom, kt\u00f3ry osi\u0105gn\u0105\u0142 gracz w trakcie rozgrywki. lech wa\u0142\u0119sa odzwierciedla uko\u0144czenie gry z wynikiem ponadprzeci\u0119tnym, gdzie najlepszy wynik symbolizuje posta\u0107 cesarza oktawiana augusta, a najgorszy dan quayle.\n\n\n== sztuka ==\ngrafika portret nieznanego m\u0119\u017cczyzny z w\u0105sem jacka fedorowicza (1984),\nplakat lech wa\u0142\u0119sa piotra m\u0142odo\u017ce\u0144ca (1990),\nmural jan pawe\u0142 ii i lech wa\u0142\u0119sa przy ulicy dywizjonu 303 w gda\u0144sku autorstwa rafa\u0142a roskowi\u0144skiego (1999),\nmural lech wa\u0142\u0119sa przy ulicy pilot\u00f3w w gda\u0144sku autorstwa piotra szwabego (2008),\nobraz lech macieja \u015bwieszewskiego (2021).\n\n\n== zobacz te\u017c ==\nsk\u0142ad kancelarii prezydenta lecha wa\u0142\u0119sy\ndebata pomi\u0119dzy alfredem miodowiczem i lechem wa\u0142\u0119s\u0105\nkwestia wsp\u00f3\u0142pracy lecha wa\u0142\u0119sy ze s\u0142u\u017cb\u0105 bezpiecze\u0144stwa\nd\u0142ugopis lecha wa\u0142\u0119sy\nwa\u0142\u0119sizmy\n\n\n== przypisy ==\n\n\n== bibliografia ==\nwalter brolewicz: my brother, lech walesa. new york: tribeca communications, 1983. isbn 0-943392-52-7. (ang.).brak strony w ksi\u0105\u017cce\nwojciech roszkowski: najnowsza historia polski 1980\u20132002. warszawa: \u015bwiat ksi\u0105\u017cki, 2003. isbn 83-7391-086-7.brak strony w ksi\u0105\u017cce\nandrzej paczkowski: wojna polsko-jaruzelska. stan wojenny w polsce 13 xii 1981 \u2013 22 vii 1983. warszawa: pr\u00f3szy\u0144ski i s-ka, 2006. isbn 978-83-7469-634-0.brak strony w ksi\u0105\u017cce\njakub karpi\u0144ski: trzecia niepodleg\u0142o\u015b\u0107. najnowsza historia polski. warszawa: \u015bwiat ksi\u0105\u017cki, 2001. isbn 83-7311-156-5.brak strony w ksi\u0105\u017cce\nnota biograficzna w encyklopedii solidarno\u015bci. encysol.pl. [zarchiwizowane z tego adresu (2016-09-20)]. [dost\u0119p 2013-08-25].\nlechl. wa\u0142\u0119sa lechl., droga do prawdy. autobiografia, warszawa: \u015bwiat ksi\u0105\u017cki, 2008, isbn 978-83-247-1165-9 .\n\n\n== linki zewn\u0119trzne ==\nbiogram na stronie instytutu lecha wa\u0142\u0119sy. [dost\u0119p 2015-07-17]\njanina paradowska: wygrali\u015bmy resztk\u0105 si\u0142. polityka.pl, 23 wrze\u015bnia 2008. [dost\u0119p 2013-08-25]."