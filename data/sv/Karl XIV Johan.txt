"karl xiv johan, f\u00f6dd jean bernadotte 26 januari 1763 i pau, b\u00e9arn, frankrike, d\u00f6d 8 mars 1844 p\u00e5 stockholms slott, var kung av sverige och norge fr\u00e5n 1818, i norge \u00e4ven k\u00e4nd under regentnamnet karl iii johan. han gifte sig den 16 augusti 1798 i paris med d\u00e9sir\u00e9e clary, sedermera svensk-norsk drottning under namnet desideria, sv\u00e4gerska till napoleons bror joseph bonaparte. vid ankomsten till sverige 1810 som furste av ponte corvo hade hans fullst\u00e4ndiga namn utvecklats till jean baptiste jules (vilket p\u00e5 svenska \u00f6versattes till johan baptist julius, den namnform som anv\u00e4nds i successionsordningen). namnet karl fick han efter adoptivfadern karl xiii.\n\n\n== biografi ==\n\n\n=== karl johans bakgrund ===\nkarl xiv johan f\u00f6ddes den 26 januari 1763 i pau, huvudstaden i provinsen b\u00e9arn i sydv\u00e4stra delen av kungariket frankrike. han var yngst av fem syskon, varav tv\u00e5 gick bort i barndomen. hans far och farbror var b\u00e5da sakf\u00f6rare, liksom hans \u00e5tta \u00e5r \u00e4ldre bror. fortfarande kan man i den franska staden pau bes\u00f6ka hans f\u00f6delsehem, som numera \u00e4r ett museum med en fransk och en svensk flagga h\u00e4ngande ovanf\u00f6r ing\u00e5ngen. enligt karl johans egna uppgifter f\u00f6ddes han i huset \"la maison balagu\u00e9\" vid rue tran nr 24, vars huvuding\u00e5ng vetter mot den gata som senare fick namnet rue bernadotte. f\u00f6rlossningen \u00e4gde rum i balkongrummet en trappa upp i den del av huset som har sina f\u00f6nster ut\u00e5t rue tran. som kung f\u00f6rs\u00f6kte han l\u00e5ngt senare k\u00f6pa in fastigheten f\u00f6r att inr\u00e4tta ett milit\u00e4rsjukhus, men lyckades inte p\u00e5 grund av \u00e4garens krav.nedkomsten v\u00e4ntades f\u00f6rst flera veckor senare, men modern blev utsatt f\u00f6r ett uppt\u00e5g av n\u00e5gra karnevalsdeltagare som st\u00f6rtade in i rummet d\u00e4r hon satt och handarbetade. \"fru jeanne\" blev s\u00e5 uppskr\u00e4md att hon fick ett nerv\u00f6st anfall och fick f\u00f6ras i s\u00e4ng. efter en orolig natt f\u00f6ddes sonen jean p\u00e5 morgonen den 26 januari. eftersom man befarade att det s\u00e5 mycket f\u00f6r tidigt f\u00f6dda barnet inte skulle kunna leva l\u00e4nge, d\u00f6ptes det redan dagen d\u00e4rp\u00e5 i kyrkan saint martin. f\u00f6delse- och dopattesten, f\u00f6rvarad i paus arkiv, lyder i svensk \u00f6vers\u00e4ttning:\n\nkarl johan hette ursprungligen jean bernadotte, \u00e4ven kallad jean baptiste bernadotte (d\u00e5 han var uppkallad efter johannes d\u00f6paren) f\u00f6r att namnm\u00e4ssigt skilja honom fr\u00e5n sin \u00e4ldre bror jean \u00e9vang\u00e9liste bernadotte (1754\u20131813). systern hette marie bernadotte justis (1759\u20131795). fadern var henri bernadotte (1711\u20131780) och modern hette jeanne saint-jean, f\u00f6dd de saint-jean (1728\u20131809). jean baptiste, vars undervisning verkar ha skett i hemmet, var f\u00f6rutbest\u00e4md att forts\u00e4tta i faderns yrke. han visade dock inget intresse f\u00f6r detta, och efter faderns d\u00f6d m\u00e5ste han mer allvarligt b\u00f6rja t\u00e4nka p\u00e5 sin framtid. ledd av ett brinnande intresse f\u00f6r soldatlivet tog han den 3 september 1780 v\u00e4rvning vid det 60:e franska linjeregementet, royal-la-marine, som d\u00e5 var f\u00f6rlagt p\u00e5 korsika.i rullorna antecknades f\u00f6ljande om den nye soldaten: \"l\u00e4ngd 5 fot, 3 tum och 5 linjer, m\u00f6rkt h\u00e5r, m\u00f6rka \u00f6gonbryn, bruna, n\u00e5got liggande \u00f6gon, n\u00e4san l\u00e5ng och spetsig, munnen liten med tunna l\u00e4ppar, hakan kort avrundad, ansiktet runt och fylligt, pannan smal med tvenne \u00e4rr, ett i mitten, ett \u00f6ver \u00f6gonbrynet, f\u00f6rorsakat av en liten sten.\" som seden var fick jean baptiste ett soldatnamn. han kallades \"belle-jambe\", det \"vackra benet\". namnet ska ha varit en anspelning p\u00e5 hans f\u00f6rm\u00e5ga att l\u00e4gga an p\u00e5 det motsatta k\u00f6net.\n\n\n=== avancemang inom arm\u00e9n ===\nbernadotte kom att tillbringa tre \u00e5r p\u00e5 korsika. efter ett bes\u00f6k i hemmet n\u00e5gra m\u00e5nader i slutet av 1783 och b\u00f6rjan av 1784 f\u00f6r att v\u00e5rda sin h\u00e4lsa f\u00f6ljde han sitt regemente till nya garnisonsorter \u2013 bland annat grenoble, vienne, marseille och saint-martin-de-r\u00e9. han avancerade under tiden fr\u00e5n grenadj\u00e4r till korpral 13 juni 1785, till furir 21 juni 1786, till sergeant-major (f\u00e4ltv\u00e4bel) 11 maj 1788 och till adjutant 7 februari 1790. d\u00e4refter hade kanske hans befordringsg\u00e5ng avstannat om inte franska revolutionen hade brutit ner det skrank som 1781 hade rests mellan underofficers- och officersgraderna. under sin underofficerstid hade bernadotte vid \u00e5tskilliga tillf\u00e4llen visat fram\u00e5tanda, till exempel d\u00e5 han efter att den 6 september 1789 anl\u00e4nt till marseille, 1790 lyckades r\u00e4dda sin chef, markis d'ambert, undan ett folkupplopp. den 1 maj 1792 utn\u00e4mndes han till underl\u00f6jtnant vid det i saint-servant i bretagne stationerade 36:e regementet (f\u00f6re detta anjou). vid ett annat tillf\u00e4lle lyckades han under regementets vistelse i s\u00f6dra frankrike, i den lilla staden lambesc n\u00e4ra marseille, d\u00e4r regementet var f\u00f6rlagt n\u00e5gra veckor, genom sin v\u00e4ltalighet f\u00f6rhindra att soldaterna gjorde myteri mot officerarna. h\u00e4ndelsen \u00e4gde rum i en \u00f6vergiven kyrka d\u00e4r n\u00e5gra kompanier hade sin logi. bernadotte steg upp i predikstolen och h\u00f6ll en straffpredikan f\u00f6r de revolterande, vilka d\u00e4refter avbr\u00f6t myterif\u00f6rs\u00f6ket.under vistelsen i marseille f\u00f6rs\u00e5gs bernadotte med en inkvarteringssedel och presenterade sig hos den rike och i marseille mycket ansedde k\u00f6pmannen fran\u00e7ois clary (far till d\u00e9sir\u00e9e clary, sedermera drottning desideria), som bebodde ett delvis ombyggt hus i stadens d\u00e5varande aristokratiska kvarter. denne tog v\u00e4lvilligt emot bernadotte, som d\u00e4rmed kom att bo en tid hos sin blivande sv\u00e4rfar. i huset bodde ocks\u00e5 den d\u00e5 tolv\u00e5riga d\u00e9sir\u00e9e clary som senare skulle bli hans hustru.n\u00e4r revolutionskrigen kort d\u00e4refter br\u00f6t ut fick bernadotte dra i f\u00e4lt med rhenarm\u00e9n. han utm\u00e4rkte sig i striderna och steg snabbt i graderna. efter striderna vid speier och mainz 1793 blev han kapten 11 juli 1793, bataljonschef 8 februari 1794 samt brigadchef den 4 april samma \u00e5r. \u00e5ret d\u00e4rp\u00e5, efter att ha f\u00f6rflyttats till sambre- och meusearm\u00e9n och med synnerlig utm\u00e4rkelse deltagit i striderna vid pr\u00e9mont och landrecies samt i slaget vid fleurus den 26 juni 1794, blev han \"f\u00f6r tapperhet och lysande bragder\" p\u00e5 jean baptiste kl\u00e9bers beg\u00e4ran befordrad till brigadgeneral. efter maastrichts er\u00f6vring i oktober samma \u00e5r, till vilken han v\u00e4sentligen bidrog, utn\u00e4mndes han till divisionsgeneral den 22 oktober 1794.\u00e5ren 1795 och 1796 deltog bernadotte i fortsatta aktioner med rhenarm\u00e9n. hans rykte som f\u00e4ltherre var k\u00e4nt d\u00e5 han i b\u00f6rjan av 1797 beordrades att med en arm\u00e9k\u00e5r g\u00e5 mot lombardiet f\u00f6r att underst\u00f6dja napoleon bonaparte i f\u00e4ltt\u00e5get mot \u00f6sterrikarna. ett vintert\u00e5g \u00f6ver alperna, \u00f6verg\u00e5ngen av tagliamento och er\u00f6vringen av gradisca d'isonzo gav nya prov p\u00e5 hans duglighet. hans rhentrupper t\u00e4vlade med de italienska trupperna i tapperhet, och denna t\u00e4vlan kom att hos bef\u00e4lhavarna utvecklas till en rivalitet. en viss misstro kom d\u00e4rf\u00f6r redan nu att k\u00e4nneteckna f\u00f6rh\u00e5llandet mellan bernadotte och bonaparte, f\u00f6r vars \u00e4relystna planer han tidigt uttalade sina farh\u00e5gor.\n\n\n=== administration och politik ===\nefter att mot f\u00e4ltt\u00e5gets slut ha \u00f6verf\u00f6rt n\u00e5gra trof\u00e9er till paris var bernadotte i staden n\u00e4r fructidorkuppen genomf\u00f6rdes 4 september 1797, dock utan att han sj\u00e4lv medverkade. han \u00e5terv\u00e4nde d\u00e4rp\u00e5 till italien och var en tid guvern\u00f6r \u00f6ver friuli och de delar av det venetianska omr\u00e5det som genom freden i campo formio den 17 oktober 1797 hade tillfallit frankrike. den 11 januari 1798 utn\u00e4mndes han till frankrikes ambassad\u00f6r i wien. han l\u00e4mnade tj\u00e4nsten i april 1798 efter ett upplopp d\u00e4r deltagarna skymfat trikoloren och ambassadhotellet vid wallner strasse 8.efter \u00e5terkomsten till frankrike tillbringade bernadotte en tid i lugn. den 16 augusti 1798 gifte han sig med d\u00e9sir\u00e9e clary, en k\u00f6pmansdotter fr\u00e5n marseille som var sv\u00e4gerska till bonapartes \u00e4ldste bror joseph och tidigare f\u00f6rlovad med dennes bror napoleon. gifterm\u00e5let skapade d\u00e4rf\u00f6r i viss m\u00e5n ett band mellan sl\u00e4kterna bonaparte och bernadotte.efter v\u00e4nstervalen 1799 f\u00f6ljde en n\u00e4rmare anknytning till hemlandets politik i det att direktoriet den 2 juli uts\u00e5g honom till krigsminister. som krigsminister arbetade bernadotte med att omorganisera arm\u00e9n, som d\u00e5 lidit flera nederlag. under det p\u00e5g\u00e5ende politiska intrigspelet blev han dock \u00e5ter avl\u00e4gsnad fr\u00e5n \u00e4mbetet den 14 september samma \u00e5r genom en list av emmanuel joseph siey\u00e8s, som planerade en ny statskupp. kort d\u00e4rp\u00e5 \u00e5terkom napoleon fr\u00e5n egypten och verkst\u00e4llde denna kupp den 18 och 19 brumaire \u00e5r viii (9 och 10 november 1799). hans motparti hade f\u00f6rs\u00f6kt egga bernadotte att sj\u00e4lv g\u00f6ra statskuppen, men denne h\u00f6ll sig avvaktande vid sidan och fick varken fr\u00e5n direktoriet eller kamrarna n\u00e5gon uppmaning att ingripa.\nf\u00f6r bernadotte som f\u00f6r m\u00e5nga andra \u00e5terstod nu inte annat \u00e4n att acceptera napoleon bonapartes styre som ett fullbordat faktum. vid mer \u00e4n en av de planer som spanns f\u00f6r att hejda och st\u00f6rta det fanns ocks\u00e5 sp\u00e5r som ledde till bernadotte. i bonapartes intresse l\u00e5g emellertid att st\u00e5 p\u00e5 god fot med ledande m\u00e4n ur olika l\u00e4ger, och bernadottes milit\u00e4ra och administrativa talanger blev d\u00e4rf\u00f6r varken under konsulatet eller kejsard\u00f6met oanv\u00e4nda. han blev s\u00e5lunda i januari 1800 medlem av det nyskapade statsr\u00e5det (conseil d'\u00e9tat), och vid bonapartes avresa till det italienska f\u00e4ltt\u00e5get chef f\u00f6r den s\u00e5 kallade v\u00e4starm\u00e9n som hade till uppgift att slutligt sl\u00e5 ned upproret i vend\u00e9e och att d\u00e4r m\u00f6ta eventuella engelska landstigningar. han p\u00e5t\u00e4nktes d\u00e4refter f\u00f6r andra uppdrag, till exempel i portugal, irland, louisiana och f\u00f6renta staterna men dessa planer sattes av olika sk\u00e4l inte i verket.vid kejsard\u00f6mets uppr\u00e4ttande 1804 utn\u00e4mndes bernadotte som en av de f\u00f6rsta till marskalk av frankrike och blev samma \u00e5r guvern\u00f6r \u00f6ver det under \u00e5ret er\u00f6vrade hannover. han visade sig under tiden d\u00e4r (juni 1804\u2013september 1805) vara en god administrat\u00f6r.enligt en popul\u00e4r skr\u00f6na skulle bernadotte fr\u00e5n denna tid ha haft en tatuering med orden \"d\u00f6d \u00e5t kungar\". troligtvis \u00e4r detta dock bara en skr\u00f6na med grund i en fransk teaterpj\u00e4s (le camarade de lit, \"s\u00e4ngkamraten\") d\u00e4r kungen har en tatuering med texten vive la r\u00e9publique \"leve republiken\". d\u00e4remot uttryckte sig den framtida svenske kungen 1797 faktiskt p\u00e5 f\u00f6ljande vis: \u201drepublikan b\u00e5de av princip och \u00f6vertygelse vill jag till min d\u00f6dsstund bek\u00e4mpa alla rojalister.\u201d.\n\n\n=== nya insatser p\u00e5 slagf\u00e4ltet ===\nunder det tredje koalitionskriget fick bernadotte \u00e5ter dra i f\u00e4lt och deltog bland annat i trekejsarslaget vid austerlitz den 2 december 1805 d\u00e4r han som k\u00e5rchef medverkade till segern. den 5 juni 1806 utn\u00e4mndes han till furste av pontecorvo. mindre framg\u00e5ngsrikt var d\u00e4remot till en b\u00f6rjan hans deltagande i 1806 \u00e5rs f\u00e4ltt\u00e5g mot preussen. i slaget vid jena-auerstedt den 14 oktober 1806 kom han p\u00e5 grund av l\u00e5ngsamhet i framryckandet inte att delta p\u00e5 n\u00e5gondera valplatsen och blev f\u00f6r detta starkt klandrad av h\u00f6gkvarteret. tre dagar senare lyckades han dock \u00f6verrumpla preussarna vid halle, f\u00f6rf\u00f6ljde dem norrut och stormade den 6 november l\u00fcbeck d\u00e4r gebhard leberecht von bl\u00fccher tvingades att kapitulera. samma dag kom han f\u00f6r f\u00f6rsta g\u00e5ngen i n\u00e4rmare ber\u00f6ring med svenskarna. p\u00e5 floden trave \u00f6verraskade och tillf\u00e5ngatog han en liten svensk k\u00e5r p\u00e5 n\u00e5got \u00f6ver 1 000 man, som efter retr\u00e4tt fr\u00e5n lauenburg befann sig p\u00e5 v\u00e4g hem. f\u00e5ngarna, som behandlades v\u00e4l, f\u00f6rde sedan den franske marskalkens lov vidare till hemlandet.fr\u00e5n det f\u00f6ljande f\u00e4ltt\u00e5get mot ryssland m\u00e4rks bernadottes seger vid preussiska mohrungen den 25 januari 1807. s\u00e5rad vid spanden (nuvarande sp\u0119dy) i juni blev han emellertid satt ur st\u00e5nd att delta i de sista krigsoperationerna, till exempel slaget vid friedland den 14 juni 1807. efter freden i tilsit i juli 1807 utn\u00e4mndes han samma m\u00e5nad till guvern\u00f6r \u00f6ver hansest\u00e4derna, d\u00e4r han gjorde sig omtyckt genom duglig f\u00f6rvaltning. kort d\u00e4rp\u00e5 tilldelades han bef\u00e4let \u00f6ver den h\u00e4r, som \u00f6ver de danska \u00f6arna skulle angripa sverige f\u00f6r att framtvinga dess anslutning till napoleon. skilda omst\u00e4ndigheter, bland annat den franska h\u00e4rens pl\u00f6tsliga minskning genom dess spanska regementens desertering vid underr\u00e4ttelsen om tronv\u00e4lvningen i spanien, gjorde emellertid att landstigningsplanen gick om intet.\u00f6sterrikes krigsf\u00f6rklaring i april 1809 f\u00f6rde bernadotte s\u00f6derut. som bef\u00e4lhavare \u00f6ver en sachsisk truppkontingent deltog han i det blodiga slaget vid wagram 5\u20136 juli 1809. en of\u00f6rsiktig dagorder, i vilken han tillskrev sina trupper en enligt napoleons uppfattning alltf\u00f6r stor andel i segern, framkallade emellertid en brytning mellan de b\u00e5da milit\u00e4rerna. bernadotte beg\u00e4rde och fick avsked samt begav sig till paris. engelsm\u00e4nnens expedition till walcheren f\u00f6ranledde dock kort d\u00e4rp\u00e5 hans \u00e5terkallande i tj\u00e4nst f\u00f6r att leda det mot dem uppb\u00e5dade f\u00f6rsvaret, vars organiserande han ocks\u00e5 sk\u00f6tte. men sedan faran g\u00e5tt \u00f6ver l\u00e4mnade den misstrogne kejsaren bef\u00e4let \u00f6ver styrkorna \u00e5t n\u00e5gon annan. ett slags f\u00f6rsoning kom s\u00e5 sm\u00e5ningom till st\u00e5nd, men napoleon ville helst h\u00e5lla bernadotte p\u00e5 avst\u00e5nd. marskalk bernadotte skulle just resa till rom f\u00f6r att tilltr\u00e4da en befattning som generalguvern\u00f6r \u00f6ver kyrkostaten, d\u00e5 f\u00f6rslaget om tronf\u00f6ljarskap i sverige fr\u00e5n tomma intet d\u00f6k upp.\n\n\n=== valet av marskalk bernadotte till sveriges kronprins ===\nd\u00e5 underr\u00e4ttelsen om kronprins karl augusts pl\u00f6tsliga bortg\u00e5ng anl\u00e4nde till stockholm den 31 maj 1810 fruktade georg adlersparre en gustaviansk restauration genom ett tronf\u00f6ljarval av den tidigare avsatte kungens son, prins gustav. adlersparre f\u00f6rm\u00e5dde d\u00e4rf\u00f6r karl xiii och statsr\u00e5det att genast erbjuda tronf\u00f6ljden \u00e5t den avlidnes \u00e4ldre bror, hertigen fredrik kristian av augustenborg och att hos napoleon beg\u00e4ra godk\u00e4nnande av denna kandidatur. f\u00f6r s\u00e4kerhets skull besl\u00f6t man s\u00e4nda sistn\u00e4mnda f\u00f6rfr\u00e5gan med dubbla kurirer, och till det ena av dessa uppdrag erbj\u00f6d sig d\u00e5 l\u00f6jtnanten vid upplands regemente, friherre carl otto m\u00f6rner. denne, som redan 1808 under f\u00f6rtroliga samtal drivit tesen att endast en fransk marskalk skulle kunna lyfta sverige ur dess f\u00f6rfall och leda en revansch \u00f6sterut, hade vid underr\u00e4ttelsen om karl augusts d\u00f6d \u00f6gonblickligen beslutat att s\u00f6ka f\u00f6rverkliga denna tanke. fr\u00e5n regementets m\u00f6tesplats vid uppsala hade han begett sig till stockholm, d\u00e4r han som hovkanslern gustaf af wetterstedts blivande sv\u00e5ger ocks\u00e5 lyckades f\u00f6rskaffa sig kurirbrickan.s\u00e5 snart otto m\u00f6rner anl\u00e4nt till paris den 20 juni och avl\u00e4mnat sina depescher med regeringsf\u00f6rslaget om hertigen av augustenborg b\u00f6rjade han ivrigt arbeta f\u00f6r sitt eget motsatta m\u00e5l. en fransk v\u00e4n fr\u00e5n en tidigare vistelse i paris f\u00f6rordade bland olika franska marskalkar s\u00e4rskilt bernadotte, och m\u00f6rner f\u00f6rstod d\u00e5 att genom f\u00f6rmedling av den svenske generalkonsuln i paris elof signeul med flera skaffa sig tilltr\u00e4de till denne. vid m\u00f6tet som f\u00f6ljde f\u00f6rklarade han sig dj\u00e4rvt nog tala i ett talrikt partis namn, d\u00e5 han fr\u00e5gade marskalken om han ville bestiga tronen i sverige. d\u00e5 bernadotte, fast\u00e4n reserverad, dock efter hand r\u00f6jde en viss b\u00f6jelse att inte avvisa tanken, k\u00e4nde sig m\u00f6rner uppmuntrad till fortsatt verksamhet och upps\u00f6kte d\u00e5 general fabian wrede, som f\u00f6r tillf\u00e4llet befann sig i paris p\u00e5 en tillf\u00e4llig ambassad, och lyckades vinna honom f\u00f6r sin plan under f\u00f6regivande att den \"allm\u00e4nna r\u00f6sten\" i sverige \u00f6nskade ett val av en fransman. wrede bes\u00f6kte bernadotte som d\u00e5 f\u00f6r honom tydligt tillk\u00e4nnagav sin ben\u00e4genhet att mottaga ett anbud samt l\u00e4t f\u00f6rst\u00e5 att napoleon inte skulle ha n\u00e5got emot hans val. med detta svar och ett brev i vilket wrede synnerligen lovordade marskalken som person \u00e5terv\u00e4nde m\u00f6rner hem den 29 juni. efter hemkomsten den 12 juli s\u00f6kte han upp utrikesminister lars von engestr\u00f6m samt hovkanslern, statsr\u00e5det gustaf af wetterstedt, som \"till sin of\u00f6rst\u00e4llda h\u00e4pnad\" fick information om f\u00f6rslaget till ny tronkandidat. m\u00f6rner f\u00f6rbj\u00f6ds d\u00e4refter att delta i \u00f6rebroriksdagen samma m\u00e5nad.sveriges verklige minister i paris, friherren gustaf lagerbielke, fick f\u00f6rst efter m\u00f6rners hemresa kunskap om dennes sj\u00e4lvp\u00e5tagna uppgift. b\u00e5de hos friherren och hos sveriges regering d\u00e4r hemma v\u00e4ckte detta harm och best\u00f6rtning. man s\u00f6kte med hot och varningar hejda m\u00f6rners vidare \u00e5tg\u00e4rder som emellertid snabbt vann anh\u00e4ngare i huvudstaden. han \u00e5lades d\u00e5 att vistas i uppsala och f\u00f6rhindrades d\u00e4rigenom att komma till valriksdagen som utlysts till \u00f6rebro. agitationen fortgick likv\u00e4l, och bernadottes anh\u00e4ngare b\u00f6rjade efter hand bli till ett parti. napoleons underl\u00e5tenhet att uttala sig best\u00e4mt i fr\u00e5ga om den svenska tronf\u00f6ljden bidrog till att h\u00e5lla olika m\u00f6jligheter uppe samtidigt som den danske kungen fredrik vi:s direkta frieri till svenska kronan f\u00f6rsvagade hertig fredrik kristians st\u00e4llning och hindrade denne att \u00f6ppet svara ja p\u00e5 anbudet. riksdagen \u00f6ppnades den 30 juli. sveriges regering vidh\u00f6ll emellertid efter n\u00e5gon tvekan sitt f\u00f6rsta f\u00f6rslag och st\u00e4ndernas sekreta utskott hade i enlighet d\u00e4rmed redan den 11 augusti till karl xiii ingivit sitt utl\u00e5tande till f\u00f6rm\u00e5n f\u00f6r hertigen av augustenborg. den franske k\u00f6pmannen jean antoine fourniers ankomst till \u00f6rebro som ombud f\u00f6r marskalk bernadotte gjorde dock att m\u00e5nga \u00e4ndrade uppfattning, s\u00e4rskilt sedan det blivit k\u00e4nt att napoleon \u00e5terkallat d\u00e9saugiers, sin charg\u00e9 d'affaires i stockholm, vilken alltf\u00f6r ivrigt lagt sig ut f\u00f6r fredrik vi. n\u00e4r sedan \u00e4ven lagerbielke fr\u00e5n paris numera antydde att kejsaren nog inte skulle misstycka om karl johan bernadotte valdes v\u00e4gde detta ytterligare \u00f6ver till fransosens f\u00f6rdel.\nvid riksdagen \u00e5r 1810 gav karl xiii omsider, fast\u00e4n med tvekan, sitt samtycke till att v\u00e4lja bernadotte som svensk kronprins. utskottet underr\u00e4ttades om det nya sakl\u00e4get och h\u00f6ll den 16 augusti en ny votering som med 10 r\u00f6ster mot 2 f\u00f6rordade den franske fursten och den 21 augusti utkorades han under stormande jubel av st\u00e4nderna till kronprins.den allm\u00e4nna k\u00e4nslan av n\u00f6dv\u00e4ndigheten att en stark hand tog rikets ledning med tanke p\u00e5 de d\u00e5liga tiderna, fjol\u00e5rets olyckor och anarkin vid fersenska mordet medverkade v\u00e4sentligt till valet, men ocks\u00e5 f\u00f6rhoppningen att man under den franske h\u00e4rf\u00f6raren och med napoleons hj\u00e4lp skulle vinna revansch \u00f6sterut v\u00e4gde in. napoleon gav, fast\u00e4n med tvekan, sitt bifall till det skedda; \"n\u00e5v\u00e4l, res, m\u00e5 v\u00e5ra \u00f6den g\u00e5 i fullbordan\" skall han d\u00e4rvid ha yttrat.den 23 september skrev napoleon ett bemyndigande f\u00f6r fursten av ponte corvo att antaga titel och rang av sveriges kronprins:\n\nbernadotte l\u00f6stes s\u00e5 fr\u00e5n sina f\u00f6rpliktelser som fransk unders\u00e5te och avreste fr\u00e5n paris den 30 september. han antog den 19 oktober p\u00e5 det svenska konsulatet i helsing\u00f6r den lutherska l\u00e4ran i n\u00e4rvaro av \u00e4rkebiskop jakob axelsson lindblom, prostarna lars andreas palm och jonas nordvall och n\u00e5gra svenskar. fursten bad att f\u00e5 bli ensam med \u00e4rkebiskopen, och efter en timma kom denne ut med orden: jag hade berett mig p\u00e5 att l\u00e4mna honom en kort upplysning om skiljaktigheterna mellan v\u00e5ra trosbek\u00e4nnelser och han har h\u00e5llit f\u00f6r mig en f\u00f6rel\u00e4sning om alla religioner sedan v\u00e4rldens skapelse. dagen d\u00e4rp\u00e5 landsteg han i helsingborg. den 23 p\u00e5 morgonen l\u00e4mnade han helsingborg och anl\u00e4nde samma dag till kristianstad, den 24 till v\u00e4xj\u00f6, den 25 till j\u00f6nk\u00f6ping, den 26 till link\u00f6ping, f\u00f6ljande dag till nyk\u00f6ping samt den 28 till wahrendorffs egendom sturehov. han \u00f6vernattade d\u00e4refter p\u00e5 drottningholm.den 2 november h\u00f6ll bernadotte sitt h\u00f6gtidliga int\u00e5g i stockholm och mottog den 5 november i rikssalen st\u00e4ndernas hyllning sedan han avlagt trohetsed \u00e5t karl xiii och av honom adopterats under namnet carl johan. kungen l\u00e4t fr\u00e5n tronen l\u00e4sa upp adoptionsakten och d\u00e4rmed inf\u00f6r st\u00e4nderna officiellt verkst\u00e4lla riksdagens beslut. i dess inledning tituleras den nye kronprinsen furste af ponte corvo och sedan st\u00e5r hans tre f\u00f6rnamn f\u00f6rsvenskade: johan baptist julius. s\u00e5 snart adoptionen var kungjord blev han upph\u00f6jd till \"w\u00e5r son och eftertr\u00e4dare\". han tilldelades d\u00e4refter sitt nya namn, \"carl\" efter kungen, och \"johan\" som den enda rest av hans gamla namn (jean). sedan kn\u00e4f\u00f6ll han framf\u00f6r tronen p\u00e5 en framst\u00e4lld b\u00f6npall och med handen p\u00e5 bibeln svor han sin tro- och huldhetsed till kungen. f\u00f6reningen mellan kung och tronf\u00f6ljare beseglades genom att bernadotte steg upp p\u00e5 tronen och kysste kungens hand, varp\u00e5 denne reste sig och omfamnade honom. kungens adoption hade d\u00e4rmed bekr\u00e4ftats, och bernadotte \u00e5terv\u00e4nde till sin stol s\u00e5som karl xiii:s son karl johan. ceremonin som f\u00f6rvandlat den franske marskalken jean bernadotte till karl johan, prins och tronf\u00f6ljare, var d\u00e4rmed efter n\u00e4rmare en och en halv timme \u00f6ver. i ett senare brev till karl xiii avslutar bernadotte med sitt nya namn i fransk tappning; \"ers majest\u00e4ts \u00f6dmjukaste, h\u00f6rsammaste och h\u00e4ngivnaste unders\u00e5te och gode son charles jean.\" den landsflyktige franske officeren charles jean-baptiste suremain, d\u00e5 i svensk tj\u00e4nst, skriver i sina minnesanteckningar om bernadottes ankomst till stockholm: \"jag f\u00f6r min del h\u00e4pnade \u00f6ver hur v\u00e4l en f\u00f6re detta revolutionssoldat f\u00f6ll in i prinsrollen.\"bernadotte fick under den f\u00f6ljande tiden motta en m\u00e4ngd hedersbetygelser som f\u00f6ljde p\u00e5 hans intr\u00e4de i svenska kungahuset. bland annat uts\u00e5gs han 21 november 1810 till \"f\u00f6rste ledamot\" (med senare terminologi hedersledamot) av kungliga vetenskapsakademien.\n\n\n=== 1812 \u00e5rs politik ===\nkronprinsens personlighet gjorde snart intryck \u00e4ven bland de som tidigare varit tveksamma. hans erfarenheter av den europeiska politiken, n\u00e5got som den svenska utrikesledningen saknade, v\u00e4gde ocks\u00e5 tungt.karl johan medf\u00f6rde till sverige sina tvivel p\u00e5 det napoleonska v\u00e4ldets best\u00e5nd och r\u00e4ttade sin politik d\u00e4refter. napoleon sj\u00e4lv drev honom genom sitt \u00f6vermod \u00e5t samma h\u00e5ll, d\u00e5 han omedelbart efter furstens ankomst till sverige tvingade sverige att utf\u00e4rda en krigsf\u00f6rklaring mot england. karl johan visade \u00e5 sin sida snabbt intresse f\u00f6r tanken att st\u00e4rka sverige genom att f\u00f6rv\u00e4rva norge medan han visade mindre intresse av att f\u00f6rs\u00f6ka \u00e5terer\u00f6vra finland. kriget mot england kom att f\u00f6ras som ett \"l\u00e5tsaskrig\" och handelsf\u00f6rbindelserna uppr\u00e4tth\u00f6lls i smyg; dessutom b\u00f6rjade karl johan efter hand att n\u00e4rma sig ryssland medan f\u00f6rh\u00e5llandet till frankrike antog en alltmer kylig karakt\u00e4r.genom att i b\u00f6rjan av 1812 l\u00e5ta bes\u00e4tta svenska pommern utan f\u00f6reg\u00e5ende krigsf\u00f6rklaring br\u00f6t napoleon omsider sj\u00e4lv freden och gav karl johan just vad han beh\u00f6vde: ett botemedel mot den svenska folkopinionens napoleondyrkan. n\u00e4rmare underhandlingar inleddes genast mellan sverige och ryssland, vilka snart medf\u00f6rde konventionerna i sankt petersburg och stockholm (5 och 9 april 1812), som ytterligare bef\u00e4stes under de sista dagarna av augusti genom ett m\u00f6te i \u00e5bo mellan kronprinsen och tsar alexander i. genom dessa f\u00f6rdrag f\u00f6rband sig sverige att aktivt delta i striden mot napoleon, mot det att ryssland lovade att dessf\u00f6rinnan arbeta f\u00f6r att sverige skulle f\u00e5 norge. dessutom sl\u00f6ts i en hemlig artikel i \u00e5bo ett s\u00e5 kallat \"familjef\u00f6rdrag\" mellan de b\u00e5da furstarna, huvudsakligen till skydd f\u00f6r karl johans dynasti. de lockande anbud, som under denna tid och efter\u00e5t fr\u00e5n fransk sida framst\u00e4lldes, motstod d\u00e4remot kronprinsen; i st\u00e4llet sl\u00f6ts vid riksdagen \u00e5r 1812 den 18 juli freden i \u00f6rebro med england, och 3 mars 1813 i stockholm alliansf\u00f6rdrag med samma makt, varj\u00e4mte andra liknande f\u00f6rdrag sl\u00f6ts med preussen och spanien. den ursprungliga planen, norges f\u00f6rv\u00e4rvande \u00e5t sverige redan under 1812, kunde emellertid inte f\u00f6rverkligas p\u00e5 grund av \u00e5tskilliga omst\u00e4ndigheter: h\u00e4ndelsernas utveckling vid det franska krigst\u00e5get mot ryssland, englands dr\u00f6jsm\u00e5l att lova sitt bitr\u00e4de, den l\u00e5nga tiden f\u00f6r svensk upprustning samt en viss oben\u00e4genhet hos karl johan att bryta l\u00f6st, f\u00f6rr\u00e4n n\u00f6dv\u00e4ndigheten kr\u00e4vde det. han tvingades d\u00e5 i st\u00e4llet p\u00e5 v\u00e5ren 1813, utan att dessf\u00f6rinnan ha erh\u00e5llit norge, till tyskland \u00f6verf\u00f6ra de 30 000 man, som utlovats som sveriges kontingent. p\u00e5 ett m\u00f6te i trachenberg i schlesien (9\u201312 juli) mellan honom samt rysslands och preussens monarker kom man \u00f6verens om en plan f\u00f6r det stundande f\u00e4ltt\u00e5get, f\u00f6r vilket karl johan fick bef\u00e4l \u00f6ver den s\u00e5 kallade nordarm\u00e9n best\u00e5ende av svenskarna samt omkring 95 000 preussare och ryssar.en intressemotsats f\u00f6rel\u00e5g dock alltj\u00e4mt mellan de allierade, som p\u00e5 kontinenten hade att \u00e5tervinna f\u00f6rlorade omr\u00e5den, och sverige, som under frammarschen d\u00e4r alltmer avl\u00e4gsnades fr\u00e5n sitt m\u00e5l i striden - norge. karl johan f\u00f6rs\u00f6kte under f\u00f6rh\u00e5llandena som r\u00e5dde att b\u00e5de spara de svenska trupperna f\u00f6r den blivande uppg\u00f6relsen med danmark och att \u00f6verhuvudtaget undvika en alltf\u00f6r of\u00f6rsiktig krigf\u00f6ring, som kunnat kosta sverige dess f\u00e4lth\u00e4r och kanske honom sj\u00e4lv tronf\u00f6ljden. under slaget vid grossbeeren den 23 augusti 1813 och slaget vid dennewitz den 6 september 1813 fick de preussiska trupperna b\u00e4ra den tyngsta b\u00f6rdan av berlins f\u00f6rsvar; s\u00e4rskilt det svenska artilleriet under carl von cardell fick dock tillf\u00e4lle att utm\u00e4rka sig. \u00e4ven under \"folkdrabbningen\" slaget vid leipzig den 16\u201319 oktober fick de svenska trupperna endast mot slutet verksamt ingripa i striden. medan d\u00e4rf\u00f6r de \u00f6vriga f\u00f6rbundna f\u00f6rf\u00f6ljde den slagne napoleon in \u00f6ver frankrikes gr\u00e4nser, drog sig karl johan norrut f\u00f6r att i holstein tvinga danmark till eftergift. efter striden vid bornh\u00f6ved 7 december, frederiksorts kapitulation 19 december och gl\u00fcckstadts uppgivande 4 januari 1814 n\u00f6dgades danmark ocks\u00e5 ge vika och i kielfreden 14 januari avtr\u00e4da norge till kungen av sverige.karl johan f\u00f6rde d\u00e4rp\u00e5 sin h\u00e4r \u00e5ter s\u00f6derut, men stannade i belgien, dels p\u00e5 grund av oenigheter med de allierade, som \u00e5sidosatte honom, dels till f\u00f6ljd av naturlig motvilja att med milit\u00e4r trupp bryta in i sitt gamla hemland. sedan napoleon st\u00f6rtats och bourbonerna \u00e5terkallats, \u00e5terv\u00e4nde karl johan norrut f\u00f6r slutuppg\u00f6relsen med norge. d\u00e4r hade under tiden kielfredens verkst\u00e4llighet undanskjutits genom st\u00e5th\u00e5llaren prins kristian fredriks (sedermera kung kristian viii av danmark) val till kung i en sj\u00e4lvst\u00e4ndig norsk monarki p\u00e5 basis av eidsvollf\u00f6rfattningen av 17 maj 1814. stormakternas p\u00e5tryckningar och de av karl johan anf\u00f6rda svenska truppernas framg\u00e5ngar framtvingade dock konventionen i moss den 14 augusti 1814, genom vilken kung kristian fredrik tvingades nedl\u00e4gga sin regeringsmyndighet i norge. efter underhandlingar mellan svenska kommissarier och norska stortinget om f\u00f6r f\u00f6reningen n\u00f6dv\u00e4ndiga \u00e4ndringar i norska grundlagen f\u00f6ljde 4 november 1814 karl xiii:s val som norges kung. sveriges st\u00e4llning var s\u00e5lunda sedan 1810 snabbt f\u00f6r\u00e4ndrad. karl johan hade ryckt upp det ur dess vanmakt efter statsv\u00e4lvningen, \u00e5ter f\u00f6rv\u00e4rvat det ett ansett namn bland europas stater och trots alla sv\u00e5righeter genomf\u00f6rt sin avsikt med 1812 \u00e5rs politik, norges inf\u00f6rlivande med sverige.\n\n\n=== karl xiv johans utrikespolitik ===\nskyddad av \"naturliga gr\u00e4nser\" p\u00e5 alla sidor skulle sverige-norge kunna undg\u00e5 att mot sin vilja dras in i kontinentens strider. i enlighet med det f\u00f6rde karl johan s\u00e5v\u00e4l under sin \u00e5terst\u00e5ende tid som kronprins som efter sin tronbestigning en s\u00e5 fredlig politik att sverige vid hans d\u00f6d inte tidigare \u00e5tnjutit en s\u00e5 l\u00e5ng fredsperiod. endast vid ett par tillf\u00e4llen hotade mer allvarliga konflikter med \u00f6vriga europeiska makter. den f\u00f6rsta g\u00e4llde den andel i den danska statsskulden som sveriges kung i egenskap av norges suver\u00e4n i kielfreden hade f\u00f6rpliktats att \u00e5ta sig. norges svaga finansiella st\u00e4llning gjorde \u00f6nskv\u00e4rt att beloppet blev det minsta m\u00f6jliga och man s\u00f6kte d\u00e4rf\u00f6r genom allehanda motkrav n\u00e5 detta m\u00e5l. efter l\u00e5nga f\u00f6rhandlingar v\u00e4nde sig danmark d\u00e5 till stormakterna med anh\u00e5llan om underst\u00f6d, och fr\u00e5n kongressen i aachen 1818 vid vilken dessa makter f\u00f6retog sig att ut\u00f6va ett slags f\u00f6rmynderskap \u00f6ver de mindre staterna fick karl johan motta kraftiga p\u00e5tryckningar att l\u00f6sa fr\u00e5gan. han lyckades emellertid f\u00f6rm\u00e5 england till s\u00e4rskild medling i fr\u00e5gan och p\u00e5 detta s\u00e4tt kunde med danmark avslutas ett f\u00f6rdrag (1 september 1819), vilken innebar att de ursprungliga fordringarna, 7 miljoner riksdaler hamburger banko, s\u00e4nktes till 3 miljoner att betalas p\u00e5 10 \u00e5r. d\u00e5 norska stortinget emellertid ville att sverige skulle p\u00e5ta sig en del av skulden uppstod nya sv\u00e5righeter, vilka avl\u00e4gsnades f\u00f6rst sedan karl johan sammandragit svenska och norska trupper utanf\u00f6r kristiania och p\u00e5mint om att fortsatt v\u00e4gran kunde s\u00e4tta norges f\u00f6rfattning p\u00e5 spel, varp\u00e5 stortinget omsider gav efter (maj 1821).en annan ganska skarp konflikt med utlandet g\u00e4llde den s\u00e5 kallade \"skeppshandelsfr\u00e5gan\". f\u00f6r att skaffa bidrag till flottans f\u00f6rnyande s\u00e5ldes under 1825 \u00e5tskilliga \u00e4ldre svenska \u00f6rlogsfartyg, f\u00f6rst tv\u00e5 och sedan ytterligare tre. nominella k\u00f6pare var engelska handelshus, men dessa var bara ombud f\u00f6r spaniens amerikanska kolonier, vilka just frigjort sig fr\u00e5n moderlandet, men dittills bara av england erk\u00e4nts som sj\u00e4lvst\u00e4ndiga stater. de \u00f6vriga stormakterna \u00e5ter betraktade dessa stater \u00e4nnu som upproriska unders\u00e5tar och protesterade d\u00e4rf\u00f6r mot f\u00f6rs\u00e4ljningen och kejsar alexander i hotade till sist med krig, om inte k\u00f6pet \u00e5tergick i fr\u00e5ga om de tre senare fartygen, vilka p\u00e5 grund av myndigheternas l\u00e5ngsamhet \u00e4nnu inte avg\u00e5tt. \u00e4ven denna g\u00e5ng reste sig karl johans sj\u00e4lvk\u00e4nsla mot p\u00e5tryckningarna och han var ben\u00e4gen att st\u00e5 fast, men gav till sist p\u00e5 statsr\u00e5dens entr\u00e4gna uppmaningar vika. skadest\u00e5nd fick dock enligt kontraktet betalas till k\u00f6parna, och i st\u00e4llet f\u00f6r v\u00e4ntad vinst blev det f\u00f6rlust p\u00e5 aff\u00e4ren, vilket ocks\u00e5 f\u00f6ranledde skarpa efterr\u00e4kningar hos statsrevisionen (1827) och riksdagen (1828\u20131830).en huvudfaktor i tidens allm\u00e4nna politik var rivaliteten mellan england och ryssland. lyckligtvis uteblev dock den konflikt mellan b\u00e5da staterna som mer \u00e4n en g\u00e5ng hotade. sverige undslapp s\u00e5lunda provet, huruvida den neutralitet som karl johan \u00f6nskade uppr\u00e4tth\u00e5lla, skulle kunna bevaras. v\u00e4nskapen mellan karl johan och alexander i fortlevde i stort sett till dennes d\u00f6d 1825 och hans eftertr\u00e4dare nikolaj i visade i allm\u00e4nhet karl johan mycken artighet (s\u00e5 till exempel genom sitt ov\u00e4ntade personliga bes\u00f6k i juni 1838). under det polska frihetskriget (1830\u20131831) r\u00e5dde emellertid hos oppositionen i sverige p\u00e5 de flesta h\u00e5ll en mycket stark polskv\u00e4nlig st\u00e4mning, vilket gjorde kungen \u00e5tskilligt bekymmer. oppositionen gjorde sig inom pressen ocks\u00e5 ofta till tolk f\u00f6r den traditionella misstron mot den \u00f6stra grannen, men l\u00e4t detta inte hindra sig att p\u00e5 riksdagarna st\u00e4lla sig ganska avvisande mot anslag f\u00f6r f\u00f6rsvarsv\u00e4sendet. \u00e5r 1824 fanns en gr\u00e4nstvist mellan norge och ryssland (\"varangerfr\u00e5gan\"), som emellertid l\u00f6stes men mot slutet av karl johans regering b\u00f6rjade vid norska finnmarksgr\u00e4nsen \u00e5ter slitningar framtr\u00e4da, vilka under hans eftertr\u00e4dare vann \u00f6kad aktualitet.\n\n\n=== f\u00f6rh\u00e5llandet till norge ===\nkarl xiv johan kr\u00f6ntes till norges konung i trondheims domkyrka den 7 september 1818. det var f\u00f6rsta g\u00e5ngen sedan kristian ii:s kr\u00f6ning i s:t halvardskyrkan i oslo 1514, som n\u00e5gon konung kr\u00f6nts i norge.ocks\u00e5 p\u00e5 det unionella omr\u00e5det visade sig karl johan m\u00e5n om att undvika skarpare konflikter. f\u00f6reningsvillkoren i den norska grundlagen, vilka delvis \u00e4ven inf\u00f6rdes och kompletterades i riksakten (1815), hade emellertid tillkommit alltf\u00f6r br\u00e5dst\u00f6rtat, s\u00e5 att ofullst\u00e4ndigheter och otydligheter f\u00f6rekom och den norska kungamaktens svaghet (till exempel genom det endast suspensiva vetot) gentemot stortinget, som till p\u00e5 k\u00f6pet genom sin egen organisation (enkammarsystem i vissa fr\u00e5gor) inom sig sj\u00e4lvt saknade n\u00f6dv\u00e4ndiga garantier mot maktmissbruk och f\u00f6rhastade beslut, betydde den sammanh\u00e5llande institutionens svaghet gentemot s\u00e4rintressena.n\u00e5gon planm\u00e4ssig och m\u00e5lmedveten unionspolitik att motv\u00e4ga dessa f\u00f6rdes inte heller p\u00e5 den svenska sidan. norges egna finansiella och ekonomiska problem under de f\u00f6rsta f\u00f6renings\u00e5ren inskr\u00e4nkte dock dess f\u00f6rm\u00e5ga till och intresse f\u00f6r separatpolitik, och denna stannade s\u00e5lunda under denna tid i huvudsak vid, att man st\u00e4llde sig avvisande mot svenska \u00f6nskem\u00e5l eller f\u00f6rslag om en n\u00e4rmare f\u00f6rening. s\u00e4rskilt p\u00e5 det handelspolitiska omr\u00e5det p\u00e5kallades emellertid i stor utstr\u00e4ckning sveriges st\u00f6d; norska fartyg tillstaddes s\u00e5lunda 1814 att f\u00e5 anv\u00e4nda svensk flagga och svenska sj\u00f6pass p\u00e5 farvatten, som oroades av barbareskstaternas sj\u00f6r\u00f6vare; i mellanrikshandeln b\u00f6rjade 1815 principen om \u00f6msesidighet mellan rikena med h\u00e4nsyn till varor och skepp att till\u00e4mpas f\u00f6r att efter hand alltmer utvidgas, och efter mitten av 1820-talet f\u00f6rv\u00e4rvades i en rad handelstraktater med fr\u00e4mmande makter \u00e5t norska fartyg i fraktfart fr\u00e5n sverige p\u00e5 utlandet likst\u00e4llighet med svenska.karl johans upprepade f\u00f6rslag om \u00f6kade r\u00e4ttigheter f\u00f6r kungamakten i norge \u2013 bland annat genom att ers\u00e4tta det suspensiva vetot mot ett absolut \u2013 blev d\u00e4remot oupph\u00f6rligt avvisade av stortinget, och \u00e4ven andra tvistefr\u00e5gor b\u00f6rjade under 1820-talet f\u00f6rekomma mellan honom och stortinget. \u00e5r 1821 upph\u00e4vde stortinget s\u00e5lunda, mot kungens veto, adliga r\u00e4ttigheter i landet genom att f\u00f6r tredje g\u00e5ngen upprepa sitt beslut. p\u00e5 grund av den s\u00e5 kallade bod\u00f8saken b\u00f6rjade stortingen under \u00e5rtiondets senare del beg\u00e4ra \u00f6kad delaktighet i utrikes\u00e4rendenas handl\u00e4ggning, medan d\u00e4remot f\u00f6rslag om sk\u00e4lig h\u00f6jning av norges bidrag till utrikesbudgeten tillbakavisades. dessutom hade man 1824 till kungens stora misshag b\u00f6rjat fira 17 maj \u2013 dagen f\u00f6r utf\u00e4rdande av eidsvollf\u00f6rfattningen som tillkommit f\u00f6r att om\u00f6jligg\u00f6ra unionen och karl johans norska kungad\u00f6me \u2013 som norsk nationaldag, och kungens \u00e5tg\u00e4rder f\u00f6r att avstyra detta hade endast till en tid framg\u00e5ng. vid de tillf\u00e4llen, d\u00e5 sp\u00e4nningen mellan honom och stortinget var starkast \u2013 s\u00e4rskilt 1821 f\u00f6r danska statsskuldsfr\u00e5gan och 1827\u20131828 p\u00e5 grund av syttende mai-firandet och fr\u00e5gan om norges bidrag till utrikesbudgeten \u2013 b\u00f6jde sig emellertid stortinget till sist undan och f\u00f6rslagen om att \u00e4ndra unionsbest\u00e4mmelserna blev inte satta i verket.efter greve baltzar von platens d\u00f6d 1829 tillsattes inte mera n\u00e5gon svensk st\u00e5th\u00e5llare i norge, vilket betydde att sverige d\u00e4refter saknade en permanent representant d\u00e4r. de norska kraven p\u00e5 \u00f6kade f\u00f6rm\u00e5ner eller \u00f6kad likst\u00e4llighet i r\u00e4ttigheter v\u00e4xte under s\u00e5dana f\u00f6rh\u00e5llanden och r\u00f6nte i vissa fall tillm\u00f6tesg\u00e5ende (till exempel i fr\u00e5ga om utrikes\u00e4rendens handl\u00e4ggning 1835 med mera) samt blev i andra h\u00e4nseenden 1839 \u00f6verl\u00e4mnade till behandling av den f\u00f6rsta unionskommitt\u00e9n, som emellertid fick i uppdrag att j\u00e4mv\u00e4l upptaga svenska \u00f6nskem\u00e5l och vid vars tills\u00e4ttning karl johan kraftigt betonade, att r\u00e4ttigheter och f\u00f6rpliktelser borde st\u00e5 i inb\u00f6rdes \u00f6verensst\u00e4mmelse. kommitt\u00e9ns arbete hann dock inte slutf\u00f6ras under karl johans egen regering.\n\n\n=== inrikespolitiken ===\n\n\u00e4ven p\u00e5 inrikespolitikens f\u00e4lt tog karl johan kort efter sin ankomst till en b\u00f6rjan obestritt ledningen. st\u00e4nderm\u00f6ten hade dittills av sveriges regering fruktats som br\u00e5kiga och ohanterliga; 1812 \u00e5rs riksdag besl\u00f6t d\u00e4remot s\u00e5 gott som utan inv\u00e4ndningar n\u00e4stan allt vad sveriges regering beg\u00e4rde: bev\u00e4ringsinr\u00e4ttningens inf\u00f6rande, stora anslag till kriget, fri dispositionsr\u00e4tt f\u00f6r sveriges regering \u00f6ver ultramarinska besittningar, avskrivning av en stor del av statsskulden och inf\u00f6rande av indragningsmakten gentemot pressen s\u00e5 att en obekv\u00e4m kritik av den nya politiken kunde undg\u00e5s.\n\n\n=== tryckfrihetsf\u00f6rordningen ===\ngenomf\u00f6randet av den nya tryckfrihetsf\u00f6rordningen stred i sj\u00e4lva verket mot grundlagen, men d\u00e5 st\u00e4nderna och regeringen ans\u00e5g det br\u00e5dska med lagens genomf\u00f6rande, struntade man i kraven p\u00e5 tv\u00e5 riksdagars behandling f\u00f6r beslutets genomf\u00f6rande. det har ocks\u00e5 visat sig att det fr\u00e5n de kungatrognas sida fanns planer p\u00e5 att l\u00e4gga fram en starkt reviderad eller snarast helt ny regeringsform, \"1812 \u00e5rs regeringsform\", som om den hade genomf\u00f6rts betydligt st\u00e4rkt kungamakten i f\u00f6rh\u00e5llande till 1809 \u00e5rs regeringsform. av n\u00e5got sk\u00e4l kom denna nya regeringsform aldrig att l\u00e4ggas fram f\u00f6r riksdagen. det har ocks\u00e5 visat sig att denna nya regeringsforms ordalydelse faktiskt l\u00e4stes in i den gamla, 1809 \u00e5rs regeringsform, av regering och statsr\u00e5d utan alltf\u00f6r stora protester fr\u00e5n riksdagen.efter krigs\u00e5ren framtr\u00e4dde dock efter hand \u00e5ter en r\u00e4tt besv\u00e4rlig opposition bland st\u00e4nderna. statsarbetet hade d\u00e5 n\u00e4rmast att inrikta sig p\u00e5 landets ekonomiska upphj\u00e4lpande fr\u00e5n det besv\u00e4rliga l\u00e4ge som landet hamnat i p\u00e5 grund av en ohejdad sedelutgivning 1808, f\u00f6ljande \u00e5r en \u00f6verv\u00e4ldigande utl\u00e4ndsk import p\u00e5 grund av d\u00e5liga sk\u00f6rdar samt en allvarlig jordbrukskris. d\u00e5 st\u00e4nderna sammantr\u00e4dde 1815 hade emellertid kungens r\u00e5dgivare, i f\u00f6rtjusningen \u00f6ver de yttre framg\u00e5ngarna och, efter vad det vill synas, utan full insikt om krisens betydelse, underl\u00e5tit att ta initiativ till \u00e5tg\u00e4rder f\u00f6r dess avhj\u00e4lpande. ledningen fick d\u00e5 i st\u00e4llet omh\u00e4ndertagas av st\u00e4nderna med greve fredrik von schwerin i spetsen, vilken h\u00e4rigenom fick tillf\u00e4lle att grundl\u00e4gga den \"opposition mot minist\u00e4ren\" efter brittiskt m\u00f6nster, som han eftertraktade.\n\n\n=== s\u00f6dert\u00e4lje kanal och g\u00f6ta kanal ===\ns\u00f6dert\u00e4lje nya kanal invigdes under h\u00f6gtidliga former av kung karl xiv johan den 7 oktober 1819. forts\u00e4ttningen blev inte lika praktfull. aktie\u00e4garna fick ingen utdelning, eftersom kanalen inte utnyttjades som ber\u00e4knat. f\u00f6r att bolaget inte skulle g\u00e5 i konkurs fick aktie\u00e4garna l\u00e4gga till pengar. men efter ett par dystra \u00e5rtionden r\u00e4tade det emellertid upp sig och kanalen gav hygglig vinst. trafiken blev t\u00e4tare mot slutet av 1800-talet. b\u00e5tarna blev st\u00f6rre och kanalen beh\u00f6vde byggas om, den beh\u00f6vde breddas och f\u00f6rdjupas.g\u00f6ta kanal \u00e4r ett av de st\u00f6rsta byggnadsprojekt som n\u00e5gonsin genomf\u00f6rts i sverige. redan p\u00e5 1500-talet f\u00f6reslog den ryktbare biskop hans brask i link\u00f6ping att en b\u00e5tled skulle anl\u00e4ggas tv\u00e4rs \u00f6ver sverige, fr\u00e5n \u00f6stersj\u00f6n till v\u00e4sterhavet. planerna p\u00e5 en kanal genom sverige skulle komma att diskuteras \u00e5tskilliga g\u00e5nger fram till b\u00f6rjan av 1800-talet d\u00e5 baltzar von platens (1766\u20131829) kanalplaner blev verklighet. kanalen str\u00e4cker sig fr\u00e5n sj\u00f6torp vid v\u00e4nern till mem vid sl\u00e4tbaken och \u00e4r 190 km l\u00e5ng och har 58 slussar. av str\u00e4ckan \u00e4r 87 km gr\u00e4vd kanal. de mindre sj\u00f6arna man passerar p\u00e5 v\u00e4gen utg\u00f6r 103 km av kanalens l\u00e4ngd. den 26 september 1832 invigdes g\u00f6ta kanal i mem i t\u00e5by socken i norrk\u00f6ping under stor pompa och st\u00e5t i n\u00e4rvaro av sveriges konung karl xiv johan.\n\n\n=== statskuldens likvidation ===\nriksdagens beslut gick i starkt prohibitivistisk riktning, en \u00e5sk\u00e5dning som karl johan stod mindre fj\u00e4rran \u00e4n \u00e5tskilliga av hans r\u00e5dgivare. samtidigt gjorde han under \u00e5tskilliga \u00e5r fram\u00e5t ivriga, men i regel fruktl\u00f6sa f\u00f6rs\u00f6k att \"styra kursen\" genom v\u00e4xeloperationer p\u00e5 utlandet och tillsatte d\u00e4rvid personligen betydande belopp. en finans\u00e5tg\u00e4rd av stor betydelse som med karl johans medverkan genomf\u00f6rdes 1815, var beslutet om hela den \u00e5terst\u00e5ende statsskuldens likvidation genom anv\u00e4ndning av l\u00f6sesumman f\u00f6r svenska guadeloupe mot en evig r\u00e4nta till kungahuset.\u00e4ven under den f\u00f6ljande tiden f\u00f6rekom inte s\u00e4llan att sveriges regering i viktiga inre politiska sp\u00f6rsm\u00e5l underl\u00e4t att ta initiativet, vilket naturligtvis st\u00e4rkte oppositionen. s\u00e4rskilt 1823 \u00e5rs riksdag utm\u00e4rkte sig under s\u00e5dana f\u00f6rh\u00e5llanden f\u00f6r en stor m\u00e4ngd reformbeslut och reformyrkanden inte minst p\u00e5 det ekonomiska omr\u00e5det, genom vilka man efterstr\u00e4vade ett systemskifte i n\u00e4ringslivet och i ganska stor utstr\u00e4ckning proklamerade den liberala n\u00e4ringsfrihetens grundsatser b\u00e5de i fr\u00e5ga om hantverk och handel. oppositionen var emellertid \u00e4nnu \u00f6verv\u00e4gande saklig, och kungens person h\u00f6lls i regel utanf\u00f6r. greve carl henrik anckarsw\u00e4rds framtr\u00e4dande till st\u00f6rre betydenhet bland oppositionens ledare bidrog \u00e4nd\u00e5 till att ge den en mera personlig karakt\u00e4r och det fanns ocks\u00e5 tendenser att minska anslagen till f\u00f6rsvaret. vid 1828\u20131830 \u00e5rs riksdag hade sveriges regering emellertid, p\u00e5 grund av kraftig organisation av sina egna anh\u00e4ngare genom friherre carl johan af nordin och greve magnus brahe f\u00f6r det mesta \u00f6verhand och genom att myntrealisationen genomf\u00f6randes, i vissa h\u00e4nseenden dock p\u00e5 ett s\u00e4tt, vartill karl johan personligen endast motvilligt gav sitt bifall, gjordes slut p\u00e5 den os\u00e4kerhet i finansv\u00e4sendet, som skadat landets ekonomiska utveckling alltsedan den ekonomiska krisen.\n1830-talet medf\u00f6rde d\u00e4remot ett oppositionens genombrott. julirevolutionen i frankrike st\u00e4rkte \u00f6ver hela europa de liberala id\u00e9str\u00f6mningarna, tidningen aftonbladet gav dessa id\u00e9er ett skickligt och m\u00e5lmedvetet organ, vars inflytande snart vida \u00f6versteg den konservativa pressens, och kungens gamla r\u00e5dgivarpersonal b\u00f6rjade \u00e5ldras och till f\u00f6ljd d\u00e4rav k\u00e4nna \u00f6kad bet\u00e4nksamhet gentemot nyheterna. karl johan \u00e5ter kunde p\u00e5 grund av sin fr\u00e4mmande h\u00e4rkomst och sin of\u00f6rm\u00e5ga att tala landets spr\u00e5k sj\u00e4lv sv\u00e5rligen ta mera djupg\u00e5ende initiativ p\u00e5 det konstitutionella f\u00f6rfattningslivets omr\u00e5de, d\u00e4r nu alltmer politiska stridsfr\u00e5gor b\u00f6rjade framtr\u00e4da, s\u00e5som representationsfr\u00e5gan, sp\u00f6rsm\u00e5let om statsr\u00e5dets organisation och r\u00e5dgivarnas st\u00e4llning till kungen och s\u00e5 vidare. oppositionella skriftst\u00e4llare som magnus jacob crusenstolpe och anders lindeberg b\u00f6rjade ocks\u00e5 alltmera rikta sina angrepp mot kungen personligen, det s\u00e5 kallade \"allenastyrandet\" och det starka inflytande som hans gunstling greve magnus brahe av dem antogs ut\u00f6va (\"brahev\u00e4ldet\") vid sidan av hans egentliga r\u00e5dgivare. 1834\u20131835 \u00e5rs riksdag blev under s\u00e5dana f\u00f6rh\u00e5llanden en stor missr\u00e4kning f\u00f6r sveriges regering, som d\u00e4r led \u00e5tskilliga betydande nederlag tack vare oppositionens herrav\u00e4lde i borgar- och bondest\u00e5nden samt i f\u00f6rst\u00e4rkt statsutskott.under de f\u00f6ljande \u00e5ren sk\u00e4rptes striden ytterligare genom den kamp mot pressen, som sveriges regering f\u00f6rde med hovkansler august von hartmansdorff och indragningsmakten som vapen. crusenstolpes f\u00e4llande f\u00f6r majest\u00e4tsbrott sommaren 1838 f\u00f6rde s\u00e5 sm\u00e5ningom krisen till ett utbrott genom oroligheter i huvudstaden, under vilka f\u00f6nsterinslagningar upprepade g\u00e5nger f\u00f6rekom och \u00e4ven republikanska t\u00e4nkes\u00e4tt fann \u00e5tskilliga f\u00f6respr\u00e5kare. mot slutet av \u00e5ret minskades dock sp\u00e4nningen n\u00e5got och oppositionen tr\u00e4dde i f\u00f6rbindelse med kronprinsen samt b\u00f6rjade rikta sina f\u00f6rhoppningar mot dennes regeringstilltr\u00e4de.\u00e5r 1839 bildades den s\u00e5 kallade koalitionen mellan en rad oppositionsm\u00e4n och andra missn\u00f6jda f\u00f6r att vid den stundande riksdagen 1840 st\u00f6rta det gamla systemet och, hoppades man, f\u00f6rm\u00e5 kungen till abdikation. den hade f\u00f6rbindelser \u00e4ven bland statsr\u00e5den och den svenska regeringens riksdagsf\u00f6rberedelser blev s\u00e5lunda svaga och otillr\u00e4ckliga. oppositionen kunde allts\u00e5 vid utskottsvalen bem\u00e4ktiga sig ett f\u00f6rsteg i utskotten, men dess f\u00f6rhoppning om fullst\u00e4ndig seger st\u00e4cktes sedan august von hartmansdorff med flera lyckats reorganisera konservativa majoriteter hos adeln och pr\u00e4stest\u00e5ndet hos vilka d\u00e4refter en stor del av oppositionens angreppsplaner blev h\u00e4mmade genom upprepad propositionsv\u00e4gran eller i andra fall nedvoterade. karl johan sj\u00e4lv sl\u00e4ppte visserligen sina gamla r\u00e5dgivare i samband med departementalstyrelsens inf\u00f6rande 1840 men f\u00f6rstod ocks\u00e5 med synnerlig seghet att vid valet av de nya inte ge de egentliga oppositionsm\u00e4nnen rum och kampen mellan honom och dem rann s\u00e5lunda efter hand ut i sanden, utan att de nya id\u00e9erna lyckades vinna n\u00e5gra framsteg.\n\n\n=== de sista \u00e5ren ===\nefter riksdagens slut (1841) stillade sig stormen, och d\u00e5 den 80-\u00e5rige monarken 1843 firade sitt 25-\u00e5rsjubileum som kung fick han ta emot varma tacksamhetsbevis fr\u00e5n hela riket. man kunde vid slutet av hans regering peka p\u00e5 en rik fredlig utveckling p\u00e5 olika omr\u00e5den: en folkm\u00e4ngd som n\u00e4stan uppn\u00e5tt sveriges och finlands vid skilsm\u00e4ssan, en l\u00e5g statsskuld, nya samf\u00e4rdsmedel i form av kanaler (g\u00f6ta kanal med flera) och v\u00e4gar, ett nyuppr\u00e4ttat lantf\u00f6rsvar, ett \u00e5rligen starkt v\u00e4xande jordbruk, som numera ofta gav landet export\u00f6verskott av spannm\u00e5l, en mer \u00e4n f\u00f6rdubblad industri, ett \u00e5teruppr\u00e4ttat bank- och myntv\u00e4sen, minskade skatter, men m\u00e5ngdubblade tullinkomster trots att tullsatserna p\u00e5 s\u00e4rskilda varor nedsatts och s\u00e5 vidare. \u00e4ven p\u00e5 undervisningsv\u00e4sendets omr\u00e5de hade en viktig utveckling dels skett, dels f\u00f6rberetts, exempelvis genom hela folkskolev\u00e4sendets grundl\u00e4ggning vid 1840\u20131841 \u00e5rs riksdag.karl xiv johan \u00e4gde en stor verbal f\u00f6rm\u00e5ga, men l\u00e4rde sig aldrig att tala svenska, vilket han djupt \u00e5ngrade.[k\u00e4lla beh\u00f6vs] kungen fick undervisning i svenska av bibliotekarien p.a. wallmark under \u00e5ren 1810\u20131813, men tillgodogjorde sig detta endast sporadiskt och under korta stunder. intill det sista beh\u00f6ll kungen fulla kropps- och sj\u00e4lskrafter.\nkarl johans sista sjukdom b\u00f6rjade i januari 1844 med kallbrand i en fot. p\u00e5 sin 81:a f\u00f6delsedag, den 26 januari 1844 klockan 6 p\u00e5 morgonen, insjuknade han pl\u00f6tsligt i \"ett anfall af blodtryckning \u00e5t hufvudet, f\u00f6renad med kr\u00e4kningar\" och den 5 mars fick han ett slaganfall som \u00e5tf\u00f6ljdes av en fullst\u00e4ndig dvala. kungen avsomnade efter 42 dygns sjukdom klockan 15.30  den 8 mars, efter att ha vaknat upp precis f\u00f6re d\u00f6den d\u00e5 han viskade sin son oscars namn. \"ingen har fyllt en bana liknande min\", kunde han med fog s\u00e4ga under sin sista sjukdom och d\u00e4rvid s\u00e4rskilt erinra om den uppryckning den skandinaviska halv\u00f6n genom honom f\u00e5tt ur dess sv\u00e5ra kris 1808\u20131810. diktamen av karl xiv johan p\u00e5 d\u00f6dsb\u00e4dden; jag \u00f6nskar ej d\u00f6den, jag fruktar den ej; min levnad har g\u00e5tt \u00f6ver 80 \u00e5r; naturen \u00e5tertager sin r\u00e4tt. ingen har fyllt en bana, liknande min; man m\u00e5 \u00f6ppna v\u00e4rldens h\u00e4vder. jag har styrt folk, \u00f6mt\u00e5liga om sina r\u00e4ttigheter. d\u00e5 napoleon anf\u00f6ll det land, som \u00e5t mig anf\u00f6rtrott sina \u00f6den, fann han i mig en rival; de h\u00e4ndelser som f\u00f6r\u00e4ndrat europa och \u00e5tergivit det sin sj\u00e4lvst\u00e4ndighet, \u00e4ro k\u00e4nda; man k\u00e4nner ocks\u00e5 den del jag d\u00e4ri tagit. man studere v\u00e5r historia fr\u00e5n odens till v\u00e5ra dagar och s\u00e4ge mig, om icke den skandinaviska halv\u00f6n \u00e4r av n\u00e5gon vikt i v\u00e5gsk\u00e5len av v\u00e4rldens skickelser.i sitt \u00e4ktenskap hade han bara ett barn, sonen oscar i, som avgav och undertecknade sin kungaf\u00f6rs\u00e4kran knappt tv\u00e5 timmar efter d\u00f6dsfallet och d\u00e4rmed eftertr\u00e4dde honom p\u00e5 tronen.\nbegravningen i riddarholmskyrkan \u00e4gde rum den 26 april, med start klockan 13.15 fram till att processionen l\u00e4mnade kyrkan klockan 16.30. jordf\u00e4stningen f\u00f6rr\u00e4ttades av \u00e4rkebiskopen carl fredrik af wing\u00e5rd. karl xiv johan vilar i det bernadotteska gravkoret, med inskriptionen: af lifvet n\u00e4rmade i bragder af d\u00f6den i hvila.i samband med kungens lit de parade 18 april trampades en \u00e4ldre kvinna till d\u00f6ds av en grupp sj\u00f6m\u00e4n. efter kung karl johans d\u00f6d kvarstod endast nicolas jean-de-dieu soult som den sista \u00f6verlevande av de arton marskalkar av frankrike som napoleon utn\u00e4mnt i maj 1804.\n\n\n== barn ==\nbarn med cath\u00e9rine jos\u00e8phe lamour (1771\u20131808):\nolympe-louise-cath\u00e9rine lamour (f\u00f6dd och d\u00f6d 1789)barn med drottning desideria (1777\u20131860):\n\njoseph fran\u00e7ois oscar (oskar i) (1799\u20131859).barn med \u00e4lskarinnan mariana koskull (1785\u20131841):\n\nmaria malm (f\u00f6dd c:a 1815).\n\n\n== galleri ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== ordnar och utm\u00e4rkelser ==\n\n\n=== svenska ordnar ===\n riddare och kommend\u00f6r av kungl. maj:ts orden (riddare av kungliga serafimerorden), 21 augusti 1810. ordens herre och m\u00e4stare 1818\u20131844\n kommend\u00f6r med stora korset av kungliga sv\u00e4rdsorden, 21 augusti 1810. ordens herre och m\u00e4stare 1818\u20131844\n riddare med stora korset av f\u00f6rsta klassen av sv\u00e4rdsorden, 21 augusti 1810.\n kommend\u00f6r med stora korset av kungliga nordstj\u00e4rneorden, 21 augusti 1810. ordens herre och m\u00e4stare 1818\u20131844\n kommend\u00f6r med stora korset av kungliga vasaorden, 28 januari 1813. ordens herre och m\u00e4stare 1818\u20131844\n riddare av kungliga carl xiii:s orden, 21 augusti 1810. ordens herre och m\u00e4stare 1818\u20131844\n\n\n=== utl\u00e4ndska ordnar ===\n riddare av danska elefantorden, 1808.\n riddare av preussiska svarta \u00f6rns orden, 1805\n storkors av preussiska r\u00f6da \u00f6rns orden,1805\n storkorset av j\u00e4rnkorset, 1813\n riddare av spanska gyllene skinnets orden, 1822\n riddare av ryska sankt andreas orden, 30 augusti 1812\n riddare av 1. klass av ryska sankt georgsorden, 30 augusti 1813\n storkorset av franska hederslegionen, 1804\n storkors av portugisiska torn- och sv\u00e4rdsorden,\n storkors av maria-teresiaorden, 1813\n\n\n== se \u00e4ven ==\nbernadotte\nkarljohanssvamp\nkarl johans gate\ncarl johans kyrka\ncarl johans f\u00f6rsamling\nkarl xiv johans staty i stockholm\nkarl johans-ekarna p\u00e5 djurg\u00e5rden i stockholm\n\n\n== referenser ==\n\n\n=== kommentarer ===\n\n\n=== noter ===\n\n\n=== k\u00e4llor ===\nalm\u00e9n, johannes (1893). \u00e4tten bernadotte: biografiska anteckningar. stockholm: c. e. fritzes k. hofbokh. [distribut\u00f6r]. libris 1620810 \nblom, tomas (2010). \u201djean bernadotte : s\u00e5 blev den franske republikanen sveriges kung\u201d. allt om historia (nr. 4):  sid. s. 22\u201329. issn 1653-3224. \nkarl xiv johan i nordisk familjebok (andra upplagan, 1910)\nkarlbom, rolf (1979). \u201dbernadottes v\u00e4g till sverige: tv\u00e5 traditionsbildningar om tronf\u00f6ljarvalet 1810\u201d. historisk tidskrift (nr. 2):  sid. 166\u2013192. \nkoll, boris (2009). \u201dbernadottes fantastiska karri\u00e4r: fr\u00e5n rekryt till kung av sverige\u201d. v\u00e4rldens historia (nr. 2):  sid. 32\u201337. \nlarsdotter, anna (2004). \u201djean baptiste bernadotte: fr\u00e4lsaren fr\u00e5n pau\u201d. popul\u00e4r historia (nr. 1):  sid. 14\u201324. http://www.popularhistoria.se/artiklar/fralsaren-fran-pau/. \nwrangel, fredrik ulrik (1917). p\u00e5 forskningsf\u00e4rd efter bernadotteminnen och andra resor: med talrika bilder. stockholm: bonnier. sid. 228ff, 330. libris 1661139 \n\n\n== vidare l\u00e4sning ==\nahnfelt, arvid (1883). fr\u00e5n europas hof, dess furstehus och aristokrati: skildringar hemtade i nya specialverk samt svenska och utl\u00e4ndska arkiv. bd 1. stockholm: lamm. sid. 285\u2013582. libris 1238420. https://runeberg.org/aaeuhof/1/ \nulfsparre, georg (1907). fr\u00e5n karl xiv johans dagar : historiska anteckningar. stockholm: norstedt. libris 1618513. https://runeberg.org/gufkxjd/  \u2013 utgivna av simon johannes bo\u00ebthius.\n\u00e5strand, sven: karl xiv johan i svenskt biografiskt lexikon (1973\u20131975)\n\n\n== externa l\u00e4nkar ==\n wikimedia commons har media som r\u00f6r karl xiv johan.\ufeff\n wikisource har originalverk relaterade till  karl xiv johan. \nkarl xiv johan i libris"