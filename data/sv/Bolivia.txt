"bolivia, formellt m\u00e5ngnationella staten bolivia (spanska: estado plurinacional de bolivia, quechua: bulivya mamallaqta, aymara: bulivya mamallaqta), \u00e4r ett land i centrala sydamerika som gr\u00e4nsar till argentina, brasilien, chile, paraguay och peru. p\u00e5 gr\u00e4nsen mot peru ligger titicacasj\u00f6n som \u00e4r v\u00e4rldens h\u00f6gst bel\u00e4gna, farbara sj\u00f6.\nbolivia, som \u00e4r uppkallat efter frihetsk\u00e4mpen sim\u00f3n bol\u00edvar, blev sj\u00e4lvst\u00e4ndigt fr\u00e5n spanien 1825. landets historia sedan dess inneh\u00e5ller bland annat n\u00e4stan 200 regeringsskiften, ofta genom milit\u00e4rkupper och motkupper. under 1980-talet blev bolivia f\u00f6rh\u00e5llandevis demokratiskt, men landet har sv\u00e5ra problem i form av en utbredd fattigdom, social oro och narkotikaproduktion.\nlandet \u00e4r ett av de fattigaste i sydamerika men \u00e4r rikt p\u00e5 naturresurser, d\u00e4r naturgas \u00e4r den st\u00f6rsta exportprodukten. sedan 1980-talet har landet genomf\u00f6rt omfattande samh\u00e4llsreformer f\u00f6r att komma till r\u00e4tta med de sociala och ekonomiska problemen, men statlig utf\u00f6rs\u00e4ljning av bland annat vattenleveranser har ibland orsakat v\u00e5ldsamma oroligheter.\ntack vare de stora topografiska niv\u00e5skillnaderna och de m\u00e5nga olika ekotoniska zonerna \u00e4r bolivia ett av de 17 l\u00e4nder i v\u00e4rlden som har den st\u00f6rsta biologiska m\u00e5ngfalden.\n\n\n== historia ==\n\n\n=== kolonialperioden ===\nomr\u00e5det som nu heter bolivia kallades tidigare \"\u00f6vre peru\" eller \"charcas\" och styrdes av vicekungen av peru som residerade i lima. lokala regeringar kom fr\u00e5n audiencia de charcas i chuquisaca (la plata \u2013 nuvarande sucre). bolivianska silvergruvor bidrog mycket till det spanska imperiets v\u00e4lg\u00e5ng. en stor skara inf\u00f6dda slavar anv\u00e4ndes som arbetskraft. n\u00e4r det spanska kungliga styret f\u00f6rsvagades under napoleonkrigen, v\u00e4xte k\u00e4nslorna mot den koloniala makten.\n\n\n=== republiken, ekonomisk oro (1809) ===\noberoendet proklamerades 1809, men 16 \u00e5r av stridigheter f\u00f6ljde innan republiken grundades 6 augusti 1825, namngiven efter sim\u00f3n bol\u00edvar.\nunder ledning av marskalk andres de santa cruz, invaderade bolivia 1836 peru f\u00f6r att \u00e5terins\u00e4tta den avsatte presidenten, general luis orbegoso. peru och bolivia bildade den peru-bolivianska konfederationen med de santa cruz som \u00f6verbeskyddare. efter sp\u00e4nningar mellan konfederationen och chile, f\u00f6rklarades krig av chile 28 december 1836. argentina, chiles allierade, f\u00f6rklarade krig mot konfederationen 9 maj 1837. de peru-bolivianska styrkorna vann flera viktiga slag, bland annat seger \u00f6ver den argentinska expeditionen och segern \u00f6ver den f\u00f6rsta chilenska expeditionen p\u00e5 paucarpataf\u00e4lten n\u00e4ra staden arequipa. p\u00e5 samma f\u00e4lt undertecknades paucarpatadekretet som innebar en ovillkorlig kapitulation f\u00f6r den chilenska och perurebelliska arm\u00e9n. dekretet f\u00f6rs\u00e4krade att chile skulle dra sig tillbaka fr\u00e5n peru-bolivia, att de skulle \u00e5terl\u00e4mna er\u00f6vrade konfederationsfartyg, normaliserade ekonomiska relationer samt att konfederationen skulle \u00e5terbetala peruanska skulder till chile. offentliga protester mot \u00f6verenskommelsen tvingade dock regeringen att s\u00e4ga nej till den. chilenarna organiserade en andra expeditionsstyrka och anf\u00f6ll den peru-bolivianska konfederationen med seger p\u00e5 yungayf\u00e4lten d\u00e4r de anv\u00e4nde de vapen och utrustning som santa cruz hade l\u00e5tit dem f\u00e5 tillbaka. efter detta slag flydde santa cruz till ecuador och den peru-bolivianska konfederationen uppl\u00f6stes.efter oberoendet fr\u00e5n peru invaderade perus president, general gamarra, bolivia i ett f\u00f6rs\u00f6k att \u00e5terf\u00f6rena de b\u00e5da l\u00e4nderna under den peruanska flaggan. perus arm\u00e9 f\u00f6rlorade vid slaget i ingav\u00ed 20 november 1841, d\u00e4r general gamarra sj\u00e4lv d\u00f6dades. den bolivianska arm\u00e9n under ledning av general jos\u00e9 ballivi\u00e1n startade d\u00e5 en motoffensiv med m\u00e5let ett er\u00f6vra den peruanska hamnen i arica nu i chile. \u00e5r 1842 skrev b\u00e5da l\u00e4nderna under ett fredsavtal som avslutade kriget.\np\u00e5 grund av en period med ekonomisk instabilitet fr\u00e5n b\u00f6rjan till mitten av 1800-talet, visades bolivias svaghet under stillahavskrigen 1879-1883, under vilka de f\u00f6rlorade tillg\u00e5ngen till havet och de d\u00e4r intilliggande nitratf\u00e4lten, tillsammans med att de tvingades l\u00e4mna hamnstaden antofagasta till chile. bolivia f\u00f6rlorade \u00e4ven delstaten acre (k\u00e4nd f\u00f6r sin gummiproduktion) n\u00e4r brasilien genom petr\u00f3polisdekretet \u00f6vertalade delstaten att uttr\u00e4da ur bolivia 1903.en \u00f6kning i v\u00e4rldshandelspriserna p\u00e5 silver gjorde att v\u00e4lf\u00e4rden och den politiska stabiliteten i bolivia \u00f6kade under slutet av 1800-talet. i b\u00f6rjan av 1900-talet ersatte tenn silvret som landets viktigaste tillg\u00e5ng f\u00f6r att n\u00e5 v\u00e4lf\u00e4rd. en rad regeringar som kontrollerades av den ekonomiska och samh\u00e4lleliga eliten f\u00f6ljde en laissez-faire kapitalistisk politik under de f\u00f6rsta 30 \u00e5ren av 1900-talet. den stora depressionen drabbade landets ekonomi h\u00e5rt under 1930-talet och kom p\u00e5 sikt att f\u00f6rsvagade den vita \u00f6verklassens maktposition. ist\u00e4llet fick milit\u00e4ren mer inflytande \u00f6ver landets politiska liv. milit\u00e4rens starka inflytande p\u00e5 makten h\u00f6ll i sig in p\u00e5 tidiga 2000-talet.\nlevnadsvillkoren f\u00f6r ursprungsbefolkningen, som var den st\u00f6rre delen av inv\u00e5narna i landet, var dock fortsatt sv\u00e5ra. de tvingades att arbeta under primitiva f\u00f6rh\u00e5llanden i gruvor under vad som liknade feodal status, nekades utbildning samt ekonomiska m\u00f6jligheter och politiskt deltagande. bolivias f\u00f6rlust mot paraguay i chacokriget (1932\u20131935) blev en v\u00e4ndpunkt.\n\n\n=== nationalistiska revolutionsr\u00f6relsen (fr\u00e5n1951) ===\nrevolutionistpartiet movimiento nacionalista revolucionario (mnr) v\u00e4xte fram som ett parti med brett st\u00f6d. efter att deras seger i presidentvalet 1951 hade underk\u00e4nts, ledde mnr en framg\u00e5ngsrik revolution 1952. under ledning av president v\u00edctor paz estenssoro, inf\u00f6rde mnr med starkt folkligt st\u00f6d allm\u00e4n r\u00f6str\u00e4tt, genomf\u00f6rde omfattande jordreformer med utbildning f\u00f6r landsbygdens folk och f\u00f6rstatligade de st\u00f6rsta tenngruvorna.tolv \u00e5r av tumultartat styre splittrade mnr. 1964 st\u00f6rtade en junta president paz estenssoro vid utg\u00e5ngen av hans tredje period vid makten. d\u00e5 president ren\u00e9 barrientos ortu\u00f1o, en tidigare medlem av juntan och vald 1966 omkom, f\u00f6ljde en rad svaga regeringar. p\u00e5 grund av den allm\u00e4nna oordningen och de \u00f6kade folkliga protesterna, tillsatte milit\u00e4ren, mnr och andra \u00f6verste hugo banzer som president 1971. banzer styrde med st\u00f6d av mnr mellan 1971 och 1974. efter schismer inom koalitionen ersatte han d\u00e4refter civila med medlemmar ur de v\u00e4pnade styrkorna och avbr\u00f6t alla politiska aktiviteter. ekonomin v\u00e4xte under st\u00f6rre delen av banzers presidenttid, men brott mot de m\u00e4nskliga r\u00e4ttigheterna och finansiella kriser i slutet av hans styre undergr\u00e4vde st\u00f6det f\u00f6r honom. han tvingades att utlysa val 1978 och bolivia gick \u00e5ter igen in i en period av politisk turbulens.\n\n\n=== milit\u00e4rregeringar (1978) ===\nvalen 1979 och 1981 var oavgjorda och pr\u00e4glades av bluffmakeri. det genomf\u00f6rdes statskupper, motkupper och installerades interimsregeringar. 1980 genomf\u00f6rde general luis garc\u00eda meza tejada en h\u00e4nsynsl\u00f6s och v\u00e5ldsam kupp som inte hade folkligt st\u00f6d. garc\u00eda kom till makten p\u00e5 villkoret att hans regering skulle sitta kvar vid makten under endast ett \u00e5r, men n\u00e4r \u00e5ret var slut framtr\u00e4dde han i tv d\u00e4r han ber\u00e4ttade att han skulle sitta kvar. hans regering blev k\u00e4nd f\u00f6r brott mot de m\u00e4nskliga r\u00e4ttigheterna, narkotikahandel och ekonomiskt vanstyre. under hans presidentperiod, m\u00e4rktes den inflation som senare skulle stj\u00e4lpa bolivias ekonomi. han d\u00f6mdes 1989 i sin fr\u00e5nvaro f\u00f6r flera olika brott, bland annat mord, och utl\u00e4mnades fr\u00e5n brasilien 1995 f\u00f6r att avtj\u00e4na ett 30-\u00e5rigt f\u00e4ngelsestraff.efter att milit\u00e4ra rebeller tvingade garc\u00eda meza att avg\u00e5 1981, k\u00e4mpade ytterligare tre milit\u00e4rregeringar i 14 m\u00e5nader med bolivias v\u00e4xande problem. oroligheter tvingade milit\u00e4ren att sammankalla den kongress som valdes 1980 och till\u00e5ta den att v\u00e4lja en ny president. i oktober 1982, 22 \u00e5r efter sin f\u00f6rsta presidentperiod (1956\u20131960), blev hern\u00e1n siles zuazo \u00e5ter igen president.\n\n\n=== liberalisering av ekonomin (1993\u20132001) ===\ngonz\u00e1lo s\u00e1nchez de lozada drev h\u00e5rt sina ekonomiska och sociala reformer. den mest dramatiska f\u00f6r\u00e4ndringen av s\u00e1nchez de lozadas regering var kapitaliseringsprogrammet under vilket investerare, mestadels utl\u00e4ndska, i utbyte mot kapital kunde f\u00f6rv\u00e4rva 50 procents \u00e4gande och kontroll av statliga f\u00f6retag, som till exempel den statliga oljeindustrin, telekommunikationssystem, flygbolag, j\u00e4rnv\u00e4gar och elektronikindustrin. reformerna och den ekonomiska omstruktureringen m\u00f6tte starkt motst\u00e5nd inom vissa delar i samh\u00e4llet och framkallade upprepade och ibland v\u00e5ldsamma protestaktioner mellan 1994 och 1996, framf\u00f6r allt i la paz och kokaodlingsregionen i chapare. s\u00e1nchez de lozadas regering drev igenom en politik som innebar ekonomisk kompensation till odlare i chapare som frivilligt utrotade olaglig koka. politiken fick dock litet st\u00f6d och i mitten av 1990-talet stod bolivia f\u00f6r en tredjedel av v\u00e4rldens koka som processades till kokain.\nunder den perioden blev bolivias fackf\u00f6reningars paraplyorganisation, central obrera boliviana (cob), of\u00f6rm\u00f6gna att utmana regeringens politik. en l\u00e4rarstrejk 1995 slogs ned d\u00e5 cob inte kunde mobilisera tillr\u00e4ckligt m\u00e5nga av sina medlemmar, d\u00e4ribland bygg- och fabriksarbetare. staten anv\u00e4nde sig av selektiva krigiska lagar f\u00f6r att h\u00e5lla nere st\u00f6rningarna fr\u00e5n l\u00e4rarna till ett minimum. l\u00e4rarna leddes av trotskijtrogna och ans\u00e5gs vara den mest militanta fackf\u00f6reningen inom cob. deras fall blev ett stort bakslag f\u00f6r cob, som \u00e4ven avsl\u00f6jades med korruption och inre stridigheter 1996.\ni valet 1997 fick ledaren f\u00f6r acci\u00f3n democr\u00e1tica nacionalista (adn) och tidigare diktatorn general hugo banzer 22 procent av r\u00f6sterna, medan mnr fick 18 procent. banzer bildade en koalition mellan adn, mir, ucs och condepa, som hade majoriteten i den bolivianska kongressen. kongressen valde honom som president och han tillsattes 6 augusti 1997. under valkampanjen hade banzer lovat att avbryta privatiseringen av det statligt \u00e4gda oljebolaget ypfb. detta skulle dock troligen inte kunna genomf\u00f6ras med tanke p\u00e5 bolivias svaga position i f\u00f6rh\u00e5llande till internationella storf\u00f6retag.\nbanzers regering fortsatte ist\u00e4llet med marknads- och privatiseringspolitiken som hade startats av deras f\u00f6reg\u00e5ngare och den relativt stadiga ekonomiska tillv\u00e4xten fortsatte fram till banzers tredje \u00e5r vid makten. efter det bidrog regionala, globala och inhemska faktorer till en nedg\u00e5ng. finansiella kriser i argentina och brasilien, sjunkande v\u00e4rldshandelspriser p\u00e5 exportprodukter och minskad syssels\u00e4ttning inom kokasektorn pressade ner bolivias ekonomi. dessutom blev en omfattande korruption inom den offentliga sektorn k\u00e4nd. dessa faktorer bidrog till \u00f6kade protester fr\u00e5n samh\u00e4llet under den andra halvan av banzers presidentperiod.\ni b\u00f6rjan av sin regeringsperiod inr\u00e4ttade banzer speciella polisstyrkor som fysiskt skulle utrota den illegala kokaodlingen i chapareregionen. politiken orsakade en fyra\u00e5rig nedg\u00e5ng i bolivias kokaproduktion vilket ledde till att bolivia blev en relativt liten leverant\u00f6r av koka f\u00f6r kokainframst\u00e4llning. de m\u00e4nniskor som blev arbetsl\u00f6sa p\u00e5 grund av kokautrotningen str\u00f6mmade in till st\u00e4derna, framf\u00f6r allt till el alto, slumomr\u00e5det n\u00e4ra la paz. jaime paz zamoras parti mir, som st\u00f6dde denna politik, var banzers koalitionspartner under hela regeringsperioden.\nbanzer l\u00e4mnade presidentposten 6 augusti 2001 sedan han hade f\u00e5tt diagnosen cancer. han avled mindre \u00e4n ett \u00e5r senare. hans amerikanskutbildade vicepresident, jorge fernando quiroga ram\u00edrez var president under det sista \u00e5ret av hans period.\n\n\n=== valet 2002 ===\nkonstitutionen till\u00e4t inte quiroga att delta i presidentvalet 2002.\ni de nationella valen i juni 2002 vann den tidigare presidenten gonzalo s\u00e1nchez de lozada (mnr) med 22,5 procent av r\u00f6sterna, f\u00f6re den kokaf\u00f6rsvarande indianske bondeledaren evo morales (movimiento al socialismo, mas) med 20,9 procent. morales vann \u00f6ver populistledaren manfred reyes villa (nueva fuerza republicana nfr) med endast 700 r\u00f6ster, och fick d\u00e4rmed en plats i kongressvalet mot s\u00e1nchez de lozada 4 augusti 2002.\nen \u00f6verenskommelse i juli 2002 mellan mnr och fj\u00e4rdeplacerade mir, som \u00e5ter igen letts i ett val av den tidigare presidenten paz zamora, f\u00f6rs\u00e4krade kongressens val av s\u00e1nchez de lozada som president och 6 augusti svor han presidenteden f\u00f6r andra g\u00e5ngen. mnr:s plattform inneh\u00f6ll tre \u00f6vergripande fr\u00e5gor: ekonomisk \u00e5teraktivering (inklusive jobbskapande), arbete mot politisk korruption samt social integration.\n\n\n=== presidentvalet 2005 ===\ndet bolivianska presidentvalet h\u00f6lls 18 december 2005. de tv\u00e5 huvudkonkurrenterna var juan evo morales ayma fr\u00e5n mas och jorge quiroga, ledare f\u00f6r poder democratico y social (podemos) och tidigare ledare f\u00f6r acci\u00f3n democr\u00e1tica nacionalista (adn).\nmorales vann valet med 53,74 procent av r\u00f6sterna, en absolut majoritet som \u00e4r ovanlig i bolivianska val. han svor presidenteden 22 januari 2006 f\u00f6r en fem\u00e5rig regeringsperiod. f\u00f6re hans officiella installation i la paz, installerades han i en aymararitual p\u00e5 den arkeologiska platsen tiwanaku inf\u00f6r tusentals m\u00e4nniskor ur aymarabefolkningen och representanter fr\u00e5n hela latinamerika. \u00e4ven om detta var symboliskt s\u00e5 var inte ritualen historiskt baserad och i huvudsak bes\u00f6kt av aymaras, inte den stora quechuatalande befolkningen. efter den spanska er\u00f6vringen i b\u00f6rjan av 1500-talet har denna region, med en majoritet ursprungsbefolkning, styrts av \u00e4ttlingar till europeiska immigranter med endast ett f\u00e5tal mestiser vid makten. morales, som sj\u00e4lv \u00e4r aymara, ser detta som att \"500 \u00e5r av kolonisering \u00e4r \u00f6ver och att en ny era har b\u00f6rjat\".hans presidentseger har \u00e4ven satt nytt fokus f\u00f6r det amerikanska drogkriget i sydamerika och dess tyngd p\u00e5 utrotning av koka. den usa-st\u00f6dda \"plan dignidad\" (v\u00e4rdighetsplanen), som \u00e4r \u00e4gnad att minska kokainproduktionen till noll, ses av m\u00e5nga bolivianer som en attack p\u00e5 deras levebr\u00f6d och s\u00e4tt att leva. morales som sj\u00e4lv \u00e4r en ledare f\u00f6r m\u00e5nga kokaodlare har sagt att hans regering kommer att f\u00f6rs\u00f6ka f\u00f6rbjuda droger, men han vill bevara den legala marknaden f\u00f6r kokablad och arbeta f\u00f6r export av lagliga kokaprodukter.1 maj 2006 tillk\u00e4nnagav morales sina intentioner att \u00e5ter igen f\u00f6rstatliga bolivianska olje- och gastillg\u00e5ngar.\n\n\n=== sedan 2006 ===\nsocialisten evo morales styrde bolivia i 14 \u00e5r, l\u00e4ngre \u00e4n n\u00e5gon tidigare president, men tvingades avg\u00e5 2019 efter ett ifr\u00e5gasatt val som utl\u00f6ste v\u00e5ldsamma protester. en h\u00f6gerorienterad \u00f6verg\u00e5ngsregering styrde landet fram till ett nytt val ett \u00e5r senare, i vilket morales partikamrat luis arce vann en \u00f6vertygande seger.\n\n\n== geografi ==\nbolivia ligger p\u00e5 det s\u00f6dra halvklotet och v\u00e4ster om nollmeridianen. det geografiska l\u00e4get m\u00e4ts d\u00e4rf\u00f6r i sydlig latitud och v\u00e4stlig longitud. landets geografiska centrum ligger puerto estrella vid r\u00edo grande i provinsen \u00f1uflo de ch\u00e1vez i departementet santa cruz.\nbolivia f\u00f6rlorade sin havskust i stillahavskrigen.\nbolivia \u00e4r 1 098 580 km\u00b2 stort av vilket 14 190 km\u00b2 \u00e4r vatten. landet ligger i v\u00e4stra sydamerika och med en gr\u00e4nsstr\u00e4cka p\u00e5 6 743 kilometer varav den l\u00e4ngsta \u00e4r den nord\u00f6stra delen som gr\u00e4nsar mot brasilien. bolivia har en 900 kilometer l\u00e5ng gr\u00e4ns mot peru som landet delar titicacasj\u00f6n med. \u00f6vriga gr\u00e4nsstr\u00e4ckor finns mot chile (sydv\u00e4st, 861 kilometer), argentina (s\u00f6der, 832 kilometer) och paraguay (sydost, 750 kilometer).\nbolivia har med sin altitud, topografiska skillnader och ekotoniska zoner en stor biologisk m\u00e5ngfald i de ekologiska omr\u00e5den som g\u00e5r sig fr\u00e5n h\u00f6gplat\u00e5erna i anderna till amazonas sl\u00e4tter genom torra dalar, yungas och savanner.\nden omfattande variationen i ekoregionerna best\u00e5r av en stor biologisk m\u00e5ngfald som \u00e4r bland de st\u00f6rsta i v\u00e4rlden och landet tillh\u00f6r de 17 l\u00e4nder som ing\u00e5r i like-minded megadiverse countries. tack vare h\u00f6jdskillnaderna fr\u00e5n det sn\u00f6t\u00e4ckta nevado sajama p\u00e5 6 542 meter \u00f6ver havet ner till paraguayfloden 70 meter \u00f6ver havet har mer \u00e4n 40 olika naturtyper identifierats.\n\n\n=== geologi ===\n\nbergskedjorna och bergsomr\u00e5dena i bolivia best\u00e5r av massiva kompakta klippor av magmatiska, sediment\u00e4ra och metamorfiska bergarter. de l\u00e4gre plat\u00e5erna och flodomr\u00e5dena best\u00e5r till stor del av lera, sand och grus.\nbland naturtillg\u00e5ngarna finns tenn, naturgas, petroleum, zink, volfram, antimon, silver, j\u00e4rn, bly, guld, timmer och vattenkraft.\n\n\n=== topografi ===\n\nden andinska regionen upptar med sina 307 000 km\u00b2 28 procent av bolivia. omr\u00e5det har en genomsnittlig h\u00f6jd p\u00e5 omkring 3 000 meter \u00f6ver havet och ligger mellan tv\u00e5 stora bergsmassiv, cordillera occidental och cordillera central. de h\u00f6gsta bergen \u00e4r nevado sajama som n\u00e5r 6 542 meter och illampu som n\u00e5r 6 421 meter.\np\u00e5 h\u00f6gplat\u00e5n (altiplano) ligger titicacasj\u00f6n (3 810 meter \u00f6ver havet) som \u00e4r v\u00e4rldens h\u00f6gst bel\u00e4gna navigerbara sj\u00f6. sj\u00f6n har en yta p\u00e5 8 300 km\u00b2, varav 3 770 km\u00b2 ligger i bolivia och resten i peru. i sj\u00f6n finns flera \u00f6ar d\u00e4r isla del sol \u00e4r den st\u00f6rsta.\np\u00e5 altiplano finns flera saltf\u00e4lt, bland annat salar de uyuni som \u00e4r v\u00e4rldens st\u00f6rsta. salar de uyuni best\u00e5r av uppskattningsvis 64 miljarder ton salt och litium. d\u00e4r finns \u00e4ven flera laguner som till exempel laguna colorada med en yta p\u00e5 60 km\u00b2 och laguna kalina p\u00e5 26 km\u00b2. laguna colorada har f\u00e5tt sitt namn p\u00e5 grund av sitt r\u00f6df\u00e4rgade vatten.\nden subandinska regionen mellan altiplano och de \u00f6stra delarna utg\u00f6r 13 procent av bolivia. den genomsnittliga altituden \u00e4r 2 500 meter \u00f6ver havet och karakt\u00e4riseras av jordbruksmarker. medeltemperaturen ligger mellan 15 och 25 grader celsius. regionen innefattar dalar och yungas som \u00e4r fuktiga p\u00e5 grund av intensiva regn eller st\u00e4ndig dimma. detta orsakar f\u00f6rekomsten av en komplex biomassa som visas genom en t\u00e4t vegetation i forma av tropisk regnskog och molnskog, uppdelad beroende p\u00e5 altituden.\nllanos som \u00e4r den st\u00f6rsta regionen utg\u00f6r 59 procent av landets yta och ligger norr och \u00f6ster om cordillera oriental och cordillera real. den str\u00e4cker sig fr\u00e5n foten av anderna till de l\u00e4gre delarna av landet vid paraguayfloden. det \u00e4r ett sl\u00e4ttland med stora skogar, sj\u00f6ar och floder i de l\u00e4gre delarna av den andinska regionen. \u00e5rsmedeltemperaturen ligger p\u00e5 mellan 22 och 25 grader celsius. i omr\u00e5det finns den st\u00f6rsta biologiska m\u00e5ngfalden liksom de st\u00f6rsta omr\u00e5dena med odlingsbar mark i bolivia.\nl\u00e4gsta punkt \u00e4r paraguayfloden, 93 meter \u00f6ver havet.\n\n\n=== hydrografi ===\ni bolivia finns tre stora flodomr\u00e5den: amazonas, la plata och altiplano.\n\n\n==== amazonas flodomr\u00e5de ====\namazonas flodomr\u00e5de t\u00e4cker en yta p\u00e5 724 000 km\u00b2 (65,9 procent av bolivias yta). omr\u00e5det delas med brasilien, guyana, venezuela, colombia och peru. floderna \u00e4r tillfl\u00f6den till m\u00e5nga stora sj\u00f6ar och laguner, som till exempel murillo och mentiroso som fylls p\u00e5 av madre de dios. amazonas st\u00f6rsta biflod \u00e4r mamor\u00e9floden som \u00e4r 2 000 kilometer l\u00e5ng. den g\u00e5r ihop med den 1 113 kilometer l\u00e5nga benifloden och bildar amazonflodens st\u00f6rsta biflod, madeira. madeira bildar sedan en naturlig gr\u00e4ns mot brasilien i 95 kilometer innan den g\u00e5r ihop med abun\u00e1 och forts\u00e4tter in i brasilien.\nandra viktiga floder \u00e4r madre de dios som \u00e4r 1 150 kilometer l\u00e5ng och i peru under namnet heath innan den efter 510 kilometer i bolivia \u00f6verg\u00e5r i benifloden. guapor\u00e9floden (\u00e4ven kallad it\u00e9nez) \u00e4r omkring 1 500 kilometer l\u00e5ng och \u00e4r den st\u00f6rsta bifloden till mamor\u00e9floden. den g\u00e5r i nordv\u00e4stlig riktning och bildar gr\u00e4ns mot brasilien i 970 kilometer. \u00f6vriga viktiga floder \u00e4r blanco, negro, yata, tahuamanu, orthon, san julian och parag\u00faa.\nde viktigaste sj\u00f6arna i flodomr\u00e5det \u00e4r rogaguado som \u00e4r 154 km\u00b2 stor samt huaytunas (\u00e4ven kallad ginebra) som \u00e4r den st\u00f6rsta sj\u00f6n med 550 km\u00b2. de mest k\u00e4nda lagunerna \u00e4r huachi, san jorge, nuevo mundo och arani (\u00e4ven kallad arar\u00e9) som alla \u00e4r st\u00f6rre \u00e4n 50 km\u00b2.\n\n\n==== la platas flodomr\u00e5de ====\nla platas flodomr\u00e5de t\u00e4cker 229 500 km\u00b2 av bolivias yta (20,9 procent). de bolivianska bifl\u00f6dena till r\u00edo de la plata \u00e4r generellt mindre \u00e4n amazonflodens. huvudfloderna i omr\u00e5det \u00e4r pilcomayofloden som tar sin b\u00f6rjan i oruro p\u00e5 5 200 meters h\u00f6jd och rinner i sydostlig riktning innan den g\u00e5r ihop med paraguayfloden i asunci\u00f3n. floden \u00e4r omkring 1 590 kilometer l\u00e5ng varav 789 kilometer g\u00e5r genom bolivia och 47 kilometer bildar gr\u00e4ns mot argentina. paraguayfloden \u00e4r totalt 2 625 kilometer l\u00e5ng men endast 48 kilometer ber\u00f6r bolivia d\u00e5 den utg\u00f6r gr\u00e4nsen mot brasilien.\nandra viktiga floder i omr\u00e5det \u00e4r bermejofloden som tar sin b\u00f6rjan i bolivia men snart g\u00e5r in i argentina efter att under en str\u00e4cka ha bildat gr\u00e4ns mellan de b\u00e5da l\u00e4nderna. grande de tarija b\u00f6rjar ocks\u00e5 i bolivia men slutar i bermejoconfloden som korsar gr\u00e4nsen mot argentina. andra floder \u00e4r tarijafloden, nuevo guadalquivir och ita\u00fa.\nde viktigaste lagunerna i omr\u00e5det \u00e4r uberaba som \u00e4r 400 kvadratkilometer och delas med brasilien. mandior\u00e9lagunen \u00e4r 300 kvadratkilometer varav 100 ligger i bolivia och f\u00e5r sitt tillfl\u00f6de fr\u00e5n paraguayfloden. gaiba \u00e4r 200 kvadratkilometer stor och delas med brasilien. c\u00e1ceres \u00e4r lika stor och ligger i sin helhet bolivia. lagunen mirim ligger i gran pantanal.\np\u00e5 altiplano finns flera floder, sj\u00f6ar, laguner och b\u00e4ckar som inte har sin riktning mot n\u00e5got hav. den viktigaste av dessa \u00e4r desaguaderofloden som med sina 436 kilometer \u00e4r den l\u00e4ngsta h\u00f6gplat\u00e5floden. den b\u00f6rjar i titicacasj\u00f6n p\u00e5 3 810 meter \u00f6ver havet och rinner i sydostlig riktning, med en fallh\u00f6jd p\u00e5 124 meter till sin mynning p\u00e5 3 686 meter i poop\u00f3sj\u00f6n. laucafloden b\u00f6rjar i cotacotanilagunen i chile f\u00f6r att strax d\u00e4refter g\u00e5 in i bolivia. den \u00e4r 225 kilometer l\u00e5ng och slutar i coipasa, liksom den laca jahuira som \u00e4r 135 kilometer l\u00e5ng, b\u00f6rjar vid poop\u00f3sj\u00f6n och slutar i den norra delen av det stora saltomr\u00e5det.\n\n\n==== altiplanos flodomr\u00e5de ====\naltiplanos flodomr\u00e5de \u00e4r 145 081 kvadratkilometer stort och t\u00e4cker 13,2 procent av bolivias yta.\ndet finns fyra stora sj\u00f6ar i omr\u00e5det. den st\u00f6rsta \u00e4r titicacasj\u00f6n som \u00e4r 8 562 kvadratkilometer varav 3 790 ligger i bolivia. \u00f6vriga sj\u00f6ar \u00e4r poop\u00f3sj\u00f6n p\u00e5 1 337 km\u00b2 som f\u00e5r vatten fr\u00e5n titicacasj\u00f6n, uru uru som har en yta p\u00e5 260 km\u00b2 och ligger norr om poop\u00f3sj\u00f6n samt den tredje st\u00f6rsta sj\u00f6n, coipasa, som \u00e4r 806 km\u00b2.\nlagunerna i omr\u00e5det best\u00e5r b\u00e5de av saltvatten och s\u00f6tvatten. en av de viktigare \u00e4r colorada som \u00e4r 60 km\u00b2 som ligger i den s\u00f6dra delen av departementet potos\u00ed. lagunen \u00e4r r\u00f6df\u00e4rgad p\u00e5 grund av sediment och sj\u00f6gr\u00e4s. norr om colorada ligger pastos grandes som \u00e4r 90 km\u00b2 men grund d\u00e5 den inte har s\u00e5 stort tillfl\u00f6de av vatten. \u00f6vriga laguner \u00e4r verde, salada, khara och blanca.\nkalina (\u00e4ven kallad busch) p\u00e5 20,6 km\u00b2 \u00e4r den st\u00f6rsta av s\u00f6tvattenlagunerna. den ligger departementet potos\u00eds\u00f6dra delar n\u00e4ra gr\u00e4nsen mot argentina. \u00f6vriga s\u00f6tvattenlaguner \u00e4r coruto (15,8 km\u00b2), loromayu (9 km\u00b2), coranto (6,36 km\u00b2), morijon, chipapa (7,24 km\u00b2) och chojllas (5,42 km\u00b2) samt hedionda, celeste, kollpa, totoral, zapaleri och khastor (3,62 km\u00b2).\ni flodomr\u00e5det finns salt som \u00e4r produkten av avdunstning fr\u00e5n den gamla sj\u00f6n minchin som l\u00e5g i bergsomr\u00e5det d\u00e5 anderna b\u00f6rjade resa sig f\u00f6r miljontals \u00e5r sedan. det st\u00f6rsta saltomr\u00e5det \u00e4r uyuni som t\u00e4cker en yta av 12 000 kvadratkilometer och \u00e4r omkring 120 meter tjockt. coipasa i departementet oruro har en yta p\u00e5 2 218 km\u00b2 med en tjocklek p\u00e5 100 meter. andra stora saltf\u00e4lt \u00e4r empexa, chiguana, chalviri, laguani och salar de la laguna.\n\n\n=== klimat ===\n\u00e4ven om bolivia helt ligger p\u00e5 tropiska breddgrader, varierar de klimatiska f\u00f6ruts\u00e4ttningarna fr\u00e5n tropiskt p\u00e5 l\u00e5glandet till polarklimat i de h\u00f6gre delarna av anderna. temperaturen beror i huvudsak p\u00e5 h\u00f6jden \u00f6ver havet med mindre variationer mellan \u00e5rstiderna. p\u00e5 de flesta platser faller mest regn under det s\u00f6dra halvklotets sommar och \u00e5rsnederb\u00f6rden \u00e4r st\u00f6rre i s\u00f6der \u00e4n i norr.det norra l\u00e5glandsomr\u00e5det har tropiskt fuktigt klimat med h\u00f6ga temperaturer \u00e5ret runt, h\u00f6g luftfuktighet och ymniga regnfall. medeltemperaturen under dagtid \u00f6verstiger 30 grader celsius p\u00e5 de flesta platser \u00e5ret runt. de nord\u00f6stra passadvindarna som bl\u00e5ser \u00f6ver amazonas flodomr\u00e5de f\u00f6r med sig stora m\u00e4ngder regn. regn faller ofta under mindre \u00e5skov\u00e4der, ofta tillsammans med starka vindar och hagel.det centrala l\u00e5glandet har ett tropiskt fuktigt och torrt klimat. mellan oktober och april dominerar nordostliga passadvindar och v\u00e4dret \u00e4r d\u00e5 varmt, fuktigt och regnigt. mellan maj och september tar torra sydostliga vindar kontrollen och nederb\u00f6rden under den perioden \u00e4r liten. under denna \u00e5rstid g\u00f6r klara dagar och molnfria n\u00e4tter att dagstemperaturerna \u00e4r h\u00f6gre och nattemperaturerna \u00e4r l\u00e4gre \u00e4n under regnperioden. tillf\u00e4lliga starka vindar fr\u00e5n s\u00f6der, kallade surazos, kan bl\u00e5sa in under vintern och ge l\u00e5ga temperaturer under flera dagar.gran chaco har ett subtropiskt st\u00e4ppklimat. de nordostliga passadvindarna f\u00f6r med sig regn och varmt fuktigt v\u00e4der mellan januari och mars. \u00f6vriga m\u00e5nader \u00e4r torra med varma dagar och kalla n\u00e4tter. bolivias h\u00f6gsta temperatur, 47 grader, noterades i detta omr\u00e5de. \u00e4ven surazos p\u00e5verkar chaco.temperaturer och nederb\u00f6rd i bergen varierar mycket. yungas, d\u00e4r de fuktiga nordostliga passadvindarna f\u00f6rs upp av bergen, \u00e4r det molnigaste, fuktigaste och regnigaste omr\u00e5det med en \u00e5rsnederb\u00f6rd p\u00e5 152 centimeter. skyddade dalar och flodomr\u00e5den i hela cordillera oriental har milda temperaturer och en nederb\u00f6rd p\u00e5 mellan 64 och 76 centimeter per \u00e5r. temperaturen sjunker dock med stigande altitud. sn\u00f6 kan falla p\u00e5 h\u00f6jder \u00f6ver 2 000 meter och sn\u00f6gr\u00e4nsen g\u00e5r vid 4 600 meter. omr\u00e5den \u00f6ver 5 500 meter har polarklimat med glaci\u00e4romr\u00e5den. cordillera occidental \u00e4r en h\u00f6gl\u00e4nt \u00f6demark med kalla vindutsatta toppar.altiplano, som ocks\u00e5 uts\u00e4tts f\u00f6r starka och kalla vindar har ett torrt och kallt klimat med skillnader i dagstemperaturer och nederb\u00f6rd mellan norr och s\u00f6der. den genomsnittliga h\u00f6gsta dagstemperaturen ligger mellan 15 och 20 grader, men under sommaren kan den \u00f6verstiga 27 grader. kv\u00e4llstid kan dock temperaturen falla ner till noll. titicacasj\u00f6n lindrar kylan men l\u00e4ngs sj\u00f6ns str\u00e4nder kan det f\u00f6rekomma frost \u00e5ret runt och sn\u00f6fall \u00e4r inte ovanligt.skogen avverkas f\u00f6r att ge plats \u00e5t jordbruk samt p\u00e5 grund av den internationella efterfr\u00e5gan p\u00e5 tropiska tr\u00e4dslag. detta leder till jorderosion och f\u00f6rlorad biodiversitet. ett annat milj\u00f6problem \u00e4r att industrier f\u00f6rorenar vattnet. omkring 45 % av elektriciteten produceras av fossila br\u00e4nslen och resterande till st\u00f6rsta delen av vattenkraft.i bolivia finns det 12 nationalparker som till exempel isiboro s\u00e9cure, noel kempff mercado och carrasco ichilo. d\u00e4rtill finns andra omr\u00e5den och naturreservat som tillsammans utg\u00f6r 16 procent av landets areal.\n\n\n== politik ==\nden konstitution som antogs 1967 \u2013 och som \u00e4ndrades 1994 \u2013 ger en balanserad verkst\u00e4llande, lagstiftande och juridisk makt. det traditionellt starka verkst\u00e4llandet kan dock \u00f6verskugga kongressen, vars roll generellt \u00e4r begr\u00e4nsad till att diskutera och anta lagstiftning som initieras av den verkst\u00e4llande. det juridiska, som best\u00e5r av bolivias h\u00f6gsta domstol samt departementsdomstolar och l\u00e4gre domstolar, har l\u00e4nge varit utsatta f\u00f6r korruption och ineffektivitet. genom revisionen av konstitutionen 1994 och underliggande lagar, har regeringen p\u00e5b\u00f6rjat l\u00e5ngtg\u00e5ende reformer inom det juridiska systemet och dess processer.\nbolivias nio departement fick en st\u00f6rre autonomitet under lagen om administrativ decentralisering 1995. departementens autonomitet \u00f6kade ytterligare genom det f\u00f6rsta folkvalet av departementsguvern\u00f6rer (prefectos) 18 december 2005, efter l\u00e5nga p\u00e5tryckningar fr\u00e5n det proautonomiska departementet santa cruz. bolivias st\u00e4der och orter styrs av direktvalda guvern\u00f6rer och r\u00e5dgivare. kommunala val h\u00f6lls 5 december 2004 d\u00e4r r\u00e5dgivare valdes f\u00f6r fem\u00e5rsperioder. lagen om folkligt deltagande fr\u00e5n 1994, som ger en stor del av de nationella vinsterna till kommuner f\u00f6r valfri anv\u00e4ndning, har gjort att tidigare f\u00f6rbisedda samh\u00e4llen har utvecklats med f\u00f6rn\u00f6denheter och service.\npresidenten v\u00e4ljs f\u00f6r en fem\u00e5rsperiod genom folkomr\u00f6stning. den valde presidenten gonzalo s\u00e1nchez de lozada avgick i oktober 2003 och ersattes av vicepresident carlos mesa. mesa ersattes av chefsdomaren i h\u00f6gsta domstolen i juni 2005. sex m\u00e5nader senare, 18 december 2005, valdes den socialistiske indianske ledaren evo morales som president.\n\n\n=== politiska partier ===\n\n\n=== lagstiftande f\u00f6rsamling ===\nkongressen congreso nacional har tv\u00e5 kammare. deputeradkammaren (c\u00e1mara de diputados) har 130 ledam\u00f6ter som \u00e4r valda i fem\u00e5rsperioder, 70 fr\u00e5n enskilda medlemsdistrikt (circunscripciones) och 60 som \u00e4r invalda proportionellt. senaten (c\u00e1mara de senadores) har 27 ledam\u00f6ter (tre per departement) som \u00e4r valda i fem\u00e5rsperioder.\n\n\n=== administrativ indelning ===\n\nbolivia \u00e4r indelat i nio departement (departamentos): chuquisaca, cochabamba, beni, la paz, oruro, pando, potosi, santa cruz och tarija. dessa \u00e4r indelade i totalt 112 provinser och 339 kommuner (2017).\n\n\n=== milit\u00e4r ===\nden bolivianska milit\u00e4ren best\u00e5r av de tre f\u00f6rsvarsgrenar, arm\u00e9n, marinen och flygvapnet. \n\narm\u00e9n hade 2004 en personalstyrka om 25 000 soldater. viktigaste bev\u00e4pning \u00e4r 54 l\u00e4tta stridsvagnar sk-105 k\u00fcrassier.\nmarinen - som finns fast bolivia inte har en havskust - hade en personalstyrka om 3 500 matroser. den \u00e4r utrustad med flodb\u00e5tar.\nflygvapnet hade en personalstyrka om 3 000 flygsoldater. den enda stridsflygplanstypen \u00e4r 17 l\u00e4tta attackflygplan canadair t-33.v\u00e4rnplikten omfattar 12 m\u00e5nader (2017). i f\u00f6rsta hand rekryteras frivilliga m\u00e4n och kvinnor. l\u00e4gsta \u00e5lder f\u00f6r frivillig tj\u00e4nstg\u00f6ring \u00e4r 16 \u00e5r. om inte tillr\u00e4ckligt m\u00e5nga anm\u00e4ler sig som frivilliga inkallas pojkar till tv\u00e5ngsvis milit\u00e4rtj\u00e4nstg\u00f6ring. den l\u00e4gsta \u00e5ldern f\u00f6r detta \u00e4r 14 \u00e5r.\n\n\n== ekonomi ==\nbolivia \u00e4r sydamerikas fattigaste land. detta visas genom en utbredd korruption och en imperialistisk roll fr\u00e5n fr\u00e4mmande makter i landet sedan koloniseringen. under 1990-talet utvecklades en marknadsorienterad ekonomi i bolivia. bland annat ingicks ett frihandelsavtal med mexiko och landet blev medlem i mercosur. 1999 och 2000 gjorde oroligheter i landet och den finansiella krisen i asien att tillv\u00e4xten minskade. \u00e4ven under 2003 var de civila upproren omfattande, och bolivia \u00e4r fortsatt beroende av internationell hj\u00e4lp tills de egna naturtillg\u00e5ngarna kan utvecklas.\nlandet \u00e4r rikt p\u00e5 naturresurser. ut\u00f6ver de ber\u00f6mda gruvorna, som var k\u00e4nda redan under inkatiden och senare exploaterades av spanjorerna, har bolivia de n\u00e4st st\u00f6rsta naturgasf\u00e4lten i sydamerika efter venezuela. ut\u00f6ver detta st\u00e5r el mut\u00fan i departementet santa cruz 70 procent av v\u00e4rldens j\u00e4rn- och magnesiumtillg\u00e5ngar.bolivias bruttonationalprodukt 2002 uppgick till omkring 7,9 miljarder usa-dollar. den ekonomiska tillv\u00e4xten \u00e4r 4,1 procent per \u00e5r (2005) och inflationen 4,6 procent (2005). den var under 1,9 procent 2001.bolivias sv\u00e5ra ekonomiska situation i b\u00f6rjan och mitten av 2000-talet har sitt ursprung i de tv\u00e5 f\u00f6reg\u00e5ende decennierna. det f\u00f6rsta stora bakslaget mot bolivias ekonomi kom genom ett dramatiskt fall i priserna p\u00e5 silver i b\u00f6rjan av 1980-talet, vilket p\u00e5verkade en av bolivias stora gruvn\u00e4ringar samt en av de stora huvudinkomstk\u00e4llorna. det andra stora ekonomiska bakslaget kom i slutet av det kalla kriget i slutet av 1980- och i b\u00f6rjan av 1990-talet, d\u00e5 ekonomisk hj\u00e4lp drogs tillbaka fr\u00e5n v\u00e4stl\u00e4nder som tidigare hade f\u00f6rs\u00f6kt att uppr\u00e4tth\u00e5lla en marknadsliberal regim vid makten genom finansiellt st\u00f6d. det tredje ekonomiska bakslaget kom genom den usa-st\u00f6dda utrotningen av kokabusken som hade bidragit till 80 procent av v\u00e4rldens kokainproduktion. i samband med minskningen av kokabusken uppstod ett stort bortfall av inkomster f\u00f6r den bolivianska ekonomin, framf\u00f6r allt f\u00f6r fattiga b\u00f6nder.\nbolivia \u00e4r ett av tre l\u00e4nder i v\u00e4rlden d\u00e4r koka v\u00e4xer, och bolivia \u00e4r den tredje st\u00f6rsta producenten. koka \u00e4r r\u00e5vara till kokain som ocks\u00e5 produceras i landet.\n\n\n=== ekonomiska reformer ===\nsedan 1985 har den bolivianska regeringen implementerat ett l\u00e5ngtg\u00e5ende program f\u00f6r en makroekonomisk stabilisering och strukturella reformer f\u00f6r att n\u00e5 prisstabilitet samt skapat f\u00f6ruts\u00e4ttningar f\u00f6r att h\u00e5lla uppe tillv\u00e4xten och minska underskottet. en stor reformering av statliga tj\u00e4nster under senare \u00e5r har bidragit mycket till en \u00f6kad transparens inom detta omr\u00e5de. den viktigaste strukturella f\u00f6r\u00e4ndringen i den bolivianska ekonomin har inbegripit en kapitalisering av statligt \u00e4gda f\u00f6retag. kapitalisering med bolivianska termer inneb\u00e4r privatisering d\u00e4r investerare f\u00f6rv\u00e4rvar 50 procent och kontroll \u00f6ver f\u00f6retag i utbyte mot att de g\u00e5r med p\u00e5 att investera direkt i f\u00f6retagen under flera \u00e5r fram\u00e5t, ist\u00e4llet f\u00f6r att betala kontant till regeringen.\nparallella lagstiftade reformer har s\u00e4krat marknadsliberal politik och fr\u00e4mjat privata investeringar, framf\u00f6r allt inom gas och telekommunikationssektorn. utl\u00e4ndska investerare f\u00e5r nationell s\u00e4rbehandling och utl\u00e4ndskt \u00e4garskap har i praktiken inga restriktioner i bolivia. trots att kapitaliseringsprogrammet var framg\u00e5ngsrikt och lockade till sig stora utl\u00e4ndska investeringar (1,7 miljarder usa-dollar i aktier mellan 1996 och 2002), har investeringarna minskat d\u00e5 investerarna har kompletterat sina \u00e5taganden i kapitaliseringskontrakten.\n1996 kapitaliserades tre enheter inom det statliga oljef\u00f6retaget (ypfb) som hade intressen i forskning, produktion och transport av kolv\u00e4te, f\u00f6r att underl\u00e4tta byggandet av en gasledning till brasilien. regeringen har ett l\u00e5ngsiktigt avtal om att s\u00e4lja naturgas till brasilien till och med 2019. den brasilianska naturgasledningen klarade 12 miljoner kubikmeter naturgas per dag 2002. bolivia har de n\u00e4st st\u00f6rsta naturgasreserverna i sydamerika och den inhemska anv\u00e4ndningen och exporten utg\u00f6r endast en liten del av den potentiella produktionen. en bred opposition mot export av gas genom chile ledde till att president s\u00e1nchez de lozada avgick i oktober 2003.se \u00e4ven\n\nbolivianska gaskriget\n\n\n=== utrikeshandel ===\nden bolivianska exporten uppgick 2002 till 1,3 miljarder usa-dollar, fr\u00e5n att ha varit 652 miljoner 1991. importen uppgick till 1,7 miljarder usa-dollar 2002. tullarna \u00e4r enhetligt l\u00e5ga p\u00e5 10 procent och tull p\u00e5 kapitalvaror 5 procent. bolivias handelsunderskott uppgick 2002 till 460 miljoner usa-dollar.\nbolivias handel med grannl\u00e4nderna \u00f6kar, delvis beroende p\u00e5 flera regionala prioriterade handels\u00f6verenskommelser landet har f\u00f6rhandlat sig till. bolivia \u00e4r medlem i den andinska gemenskapen som inneb\u00e4r fri handel med andra medlemsl\u00e4nder (peru, ecuador, colombia och venezuela). bolivia b\u00f6rjade i mars 1997 att inf\u00f6ra en handels\u00f6verenskommelse med mercosur. \u00f6verenskommelsen inneb\u00e4r ett gradvis bildande av ett frihandelsomr\u00e5de som t\u00e4cker minst 80 procent av handeln mellan parterna \u00f6ver en tio\u00e5rsperiod. ekonomiska kriser i regionen har dock f\u00f6rhalat integrationsprocessen. amerikanska lagar g\u00f6r det m\u00f6jligt f\u00f6r ett flertal bolivianska produkter att f\u00f6ras in i usa tullfritt och ensidigt, s\u00e5som alpacka- och lamaprodukter samt, i kvoterade m\u00e4ngder, bomullstextilier.\nusa \u00e4r bolivias st\u00f6rsta handelspartner. 2002 exporterade usa varor f\u00f6r 282 miljoner usa-dollar och importerade f\u00f6r 162 miljoner. bolivias st\u00f6rsta exportvaror till usa \u00e4r tenn, guld, smycken och tr\u00e4produkter. bolivias st\u00f6rsta importer fr\u00e5n usa best\u00e5r av datorer, bilar, vete och maskiner. ett bilateralt investeringsavtal mellan usa och bolivia skrevs under 2001.\njordbruket st\u00e5r f\u00f6r omkring 15 procent av bruttonationalprodukten. de landytor som brukas med modern jordbruksteknik utvidgas snabbt i santa cruz-omr\u00e5det d\u00e4r klimatet g\u00f6r det m\u00f6jligt att sk\u00f6rda tv\u00e5 g\u00e5nger per \u00e5r. sojab\u00f6nor \u00e4r den st\u00f6rsta produkten och den s\u00e4ljs p\u00e5 den andinska gemenskapens marknad. utvinningen av mineraler och kolv\u00e4te st\u00e5r f\u00f6r 10 procent av bnp och tillverkningsindustrin f\u00f6r 17 procent.\n2004 satte regeringen stort fokus p\u00e5 utvecklingen av hamnfaciliteterna i puerto busch vid paraguayfloden. l\u00e4ngre norrut i puerto su\u00e1rez och puerto iguaz\u00fa som \u00e4r sammanbundna med paraguayfloden via tamengokanalen, som g\u00e5r genom brasilien, f\u00e4rdas medelstora containerfartyg. 2004 l\u00e4mnades ungef\u00e4r h\u00e4lften av bolivias export via paraguayfloden. n\u00e4r utvecklingen av puerto busch \u00e4r klar kommer st\u00f6rre fartyg att kunna l\u00e4gga till i bolivia. detta kommer att \u00f6ka landets konkurrenskraft tack vare ett minskat behov av utl\u00e4ndska hamnar som till exempel i peru och chile, som \u00f6kar priserna p\u00e5 export och import.tobak produceras av bolivianska b\u00f6nder. 1992 producerades \u00f6ver 1 000 ton men \u00e4nnu mer importerades p\u00e5 grund av den h\u00f6ga inhemska efterfr\u00e5gan.\n\n\n=== utlandsskuld ===\nbolivias regering \u00e4r starkt beroende av utl\u00e4ndsk hj\u00e4lp f\u00f6r att finansiera utvecklingsprojekt. i slutet av 2002 var bolivia skyldig 4,5 miljarder till sina utl\u00e4ndska kreditgivare, varav 1,6 miljarder till andra l\u00e4nder och resten till multilaterala utvecklingsbanker. avbetalningarna till andra l\u00e4nder har planerats om flera g\u00e5nger sedan 1987 genom parisklubbens mekanismer. externa kreditgivare har kunnat g\u00f6ra detta eftersom bolivias regering sedan 1987 har n\u00e5tt internationella valutafondens monet\u00e4ra och finansiella m\u00e5l, trots att ekonomiska kriser under senare \u00e5r har urholkat det normalt goda resultatet. oml\u00e4ggningen av \u00f6verenskommelserna som godk\u00e4nts av parisklubben har till\u00e5tit enskilda kreditgivningsl\u00e4nder att anta lindriga villkor f\u00f6r \u00e5terbetalning av skulderna. som ett resultat har en del l\u00e4nder avskrivit stora belopp fr\u00e5n bolivias bilaterala skuld. usa:s regering n\u00e5dde i december 1995 en \u00f6verenskommelse vid ett m\u00f6te med parisklubben, som minskade bolivias statsskuld med 67 procent. den bolivianska regeringen forts\u00e4tter att betala av sina skulder i tid till de multilaterala utvecklingsbankerna. bolivia \u00e4r bidragstagare inom heavily indebted poor countries (hipc) och med i hipc:s intensifierade skuldavlastningsprogram, vilket genom \u00f6verenskommelse hindrar bolivia fr\u00e5n att ta nya l\u00e5gr\u00e4ntel\u00e5n. bolivia var ett av tre l\u00e4nder p\u00e5 v\u00e4stra halvklotet som valdes ut f\u00f6r att delta i den bilaterala utvecklingsfonden millennium challenge account och deltar som observat\u00f6r vid f\u00f6rhandlingar inom free trade area of the americas.\n\n\n=== ekonomiska skillnader ===\ndet r\u00e5der stora ekonomiska skillnader mellan m\u00e4nniskor i bolivia. i de tropiska delarna av bolivia finns det p\u00e5 grund av klimatet mindre problem med sv\u00e4lt. d\u00e4r lever inv\u00e5narna mest av jordbruk och boskapssk\u00f6tsel. i bergsomr\u00e5dena anderna lever st\u00f6rsta andelen av urbefolkningen quechua och aymara. de som bor i bergen kallar dem som bor i de tropiska omr\u00e5dena f\u00f6r \"cambas\". dessa kallar i sin tur bergsinv\u00e5narna f\u00f6r \"collas\". i de tropiska omr\u00e5dena r\u00e5der en diskussion om att de nu vill frig\u00f6ra sig fr\u00e5n de \u00f6vriga delarna av landet. efter valet i december 2005 aktualiserades dessa diskussioner eftersom evo morales mest har f\u00e5tt r\u00f6ster fr\u00e5n urbefolkningen i bergsomr\u00e5dena.\n\n\n== demografi ==\n\n\n=== befolkning ===\nenligt det statistiska institutet i bolivia uppgick 2001 befolkningen till 8 274 325 inv\u00e5nare, av vilka 4 123 850 var m\u00e4n och 4 150 475 kvinnor. inv\u00e5narantalet 2005 var 9 182 000.de senaste 50 \u00e5ren har befolkningen tredubblats och har en \u00e5rlig \u00f6kning p\u00e5 2,25 procent. \u00f6kningen var l\u00e4gre mellan 1950 och 1992 \u00e4n de senaste \u00e5ren. mellan 1976 och 1992 var \u00f6kningstakten 2,05 procent medan den 2001 var 2,74 procent. befolkningst\u00e4theten \u00e4r 8,49 inv\u00e5nare/kvadratkilometer.\n\nden st\u00f6rsta koncentrationen av befolkningen finns i den s\u00e5 kallade centrala axeln och p\u00e5 h\u00f6gplat\u00e5n. bolivia har en ung befolkning. enligt m\u00e4tningarna 2001 var 54 procent mellan 15 och 59 \u00e5r, 39 procent var under 15 \u00e5r av vilka en tredjedel var under 5 \u00e5r. 60 procent av inv\u00e5narna var yngre \u00e4n 25 \u00e5r, varav 23 procent var mellan 10 och 20 \u00e5r. n\u00e4stan h\u00e4lften av kvinnorna var mellan 15 och 49 \u00e5r.\ninv\u00e5narna \u00f6ver 60 \u00e5r \u00e4r 7 procent. detta \u00e4r en grupp som har \u00f6kat under senare \u00e5r, framf\u00f6r allt i landets storst\u00e4der. befolkningsstrukturen mellan de tv\u00e5 senaste m\u00e4tningarna visar en minskning i de l\u00e4gre \u00e5ldersgrupperna med bland annat minskade f\u00f6delsetal. nativiteten \u00e4r h\u00f6gre i departementen pando, beni och potos\u00ed \u00e4n i \u00f6vriga departement.\nunder perioden 1950-1976 visade departementen santa cruz, tarija och pando den h\u00f6gsta befolknings\u00f6kningen och den minsta fanns i potos\u00ed, chuquisaca and cochabamba. mellan 1976 och 1992 var den h\u00f6gsta \u00f6kningen i santa cruz, beni och tarija och den minsta i potos\u00ed, oruro och pando. under den perioden hade potos\u00ed \u00e4ven en h\u00f6gre utflyttning \u00e4n inflyttning (-8 procent).\nmellan 1992 och 2001 \u00e4gde den st\u00f6rsta befolknings\u00f6kningen rum i santa cruz (4,3 procent), pando (3,48 procent) och tarija (3,18%). den l\u00e4gsta \u00f6kningen hade oruro, beni och potos\u00ed.\nf\u00f6rdelningen av folkm\u00e4ngden under de senaste \u00e5ren visar att i departementen oruro, potos\u00ed och chuquisaca s\u00e5 minskar antalet ungef\u00e4r proportionellt i f\u00f6rh\u00e5llande till \u00f6kningen i santa cruz, tarija och cochabamba. i pando ligger inv\u00e5narantalet konstant i f\u00f6rh\u00e5llande till andra departement.\n\n\u00f6kningstakten 2002 var 1,69 procent, nativiteten 26,41 per 1 000 inv\u00e5nare och d\u00f6dligheten 8,05 per 1 000 inv\u00e5nare. barnad\u00f6dligheten \u00e4r 57,52 per 1 000 inv\u00e5nare och medel\u00e5ldern 62 \u00e5r f\u00f6r m\u00e4n respektive 67 \u00e5r f\u00f6r kvinnor.\n5 165 882 personer bor i st\u00e4derna med 1 230 340 i la paz (2007), 750 000 i el alto (2005), 1 211 390 i santa cruz (2006) och 700 000 i cochabamba (2005). 3 108 443 bor p\u00e5 landsbygden. j\u00e4mf\u00f6rt med 1992 \u00f6kade befolkningen i st\u00e4derna med 1 471 036 och p\u00e5 landsbygden med 382 497.\nvarje kvinna mellan 15 och 59 \u00e5r f\u00f6der i genomsnitt 4 barn. \u00e4ven om en minskning av barnaf\u00f6dandet har skett mellan 1990 och 2005 ligger bolivia \u00f6ver genomsnittet f\u00f6r latinamerika. befolkningsdensiteten \u00e4r den l\u00e4gsta p\u00e5 kontinenten. departementen med f\u00f6delsetal \u00f6ver landets genomsnitt \u00e4r potos\u00ed, chuquisaca, beni och pando. la paz, cochabamba och oruro ligger p\u00e5 genomsnittet medan santa cruz och tarija ligger under genomsnittet med 3,1 barn per kvinna.\nmellan 1998 och 2003 minskade barnaf\u00f6dandet. minskningen har till st\u00f6rsta delen skett p\u00e5 landsbygden d\u00e4r den \u00e4r n\u00e4stan 1 barn per kvinna, medan den \u00e4r of\u00f6r\u00e4ndrad i st\u00e4derna. sm\u00e5 skillnader mellan departementen finns, men de \u00e4r stora inom respektive departement beroende p\u00e5 utbildning och fattigdom.\n\ninom departementen visas de st\u00f6rsta minskningarna i tarija, men \u00e4ven i beni, pando och santa cruz. mellan 1994 och 2003 var den snabbaste minskningen i barnaf\u00f6dandet i tarija (34 procent), santa cruz (26 procent) samt beni och pando (25 procent). de som har en l\u00e5ngsammare minskning i barnaf\u00f6dandet \u00e4r potos\u00ed (4 procent), la paz (15 procent) och oruro (16 procent). under samma period var den genomsnittliga minskningen i latinamerika omkring 17 procent. bland de kommuner som hade det h\u00f6gsta barnaf\u00f6dandet fanns acasio (potos\u00ed), guti\u00e9rrez (santa cruz), filadelfia, puerto rico och san pedro i bulging, samtliga med mer \u00e4n 8 barn per kvinna.\nbarnaf\u00f6dandet hos kvinnor utan utbildning uppg\u00e5r till n\u00e4stan 7 barn per kvinna, medan kvinnor med utbildning f\u00f6der 2,1 barn. kvinnor p\u00e5 landsbygden f\u00f6der i genomsnitt 5,5 barn medan kvinnor i st\u00e4derna f\u00f6der 3,1 barn. kvinnor som bor i fattigare kommuner f\u00f6der 5 barn och de som bor i departementshuvudst\u00e4derna f\u00f6der f\u00e4rre \u00e4n 3. trots dessa skillnader mellan olika grupper s\u00e5 har de minskat de senaste 20 \u00e5ren.\ndet genomsnittliga f\u00f6delsetalet visar en minskning p\u00e5 30 barn per 1 000 inv\u00e5nare 1998 till 28 i m\u00e4tningen 2003. p\u00e5 landsbygden \u00e4r det 32 och i st\u00e4derna 26.\nd\u00f6dligheten i landet \u00e4r os\u00e4ker eftersom registreringen av d\u00f6da uppskattas till endast 34 procent. under perioden 1995-2000 var den 9 per 1 000 inv\u00e5nare och den uppskattade levnads\u00e5ldern f\u00f6r nyf\u00f6dda var 61,4 \u00e5r. en unders\u00f6kning av d\u00f6dligheten som gjordes 2000 indikerar att den vanligaste de vanligaste d\u00f6dsorsakerna var sjukdomar i blodcirkulationssystemet (30 procent), smittsjukdomar (12 procent) och yttre p\u00e5verkan 10,7 procent. under perioden 2000-2005 uppskattades d\u00f6dstalet till 8,2 per 1 000 inv\u00e5nare vilket ligger n\u00e4ra det latinamerikanska genomsnittet p\u00e5 7,7. de h\u00f6gsta d\u00f6dstalen har registrerats i departementen oruro och potos\u00ed. de l\u00e4gsta finns i tarija och santa cruz medan de \u00f6vriga ligger p\u00e5 landets genomsnitt.\nen revidering av registrerade d\u00f6dsfall i landet mellan 1995 och 2001 visade att ungef\u00e4r 23 800 d\u00f6dsfall per \u00e5r rapporterades, vilket antas vara en underregistrering med 66 procent. 60 procent av d\u00f6dsfallen registreras i st\u00e4derna varav 53 procent \u00e4r m\u00e4n, men p\u00e5 landsbygden \u00e4r antalet d\u00f6da kvinnor h\u00f6gre \u00e4n m\u00e4n. den l\u00e5ga rapporteringen f\u00f6rsv\u00e5rar analysen av orsakerna till d\u00f6dsfallen.\n\n\n=== etniska grupper ===\nbolivias etniska uppdelning uppskattas till 30 procent quechuatalande och 25 procent aymaratalande indianer. de st\u00f6rsta av de omkring 35 olika etniska grupperna \u00e4r quechuas (2,5 miljoner), aymara (2 miljoner), chiquitano (180 000) och guaran\u00ed (125 000). de \u00e5terst\u00e5ende 30 procenten \u00e4r mestiser och omkring 15 procent vita. befolkningens median\u00e5lder \u00e4r 21,8 \u00e5r (2006), vilket inneb\u00e4r att halva befolkningen \u00e4r yngre \u00e4n 21,8 \u00e5r och den andra halvan \u00e4r \u00e4ldre. sp\u00e4dbarnsd\u00f6dligheten \u00e4r 52 promille (2006). befolkningens medellivsl\u00e4ngd \u00e4r 65,8 \u00e5r (2006). 2003 var omkring 13 % av den vuxna befolkningen analfabeter.den vita befolkningen best\u00e5r till st\u00f6rsta delen av kreoler som \u00e4r \u00e4ttlingar av relativt oblandad h\u00e4rkomst fr\u00e5n de spanska kolonisat\u00f6rerna. dessa har format en stor del av aristokratin sedan oberoendet. andra sm\u00e5 grupper inom den vita befolkningen \u00e4r tyskar som bildade det statliga flygbolaget lloyd aereo boliviano, liksom italienare, amerikaner, basker, kroater, ryssar, polacker och andra minoriteter som h\u00e4rstammar fr\u00e5n sl\u00e4kt som har bott i bolivia under flera generationer.\nafro-bolivianer utg\u00f6r 0,5 procent av befolkningen. de h\u00e4rstammar fr\u00e5n afrikanska slavar som transporterades f\u00f6r att arbeta i brasilien och migrerade sedan v\u00e4sterut till bolivia. de \u00e4r till st\u00f6rsta delen koncentrerade till yungasregionen i provinserna nor yungas och sud yungas i departementet la paz. det finns \u00e4ven japaner som till st\u00f6rsta delen finns i santa cruz de la sierra samt m\u00e4nniskor fr\u00e5n mellan\u00f6stern som blev kommersiellt framg\u00e5ngsrika.\nbolivia \u00e4r ett av de l\u00e4gst utvecklade l\u00e4nderna i sydamerika. n\u00e4stan tv\u00e5 tredjedelar av befolkningen, av vilka m\u00e5nga f\u00f6rs\u00f6rjer sig som jordbrukare, lever i fattigdom. befolkningsdensiteten varierar fr\u00e5n 1 inv\u00e5nare/km\u00b2 i de syd\u00f6stra delarna av landet, till omkring 10 inv\u00e5nare/km\u00b2 p\u00e5 det centrala h\u00f6glandet. 2006 var befolknings\u00f6kningen 1,45 procent per \u00e5r.den stora majoriteten bolivianer \u00e4r katoliker vilket ocks\u00e5 \u00e4r den officiella religionen i landet, \u00e4ven om protestanterna hela tiden \u00f6kar. islam som ut\u00f6vas av befolkningen fr\u00e5n mellan\u00f6stern \u00e4r mycket liten. det finns \u00e4ven en liten judisk samling som n\u00e4stan endast best\u00e5r av ashkenaziska judar. mer \u00e4n 1 procent av befolkningen \u00e4r bah\u00e1'\u00ed vilket g\u00f6r att bolivia har den st\u00f6rsta procentuella andelen bland v\u00e4rldens l\u00e4nder. det finns kolonier med mennoniter i departementet santa cruz. m\u00e5nga indianska samh\u00e4llen blandar in f\u00f6rcolumbiska och kristna symboler i sin dyrkan. i bolivia finns \u00e4ven n\u00e4rmare 20.000 aktiva jehovas vittnen (2009).\ncirka 70 procent av befolkningen talar spanska som sitt f\u00f6rsta spr\u00e5k. inhemska spr\u00e5k (framf\u00f6rallt quechua och aymara) talades 2007 som f\u00f6rsta spr\u00e5k av 28,1%, vilket \u00f6kade till 29,4% 2008 enligt instituto nacional de estad\u00edstica de bolivia. omkring 90 procent av barnen g\u00e5r i f\u00f6rskola, men oftast bara ett \u00e5r eller mindre. l\u00e4skunnigheten \u00e4r l\u00e5g p\u00e5 landsbygden men \u00e4r 87 procent \u00f6ver hela landet, vilket \u00e4r ungef\u00e4r som brasiliens men l\u00e4gre \u00e4n genomsnittet f\u00f6r sydamerika.\n\n\n=== utbildning ===\nsedan 1994 arbetar bolivia efter utbildningsreformen programa de reforma educativa (pre) i vilken demokratin \u00e4r implementerad liksom samh\u00e4llet vad betr\u00e4ffar planering, organisation, verkst\u00e4llande och utv\u00e4rdering. \u00e4ven m\u00e5ngkulturalism och flerspr\u00e5kighet \u00e4r inf\u00f6rlivade och svarar d\u00e4rf\u00f6r mot den sociokulturella heterogeniteten i landet.\nunder den f\u00f6rsta etappen av programmet (1995-2003), prioriterades grundskoleniv\u00e5n och mellan 2004 och 2015 ska reformen genomf\u00f6ras f\u00f6r samtliga niv\u00e5er.\n\nutbildningen \u00e4r decentraliserad d\u00e4r kommunstyrelserna tillhandah\u00e5ller personal och skolor samt har ansvaret f\u00f6r att bygga upp, f\u00f6rse med l\u00e4romedel och underh\u00e5lla utbildningssystemet. det \u00f6vergripande ansvaret har delegerats till prefekturerna inom respektive departement genom departementens utbildningsstyrelser.\nresultatet av det nationella utbildningssystemet (sistema educativo nacional, sen) beror inte bara p\u00e5 anstr\u00e4ngningarna f\u00f6r att bygga upp systemet, utan \u00e4ven studenternas f\u00f6rm\u00e5ga att tillgodog\u00f6ra sig det. det faktum att bolivia \u00e4r ett av de fattigaste l\u00e4nderna i latinamerika med n\u00e4stan 40 procent av befolkningen som lever i fattigdom och framf\u00f6r allt de som lever p\u00e5 landsbygden, kan p\u00e5verka resultatet negativt. befolkningen domineras av unga vilket g\u00f6r att utbildningsbehovet kommer att \u00f6ka under de n\u00e4rmaste \u00e5ren.\nanalfabetismen i bolivia uppgick 2005 till 12 procent vilket \u00e4r en minskning tack vare utbildningsreformen.\nutbildningsformen fastst\u00e4lls med olika niv\u00e5er och modeller beroende p\u00e5 m\u00e5l och syfte med utbildningen. den l\u00e4gger grunden f\u00f6r en biopsykosocial utveckling f\u00f6r eleverna och organiseras p\u00e5 olika s\u00e4tt inom olika regioner.\ni latinamerikansk j\u00e4mf\u00f6relse visar bolivia inte upp de b\u00e4sta utbildningsresultaten. analfabetismen bland barn under 15 \u00e5r \u00e4r, med undantag av brasilien, den h\u00f6gsta med 8 procent \u00e4ven om den har minskat mellan 1992 och 2001. bland vuxna kvinnor p\u00e5 landsbygden saknar 39,3 procent utbildning medan motsvarande situation f\u00f6r m\u00e4nnen \u00e4r 15,7 procent. i st\u00e4derna saknar 10,5 procent av kvinnorna och 3,2 procent av m\u00e4nnen utbildning.\nanalfabetismen p\u00e5 landsbygden bland kvinnor \u00e4ldre \u00e4n 15 \u00e5r \u00e4r 37,9 procent medan den \u00e4r 14,4 procent bland m\u00e4nnen. i st\u00e4derna \u00e4r analfabetismen l\u00e4gre med 10 procent bland kvinnorna och 2,5 procent bland m\u00e4nnen.\n2002 fanns 13 offentliga skolor med 14 827 klasser, med majoriteten p\u00e5 landsbygden (11 252 klasser). detta fenomen beror troligen p\u00e5 befolkningsspridningen p\u00e5 landsbygden d\u00e4r m\u00e5nga klasser har f\u00e5 elever. i st\u00e4derna \u00e4r dock lokalproblemen st\u00f6rre vilket g\u00f6r att klassrummen \u00e4r st\u00f6rre med m\u00e5nga elever.\ni bolivia fanns 2005 omkring 200 000 f\u00f6rskoleelever, 1,6 miljoner grundskoleelever och 400 000 gymnasieelever. fler m\u00e4n \u00e4n kvinnor utbildar sig.\n\n\n== kultur ==\nden kulturella utvecklingen i nuvarande bolivia delas in i tre skilda perioder: f\u00f6rcolumbiansk, kolonisering och republikansk. viktiga arkeologiska ruiner, guld- och silverornament, stenmonument, keramik och v\u00e4vda f\u00f6rem\u00e5l finns kvar fr\u00e5n flera viktiga f\u00f6rcolumbiska kulturer. bland stora ruiner finns tiwanaku, samaipata, incallajta och iskanawaya. landet har massor av kulturella platser som \u00e4r sv\u00e5ra att n\u00e5 och inte har utforskats arkeologiskt.spanjorerna f\u00f6rde med sig sin egen tradition av religi\u00f6s konst som har utvecklats av lokala inv\u00e5nare, mestisika byggnadsarbetare och hantverkare till en rik och s\u00e4regen arkitektur, m\u00e5leri och skulptur som kallas mestisisk barock. under koloniseringsperioden producerade m\u00e5lningar, inte bara av p\u00e9rez de holgu\u00edn, flores, bitti och andra, utan \u00e4ven av kunniga men ok\u00e4nda stenhuggare, tr\u00e4snidare samt guld- och silversmeder. en viktig del av indiansk religi\u00f6s barockmusik fr\u00e5n koloniseringsperioden uppt\u00e4cktes f\u00f6r inte s\u00e5 l\u00e4nge sedan och har framf\u00f6rts internationellt sedan 1994.bland bolivianska framst\u00e5ende artister under 1900-talet finns bland andra guzm\u00e1n de rojas, arturo borda, mar\u00eda luisa pacheco och marina n\u00fa\u00f1ez del prado.\nbolivia har en rik folklore. den regionala folkmusiken \u00e4r unik och varierande. dj\u00e4vulen dansar p\u00e5 den \u00e5rliga karnevalen i oruro \u00e4r en av de stora folkloreh\u00e4ndelserna i sydamerika, liksom den mindre k\u00e4nda karnevalen i tarabuco.\n\n\n== internationella rankningar ==\n\n\n== referenser ==\nden h\u00e4r artikeln \u00e4r helt eller delvis baserad p\u00e5 material fr\u00e5n engelskspr\u00e5kiga wikipedia, tidigare version.den h\u00e4r artikeln \u00e4r helt eller delvis baserad p\u00e5 material fr\u00e5n spanskspr\u00e5kiga wikipedia, tidigare version.\n\n\n=== noter ===\n\n\n== externa l\u00e4nkar ==\n\nagencia para el desarrollo de la sociedad de la informacion en bolivia byr\u00e5 f\u00f6r information om samh\u00e4llsutveckling i bolivia. officiell webbplats f\u00f6r den bolivianska regeringen.\npresidencia de la republica de bolivia officiell webbplats f\u00f6r bolivias president.\nvicepresidencia de la republica de bolivia, presidencia del congreso nacional officiell webbplats f\u00f6r vicepresidenten, senatens ordf\u00f6rande och kongressens ordf\u00f6rande."