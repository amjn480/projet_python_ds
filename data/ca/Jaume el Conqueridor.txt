"jaume el conqueridor, anomenat tamb\u00e9 jaume i d'arag\u00f3 (montpeller, senyoria de montpeller, 2 de febrer del 1208 - alzira, regne de val\u00e8ncia, 27 de juliol del 1276; en castell\u00e0 jaime o jacobo i santiago, en occit\u00e0 i catal\u00e0 antic jacme, en aragon\u00e8s modern chaime i en llat\u00ed iacobus, tots provenen del nom hebreu iaakov, que significa 'que d\u00e9u protegeixi'), fou sobir\u00e0 de la corona d'arag\u00f3 amb els t\u00edtols principals de rei d'arag\u00f3, rei de mallorca, rei de val\u00e8ncia, comte de barcelona, comte d'urgell, i senyor de montpeller (1213-1276). comen\u00e7\u00e0 a regnar a l'edat de 10 anys assistit pel consell reial, regn\u00e0 58 anys i mor\u00ed a l'edat de 68 anys. est\u00e0 enterrat al reial monestir de santa maria de poblet.\n\n\n== fam\u00edlia ==\nfill i successor del rei pere ii d'arag\u00f3 al tron de la corona d'arag\u00f3 i de maria de montpeller. qued\u00e0 totalment orfe de pare i mare el 1213, quan tan sols comptava amb 5 anys. fou pare dels reis pere \"el gran\" i jaume ii de mallorca \"el prudent\".\n\n\n=== primer matrimoni ===\namb elionor de castella, filla d'alfons viii de castella, el 6 de juny de 1221 a \u00e1greda. se'n divorci\u00e0 el 1229. fill:\n\n1 alfons d'arag\u00f3 (1222-1260), hereu de la corona fins a la seva mort.  primera amant: elo \u00e1lvarez\n  segona amant: aurembiaix d'urgell, filla del comte d'urgell\n\n\n=== segon matrimoni ===\namb violant d'hongria, filla d'andreu ii d'hongria, el 8 de setembre de 1235 a barcelona. fills: \n\n2 violant d'arag\u00f3 (1236-1300), casada el 1246 amb alfons x de castella.\n3 constan\u00e7a d'arag\u00f3 (1238-1275), casada amb manuel de castella.\n4 san\u00e7a d'arag\u00f3 (1239-1251), que mor\u00ed en pelegrinatge a terra santa.\n5 pere \"el gran\" (1240-1285), rei d'arag\u00f3 i val\u00e8ncia i comte de barcelona.\n6 jaume ii de mallorca (1243-1311), rei de mallorca.\n7 elisabet d'arag\u00f3 i d'hongria (1245-1271), casada el 1262 amb felip iii de fran\u00e7a.\n8 san\u00e7 d'arag\u00f3 (1247-1275), eclesi\u00e0stic que arribaria a ser arquebisbe de toledo.\n9 ferran d'arag\u00f3 (1248-1251), mort als tres anys.\n10 maria d'arag\u00f3 (1248-1268), monja.  tercera amant: blanca d'antill\u00f3n. fill:\n\n11 ferran sanxis (1240-1275), bar\u00f3 de castre  quarta amant: elvira sarroca. fill:\n\n12 jaume sarroca (1248-1298), eclesi\u00e0stic que va arribar a ser bisbe d'osca  cinquena amant: guillema cabrera\n  sisena amant: berenguela ferrandis. fill:\n\n13 pere ferrandis d'h\u00edxar (1259-1318), bar\u00f3 d'h\u00edxar\n\n\n=== tercer matrimoni ===\namb teresa gil de vidaure, que seria esposa mitjan\u00e7ant document privat, per\u00f2 que el rei va abandonar quan aquesta va contraure la malaltia de la lepra. fills:\n\n14 jaume de x\u00e8rica (1255-1285), senyor de x\u00e8rica\n15 pere i d'ayerbe (1259-1318), bar\u00f3 d'ayerbe  setena amant: berenguela alonso de molina  vuitena amant: sibil\u00b7la de saga\n\n\n== engendrament i baptisme de l'infant jaume (1208-1211) ==\nla hist\u00f2ria sobre l'engendrament i el baptisme del rei en jaume s\u00f3n recollits pel mateix rei en el llibre dels fets i estan envoltats d'una aura llegend\u00e0ria.\n\n\n=== engendrament ===\nsobre l'engendrament del rei jaume, fill de pere el cat\u00f2lic i de maria de montpeller, com que el rei pere rebutjava la seva muller i hom estava preocupat per l'abs\u00e8ncia d'un hereu leg\u00edtim, s'ord\u00ed una trama per a enganyar-lo. als primers de maig del 1207, aprofitant que el rei era a montpeller li digueren que una dama montpellerina que desitjava tenir per amistan\u00e7ada l'esperava en el castell de mireval no lluny de la ciutat de montpeller. per\u00f2 en comptes de la dama fou maria de montpeller qui pass\u00e0 la nit amb el rei, mentre a les fosques aquest pensava que jeia amb la dama que desitjava. a fi de donar fe de l'engendrament, maria de montpeller havia estat acompanyada per 24 prohoms i 2 notaris, abats i priors, l'oficial del bisbe i diversos religiosos, dotze dames i altres tantes donzelles. quan arrib\u00e0 el mat\u00ed, entraren tots a la cambra i maria de montpeller revel\u00e0 la seva identitat, explicant-li al rei el que havia succe\u00eft; aleshores ell digu\u00e9 que \u00abpus aix\u00ed era, que plagu\u00e9s a d\u00e9u que fos complit llur enteniment\u00bb, i aquell mateix dia marx\u00e0 de montpeller a cavall. passat el temps de l'embar\u00e0s, el rei en jaume i d'arag\u00f3 va n\u00e0ixer al palau dels tornamira de montpeller la nit de l'1 al 2 de febrer del 1208.\n\n\n=== baptisme ===\nels testimonis documentals confirmen que el primer nom que s'escoll\u00ed per al futur rei conqueridor no havia estat el de jaume, sin\u00f3 que s'hauria d'haver dit pere, talment com el seu pare. amb aquest nom figura en el contracte matrimonial que el 1210 pact\u00e0 el seu pare el rei pere el cat\u00f2lic entre el seu fill i la comtessa d'urgell; i tamb\u00e9 figura amb el nom de pere en el nou contracte matrimonial firmat el 1211 amb la filla de sim\u00f3 iv de montfort. a m\u00e9s, en el text primitiu de les gesta comitum barchinonensium et regum aragonum se l'anomena per dues vegades pere jaume. i el fet \u00e9s que en el llinatge del casal de barcelona els noms tradicionals havien estat els de borrell, ramon i berenguer i les combinacions d'aquests; i en la casa d'arag\u00f3 durant la dinastia ximena els noms tradicionals havien estat alfons i pere. el nom de jaume no comptava amb cap antecedent en cap dels dos llinatges, aix\u00ed com tampoc apareix en el llinatge de la reina maria de montpeller.\n\u00e9s el mateix rei qui explica en la seva cr\u00f2nica el motiu de l'elecci\u00f3 d'un nom tan estrany a la tradici\u00f3, jaume, per a l'hereu de la corona d'arag\u00f3. diu que sa mare, maria de montpeller, encengu\u00e9 dotze ciris amb els noms dels dotze ap\u00f2stols; els possibles noms eren, doncs, pere, andreu, jaume (el major), jaume (el menor), joan, felip, bartomeu, mateu, maties, tom\u00e0s, sim\u00f3, judes (tadeu), judes (iscariot). el darrer ciri a consumir-se fou el que duia escrit el nom de iacobus (en llati) o jacme (en occita), i aquest fou el nom que la reina maria de montpeller escoll\u00ed per al seu fill. la provid\u00e8ncia decid\u00ed que fos l'ap\u00f2stol sant jaume qui don\u00e9s el nom al futur rei conqueridor, esdevenint jaume i d'arag\u00f3, i tamb\u00e9 fou i de mallorca, i de val\u00e8ncia, i de barcelona, i d'urgell i i de montpeller.\n\n\n== captiveri de l'infant jaume i mort de pere \u00abel cat\u00f2lic\u00bb en la batalla de muret (1211-1213) ==\n\ndespr\u00e9s de la vict\u00f2ria cristiana sobre els almohades a la batalla de las navas de tolosa, el seu pare i rei pere el cat\u00f2lic s'implic\u00e0 en la croada albigesa. el rei pere era vassall de la santa seu des que es feu coronar pel papa innocenci iii a roma l'any 1204 i la seva ortod\u00f2xia cat\u00f2lica era indubtable. per aquesta ra\u00f3, ramon vi de tolosa, el comte de foix, el comte de comenge i el comte de bearn s'hi reteren com a vassalls buscant un senyor poder\u00f3s i inq\u00fcestionable. malgrat que el rei pere mai no va ser favorable envers l'heretgia c\u00e0tara, car ja des del 1198 havia pres mesures contra l'heretgia als seus dominis, va intervenir-hi per defensar els seus nous vassalls i l'hegemonia pol\u00edtica adquirida per la corona d'arag\u00f3 a occit\u00e0nia, que es veia amena\u00e7ada per sim\u00f3 iv de montfort, cabdill dels croats francesos.\nen un primer intent per trobar una sortida pac\u00edfica al conflicte, el rei pere va pactar casar el seu fill primog\u00e8nit, l'infant jaume (futur jaume i d'arag\u00f3), amb la filla de sim\u00f3 iv de montfort, am\u00edcia de montfort. a tal fi, el rei pere entreg\u00e0 com a penyora l'infant jaume, que en gener 1211 tan sols tenia 2 anys, a sim\u00f3 iv de montfort, en el monestir cat\u00f2lic de mezouls a costat de montpeller. per\u00f2 un cop aquest va tenir el nad\u00f3 sota el seu poder, el reclogu\u00e9 al palau trencavel de la ciutat de carcassona i continu\u00e0 atacant els vassalls del rei d'arag\u00f3 i s'impos\u00e0 finalment la via militar com a \u00fanica sortida al conflicte. el 12 de setembre de 1213 es lliur\u00e0 la batalla de muret en la qual mor\u00ed el rei pere. la corona d'arag\u00f3 s'havia quedat sense rei, amb el successor en captiveri i en una situaci\u00f3 financera cr\u00edtica a causa de la guerra.\n\n\n== interregne i reg\u00e8ncia (1213-1218) ==\na conseq\u00fc\u00e8ncia del vassallatge que el rei pere el cat\u00f2lic havia retut a la santa seu l'any 1204, la corona d'arag\u00f3 era jur\u00eddicament sota la sobirania directa del papa innocenci iii. a m\u00e9s, maria de montpeller, mare de l'infant jaume, tamb\u00e9 li havia encomanat al sant pare innocenci iii la protecci\u00f3 de l'infant jaume. les disposicions d'aquest s'encaminaren r\u00e0pidament a la restituci\u00f3 de l'infant jaume i a l'organitzaci\u00f3 de la corona d'arag\u00f3 per tal que s'establ\u00eds una reg\u00e8ncia durant la minoria d'edat de l'infant.\n\n\n=== restituci\u00f3 de l'infant jaume ===\ndespr\u00e9s de la mort del rei pere en la batalla de muret, maria de montpeller, la mare de l'infant jaume, an\u00e0 a roma i preg\u00e0 al papa innocenci iii que obligu\u00e9s sim\u00f3 de monfort a retornar-li el fill. per la seva part, el regne d'arag\u00f3 i catalunya enviaren una delegaci\u00f3 a roma formada per l'antic majordom del regne d'arag\u00f3 ximeno cornel i, guillem iv de cervera, el mestre de l'orde del temple fra guillem de mont-rodon i pero d'ahones. davant la negativa inicial de sim\u00f3 de montfort, el 22 de gener del 1214 el papa innocenci iii tramet\u00e9 una nova carta al comte en qu\u00e8 li manava que restitu\u00eds l'infant i fes acatament i submissi\u00f3 al legat papal, el cardenal pietro di benevento. el 18 d'abril del 1214 el legat papal arrib\u00e0 a narbona i entre aquest dia i el 25 d'abril del 1214 va efectuar-se la restituci\u00f3 de l'infant jaume. el varen rebre el comte san\u00e7 d'arag\u00f3, el mestre de l'orde del temple fra guillem de mont-rodon, aix\u00ed com el gran prior de l'orde de l'hospital i una comissi\u00f3 de magnats aragonesos i catalans entre els quals figuraven dalmau de creixell i guillem i de cardona. tanmateix, l'infant jaume va quedar sota la cust\u00f2dia i protecci\u00f3 directa del legat del papa innocenci iii.\n\n\n=== sota la protecci\u00f3 de l'orde del temple ===\na mitjan agost del 1214 el legat papal es reun\u00ed a lleida amb una assemblea de magnats. all\u00ed, asp\u00e0reg de la barca, bisbe de pamplona, els mostr\u00e0 l'infant jaume i tots juraren respectar-lo i defensar-lo. a l'assemblea, per\u00f2, no hi assistiren ni san\u00e7 d'arag\u00f3, ni ferran d'arag\u00f3, abat de mont arag\u00f3n; segons diu el rei en la seva cr\u00f2nica, el motiu seria que ambd\u00f3s aspiraven a la corona. despr\u00e9s d'aquesta assemblea i seguint els designis fixats en el testament de maria de montpeller, mare de l'infant jaume, el mestre de l'orde del temple, fra guillem de mont-rodon, es feu c\u00e0rrec de l'infant jaume quan aquest comptava uns 6 anys. els cavallers templers l'instru\u00efren com a rei al castell de monts\u00f3 des dels 6 fins als 9 anys. al castell de monts\u00f3 tamb\u00e9 s'hi educava l'infant ramon berenguer, el futur ramon berenguer v de proven\u00e7a, qui era cos\u00ed de l'infant jaume.\n\n\n=== reg\u00e8ncia de san\u00e7 d'arag\u00f3 (1216-1218) ===\nel legat papal, el cardenal pietro di benevento, feu les funcions de procurador (regent) provant d'ordenar els temes de la corona per tal d'evitar que s'estengu\u00e9s el caos. primerament design\u00e0 el jueu azac com a mediador per tal d'establir una treva entre la corona d'arag\u00f3 i els sarra\u00efns. aconseguit aquest objectiu, es proced\u00ed a l'elecci\u00f3 oficial del procurador de la corona d'arag\u00f3 (el regent) i el nomenament recaigu\u00e9 en el sexagenari san\u00e7 d'arag\u00f3, comte de rossell\u00f3, proven\u00e7a i cerdanya, tercer fill de ramon berenguer iv de barcelona i peronella d'arag\u00f3, qui havia d'\u00e9sser assessorat per un consell de la procuradoria. el nomenament degu\u00e9 efectuar-se el mes de novembre del 1214; ben aviat per\u00f2, la seva designaci\u00f3 fou posada en dubte per un oncle de l'infant jaume, l'abat de mont arag\u00f3n ferran d'arag\u00f3, qui tamb\u00e9 aspirava a la reg\u00e8ncia.\nel consell de la procuradoria fou organitzat definitivament pel papa innocenci iii amb la butlla del 23 de gener del 1216. en aquest document consten els seg\u00fcents consellers: pel regne d'arag\u00f3: el bisbe de tarassona garc\u00eda front\u00edn i, l'antic majordom del regne d'arag\u00f3 ximeno cornel i i pero d'ahones; per catalunya: l'arquebisbe de tarragona asp\u00e0reg de la barca, els magnats catalans guillem i de cardona i guillem iv de cervera, aix\u00ed com el mestre de l'orde del temple i educador de l'infant jaume mentre residia al castell de monts\u00f3, fra guillem de mont-rodon.\n\n\n=== sortida de monts\u00f3 ===\nla pol\u00edtica pel regent san\u00e7 d'arag\u00f3 continu\u00e0 la del difunt rei pere el cat\u00f2lic i es caracteritz\u00e0 pel suport a la causa occitana i l'\u00e0nsia per venjar la mort del rei ocorreguda en la batalla de muret. aquesta pol\u00edtica top\u00e0 novament amb la santa seu i el nou papa, honori iii, successor d'innocenci iii i defensor de sim\u00f3 iv de montfort, amena\u00e7\u00e0 novament amb una croada contra la mateixa corona d'arag\u00f3 si el regent no deturava el seu suport a la causa occitana. aquesta situaci\u00f3 de m\u00e0xima tensi\u00f3 amb el papat fou aprofitada per l'abat de montarag\u00f3 ferran d'arag\u00f3, per posar novament en dubte la reg\u00e8ncia de san\u00e7 d'arag\u00f3. davant d'aquest creixent clima de tensi\u00f3, un grup de magnats aragonesos i catalans optaren per traure l'infant jaume del castell de monts\u00f3 i posar fi a les disputes per la reg\u00e8ncia. aix\u00ed, entre els dies 20, 21 o 22 de juny del 1217, a l'edat de 9 anys, l'infant jaume sort\u00ed del castell de monts\u00f3.\nprimerament fou condu\u00eft al reial monestir de santa maria de sixena, on ret\u00e9 honors a la sepultura del seu pare, el difunt rei pere el cat\u00f2lic.\n\n\n=== fi de la reg\u00e8ncia de san\u00e7 d'arag\u00f3 ===\nles amena\u00e7adores butlles pontif\u00edcies del 1217 i 1218 inclinaren finalment el consell reial a oferir la submissi\u00f3 total de jaume i al papa honori iii. la continuaci\u00f3 de la procuradoria del comte san\u00e7 d'arag\u00f3 exposava la corona d'arag\u00f3 al perill de l'entredit i a l'excomuni\u00f3 del rei jaume. amb aquest argument, l'abat ferran d'arag\u00f3, amb el suport de ximeno cornel i, de pero d'ahones i de blasco ma\u00e7a, for\u00e7aren la fi de la reg\u00e8ncia cap al mes de setembre del 1218. el comte san\u00e7 d'arag\u00f3 es trasllad\u00e0 al comtat de proven\u00e7a des d'on prossegu\u00ed la seva pol\u00edtica de suport a la causa occitana i a ramon vi de tolosa. per\u00f2 si d'una banda la retirada del comte san\u00e7 d'arag\u00f3 signific\u00e0 la fi dels problemes amb la santa seu, per altra banda desencaden\u00e0 alhora tota una s\u00e8rie de revoltes de l'aristocr\u00e0cia militar per dominar el consell reial i controlar el poder.\n\n\n== regnat de jaume i (1218-1276) ==\ndurant els primers anys del seu regnat, el rei jaume i va mantenir diverses lluites contra la noblesa. el 1219 fou nomenat un nou consell reial encap\u00e7alat per l'arquebisbe de tarragona i que es perllong\u00e0 fins al 1221 quan el rei en jaume es cas\u00e0 i es feren corts d'arag\u00f3 a daroca.\n\n\n=== primera revolta nobili\u00e0ria ===\n\namb pr\u00e0cticament 12 anys, el 1220, hagu\u00e9 de fer front a la primera revolta nobili\u00e0ria liderada per rodrigo de li\u00e7ana. la revolta s'inici\u00e0 quan rodrigo de li\u00e7ana es neg\u00e0 a acatar l'ordre del rei que li manava d'alliberar lope d'albero, que rodrigo de li\u00e7ana havia fet presoner per uns deutes. jaume i (d'11 anys encara i a punt de fer els 12) i el consell reial, resolgueren posar fi a la revolta d'una manera contundent atacant el noble rebel. primerament s'alliber\u00e0 el castell d'albero que estava ocupat per les tropes de rodrigo de li\u00e7ana. seguidament s'atac\u00e0 el feu del noble revoltat, el castell de li\u00e7ana, on estava empresonat lope d'albero.\ndavant de la impossibilitat d'aturar l'ofensiva reial, el noble rodrigo de li\u00e7ana opt\u00e0 per refugiar-se a la senyoria d'albarras\u00ed, un territori cristi\u00e0 independent enclavat entre la corona d'arag\u00f3 i la corona de castella i que estava sota el domini de pero ferr\u00e1ndez d'a\u00e7agra. davant d'aquesta eventualitat, el consell reial i jaume i no dubtaren d'atacar aquesta senyoria independent i iniciaren el setge d'albarras\u00ed el juliol del 1220. per\u00f2 despr\u00e9s d'unes setmanes de setge i atacs continuats amb dos fon\u00e8vols i un almanjanec, el rei i el consell comprovaren que part dels nobles que lluitaven sota les seves ordres tamb\u00e9 col\u00b7laboraven amb els nobles assetjats. davant la impossibilitat de conquerir albarras\u00ed, es decid\u00ed aixecar el setge i acceptar el perd\u00f3 de tots els nobles revoltats.\n\n\n=== matrimoni amb elionor de castella, armat cavaller i corts d'arag\u00f3 ===\nel 1221, a l'edat de 13 anys, es cas\u00e0 amb elionor de castella. la decisi\u00f3 del casament es deu al fet que no s'arribava a la majoria d'edat fins als 20 anys, moment en el qual heretaria el regne d'arag\u00f3; aquest precepte nom\u00e9s podia ser obviat si contreia matrimoni a partir dels 14 anys, moment a partir del qual esdevindria major d'edat; per la seva banda el mateix rei en la seua cr\u00f2nica justifica el matrimoni fonamentant-se en les pors dels seus consellers que si moria sense un hereu la terra quedaria novament sumida en el desordre i que tant san\u00e7 d'arag\u00f3 com ferran d'arag\u00f3 aspiraven a la corona. aix\u00ed, el 6 de febrer del 1221 a la ciutat d'\u00e1greda i seguint els designis dels consellers se celebr\u00e0 el casament. tot i aix\u00ed, el jove rei hagu\u00e9 d'esperar a complir la majoria d'edat, els 14 anys, per poder tenir relacions i engendrar un hereu amb la reina elionor.\nel rei i la reina sortiren d'\u00e1greda i anaren cap a tarassona. all\u00ed, a l'esgl\u00e9sia de santa maria de la vega de tarassona, el rei en jaume fou armat cavaller, cenyint-se ell mateix l'espasa que hi havia sobre l'altar. formaven part del seguici del rei el majordom del regne d'arag\u00f3 blasco i d'alag\u00f3n, don ladr\u00f3n, ato i de foces, guillem iv de cervera, ramon de montcada, l'oncle del rei bernat guillem de montpeller, guillem i de cervell\u00f3, garc\u00eda p\u00e9rez de meitats, roldan la\u00edn, pero d'alcal\u00e0 i sanxo duerta.\nel mes d'abril del 1221 el rei i la seva muller anaren cap a osca per celebrar corts d'arag\u00f3. en el transcurs de les corts es confirm\u00e0 per un termini de set anys la moneda jaquesa que el rei en pere el cat\u00f2lic, pare del rei en jaume, havia manat fer. a les corts hi foren presents la reina elionor, el bisbe de saragossa sanxo d'ahones, el bisbe d'osca garc\u00eda de g\u00fadal, el bisbe de tarassona garc\u00eda front\u00edn ii, el mestre de l'orde del temple fra guilhem d'azylach, el mestre de l'orde de l'hospital fra folch de tornell, el majordom del regne d'arag\u00f3 blasco i d'alag\u00f3n, nuno san\u00e7 d'arag\u00f3, ximeno cornel i, ato i de foces, assalit de gudal i guill\u00e9n d'alcal\u00e0. finades les corts el rei an\u00e0 a saragossa i tot seguit an\u00e0 cap a daroca, on arrib\u00e0 el juliol del 1221.\nel rei s'estigu\u00e9 a daroca fins al mes de mar\u00e7 del 1222, que hi celebr\u00e0 noves corts d'arag\u00f3 en les quals el vescomte guerau iv de cabrera feu rever\u00e8ncia al rei en senyal de la seva reducci\u00f3 al seu servei. formaven part de la cort del rei el majordom del regne d'arag\u00f3 blasco i d'alag\u00f3n, nuno san\u00e7 d'arag\u00f3, vall\u00e9s de bergua, garcia p\u00e9rez de meitat, assalid de gudal, el just\u00edcia d'arag\u00f3 pero p\u00e9rez de tarazona, pero sess\u00e9 iii, pero d'alcal\u00e0, ruy xim\u00e9nez de luesia, blasco p\u00e9rez de gotor, gil garc\u00e9s d'a\u00e7agra i altres cavallers.\n\n\n=== segona revolta nobili\u00e0ria ===\n\na mitjans del 1222 guillem ii de montcada i de bearn ocup\u00e0 les terres de nuno san\u00e7 d'arag\u00f3, fill del comte de rossell\u00f3, cos\u00ed del rei i antic regent de la corona san\u00e7 d'arag\u00f3 i el 1223 s'inici\u00e0 una guerra entre ells. el rei jaume i d'arag\u00f3 va haver de prendre partit pel seu parent, nun\u00f3 san\u00e7 d'arag\u00f3, en detriment del seu antic defensor, guillem ii de bearn. per\u00f2 novament la noblesa no don\u00e0 suport al sobir\u00e0 i es bast\u00ed una poderosa alian\u00e7a nobili\u00e0ria en contra del rei formada pel mateix guillem ii de bearn, l'infant ferran d'arag\u00f3, ramon de montcada, guillem ramon de montcada, guillem ramon dapifer, ramon de cervera, jaume de cervera, guillem de claramunt, ramon alemany de cervell\u00f3 i guerau d'aguil\u00f3. \u00e0dhuc nun\u00f3 san\u00e7 d'arag\u00f3 fou for\u00e7at a unir-se a la coalici\u00f3 contra jaume i i aquest acab\u00e0 empresonat a alag\u00f3. el 1224 va haver de pagar un rescat de 20.000 morabatins per la seva llibertat.\n\n\n=== setge de pen\u00edscola ===\n\nen les corts de tortosa de 1225 jaume i, que aleshores comptava 17 anys, proclam\u00e0 la necessitat de reprendre la conquesta de noves terres als sarra\u00efns. el rei marc\u00e0 com a objectiu el castell de pen\u00edscola, per\u00f2 el setge no reeix\u00ed per la defecci\u00f3 de la noblesa, que no acud\u00ed a la seva crida. tot i aix\u00ed, el 1226 planej\u00e0 una nova expedici\u00f3, aquest cop sobre val\u00e8ncia sortint de terol, per\u00f2 l'expedici\u00f3 no es dugu\u00e9 a terme novament pel frac\u00e0s de la convocat\u00f2ria entre la noblesa. tanmateix, el rei d'arag\u00f3 i comte de barcelona obtingu\u00e9 del s\u00e0yyid abu-zayd el comprom\u00eds del pagament d'una paria consistent en un quint de les seves rendes a val\u00e8ncia i m\u00farcia, a canvi d'obtenir una treva. i fou precisament el trencament d'aquesta treva el que provoc\u00e0 una nova revolta nobili\u00e0ria.\n\n\n=== guerra entre els montcada i els cardona ===\nel 1226 s'inici\u00e0 una guerra entre guillem ii de montcada i de bearn i els cardona. el rei jaume i es posiciona finalment en favor dels montcada, fet que l'enfront\u00e0 amb els cardona, negant-se aquests a auxiliar-lo en la posterior conquesta de mallorca.\n\n\n=== tercera revolta nobili\u00e0ria ===\nel 1227 va afrontar un nou al\u00e7ament de la noblesa, dirigit per l'infant ferran, oncle del rei, que es va acabar, gr\u00e0cies a la intervenci\u00f3 papal a trav\u00e9s de l'arquebisbe de tarragona, amb la signatura de la conc\u00f2rdia d'alcal\u00e1 (mar\u00e7 de 1227). aquest tractat va marcar el triomf de la monarquia sobre els nobles i li don\u00e0 l'estabilitat necess\u00e0ria per a iniciar les campanyes contra els musulmans.\n\n\n=== guerra pel comtat d'urgell ===\nel 1228 va implicar-se en la guerra pel comtat d'urgell ocasionada per la mort sense fills mascles del comte ermengol viii d'urgell i les pretensions de guerau iv de cabrera de controlar el comtat. aurembiaix d'urgell, filla \u00fanica del comte, va reivindicar els drets de successi\u00f3 enfront guerau iv de cabrera i jaume i d'arag\u00f3 li don\u00e0 el seu suport derrotant les hosts dels cabrera i signant finalment un contracte de concubinatge secret amb aurembiaix a agramunt. fou llavors que el comte de barcelona emprengu\u00e9 accions contra els cabrera, per\u00f2 la noblesa urgellenca sign\u00e0 el conveni de t\u00e0rrega el 1236, en prevenci\u00f3 d'una possible uni\u00f3 matrimonial entre el comtat d'urgell i el comtat de barcelona.\n\n\n=== conquesta de mallorca ===\n\nun grup de prohoms catalans presidits per jaume i es reuneixen a casa de pere martell, a tarragona, per tal de preparar la conquesta de mallorca (1228). l'any seg\u00fcent, el 5 de setembre de 1229 l'estol catal\u00e0 surt de salou, cambrils i tarragona, i conquereix mallorca a abu-l-ul\u00e0 idr\u00eds al-mamun: desembarca a santa pon\u00e7a i ven\u00e7 els moros a la batalla de portop\u00ed. presa madina mayurqa el 31 de desembre 1229, comen\u00e7a la repoblaci\u00f3 amb pagesos de l'empord\u00e0 (1236). al s. xiii mateix ja es commemora a mallorca, dia 31 de desembre, la festa de la conquesta, al segle xiv anomenada festa de l'estendard. al voltant d'aquesta festa, jaume el conqueridor esdev\u00e9 el principal mite de la hist\u00f2ria de mallorca, com tamb\u00e9 ser\u00e0 mitificat al pa\u00eds valenci\u00e0.\n\n\n=== sotmetiment de menorca ===\n\npel tractat de capdepera (1231), l'alcaid de menorca, abu-abd-al\u00b7lah muh\u00e0mmad ibn \u00e0hmad ibn hixam, esdevingu\u00e9 vassall del rei. no va ser fins al regnat d'alfons iii d'arag\u00f3, net de jaume i d'arag\u00f3, que es conquer\u00ed de forma efectiva aquesta illa, despr\u00e9s de la capitulaci\u00f3 de l'arrais abu-\u00famar ibn sa\u00efd (1287). posteriorment per\u00f2 i d'acord amb el tractat d'anagni (1295) la ced\u00ed a jaume ii de mallorca, el seu germ\u00e0, qui la incorpor\u00e0 a la corona mallorquina. l'illa va ser repoblada per catalans, principalment de la zona oriental, concretament, dels comtats de barcelona, girona, de l'empord\u00e0 i del rossell\u00f3. la conquesta \u00e9s celebrada anualment el dia de sant antoni.\n\n\n=== conquesta de les piti\u00fcses ===\n\ngregori ix va atorgar a l'expedici\u00f3 de conquesta catalana d'eivissa i formentera el t\u00edtol de croada en una butlla del 24 d'abril de 1235. i guillem de montgr\u00ed, arquebisbe de tarragona, i son germ\u00e0 bernat de santa eug\u00e8nia conqueriren les piti\u00fcses (eivissa i formentera) el 1235. la festa de la conquesta se celebra, seguint el model de la festa de l'estendard mallorquina, el dia 8 d'agost, sant cir\u00edac.\n\n\n=== conquesta del regne de val\u00e8ncia ===\n\ncomen\u00e7\u00e0 el 1232. el 1238, tropes catalanes i aragoneses entren a la ciutat de val\u00e8ncia, que depenia nominalment del califa de bagdad al-must\u00e0nsir.\nla conquesta de les darreres places origin\u00e0 una topada amb alfons x de castella, que pretenia conquerir x\u00e0tiva. per\u00f2 hi renunci\u00e0 despr\u00e9s de signar el tractat d'almirra (1244), segons el qual jaume i cedia a castella la conquesta de m\u00farcia. el regne de val\u00e8ncia va ser repoblat per catalans i aragonesos: els primers van ocupar preferentment les comarques del litoral, que ara s\u00f3n de parla catalana, i els segons van ocupar preferentment les comarques interiors, inicialment de parla aragonesa i avui de parla castellana. la conquesta \u00e9s celebrada a la ciutat de val\u00e8ncia des del temps de ramon muntaner fins avui dia, per imitaci\u00f3 de la festa de l'estendard mallorquina.\n\n\n=== primera revolta dels sarra\u00efns valencians ===\ndavant el maltractament als sarra\u00efns i l'incompliment dels acords dels monarques, els mud\u00e8jars es revoltaren l'any 1244 sota el comandament d'al-\u00e0zraq, que, en aquest any, ja controlava els castells d'ambra (vall de pego), i d'alcal\u00e0, amb nombrosos castells menors. a continuaci\u00f3 va anar prenent els castells de x\u00e0tiva, d\u00e9nia, i alacant i, amb l'ajut del soldanat de granada i del suport interessat del rei alfons x de castella, s'independitz\u00e0 la regi\u00f3 de la riba sud del x\u00faquer del regne de val\u00e8ncia.\n\nmentrestant, jaume i deman\u00e0 ajuda econ\u00f2mica al papa climent iv a canvi de cedir davant les seues pressions i de l'exempci\u00f3 de delme, sign\u00e0 l'expulsi\u00f3 dels musulmans de tot el territori de la corona d'arag\u00f3 en un decret amb les corts a val\u00e8ncia. a\u00e7\u00f2 comport\u00e0 que una part important dels musulmans expulsats s'afegiren als rebels, que es feren encara m\u00e9s forts, i aboc\u00e0 el regne a una situaci\u00f3 de guerra generalitzada. per altra banda, uns 100.000 musulmans que acceptaren l'exili, provinents fonamentalment de la ciutat de val\u00e8ncia, foren agrupats i condu\u00efts cap a la frontera de m\u00farcia, escortats amb protecci\u00f3 militar.\nen mar\u00e7 de 1248 les tropes aragoneses van auxiliar les castellanes que estaven assetjant sevilla, que va caure en 23 de novembre, i l'enviament del contingent va deixar desguarnit els territoris recentment conquerits per ell, facilitant la segona revolta mud\u00e8jar.\n\n\n=== segona revolta dels sarra\u00efns valencians ===\nen la segona revolta sarra\u00efna (1248-1258) al-\u00e0zraq caus\u00e0 m\u00e9s d'un maldecap del vell jaume i, ja que estigu\u00e9 a punt de matar-lo en una emboscada per\u00f2, al final, fou derrotat per la tra\u00efci\u00f3 del seu mateix conseller. per l'antiga amistat, jaume i no va empresonar-lo i fou obligat a exiliar-se, deixant els seus dominis, ja molt redu\u00efts, en les mans d'un germ\u00e0 i un oncle, sotmesos a cont\u00ednues pressions dels nous senyors feudals catalans i aragonesos.\nel 1258 jaume i rebutj\u00e0 una treva oferta d'al-\u00e0zraq a trav\u00e9s del rei alfons x el savi, i recuper\u00e0 gaireb\u00e9 sense resist\u00e8ncia els castells de planes de la baronia, pego, castell de castells. al cap de pocs dies al-\u00e0zraq es va rendir, lliurant alcal\u00e0, gallinera, i la resta de les fortificacions, i fou expulsat del regne. jaume i no compl\u00ed les condicions de l'ajuda del papa climent vi d'exterminar els musulmans, com ho feia castella, per por de debilitar el regne econ\u00f2micament, i prefer\u00ed iniciar una s\u00e8rie d'accions legals amb l'objectiu de for\u00e7ar els mud\u00e8jars a convertir-se al cristianisme, com a condici\u00f3 per a poder mantenir els seus drets i possessions.\n\n\n=== la ren\u00fancia a occit\u00e0nia ===\n\nsign\u00e0 amb llu\u00eds ix, el rei franc\u00e8s, el tractat de corbeil (1258), pel qual li cedia tots els dominis que tenia a occit\u00e0nia (excepte la senyoria de montpeller, el vescomtat de carlad\u00e8s i la baronia d'omel\u00e0s), per\u00f2 aconsegueix que els reis francesos renunci\u00efn expl\u00edcitament a qualsevol pretensi\u00f3 sobre catalunya que poguessin al\u00b7legar m\u00e9s endavant com a descendents dels conqueridors dels comtats catalans. realment, en aquest tractat no s'intercanviaren territoris, sin\u00f3 que ambd\u00f3s reis renunciaren a drets nominals que dif\u00edcilment podien exercir: el rei de fran\u00e7a reconeixia la independ\u00e8ncia dels comtats de catalunya, assolida de fet a final del segle x, mentre que jaume i reconeixia als francesos els territoris dels nobles occitans que havien estat vassalls dels comtes de barcelona i dels reis d'arag\u00f3, ocupats per fran\u00e7a a la croada contra els albigesos despr\u00e9s de la batalla de muret. tot i aix\u00f2, al llenguadoc, on encara s'estaven produint revoltes antifranceses, veieren aquesta ren\u00fancia de jaume i com una tra\u00efci\u00f3.\n\n\n=== conquesta de m\u00farcia ===\n\nla corona de castella havia sotm\u00e8s l'emirat de m\u00farsiya a vassallatge el 1243, quan muh\u00e0mmad ibn hud hud biha-ad-dawla va signar les capitulacions d'alcaraz. per\u00f2 el 1264 els sarra\u00efns murcians es van revoltar contra castella amb el suport de regne de granada i el marroc. com que castella era incapa\u00e7 de controlar la rebel\u00b7li\u00f3 isl\u00e0mica, la reina violant d'arag\u00f3 i d'hongria, filla de jaume i i esposa d'alfons x el savi, deman\u00e0 ajuda urgent al seu pare. el rei convoc\u00e0 la noblesa militar catalana i, malgrat les retic\u00e8ncies inicials, aquests acabaren acceptant la proposta del rei. en canvi no succe\u00ed el mateix amb la noblesa aragonesa la qual es neg\u00e0 a participar en una campanya militar per a auxiliar castella sense cap mena de compensaci\u00f3. \u00e9s per aquesta ra\u00f3 que la conquesta del regne de m\u00farcia (1265-1266) va ser efectuada majorit\u00e0riament per la noblesa militar catalana i les seues mainades, vassalls i servents reclutats en els seus feus de catalunya.la campanya militar fou cabdellada per l'infant pere d'arag\u00f3 (fill de jaume i i futur pere el gran) que derrot\u00e0 el cabdill de la insurg\u00e8ncia isl\u00e0mica muhammad ibn hud biha al-dawla i n'expuls\u00e0 les tropes granadines. amb l'objectiu d'assegurar el control del territori per part dels cristians, les mainades catalanes s'assentaren en el territori conquerit a fi d'assegurar el sotmetiment de la majoria de la poblaci\u00f3 aut\u00f2ctona andalus\u00ed. pacificat el regne i destru\u00efda la rebel\u00b7li\u00f3, el regne de m\u00farcia fou retornat a la jurisdicci\u00f3 de la corona de castella, respectant aix\u00ed els l\u00edmits estipulats anys abans al tractat d'almizra. la campanya de m\u00farcia don\u00e0 origen a un dels elogis m\u00e9s famosos que jaume i feu a catalunya, asseverant que era el millor \u00abregne\u00bb, dels cinc que hi havia a espanya.\n\n\n=== croada de 1269 ===\n\ndespr\u00e9s del tractat de viterbo el 1267, el papa climent iv i jaume el conqueridor van enviar al kan mongol abaqa una carta, portada per jacme alaric de perpiny\u00e0 per fer realitat la possibilitat que els mongols poguessin unir-se als europeus en una alian\u00e7a francomongola contra els musulmans, i com a resposta positiva als missatges anteriors dels mongols, van informar a abaqa de la propera croada. el setembre de 1269 va sortir de barcelona amb la seva armada per a una expedici\u00f3 a terra santa en la croada de jaume i que havia de ser la novena croada, per\u00f2 dispersades les seves naus per les tempestes, el rei va haver de desembarcar a aig\u00fces mortes, prop de montpeller i nom\u00e9s 11 naus van aconseguir arribar finalment a sant joan d'acre dirigides pels fills naturals del rei ferran sanxis de castre i pere i ferrandis d'h\u00edxar. l'arribada dels refor\u00e7os cristians va ser resposta pel sold\u00e0 b\u00e0ybars i amb un atac sobre acre que va causar moltes baixes en els croats. el rei va haver de renunciar a aquesta nova empresa, que va continuar el pr\u00edncep eduard d'anglaterra.\n\n\n=== expedici\u00f3 a ceuta ===\njaume el conqueridor va signar amb el tractat de barcelona de 1274 una alian\u00e7a militar amb el sold\u00e0 del marroc i fes abu-y\u00fassuf yaqub ibn abd-al-haqq, segons la qual va contractar els serveis d'una flota i ex\u00e8rcit de mercenaris cristians per a la conquesta de la pla\u00e7a de ceuta, en aquella \u00e8poca en poder de muh\u00e0mmad ii de granada.\n\n\n=== segon concili lugdunense ===\njaume i va estar present al concili de li\u00f3 ii, que es va celebrar a la catedral de li\u00f3 (fran\u00e7a), entre el 7 de maig i el 17 de juliol de 1274. en aquest concili es va deliberar sobre la preparaci\u00f3 d'una nova croada centrant-se en els seus aspectes financers, per a aix\u00f2 es va decidir que durant sis anys un delme de tots els beneficis de la cristiandat haurien de destinar a la croada. jaume i es va mostrar partidari d'iniciar-la immediatament per\u00f2 en oposar-se els templers no es va prendre cap decisi\u00f3. davant les indecisions dels altres assistents a l'assemblea can\u00f2nica, jaume i es va acomiadar del sant pare, va abandonar la reuni\u00f3 amb els membres del seu seguici i els va dir: \"barons, anar nos ne podem que huy es honrrada tota espanya\", en refer\u00e8ncia a espanya (geografia), el nom hist\u00f2ric medieval que es donava a tota la pen\u00ednsula ib\u00e8rica.\n\n\n=== quarta revolta nobili\u00e0ria ===\nmentre l'infant pere estava al regne de navarra per casar-se amb joana i de navarra, van acudir alguns nobles catalans, \u2014entre els quals es trobaven ramon folc v de cardona, jofre iii de rocabert\u00ed i el seu fill dalmau, arnau roger i de pallars sobir\u00e0 i hug v d'emp\u00faries, amb el suport de la noblesa aragonesa: artal de luna, ferriz de li\u00e7ana, pero cornel iv, ximeno d'urrea\u2014 amb intenci\u00f3 d'obtenir diners, terres i privilegis. al capdavant dels nobles s'hi trobava ferran sanxis de castre, fill de la relaci\u00f3 del rei amb blanca d'antill\u00f3n, que volia enemistar l'hereu amb el rei.\njaume i va fer comprometre l'infant a tornar els castells a ferran, per\u00f2 alhora es prepar\u00e0 per a la guerra entrant a l'arag\u00f3 i atac\u00e0 el castell d'antill\u00f3n, on vivia la mare de ferran, el qual s'hi va dirigir per al\u00e7ar el setge, per\u00f2 fou derrotat i fug\u00ed el juny de 1275 al castell de pomar on va anar l'infant disposat a prendre'l a l'assalt. veient-se perdut, ferran va fugir disfressat de pastor mentre els seus homes s'enfrontaren als de pere, per\u00f2 ferran fou atrapat quan intentava travessar el riu cinca i pere man\u00e0 que fos ofegat al riu.\n\n\n=== tercera revolta dels sarra\u00efns valencians ===\nl'any 1276 va tenir lloc la tercera revolta dels sarra\u00efns valencians, amb un ex\u00e8rcit comandant per al-\u00e0zraq des de l'exterior, al cam\u00ed cap a alcoi. jaume i, combin\u00e0 diplom\u00e0cia i guerra per a sufocar la revoluci\u00f3, fet que provoc\u00e0 disputes internes entre els musulmans, i recuperant terreny.\nla tercera revolta mud\u00e8jar fou la que afect\u00e0 m\u00e9s directament alcoi, en els dominis antics d'al-azraq (alcal\u00e0, benisili, pego, benig\u00e0nim, o benissulema). aquesta vegada alcoi fou defensat per quaranta cavallers que arribaren des de x\u00e0tiva, i derrotaren a mort al-\u00e0zraq en una maniobra de distracci\u00f3. no obstant aix\u00f2, una vegada que l'ex\u00e8rcit mud\u00e8jar inici\u00e0 la fugida, alguns cavallers de x\u00e0tiva, improvisadament, volgueren perseguir-los, i caigueren en una emboscada militar a m\u00e0 de rebels encap\u00e7alats pel fill d'al-\u00e0zraq, els quals es trobaven amagats per a un contraatac. alcoi, per tant, qued\u00e0 desprotegida, i el fill d'al-\u00e0zraq aconsegu\u00ed prendre-la, aix\u00ed com x\u00e0tiva. la revolta s'estengu\u00e9 per tot el territori i pos\u00e0 seriosament en perill el regne de val\u00e8ncia, amb el fill d'al-\u00e0zraq com a nou cap: mil peons moros atacaren ll\u00edria, els mud\u00e8jars de beniopa es revolten, i l'ex\u00e8rcit musulm\u00e0 destru\u00ed llutxent i avan\u00e7ava regne endins per la vall d'albaida.\nmentrestant, jaume i es pos\u00e0 malalt i mor\u00ed el 27 de juliol de 1276. aleshores va heretar el tron valenci\u00e0 el seu fill pere el gran (iii d'arag\u00f3 i ii de barcelona). el nou rei recuper\u00e0 fortificacions i arrib\u00e0 a un acord de treva de tres mesos. despr\u00e9s va sotmetre diversos castells i hagu\u00e9 de rendir a la for\u00e7a el de montesa. la revolta finalitz\u00e0 l'octubre del 1277, abans que els granadins i els nord-africans pogueren soc\u00f3rrer els mud\u00e8jars. pere i orden\u00e0 desarmar-los sense que foren castigats, i l'any 1283 decret\u00e0 una llei permetent-los la llibertat de despla\u00e7ament i de resid\u00e8ncia en tot el regne, aix\u00ed com la llibertat de comer\u00e7.\n\n\n=== mort de jaume i ===\nen plena tercera revolta dels sarra\u00efns valencians jaume i va emmalaltir r\u00e0pidament. el 9 de juliol del 1276, trobant-se a la resid\u00e8ncia reial d'alzira (casa del rei, casa reial o casa de l'olivera), el rei sign\u00e0 el decret que autoritzava l'infant pere a ocupar els castells que cregu\u00e9s convenient en el regne de val\u00e8ncia i a poder-hi nomenar els alcaids, traspassant aix\u00ed el comandament de la campanya militar al seu fill. cada volta m\u00e9s greu, el 21 de juliol del 1276 feu cridar el seu fill pere i despr\u00e9s de donar-li diversos consells, abdic\u00e0 de tots els seus regnes en favor dels seus fills, i ara reis, pere el gran (iii d'arag\u00f3, i de val\u00e8ncia i ii de barcelona) i jaume ii de mallorca. es convert\u00ed en monjo de l'orde del cister i inici\u00e0 aleshores el viatge per ingressar al monestir de santa maria de poblet. les cr\u00f2niques situen la mort de jaume i en algun lloc no determinat proper a val\u00e8ncia de cam\u00ed cap a poblet. per contra, la cr\u00f2nica de ramon muntaner situa la mort del rei a la mateixa resid\u00e8ncia reial de la vila d'alzira, talment com si no hagu\u00e9s arribat a empendre el viatge cap al monestir. la data s\u00ed que \u00e9s coneguda: jaume i va morir el 27 de juliol de 1276, despr\u00e9s d'un regnat de seixanta-tres anys.\n\n\n== pol\u00edtica religiosa ==\ndurant el seu regnat es va introduir la inquisici\u00f3 a la corona d'arag\u00f3 merc\u00e8s a sant ramon de penyafort. amb les conquestes de mallorca i val\u00e8ncia, hi expand\u00ed el cristianisme. don\u00e0 suport a la fundaci\u00f3 de l'orde de la merc\u00e8 en 1235, per part de sant pere nolasc i berenguer ii de palou. com a orde religi\u00f3s militar, el bisbe berenguer de palou va donar la instituci\u00f3 can\u00f2nica als seus membres, mentre que el rei jaume va donar-los la investidura com a cavallers.\nper aquest motiu, rep culte com a beat dins l'orde mercedari, que el considera cofundador. no ha estat beatificat oficialment, per\u00f2 la seva veneraci\u00f3 \u00e9s permesa nom\u00e9s en l'\u00e0mbit mercedari.\n\n\n== pol\u00edtica municipal ==\n\njaume i va crear l'any 1249 l'estructura fonamental del govern municipal de barcelona: un consell de 4 membres, auxiliats per 8 consellers i una assemblea de probi homines -prohoms- tots ells membres de la m\u00e0 major. despr\u00e9s de diverses modificacions, l'any 1265 l'organitzaci\u00f3 municipal va quedar definitivament estructurada: l'autoritat municipal va recaure sobre 3 consellers (conseller en cap, segon i tercer) elegits per un consell de cent jurats.\n\n\n== pol\u00edtica institucional i obra legislativa ==\n\n\n=== el pactisme i les corts ===\nel pactisme \u00e9s la f\u00f3rmula de repartiment del poder que es va comen\u00e7ar a establir entre els monarques de la corona d'arag\u00f3 i els grups m\u00e9s privilegiats. la noblesa i l'esgl\u00e9sia varen ser els primers a exercir el pactisme amb el rei, per\u00f2 des del segle xiii s'hi va afegir les classes emergents ciutadanes, sobretot de barcelona (ciutadans honrats). el pactisme va permetre un equilibri entre l'autoritarisme reial i els interessos econ\u00f2mics de noblesa, clergat i burgesia rica. el pactisme es desenvolupa a les corts catalanes, on estan representats els tres bra\u00e7os i no hi s\u00f3n representats ni camperols ni menestrals. els grups privilegiats van aprofitar els moments en qu\u00e8 el rei necessitava el seu ajut monetari per for\u00e7ar-lo a aprovar acords que refor\u00e7aven els seus privilegis.\n\n\n=== el vidal mayor: primera recopilaci\u00f3 dels furs del regne d'arag\u00f3 ===\nen 1247, el rei jaume i d'arag\u00f3 va convocar corts generals del regne en osca amb la intenci\u00f3 de continuar l'obra legisladora de la corona, compilant en un sol document la legislaci\u00f3 vigent: era el naixement del vidal mayor. el bisbe vidal de canyelles va rebre l'enc\u00e0rrec de redactar aquesta compilaci\u00f3 seguint les deliberacions consensuades en les corts d'osca. la intenci\u00f3 del rei era aplicar aquests furs en tot el regne, incloent-hi el sobrarbe, la ribagor\u00e7a, la vall d'aran i algunes comarques castellonenques en substituci\u00f3 d'anteriors furs particulars, que tenien la seva base en el fur de jaca, i que van ser derogats despr\u00e9s de la compilaci\u00f3 que suposava el vidal mayor. el bisbe vidal de canyelles, conseller reial i expert jurista, va redactar una primera versi\u00f3 en llat\u00ed, que es coneix com a compilatio minor, en la qual es va limitar a ordenar per mat\u00e8ries els preceptes consensuats en les corts d'osca, sistematitzant-los sota t\u00edtols adequats a la manera del digest que marcava la tradici\u00f3 del corpus iuris civilis.\n\n\n=== recopilaci\u00f3 dels usatges de barcelona ===\nels usatges de barcelona (en llat\u00ed usatici barchinonae) van comen\u00e7ar a recollir, a partir del segle xii, textos de diversa proced\u00e8ncia normativa: resolucions de la cort comtal, fragments del dret rom\u00e0 i del dret g\u00f2tic, i c\u00e0nons religiosos. encara que tradicionalment s'atribueix la promulgaci\u00f3 dels usatges a ramon berenguer el vell, sembla que la redacci\u00f3 definitiva es va fer durant el regnat de jaume el conqueridor. davant les disc\u00f2rdies entre els juristes que prenien partit per la llei g\u00f2tica i altres pel dret rom\u00e0, jaume i ho va dirimir a les corts de barcelona (1251) on establ\u00ed la prioritat dels usatges de barcelona, i en defecte d'aquests calia rec\u00f3rrer als costums provats o al seny natural. molts juristes van utilitzar la via del seny per aplicar el dret com\u00fa. pel tractat de perpiny\u00e0, els usatges havien de tenir vig\u00e8ncia al rossell\u00f3 i la cerdanya, malgrat llur separaci\u00f3 de la corona d'arag\u00f3.\n\n\n=== els furs del regne de val\u00e8ncia ===\nels furs de val\u00e8ncia i, per extensi\u00f3, furs del regne de val\u00e8ncia o, simplement, els furs valencians, foren el dret territorial valenci\u00e0 durant m\u00e9s de quatre segles, des del 1261, quan jaume i els va jurar i promulgar, durant la reuni\u00f3 de les corts valencianes el mateix any. els furs s'originen en els costums, s\u00e8rie de normes de la vida comuna i ordenaci\u00f3 de la ciutat de val\u00e8ncia, que es van creant adaptant (per\u00f2 separadament) de les normes aragoneses (furs d'arag\u00f3) i les normes de catalunya (els costums de lleida i els usatges de barcelona). tamb\u00e9 s'incorporen als costums (o almenys no es deroga) un tribunal instaurat pels regnes moros, el tribunal de les aig\u00fces de val\u00e8ncia. el primer costum va ser promulgat per jaume i el 21 de mar\u00e7 de 1238 a x\u00e0tiva, conferint jutges civils i criminals, aix\u00ed com la cambra dels jurats de val\u00e8ncia, a la recent conquistada val\u00e8ncia. aquesta creaci\u00f3 de lleis pr\u00f2pies per a val\u00e8ncia va ser en contra de la noblesa aragonesa que volia estendre els furs d'arag\u00f3 a val\u00e8ncia. \u00e9s el 1251 quan, inspirat pel nom dels furs d'arag\u00f3, es comen\u00e7a a referir als costums com a furs, despr\u00e9s de l'ordre reial de recollir totes les normes que s'havien estat promulgant en els primers anys de la val\u00e8ncia cristiana. aquest any, jaume i ordena que els jutges s'atinguen als furs. el 7 d'abril de 1261, a val\u00e8ncia, jaume i, i reunides per primera vegada les corts valencianes, jura els furs de val\u00e8ncia. a m\u00e9s, l'11 d'abril promulga un privilegi al nou regne, pel qual tots els successors del monarca tamb\u00e9 hauran de signar-los a val\u00e8ncia, en un mes del comen\u00e7ament del seu regnat.\n\n\n== pol\u00edtica econ\u00f2mica ==\n\nl'expansi\u00f3 i supremacia comercial i mar\u00edtima catalana t\u00e9 el seu fonament en el consolat de mar, que va ser l'organisme del dret mar\u00edtim catal\u00e0 i altres zones a la vora del mar de la corona d'arag\u00f3, per tractar les q\u00fcestions mar\u00edtimes i comercials i exercir-hi la jurisdicci\u00f3 penal. la compet\u00e8ncia l'exerceixen dos c\u00f2nsols de mar i un jutge d'apel\u00b7laci\u00f3, amb independ\u00e8ncia del govern establert. aquest consolat de mar evoluciona com a codi jur\u00eddic i t\u00e9 les seves arrels en el tribunal de la carta consular de barcelona (1258), que t\u00e9 la base en els costums mar\u00edtims i de comer\u00e7 tradicionals de barcelona.\nles normes jur\u00eddiques que regulen el dret mar\u00edtim catal\u00e0, seran aplicades primer per tota la mediterr\u00e0nia com a dret mercantil i de navegaci\u00f3, passant m\u00e9s tard a l'atl\u00e0ntic com a dret internacional. el consolat de mar va n\u00e9ixer a l'\u00e8poca del que es coneix com a ius mercatorum. el \"dret dels mercaders\" regulava les relacions entre els comerciants de l'\u00e8poca. aquests comerciants, en una societat b\u00e0sicament feudal, agr\u00e0ria i rural, es trobaven a les ciutats, entre elles barcelona. val a dir que el ius mercatorum representa les arrels de l'actual dret mercantil. va n\u00e9ixer per i per als comerciants, de manera que podem parlar d'un dret corporatiu, at\u00e8s que calia estar inscrit a la corporaci\u00f3 per a poder rebre l'aplicaci\u00f3 d'aquest dret. al mateix temps era d'aplicaci\u00f3 aut\u00f2noma, at\u00e8s que es va crear una jurisdicci\u00f3 pr\u00f2pia que tractava el ius mercatorum.\nuna d'aquestes jurisdiccions \u00e9s el consolat de mar a barcelona. finalment cal dir que les fonts d'aquest dret van ser el costum mercantil, l'\u00fas del comer\u00e7, els estatuts de les corporacions i les resolucions dels tribunals d'aquestes. el seg\u00fcent pas en l'evoluci\u00f3 del dret mercantil es troba a l'edat moderna. l'expansi\u00f3 i supremacia comercial i mar\u00edtima catalana, amb els consolats de mar arreu d'europa, t\u00e9 com a conseq\u00fc\u00e8ncia que el dret mar\u00edtim catal\u00e0 transcendeixi les fronteres pol\u00edtiques a tota la mediterr\u00e0nia i el llevant de l'atl\u00e0ntic.\n\n\n== consellers de jaume i ==\narnau de peralta\nberenguer d'erill\nberenguer de palou ii\nbernat d'olivella\nferrer gra\u00eft\nguillem ii de bearn\nguillem de cardona. intervingu\u00e9 en les lluites del comtat d'urgell.\nguillem de montcada\nguillem de montgr\u00ed\nguillem de mont-rodon\njimeno de foces. jaume i el nomen\u00e0 procurador reial del regne de val\u00e8ncia.\npere d'amer\npere del rei\npere martell, conseller en la promulgaci\u00f3 dels furs de val\u00e8ncia.\nramon de penyafort\n\n\n== testaments ==\n\n\n=== concepci\u00f3 patrimonialista i divisi\u00f3 de regnes ===\npel que fa als diferents testaments, jaume i segu\u00ed una concepci\u00f3 patrimonial de l'estat i repart\u00ed els seus regnes segons el nombre de fills que va anar tenint; aix\u00ed, des d'un fill \u00fanic al primer testament del 1223, a quatre fills al quart testament del 1248, es preocupa que tots siguin reis i tinguin un territori. quan arrib\u00e0 el moment de la seva mort, al rei jaume tan sols li quedaven dos fills vius, l'infant pere i l'infant jaume. aix\u00ed, en darrer testament del 1262, deix\u00e0 al seu segon fill, l'infant pere, (futur pere el gran), el regne d'arag\u00f3, el regne de val\u00e8ncia i catalunya, donant continu\u00eftat a la corona d'arag\u00f3 encara que segregant-ne els territoris insulars, nord-catalans i occitans. d'altra banda, al germ\u00e0 petit, l'infant jaume (futur jaume ii de mallorca, li deix\u00e0 el regne de mallorca, el comtat de rossell\u00f3, el comtat de cerdanya i els territoris que conservava a occit\u00e0nia, el vescomtat de carlat, la baronia d'omelad\u00e8s i la senyoria de montpeller, donant naixement al que s'ha anomenat corona de mallorca.\nles conseq\u00fc\u00e8ncies d'aquesta partici\u00f3 foren que calgu\u00e9, per una banda, la recomanaci\u00f3 al seu fill menor, jaume, que es mantingu\u00e9s unit al germ\u00e0 gran, pere. aquesta recomanaci\u00f3 acab\u00e0 plasmant-se el 1279 en el tractat de perpiny\u00e0, mitjan\u00e7ant el qual el rei de la corona de mallorca s'infeudava i retia vassallatge al seu germ\u00e0 gran, el rei de la corona d'arag\u00f3; i m\u00e9s tard, el 1343, en el jurament per les illes, que annexionava i prohibia de manera definitiva que els territoris que havien format l'extinta corona de mallorca es poguessin separar mai de la corona d'arag\u00f3. i \u00e9s que, de fet, ja en temps de jaume i els seus contemporanis tingueren consci\u00e8ncia dels inconvenients que aquella pol\u00edtica patrimonial creava, tal com ho pales\u00e0 el cronista ramon muntaner en la met\u00e0fora de la mata de jonc.\n\n\n=== comparaci\u00f3 entre els testaments ===\nd'altra banda, l'an\u00e0lisi de les diferents combinacions de regnes que jaume i assign\u00e0 en cada testament mostra la const\u00e0ncia en atribuir al fill gran, l'infant alfons, el regne d'arag\u00f3; a l'infant pere catalunya; i a l'infant jaume el regne de mallorca i montpeller (a excepci\u00f3 del 4t testament on se'l fa rei de val\u00e8ncia). tamb\u00e9 s'hi observa que l'ordre de naixement s'associava amb la import\u00e0ncia del regne atribu\u00eft: els patrimonials, arag\u00f3 i catalunya, pel primog\u00e8nit; en haver-hi dos fills, alfons rebia arag\u00f3 i pere, catalunya, palesant que arag\u00f3 era m\u00e9s important. en haver-hi quatre fills, el tercer rebia el regne de val\u00e8ncia, el tercer en import\u00e0ncia per l'extensi\u00f3. i en haver-n'hi quatre, el petit rebia les terres nord-pirinenques i montpeller.\n\n\n=== el darrer testament: una d\u00e8bil corona de mallorca ===\n\nla principal difer\u00e8ncia entre el segon i el darrer testament, moments en els quals jaume i va tenir nom\u00e9s dos fills, rau en el fet que en el segon, quan l'infant pere era el menor, havia de rebre un bloc format pel regne de val\u00e8ncia, el regne de mallorca i les terres occitanes; per contra, en el darrer testament, tamb\u00e9 amb dos fills, el petit, en aquest cas l'infant jaume, no reb\u00e9 en el seu bloc el regne de val\u00e8ncia, el qual pass\u00e0 al bloc de l'infant pere conjuntament amb el regne d'arag\u00f3 i catalunya. el motiu pogu\u00e9 ser la voluntat del rei jaume i de no crear dos blocs prou grossos perqu\u00e8 es poguessin enfrontar entre si. per\u00f2 la conseq\u00fc\u00e8ncia fou que la corona de mallorca resultava massa d\u00e8bil per valdre's per si mateix enmig de la poderosa corona d'arag\u00f3 i l'encara m\u00e9s poder\u00f3s regne de fran\u00e7a. l'estrat\u00e8gica situaci\u00f3 dels territoris nord-catalans del comtat de rossell\u00f3 i del comtat de cerdanya com a zona interm\u00e8dia entre les dues pot\u00e8ncies feren el regne de fran\u00e7a intent\u00e9s quasi immediatament l'annexi\u00f3 dels territoris nord-catalans mentre que davant d'aquesta amena\u00e7a la corona d'arag\u00f3 reaccion\u00e9s de la mateixa manera i forc\u00e9s la reincorporaci\u00f3 violenta dels territoris de la corona de mallorca. aix\u00ed, quan es produ\u00ed l'ofensiva francesa durant la croada contra la corona d'arag\u00f3, el rei pere \"el gran\" emprengu\u00e9 confiscaci\u00f3 del regne de mallorca. i finalment, el rei pere iv d'arag\u00f3 \"el cerimoni\u00f3s\" conquer\u00ed la corona de mallorca de manera definitiva i reincorpor\u00e0 els seus territoris a la corona d'arag\u00f3.\n\n\n== obra liter\u00e0ria ==\n\nel llibre dels feits o cr\u00f2nica de jaume i \u00e9s la primera de \"les quatre grans cr\u00f2niques\". sembla que la conquesta de mallorca (1229) n'impuls\u00e0 la redacci\u00f3. jaume i mor el 1276, per tant, l'obra degu\u00e9 \u00e9sser quasi acabada poc abans. no obstant aix\u00f2, les c\u00f2pies que en tenim s\u00f3n posteriors (el manuscrit m\u00e9s antic conservat \u00e9s de 1343. la cr\u00f2nica narra, de forma autobiogr\u00e0fica, la vida i les gestes m\u00e9s importants del rei (sobretot les conquestes de mallorca i val\u00e8ncia).\nla hist\u00f2ria comen\u00e7a amb el seu naixement i acaba amb la seva mort (del 1208 al 1276). alg\u00fa proposat per ell en feu el pr\u00f2leg i l'ep\u00edleg: tant per la seva erudici\u00f3 com per la seva perfecci\u00f3 estil\u00edstica aquest pr\u00f2leg degu\u00e9 ser fet per alg\u00fa diferent, de cultura superior, i un cop el rei ja era mort. el conqueridor fou ben expl\u00edcit a l'hora d'expressar la finalitat de les seves \"mem\u00f2ries\": \"e per tal que los h\u00f2mens coneguessen, quan haur\u00edem passada aquesta vida mortal, \u00e7o que n\u00f3s haur\u00edem fet [\u2026] e per dar eximpli a tots los altres h\u00f2mens del m\u00f3n\u2026\".\nla intenci\u00f3 did\u00e0ctica i justificativa, i el sentiment religi\u00f3s i providencialista es reflecteixen al llarg de tota la cr\u00f2nica. el rei, a qui agrada d'apar\u00e8ixer com un heroi d'epopeia, no sempre fa hist\u00f2ria militar i pol\u00edtica, sin\u00f3 que sovint ens mostra els petits fets de la seva vida i els racons m\u00e9s \u00edntims de la seva personalitat. a la cr\u00f2nica es fa \u00fas d'un llenguatge viu i popular (refranys, dites i expressions col\u00b7loquials, utilitzaci\u00f3 de la primera persona del plural, etc.) i de la llengua pr\u00f2pia per part dels personatges (catal\u00e0, castell\u00e0, aragon\u00e8s, \u00e0rab, franc\u00e8s, etc.).\nuna obra atribu\u00efda a jaume i \u00e9s el llibre de saviesa del rey en jacme i d'arag\u00f3.\n\n\n== sepulcre ==\n\nen els primers anys de la seva vida, el rei en jaume express\u00e0 el seu desig d'\u00e9sser enterrat al monestir de sixena juntament amb el seu pare. aix\u00ed figura en el testament que feu el 3 d'abril del 1226. tot i aix\u00ed, ja des del 1216 el rei havia decretat mesures protectores en favor del monestir de poblet, ordenant als batlles reials que castiguessin aquelles persones que molestessin el monestir o produ\u00efssin algun dany en els seus b\u00e9ns. el 1222 prossegu\u00ed legislant en aquest aspecte i orden\u00e0 als batlles que protegissin el monestir com si fos un domini de la corona i per tal que ning\u00fa al\u00b7legu\u00e9s ignor\u00e0ncia dispos\u00e0 que en totes les possessions del monestir hi fossin posats penons reials.\nles donacions del rei jaume al monestir s'iniciaren el 1225, quan durant una visita al monestir promet\u00e9 lliurar 200 morabatins per a les obres del cenobi. el 1232 autoritz\u00e0 el comte nuno san\u00e7 a dotar en les terres conquerides una nova casa de l'orde del cister, donant lloc aix\u00ed al naixement del monestir de santa maria de la real de mallorca. de la mateixa manera, autoritz\u00e0 guillem iv de cervera a fer donaci\u00f3 de les de benifass\u00e0, al nord del regne de val\u00e8ncia, per tal que s'hi establ\u00eds l'orde del cister.\nen el testament que feu l'1 de gener del 1231, ja esment\u00e0 el seu desig de ser enterrat a santa maria de poblet. en el testament del 6 de mar\u00e7 del 1232 tamb\u00e9 s'express\u00e0 d'aquesta manera. el 28 d'agost del 1257 manifest\u00e0 que ja havia escollit sepultura anteriorment i ho confirm\u00e0 davant l'abat del monestir, donant-li facultats per a traslladar les seves despulles d'all\u00ed on fossin fins al monestir. en el testament del 26 d'agost del 1272 renov\u00e0 novament el seu desig d'\u00e9sser enterrat a santa maria de poblet i, finalment, el 20 de juliol del 1276 feu un codicil amb les donacions que feia al monestir i expressant novament la seva intenci\u00f3 d'\u00e9sser enterrat all\u00ed, nomenant executors de la seva voluntat els seus fills i hereus pere el gran i jaume ii de mallorca.\njaume i d'arag\u00f3 va morir el 27 de juliol de 1276 quan viatjava des del regne de val\u00e8ncia cap al monestir de poblet per tal d'ingressar-hi com a monjo. en el seu testament, va lliurar al monestir cinc mil morabatins, la seva cinta d'or, la seva vaixella de plata, pedres precioses i anells, un portapau en forma de creu ornamentat amb pedres precioses i la seva capella orat\u00f2ria personal. a m\u00e9s, va fer-li donaci\u00f3 dels castells i llocs de copons, timor, montfalc\u00f3, veciana, pallerols i sant vicen\u00e7 de val\u00e8ncia, foramurs de la ciutat de val\u00e8ncia.\n\n\n=== sepulcre de jaume el conqueridor ===\nen morir el rei en jaume, les seves despulles foren dipositades a la catedral de val\u00e8ncia, prop de l'altar de santa maria. no fou fins dos anys despr\u00e9s de la seva mort i un cop sufocada la tercera revolta dels sarra\u00efns valencians que el seu fill i hereu, el rei pere el gran, va poder complir els designis testamentaris del seu pare. aix\u00ed, el maig del 1278, amb grans honors i ornaments, el cos del rei jaume fou traslladat al monestir de poblet, on fou soterrat.\nla primera sepultura era simple, formada per una urna de pedra del pa\u00eds amb banda de pendent lleugera. aquesta urna era col\u00b7locada sobre m\u00e8nsules al costat del prebisteri de l'esgl\u00e9sia major de poblet, tot just enfront d'una altra que contenia les despulles del rei alfons el cast. l'epitafi del sepulcre primitiu deia el seg\u00fcent: \n\nposteriorment, a partir del 1359, el rei pere el cerimoni\u00f3s feu construir els panteons reials d'alabastre de beuda sobre dos arcs de pedra entre les dues pilastres del creuer de l'esgl\u00e9sia major de poblet. el projecte escult\u00f2ric fou encarregat al mestre aloi i al mestre jaume cascalls. el 1363 el sepulcre estava acabat, per\u00f2 aleshores el rei pere man\u00e0 la construcci\u00f3 d'un altre arc sepulcral paral\u00b7lel al primer. aix\u00ed mateix man\u00e0 al mestre cascalls que bast\u00eds una sepultura per a jaume i en alabastre i esmaltada de vidre. posteriorment, el 1371, sign\u00e0 un nou contracte amb el mestre cascalls en qu\u00e8 manava fer dues imatges de pedra del rei jaume, una amb el rei coronat i l'altra amb el rei vestit de monjo, de manera que les est\u00e0tues jacents fossin de la mateixa al\u00e7ada que les que havia dissenyat per a ell i la seva muller. a m\u00e9s, hi havien d'anar col\u00b7locats deu senyals reials esmaltats i daurats. el 1380, el rei pere man\u00e0 encara al fuster bernat teixidor la construcci\u00f3 d'uns dossers de fusta que s'instal\u00b7laren per sobre dels sepulcres reials perqu\u00e8 els protegissin de la pols i els donessin m\u00e9s prest\u00e0ncia. un cop acabada l'obra, les despulles del rei jaume i foren dipositades al nou sepulcre.\n\n\n=== saqueig de santa maria de poblet ===\nel 1809, durant la guerra del franc\u00e8s, el monestir de poblet va ser saquejat per l'ex\u00e8rcit napole\u00f2nic. el 1811 fou confiscat, per\u00f2 el 1813, despr\u00e9s de l'expulsi\u00f3 dels francesos del principat de catalunya, els monjos s'hi pogueren reinstal\u00b7lar.\ndurant el trienni liberal (1820-1823), el monestir fou atacat: es van cremar els altars, el cor del segle xvi, l'orgue, les sagristies, l'aixovar sagrat, les imatges i els bancs de fusta; foren saquejats el palau de l'abat copons i les granges dependents del monestir; els panteons reials, en canvi, es van respectar. el monestir es va salvar de la primera desamortitzaci\u00f3, per\u00f2 al final del trienni els b\u00e9ns del monestir foren novament objecte d'atacs.\n\n\n=== destrucci\u00f3 del sepulcre i profanaci\u00f3 de les restes de jaume el conqueridor ===\nel 1835 la comunitat de poblet (llavors de 70 monjos) fou exclaustrada i el monestir qued\u00e0 abandonat i durant molt de temps amb escassa i mal pagada vigil\u00e0ncia. el monestir fou saquejat per colles dels pobles del voltant, saqueig que fou liter\u00e0riament interpretat m\u00e9s tard per \u00e0ngel guimer\u00e0 en un c\u00e8lebre poema. aquesta vegada, els assaltants van buscar els tresors que creien amagats pels monjos al monestir i, finalment, van destruir els panteons reials a la recerca de suposades joies reials, profanant les restes all\u00ed enterrades. s'acarnissaren especialment amb les despulles de jaume el conqueridor (que van ser \"vestides\" amb barretina i trabuc i col\u00b7locades a la porta per fer gu\u00e0rdia), pere el cerimoni\u00f3s, joan el ca\u00e7ador i les esposes d'aquests \u00faltims, que acabaren trossejades i escampades per terra, mentre altres tombes tamb\u00e9 van ser obertes, per\u00f2 les restes no van ser extrets dels sarc\u00f2fags.\n\naix\u00ed quedaren fins que, dos anys m\u00e9s tard (1837), finalment, el govern progressista conced\u00ed un perm\u00eds especial al rector de l'espluga de francol\u00ed, antoni serret, per a recollir les restes escampades dels monarques. ell i els seus col\u00b7laboradors les van embolicar i les van traslladar en carro fins a l'esgl\u00e9sia de l'espluga, on es guardaren juntament amb les d'una vintena m\u00e9s de membres de les dinasties regnants a l'antiga corona d'arag\u00f3.\nel 1841, davant l'espoli i saqueig imparable de poblet, josep criviller i l'esmentat antoni serret van rescatar els cossos que encara descansaven a les tombes, entre els quals els dels reis alfons el cast i el de ferran d'antequera. l'ajuntament de l'espluga de francol\u00ed va decidir col\u00b7locar les restes en caixes; les de jaume el conqueridor foren dipositades en una caixa de fusta de noguera i la resta en set caixes de pi. davant d'aquesta lamentable situaci\u00f3, la ciutat de val\u00e8ncia fou l'\u00fanica en reaccionar i va intentar aconseguir la cust\u00f2dia de les despulles de jaume i d'arag\u00f3 per tal d'oferir-li una sepultura digna. aix\u00f2 esperon\u00e0 les autoritats catalanes, que el 1843 traslladaren les restes de jaume i a la catedral de tarragona.\n\n\n=== les restes de jaume i d'arag\u00f3 a la catedral de tarragona ===\nel 1854, l'ajuntament de tarragona, la comissi\u00f3 de monuments de la prov\u00edncia de tarragona i la junta d'obsequis, complint una ordre reial, feren construir una tomba a la catedral per al rei jaume. aquest sepulcre fou solemnement inaugurat el 7 d'octubre del 1857 i compt\u00e0 amb la pres\u00e8ncia d'un representant de la reina isabel ii d'espanya, que no assist\u00ed a l'acte. posteriorment, l'any 1908, l'arquitecte llu\u00eds dom\u00e8nech i montaner constru\u00ed un nou monument funerari per al rei conqueridor, que en l'actualitat es conserva al pati de l'ajuntament de tarragona.\n\n\n=== reconstrucci\u00f3 del sepulcre i retorn de les restes a santa maria de poblet ===\nel 1930 comen\u00e7\u00e0 la restauraci\u00f3 en ferm amb el patrocini del patronat de poblet, presidit per eduard toda i g\u00fcell, aut\u00e8ntica \u00e0nima de la recuperaci\u00f3 del monestir. el 1935 van tornar a poblet les suposades restes mortals del pr\u00edncep carles de viana. el 1940, despr\u00e9s de llargues negociacions interrompudes per la guerra civil, s'hi va reinstal\u00b7lar una comunitat de monjos cistercencs, els primers des de feia 105 anys, i el mateix 1940 s'iniciaren les obres de reconstrucci\u00f3, encarregant-se a frederic mar\u00e8s la restauraci\u00f3 dels sepulcres reials.\nel 1952 la dictadura del general francisco franco va patrocinar i finan\u00e7ar el retorn de les despulles del rei jaume i al monestir en una operaci\u00f3 dissenyada per treure'n r\u00e8dit pol\u00edtic. finalitzada la restauraci\u00f3 dels sepulcres reials, s'iniciaren els preparatius per la cerim\u00f2nia de retorn, en tres f\u00e8retres i sis armons d'artilleria. entre les restes hi havia les de jaume i molt principalment. el 3 de juny del 1952 un destacament del regiment d'infanteria ebro n\u00fam. 56 va fer vig\u00edlia de les restes a la catedral de tarragona, que restaren sota un gran cadafal cobert amb tela de vellut negre. l'endem\u00e0 es va celebrar una missa de difunts i, finalitzat l'acte, la comitiva sort\u00ed de la catedral. el seguici fou pomp\u00f3s i estava format per una companyia de gastadors amb armes a la funerala, seguida pel destacament d'infanteria i un esquadr\u00f3 d'heralds a cavall, tots ells vestits a la manera dels ex\u00e8rcits de l'antiga corona d'arag\u00f3; seguien la comitiva una representaci\u00f3 de ministres, cardenals, militars, dues cent\u00faries del frente de juventudes de la falange i alguns nobles de l'antiga corona d'arag\u00f3, aix\u00ed com altres personalitats locals. el recorregut, amb els tres f\u00e8retres i els sis armons presidits per jaume i, sort\u00ed de la catedral amb carros mortuoris i arrib\u00e0 fins a l'espluga de francol\u00ed. a partir d'all\u00ed, s'hi afeg\u00ed el mateix general francisco franco i els f\u00e8retres foren portats sobre les espatlles de vuit soldats cadascun, fins a arribar al monestir. les restes del rei jaume anaven cobertes amb el pen\u00f3 de la conquesta i, finalment, el 4 de juny del 1952, foren dipositades a les tombes reials reconstru\u00efdes del monestir de poblet.aquesta operaci\u00f3 propagand\u00edstica de la dictadura militar va atreure l'atenci\u00f3 d'un grup d'estudiants catalanistes encap\u00e7alats per pere figuera; aquests prepararen un intent de segrest de les despulles del rei abans que fossin traslladades al monestir de poblet, amb la intenci\u00f3 de traslladar-les al monestir de sant miquel de cuix\u00e0, situat a la catalunya nord, en territori de l'actual fran\u00e7a, i despr\u00e9s fer-hi una confer\u00e8ncia de premsa denunciant-hi l'intent d'apropiaci\u00f3 de la mem\u00f2ria hist\u00f2rica de la corona d'arag\u00f3 per part del franquisme. tot i aix\u00f2, les discrep\u00e0ncies internes dins del grup per motius religiosos feren que, finalment, l'operaci\u00f3 de segrest fos desestimada.\n\n\n=== la m\u00f2mia de jaume i i l'an\u00e0lisi gen\u00e8tica de les restes reials ===\njoaquim miret i sans va donar a con\u00e8ixer, el 1902, un daguerreotip de l'any 1856, que s'havia fet quan es produ\u00ed el canvi d'empla\u00e7ament dins la catedral de tarragona, en el qual es reprodueix el suposat cap momificat del monarca. segons miret, l'aparent ferida sobre la cella esquerra delataria que es tractava del de jaume i, ferit per un dard de ballesta durant el setge de val\u00e8ncia al mateix lloc.\nuns equips d'experts de la universitat de granada i la universitat aut\u00f2noma de barcelona, sota la direcci\u00f3 de la historiadora mariona ibars, iniciaren, l'any 1996, l'estudi antropol\u00f2gic i gen\u00e8tic de l'adn mitocondrial\nde les restes atribu\u00efdes al pr\u00edncep carles de viana, i que es conserven al monestir de poblet. les conclusions de l'estudi, presentades el 9 de setembre del 2008 al mateix monestir de poblet, han revelat que les restes atribu\u00efdes al pr\u00edncep en realitat no es corresponen amb el personatge, sin\u00f3 que s\u00f3n la composici\u00f3 de tres persones diferents. de l'estudi es despr\u00e8n que la classificaci\u00f3 de les restes atribu\u00efdes als reis pot ser totalment err\u00f2nia, at\u00e8s que quan antoni serret les rescat\u00e0 estaven totalment barrejades.\nla recomposici\u00f3 dels tres cossos es fonament\u00e0 en el coneixement hist\u00f2ric de l'\u00e8poca, donant lloc a una classificaci\u00f3 que sembla que \u00e9s totalment arbitr\u00e0ria. la resta, un total de 28 cranis i 32 f\u00e8murs, fou dipositada en sis arquetes. de fet, al sepulcre del rei jaume i es dipositaren dos cranis, un amb gran traumatisme cranial i l'altre amb una ferida a la cella que podria ser d'un dard. fins ara, per\u00f2, no s'ha fet cap estudi de les restes reials.\ndavant d'aquesta incertesa, el mateix equip demanar\u00e0 estudiar les restes de jaume i. l'abat del monestir, josep alegre i vilas, ha deixat en mans del patronat del monestir de poblet, format pels governs d'arag\u00f3, catalunya, val\u00e8ncia i balears, i el monestir mateix, l'aprovaci\u00f3 definitiva de l'estudi. si finalment se n'obt\u00e9 l'aprovaci\u00f3, caldr\u00e0 trobar un finan\u00e7ador privat, ja que els 60.000 euros per a l'estudi del pr\u00edncep de viana han estat aportats per l'obra social de caixa pened\u00e8s.\n\n\n== iconografia ==\nla imatge del rei ja \u00e9s reprodu\u00efda en nombrosos documents durant la pr\u00f2pia edat mitjana\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== t\u00edtols i successors ==\nel 1214, quan jaume i d'arag\u00f3 fou jurat com a rei a lleida per l'aristocr\u00e0cia militar aragonesa i catalana, ostentava tan sols els t\u00edtols de rei d'arag\u00f3, comte de barcelona i senyor de montpeller. a partir del 1227, despr\u00e9s de la conc\u00f2rdia d'alcal\u00e1 que supos\u00e0 la imposici\u00f3 de la monarquia sobre l'aristocr\u00e0cia, s'iniciaren els 10 anys de les importants conquestes incorporant el comtat d'urgell i conquerint els regnes de mallorca i val\u00e8ncia. la n\u00f2mina de t\u00edtols del rei reflecteix aquesta \u00e8poca d'agressiu expansionisme militar, guanyant-se l'apel\u00b7latiu de jaume \"el conqueridor\":\n\na 14 de juliol del 1226: sig+num jacobi, dei gratia regis aragonum, comitis barchinone et domini montispesulani\na 1 de mar\u00e7 del 1230: signum + jacobi, dei gratia regis aragonum et regni maioricarum, comitis barchinone et domini montispesulani\na 7 de juny del 1234: signum + jacobi, dei gratia regis aragonum et regni maioricarum, comitis barchinone et urgelli et domini montispesulani\na 18 d'octubre del 1238: sig+num jacobi, dei gratia regi aragonum, maioricarum et valencie, comiti barchinone et urgelli et domini montispesullani\n\n\n== notes ==\n\n\n== refer\u00e8ncies ==\n\n\n== bibliografia ==\njaume i d'arag\u00f3: libre dels feyts arxivat 2015-09-24 a wayback machine.\njaume el conqueridor; aguil\u00f3 i fuster (editor), mari\u00e0. jaume i, chronica o comentaris del gloriosissim e invictissim rey en jacme primer rey d'arag\u00f3, de mallorques e de valencia compte de barcelona e de montpesler.  llibreria d'alvar verdaguer, 1873. \njer\u00f3nimo zurita: anales de la corona de arag\u00f3n (ed. 1562-1580) (castell\u00e0)\njaume i d'arag\u00f3: livro dos feitos (en portugu\u00e8s)\nantoni j. quintana, i rosa maria calafat: la perviv\u00e8ncia del rei en jaume; mallorca, (ed. 1992), isbn 84-604-4563-1\ncaterina valriu, i tom\u00e0s vibot: el rei en jaume i, un heroi hist\u00f2ric, un heroi de llegenda; mallorca (ed. 2006).\njaume sobrequ\u00e9s i callic\u00f3: els reis catalans enterrats a poblet; publicacions abadia de poblet (ed. 1983).\ngener gonzalvo i bou: poblet, pante\u00f3 reial; (episodis de la hist\u00f2ria n\u00fam. 328), rafael dalmau editor (ed. 2001).\ncronologia del regnat de jaume i d'arag\u00f3\nferrer navarro, r. conquista y repoblaci\u00f3n del reino de valencia, valencia, 1999. (castell\u00e0)\nbelenguer cebri\u00e0, ernest. jaume i i els valencians del segle xiii.  val\u00e8ncia: eliseu climent, 1984. isbn 8475021042. \nburns, robert ignatius. colonialismo medieval: explotaci\u00f3 postoroada de la val\u00e8ncia isl\u00e0mica.  val\u00e8ncia: tres i quatre, 1987. isbn 8475020372. \nburns, robert ignatius; mira, joan f. (ed.). jaume i a trav\u00e9s de la hist\u00f2ria.  val\u00e8ncia: tres i quatre, 1981. isbn 8475020372. \ncabanes pecourt, mar\u00eda de los desamparados. documentos de jaime i relacionados con arag\u00f3n (pdf).  saragossa: instituci\u00f3n fernando el cat\u00f3lico, 2009. isbn 9788499110332. \nguinot rodr\u00edguez, enric. els fundadors del regne de val\u00e8ncia : repoblament, antropon\u00edmia i llengua a la val\u00e8ncia medieval.  val\u00e8ncia: tres i quatre, 1999. isbn 8475025919. \nhuici miranda, ambrosio (comp.). colecci\u00f3n diplom\u00e1tica de jaime i, el conquistador.  val\u00e8ncia: f. vives mora, 1916-1922. \nlalinde abad\u00eda, jes\u00fas. la corona de arag\u00f3n en el mediterr\u00e1neo medieval: 1229-1479.  saragossa: instituci\u00f3n fernando el cat\u00f3lico, 1979. isbn 840004536x. \nmiret i sans, joaquim, itinerari de jaume i \" el conqueridor \", barcelona, institut d'estudis catalans, 1918 .\nmiret i sans, joaquim. viatges del infant en pere, fill de jaume i : en els anys 1268 y 1269.  barcelona: tip. l'aven\u00e7, 1908. \nsalrach, josep m. hist\u00f2ria dels pa\u00efsos catalans. i: dels or\u00edgens a 1714.  barcelona: edhasa, 1980. isbn 8435002926. \nsantamar\u00eda, \u00e1lvaro. ejecutoria del reino de mallorca.  palma: ajuntament de palma, 1990. isbn 8487159222. \nsarasa (coord.), esteban. la sociedad en arag\u00f3n y catalu\u00f1a en el reinado de jaime i (1213-1276) (pdf).  saragossa: instituci\u00f3n fernando el cat\u00f3lico, 2009. isbn 9788499110271. \nsesma, j.a. la corona d'arag\u00f3n. una aproximaci\u00f3n hist\u00f3rica, zaragoza, 2000. (castell\u00e0)\nsoldevila, f. les quatre grans cr\u00f2niques. jaume i, declot, muntaner i pere iii, barcelona,\nsoldevila, f. historia de catalunya.\nsoldevila, f. vida de jaume i el conqueridor. barcelona, 1958.\nselecta, 1971.\nvida de jaume i el conqueridor, barcelona, aedos, 1958, reed. 1969.\njaume i. pere el gran, barcelona, 1980 (3a edici\u00f3).\ncharles de tourtoulon, jacme ier le conqu\u00e9rant roi d'aragon, montpellier (en deux volumes), 1863-1867.\ntourtoulon, c. don jaime i el conquistador, rey de arag\u00f3n, val\u00e8ncia, 1874 (castell\u00e0)\nvv.aa. \u00abfitxa de la publicaci\u00f3 jaime i y su \u00e9poca a instituci\u00f3n fernando el cat\u00f3lico\u00bb, x congreso de historia de la corona de arag\u00f3n, 3 vols. zaragoza, 1979-1982. (castell\u00e0)\nvilar, p. hist\u00f2ria de catalunya, vol.iii. ed.62.\nvinas, agn\u00e8s et robert, la conqu\u00eate de majorque, perpinya, 2004.\n\n\n== vegeu tamb\u00e9 ==\nhist\u00f2ria de catalunya\n\n\n== enlla\u00e7os externs ==\nv\u00eddeo ajuntament de barcelona: jaume i el conqueridor arxivat 2008-10-10 a wayback machine.\naxiu virtual jaume i - documents d'\u00e8poca medieval relatius a la corona d'arag\u00f3 a la universitat jaume i\nv\u00eddeo jaume i: un rei, una cr\u00f2nica\njaume i a visat"