"die term \u201crugby\u201d verwys hier na rugbyunie of \u201crugby union\u201d soos wat die gebruik in suid-afrika is. vir rugby league, sien gerus daar, en vir die dorp, sien rugby, warwickshire.rugby, soms ook rugbyunie of vyftienrugby genoem, is \u2019n volkontakbal- en spansport, wat in die eerste helfte van die 19de eeu in engeland ontstaan het. dit is genoem na sy ontstaanplek, die rugby-skool in die dorp rugby. dit is saam met rugby league een van twee hoofvariante in die rugbyfamilie. \u2019n wedstryd word uitgespeel tussen twee spanne met 15 spelers elk, wat op \u2019n reghoekige veld probeer om in 80 minute meer punte as hul opponent aan te teken. spelers speel met \u2019n eiervormige bal wat hulle in hulle hande of arms dra en hulle mag die bal slegs agtertoe of sylangs oor die veld na mekaar aangee of dit dan vorentoe skop om in die doelgebied punte aan te teken. die opponerende span poog om die baldraer se vordering te stuit deur hom te duik of fisiek met die liggaam te keer. wanneer die baldraer geduik is, moet hy die bal los en vind daar \u2019n stryd (losgemaal of \u2019n losskrum) plaas om balbesit.\nin 1845 het studente by die rugby-skool die eerste stel re\u00ebls opgestel. ander belangrike ontwikkelinge in die rugbysport se geskiedenis was in 1895 die afkeur van die voetbalvereniging se re\u00ebls en in 1895 die afstigting van rugby league. in die verlede was rugby \u2019n suiwer amateursport, maar in 1995 is al die beperkinge rakende die spelers se betalings opgehef, waardeur die professionele tydperk op die hoogste vlak ingelui is. w\u00eareldrugby (tot in 2014 die internasionale rugbyraad, irr) is in 1886 as die internasionale rugbyvoetbalraad (irvr) gestig en publiseer ook die re\u00ebls van die spel. vanuit engeland het rugby oor \u2019n groot deel van die w\u00eareld versprei. dit word veral op die britse eilande, in frankryk, oseani\u00eb, suid-afrika, argentini\u00eb, noord-amerika en japan gespeel. terwyl die britte di\u00e9 sport veral in die lande van die britse ryk gevestig het, is die vastelandse europa en groot dele van afrika veral deur frankryk be\u00efnvloed. in lande soos engeland, georgi\u00eb, madagaskar, namibi\u00eb, nieu-seeland, papoea-nieu-guinee, suid-afrika en wallis word die een of ander rugbyvariant as \u2019n nasionale sport beskou. in die cookeilande, fidji, nieu-seeland, samoa, tonga en wallis is rugby die hoofsport. in lande van die britse statebond met rugby as \u2019n tradisionele sport vir die wintermaande soos australi\u00eb, engeland, ierland, namibi\u00eb, nieu-seeland, skotland, suid-afrika en wallis, dien krieket as \u2019n tradisionele sport vir die somermaande.\ndie eerste internasionale wedstryd is in 1871 op raeburn place in edinburg tussen skotland en engeland beslis. die rugbyw\u00eareldbekertoernooi, wat in 1987 vir die eerste keer aangebied is, word al om die vier jaar beslis en is van die gewildste sportkompetisies w\u00eareldwyd. die sesnasies-toernooi (noordelike halfrond) en die rugbykampioenskap (suidelike halfrond) is ander bekende internasionale toernooie wat jaarliks beslis word. van die vernaamste nasionale toernooie is die premierskap in engeland, die top 14 in frankryk, die mitre 10-beker in nieu-seeland, die japan rugby league one en die curriebeker in suid-afrika. belangrike transnasionale klubtoernooie sluit in die verenigde rugbykampioenskap met spanne uit ierland, itali\u00eb, skotland, suid-afrika en wallis, asook superrugby in oseani\u00eb. rugbywedstryde is al tydens internasionale sporttoernooie soos die olimpiese somerspele 1900 in parys, die olimpiese somerspele 1908 in londen, die olimpiese somerspele 1920 in antwerpen en die olimpiese somerspele 1924 in parys beslis. sewesrugby is in 1998 by die program van die statebondspele opgeneem en vorm sedertdien deel van di\u00e9 toernooi. sewesrugby behoort ook sedert die olimpiese somerspele 2016 in rio de janeiro tot die olimpiese sportsoorte en is ook tydens die olimpiese somerspele 2020 in tokio aangebied.\n\n\n== spanne en posisies ==\nelke span begin die wedstryd met 15 spelers op die veld en sewe of agt plaasvervangers. \u2019n span bevat agt voor- en sewe agterspelers. vir elke posisie word daar verskillende fisiese en tegniese vaardighede benodig, waarvolgens na rugby soms as \u2019n spel vir alle \u201cliggaamsvorms en -groottes\u201d verwys word.\n\n\n=== voorspelers ===\ndie hoofrol van die voorspelers is om balbesit te wen en vir die span te behou. hulle het \u2019n belangrike rol tydens die duik van opponente en in die losskrum. die spelers op die posisies is meestal groter en kragtiger as al die ander; hulle is by die skrum en die lynstaan betrokke. hulle word dikwels pak genoem, veral in \u2019n skrum.die voorryspelers bestaan uit twee stutte en die haker. die stutte se rol is om die spanmaats in die skrum en die lynstaan te ondersteun en die losskrum met hul krag vorentoe aan te beweeg. die haker vervul \u2019n sleutelposisie in die aanvallende en verdedigende spel; hy herwin die bal in \u2019n skrum en gooi die bal tydens \u2019n lynstaan in. die tweederyspelers bestaan uit twee slotte, die grootste spelers in die span. hulle hoofrol is om tydens \u2019n lynstaan na die bal te spring \u2013 dikwels ondersteun deur die ander voorspelers \u2013 en dan die gegooide bal te vang of dit vir die eie span te wen. hulle het ook \u2019n belangrike taak in die skrum, aangesien hulle by die voorryspelers inskakel en die skrum vorentoe aanstoot.die losvoorspelers bestaan uit twee flanke en die agsteman. die vleuelposisies vorm in die skrum die derde ry en hulle is oor die algemeen die vinnigste voorspelers in die spel. hul hoofrol is om balbesit te wen. die agsteman staan tussen die twee flanke in die agterste ry van die skrum. sy rol is dit om die bal vas te maak, nadat dit deur die voorry agtertoe gegooi is, en tydens die aanvallende fases dien hy as \u2019n skakel tussen die voor- en die agterspelers.\n\n\n=== agterspelers ===\ndie rol van die agterspelers is om moontlikhede vir die aantekening van punte te skep en uit te buit. hulle is oor die algemeen kleiner, vinniger en ratser as die voorspelers. van hulle word ook beter vaardighede wat betref skoppe en die hantering van die bal verwag.die skrumskakel en die losskakel vorm die skakelpaar. die skrumskakel is as \u2019n skakel tussen die voor- en agterspelers dikwels in die middelpunt van die spel. hy vorm meestal die eerste agterlyn en staan agter elke skrum om die bal vir sy span te wen. die losskakel is deurslaggewend vir \u2019n span se wedstrydplan en hy vorm die span se beheersentrum. hy moet beslissend kan optree en oor leierseienskappe beskik. baie spelers op di\u00e9 posisie doen vry- en strafskoppe.die driekwartlyn behels vier spelers. die senters probeer om aanvallende spelers te stuit, terwyl hulle gedurende aanvallende spel hulle op hul spoed en krag staatmaak om die opponent se verdediging te klop. die vleuels staan veral weerskante die agterlyn. hulle is oor die algemeen die spelers wat skuiwe afsluit en drie\u00eb druk. hulle is oor die algemeen die vinnigste spelers in die span en kan derhalwe duikslae ontwyk. die heelagter staan meters agter die agterlyn. hy ontvang enige diep opposisieskoppe en begin teenaanvalle. hy moet oor goeie vangvermo\u00eb en akkurate skopvermo\u00eb beskik.\n\n\n== re\u00ebls van die spel ==\n\n\n=== speelveld ===\ndie speelperk bestaan uit die speelveld, die aan weerskante aansluitende doelgebied en die omringende area. die speelveld en die doelgebied vorm saam die speelgebied. \u2019n tipiese speelgebied is 100 m lank en 70 m breed. afhangende van die spesifieke terrein se vereistes kan die lengte ook net 94 m en die breedte 68 m wees. hierdie buigsaamheid maak dit moontlik om byvoorbeeld sokker- of rugby league-stadions in te span.\ndie speelgebied word deur \u2019n soliede middellyn in twee gedeel, wat loodreg na die kantlyne loop. \u2019n 50 cm-lyn sny die middellyn loodreg en merk die gebied, waarvandaan afgeskop word. die gebied tussen die doelgebied en die middellyn word helftes genoem. buitendien is daar twee soliede lyne loodreg na die kantlyne, wat 22 m van albei doelgebiede weg is en 22-meter-lyne genoem word. aan weerskante van die speelveld is \u2019n gebied, wat deur die kantlyne, die doellyn en die 22-meter-lyn omring word, maar dit nie insluit nie.in albei helftes is bykomende stippellyne met \u2019n lengte van vyf meter, wat elkeen \u2019n spesifieke gebied makeer:\n\n10-meter-lyne: stippellyne tien meter weerskante die middellyn en parallel met di\u00e9 gee die minimumafstand wat \u2019n span teenoor die ander, wat die afskop uitvoer, moet inneem.\n5-meter-lyne: stippellyne wat vyf meter die speelveld inkom en parallel met die middellyn loop. \u2019n skrum mag nie nader as by di\u00e9 lyn na die doelgebied beweeg nie.\n15-meter-lyne: stippellyne 15 meter weerskante die middellyn en parallel met di\u00e9 makeer saam met die 5-meter-lyne die gebied, waar die spelers die lynstaan moet vorm.\nbuitendien word die gebied tussen die twee loodregte 5-meter-lyne (d.w.s. vyf meter van albei kantlyne en vyf meter van albei doellyne) skrumsone genoem. as \u2019n strafbare handeling buite die gebied plaasvind en die ander span wil skrum, verskuif die skeidsregter die skrum na die gebied.anders as in sokker, waar advertensies op die speelveld streng verbode is, word borgkentekens op die grasoppervlak toegelaat. klubs, professionele ligas en toernooie gebruik di\u00e9 moontlikheid as \u2019n bykomende bron van inkomste, veral tydens televisie-uitsendings. om die oppervlak te spaar, verfkoste te besnoei en om verfvlekke op die spelers se truie en vel te voorkom word die toegevoegde werklikheid-tegnologie al hoe meer pleks van die verf van die oppervlak ingespan.\n\n\n=== doelgebied en omringende area ===\ndie doelgebiede is agter die doellyne en stem ooreen met die doelgebied in amerikaanse voetbal. hulle moet tussen 6 en 22 m diep wees en oor die speelveld se hele breedte strek. \u2019n bal wat deur \u2019n aanvallende speler in die gebied onder beheer gedruk word, word as \u2019n drie drie erken, tensy voor die proses \u2019n re\u00ebl oortree is of die speler die kantlyn geraak het, terwyl hy in balbesit was.die omringende area, wat die speelveld en die doelgebied omring, is die uit. wanneer die bal of \u2019n speler die kantlyn raak, word aan die opponent op die punt van die kantlyn, waar hy uit is, \u2019n lynstaan toegeken. \u2019n uitsondering is, as die bal nie van die speeloppervlak gehop het nie, voordat dit uit is. in di\u00e9 geval vind ook \u2019n lynstaan plaas, maar parallel met die skopplek. die omringende area moet ten minste vyf meter van die speelgebied af vry wees van struikelblokke en swaar, soliede voorwerpe wat \u2019n gevaar vir spelers kan inhou.in die omringende area is daar 14 vlagpale, elkeen met \u2019n minimumhoogte van 1,2 m. vlagpale is by elke snypunt van sekere lyne of makeer ander bepaalde afstande. die doelpale (soms met \u2019n vlaggie bo-op) staan op \u2019n geveerde of andersins sagte basis en is met \u2019n skuimkussing gepolster.\n\n\n=== doelpale ===\ndie doelpale is h-vormig en in die middel van die doellyne weerskante die speelveld. dit bestaan uit twee vertikale pale, di\u00e9 is gemaak van staal of \u2019n ander metaal, soms ook hout of plastiek, 5,6 m uitmekaar en word deur \u2019n dwarsbalk drie meter bo die grond verbind. die pale het \u2019n minimumhoogte van 3,4 m (hoewel baie ho\u00ebr pale algemeen is). die pale se onderkant is meestal van pasgemaakte stoffering voorsien om spelers teen beserings te beskerm wanneer hulle in aanraking kom met die pale.\n\n\n=== aanteken van punte ===\npunte kan aangeteken word deur \u2019n drie, \u2019n daaropvolgende doelskop, \u2019n strafskop of \u2019n skepdoel. die daarby aangetekende aantal punte is oor die dekades heen herhaaldelik aangepas, mees onlangs in 1992. in di\u00e9 proses het die belangrikheid van drie\u00eb teenoor die ander moontlikhede vir die aanteken van punte steeds toegeneem.\u2019n drie word gedruk wanneer die bal in die opponent se doelgebied (op of agter die doellyn) se grond gedruk word. die uitvoerende speler moet die bal in sy hande hou, wanneer hy dit onder beheer op die grond druk (een hand is voldoende). om die bal op die grond te gooi is egter nie genoeg nie en word nie erken nie. as die skeidsregter meen dat vuilspel deur die opponent \u2019n waarskynlike drie verhinder het, mag hy aan die aanvallende span \u2019n strafdrie toeken. deur \u2019n suksesvol gedrukte drie word vyf punte aangeteken. wanneer \u2019n speler die bal in sy span se doelgebied druk word dit \u201cdoodgedruk\u201d (geneutraliseer) en die opponent kry geen punte nie. trouens is daar geen \u201ceie doel\u201d nie.n\u00e1 die suksesvolle druk van \u2019n drie mag vir \u2019n doelskop van nog twee punte gemik word. hiervoor moet die bal oor die dwarsbalk tussen die twee pale geskop word. die doelskop word van binne die speelveld op \u2019n lyn deur die plek waar die drie aangeteken is, parallel met die kantlyne geneem. vir die skop word die bal op die grond gestel. die skopper het vir die uitvoering van die skop 90 sekondes tyd. vir \u2019n skepdoel tussen die pale in oop speel word drie punte toegeken. ten slote kan die skeidsregter n\u00e1 \u2019n oortreding aan die opponent \u2019n strafskop toeken. die span wat skop mag die bal \u00f3f na die omringende area skop vir \u2019n gebiedsvoordeel \u00f3f poog om met \u2019n geplaaste skop drie punte aan te teken. indien die bal geskop sal word, word dit effens skuins op \u2019n skopring gestel om dit te stabiliseer.\n\n\n=== die spel ===\nwedstryde word in twee helftes van 40 minute elk verdeel, met \u2019n rustyd van 15 minute tussenin. n\u00e1 die rustyd verander die spanne van kante. onderbrekings vir die versorging van spelerbeserings of \u2019n dissiplin\u00eare optrede deur die skeidsregter tel nie as speeltyd nie, waarvolgens die tydsverloop oor die algemeen meer as 80 minute is. die skeidsregter hou die tyd, maar hy word veral by die meeste professionele toernooie deur \u2019n amptelike tydhouer ondersteun. as die tyd uitloop terwyl die bal nog in spel is, sal die spel voortgaan totdat die bal \u201cdood\u201d is (d.w.s. \u2019n situasie ontstaan waar \u2019n fase andersins herskeduleer sou word). hieronder tel die aantekening van punte, \u2019n oortreding of die doodskop van die bal. eers daarna blas die skeidsregter die eindfluitjie en be\u00ebindig die halftyd of die wedstryd. as hy \u2019n straf- of vryskop toeken word die spel voortgesit.aan die begin van die wedstryd gooi die spankapteins en die skeidsregter \u2019n munt om te bepaal watter span die wedstryd afskop. die wedstryd begin met \u2019n skepskop, waarna die spelers die bal in die opponent se gebied naloop, terwyl die ander span poog om die bal te wen en aan te speel. vir \u2019n skepskop moet die bal voor die skop met die voet van die grond hop. as die bal nie die 10-meter-lyn bereik nie het die opponent twee moontlikhede: \u2019n verdere afskop of \u2019n skrum in die middel van die middellyn. gedurende uitklopfases van sekere toernooie is daar twee periodes van ekstra tyd vir tien minute elk (met \u2019n rustyd van vyf minute tussenin), as daar na tagtig minute van gewone spel \u2019n gelykopuitslag is. as daar dan steeds geen wenner is nie word daar vir tien minute gespeel in \u2019n uitklopformaat, waar die eerste span wat daarin slaag om punte aan te teken wen. as daar steeds nie \u2019n wenner is na 120 minute nie word die wenner bepaal deur \u2019n stelskopkompetisie.\n\n\n=== aangee en skop ===\ndie bal mag net sywaarts of agtertoe aangegee word, maar nie vorentoe nie. die bal mag op drie maniere vorentoe beweeg word: deur dit te skop, deur \u2019n speler wat met die bal in die hand hardloop of in \u2019n skrum of losgemaal. net die baldraer mag geduik of met die liggaam gekeer word. indien \u2019n speler die bal aanslaan, word die wedstryd op die plek met \u2019n skrum voortgesit. dit is ook die geval, as die aanslaan nie doelbewus gebeur het nie, byvoorbeeld as die bal die liggaam tref.elke speler mag die bal vorentoe skop vir \u2019n gebiedsvoordeel. as \u2019n speler \u00earens in die speelveld die bal indirek doodskop, nadat dit van die speeloppervlak gehop het, vorm die lynstaan by die plek waar die bal uit is. as die speler die bal binne sy eie 22-meter-lyn direk doodskop (sonder dat dit gehop het), het die opponent die lynstaan by die plek, waar die bal uit is. as die bal van \u2019n speler buite sy eie 22-meter-lyn direk doodgeskop word, vorm die lynstaan by die plek, waarvandaan die speler geskop het.\n\n\n=== die bal onderskep ===\ndie verdedigende span beoog om die baldraer te stuit, deur hom grond toe te bring (met \u2019n duikslag, dikwels gevolg deur \u2019n losskrum) of om vir die bal te kompeteer, terwyl die baldraer op sy voete is. dit word \u2019n afbreek genoem en hiervoor is sekere re\u00ebls van toepassing.\n\u2019n speler mag \u2019n baldraende opponent duik, deur hom vas te hou, terwyl hy hom grond toe bring. die duiker mag nie bo die skouers duik nie (die nek en kop is buite die re\u00ebls), en die duiker moet \u2019n poging aanwend om sy arms om die speler te vou om sy duikslag te voltooi. dit is onwettig om \u2019n speler met die voet of \u2019n been te pootjie, maar hande mag ingespan word (in die algemene taal na verwys as \u2019n skapie). \u2019n speler wat die bal dra, mag nie deur \u2019n verdediger met \u2019n boorvat grond toe gebring word nie, met ander woorde, jy mag nie jou opponent gevaarlik omdop grond toe nie. \u2019n speler wat grond toe is mag die bal nie vashou nie en hy moet dit vrygee, daarmee dit deur \u2019n ander speler van sy spanmaat opgetel kan word. \u2019n losgemaal vorm as \u2019n opponent \u2019n baldraer vashou, maar die baldraer op sy voete bly staan. sodra minstens een speler van elke span saambind, word dit \u2019n losgemaal genoem. \u2019n losskrum is soortgelyk aan die losgemaal, maar in di\u00e9 geval is die bal grond toe gebring en minstens drie aanvallende spelers het op die grond gebind om die bal te verower. tussen die eie 22-meter-lyn en die doellyn mag \u2019n speler, wat \u2019n skop deur die opponent skoonvang, sonder dat dit n\u00e1 die skop die grond geraak het, \u2019n vryskop vir sy eie span opeis deur \u201cmerk!\u201d te roep.\n\n\n=== vastespel ===\nverskeie vorme van vastespel vind plaas, hoofsaaklik:\n\n\n==== afskoppe ====\naan die begin van die twee wedstrydhelftes skop een span die bal af. daar word met die gooi van \u2019n muntstuk bepaal wie eerste gaan afskop. die afskop vind plaas wanneer \u2019n speler van die een span \u2019n skepskop vanaf die middellyn neem. die re\u00ebls bepaal dat die bal ten minste tien meter ver moet trek voordat dit die grond raak. \u2019n algemene taktiek van die span wat afskop is om die bal so hoog as moontlik te skop en dit n\u00e9t oor die tien-meter stippellyn te laat val. dit gee dan vir die skoppende span \u2019n kans om vir die bal te kompeteer of om dit te vang voordat die verdedigers dit kan vang. \u2019n alternatiewe strategie is dikwels om die bal diep in die opponente se gebied in te skop, om sodoende soveel moontlik gebiedsvoordeel te verkry.\n\u2019n kwartlynafskop kan ook plaasvind. dit word toegeken wanneer die aanvallende span die bal die doelgebied inskop en die verdedigende span die bal dooddruk. indien die bal deur die aanvallers oor die doellyn geskop word en dit hou aan rol tot oor die doodlyn, het die verdedigende span die keuse van \u2019n kwartlynafskop of \u2019n skrum op die plek vanwaar die aanvallende span die bal geskop het. die kwartlynafskop mag vanaf enige punt op (of agter) die kwartlyn waargeneem word.\nnota: in rugby, anders as sokker, word die wit kantlyne op die speelveld geag as buite spel te wees. as \u2019n speler dus op die lyn staan of daaraan raak sonder om daarbuite te trap word daar steeds bepaal dat hy uitgetrap het.\n\n\n==== duik ====\n\u2019n speler mag \u2019n opponent duik wat die bal dra deur hom vas te hou terwyl hy hom grond toe dwing. as \u2019n baldraer deur \u2019n opponent vasgehou word maar steeds voorwaartse momentum het, mag hy vorentoe oor die doellyn gly om \u2019n drie aan te teken. as \u2019n speler se knie of die bal die grond raak is dit genoeg om die speler as geduik te ag. \u2019n geduikte speler moet die bal los en die speler wat die duikslag uitgevoer het moet hom ook uitlos en wegbeweeg om sodoende die bal beskikbaar te stel sodat \u2019n losskrum kan plaasvind. indien \u2019n baldraer vasgehou word maar nie op die grond vasgehou word nie, word dit nie as \u2019n duikslag beskou nie en word daar normaalweg \u2019n losgemaal gevorm.\nspelers sal dikwels doelbewus grond toe gaan eerder as om toe te laat dat daar \u2019n losgemaal vorm om voordeel te trek uit die re\u00ebls wat losskrums en losgemale beheer. wanneer \u2019n speler grond toe gegaan het en daar ten minste twee ander spelers is, wat oor die bal stoot (gewoonlik deur aanmekaar by die skouers te bind in \u2019n poging om die bal te wen) word dit as \u2019n losskrum geag. geen speler mag verby die agterste voet van hul spanlede beweeg tensy hulle aan die losskrum gebind is nie. as \u2019n speler dit doen en aan die spel deelneem deur byvoorbeeld aan die bal te raak, word hy as onkant geag. die losskrum word gewoonlik be\u00ebindig wanneer \u2019n speler in die losskrum \u2019n houvas op die bal kan kry om selfs daarmee te hardloop of dit uit te gee (of as die skrumskakel dit onder die voete van die agterste spelers in die losskrum kan optel). die span wat nie balbesit het nie word toegelaat om aktief mee te ding in \u2019n losgemaal om balbesit deur dit uit die baldraer se hande uit te ruk. dit is daarom gewoonlik makliker om balbesit in \u2019n losskrum te behou (waar die opponente nie aan die bal mag raak nie) as in \u2019n losgemaal. \u2019n losskrum laat \u2019n span ook gewoonlik toe om die bal vinniger te wen en dan weer daarmee te beweeg en sodoende weer \u2019n volgende aanval te loods voordat hulle tyd het om te herorganiseer.\ndaar is \u2019n aantal re\u00ebls wat bepaal hoe \u2019n duikslag uitgevoer mag word, die mees noemenswaardige daarvan is dat \u2019n speler nie toegelaat word om iemand bo die skouers vas te vat nie (die nek en kop is buite die re\u00ebls) en verder moet die duiker \u2019n poging aanwend om sy arms om die speler te vou om sy duikslag te voltooi. dit is onwettig om \u2019n speler met die voet of \u2019n been te pootjie, maar hande mag ingespan word (in die algemene taal na verwys as \u2019n skapie). \u2019n speler wat die bal dra, mag nie deur \u2019n verdediger met \u2019n boorvat grond toe gebring word nie, met ander woorde, jy mag nie jou opponent gevaarlik omdop grond toe nie.\n\n\n==== losskrum ====\n\u2019n losskrum is \u2019n stryd om balbesit. wanneer \u2019n speler geduik word, moet hy asook die duiker die bal laat gaan en poog om uit die pad te beweeg. die eerste speler(s) wat by die los bal aankom van watter span ook al mag dan die bal optel; sodra daar egter meer as een speler aanmekaar gebind het met die bal by hul voete word dit beskou as \u2019n losskrum en mag ander spelers slegs aan die spel deelneem as hulle dit vanuit hul eie gebied doen. in \u2019n losskrum mag geen speler sy hande gebruik om die bal te wen nie, maar moet elke span probeer om die ander span terug te stoot en die bal met hulle voete na hulle kant toe terug te hak waar dit dan deur die skrumskakel of agterste speler in die losskrum (mag nie meer gebind wees nie) opgetel kan word. spelers in \u2019n losskrum mag nie doelbewus gaan l\u00ea nie. indien die bal vassteek in die losskrum ken die skeidsregter die vaste skrum toe aan die span wat vorentoe beweeg het.die meeste oortredings kom normaalweg in die losskrums voor. spelers probeer dikwels die terugwen van die bal deur die opponente te vertraag of om dit vinniger vir hulself te wen deur onwettiglik van hulle hande gebruik te maak, op die bal te l\u00ea, of deur doelbewus te gaan l\u00ea. sulke oortredings word dan deur die toekenning van \u2019n strafskop aan die ander span gestraf.as die aanvallende span op \u2019n wettige wyse balbesit sou verloor hetsy deurdat die aanvallende speler die bal laat val het of deur die toedoen van \u2019n verdedigende speler wat die bal by hom afneem dan word daar ges\u00ea dat die balbesit \u201comgekeer\u201d is. n\u00e1 die omgekeerde balbesit hou die spel weer aan behalwe dat die aanvaller/verdediger rolle van die spanne nou verander het.\n\n\n==== losgemaal ====\n\u2019n losgemaal vorm as die baldraer vasgehou word en \u2019n speler van beide kante aan hom bind. die opponent probeer om die bal by hom weg te raap en sy medespeler sal probeer om hom vorentoe te stoot. wanneer \u2019n losskrum eers gevorm het mag ander spelers ook aansluit by die losgemaal maar moet hulle, net soos in die geval van \u2019n losskrum, dit vanaf hulle eie kant doen. as die losgemaal ophou om vorentoe te beweeg, ken die skeidsregter \u2019n skrum toe aan die span wat nie in balbesit was toe die losgemaal begin het. \u2019n taktiek wat dikwels hier gebruik word om gebiedsvoordeel te verkry sonder om balbesit te verloor deurdat die losgemaal tot stilstand gedwing word, is om die bal in die losgemaal agtertoe aan te gee tot in die hande van \u2019n speler agter in die losgemaal, hy sal dan om die kant van die losgemaal rol om \u2019n nuwe losgemaal aan die gang te sit. dit is teen die re\u00ebls (om veiligheidsredes) om die losgemaal af te trek grond toe. skeidsregters is bewus daarvan dat baie spanne sal probeer om \u2019n losgemaal te stop deur dit doelbewus te laat val en hulle hou daarom die beweging met valko\u00eb dop.\n\n\n==== lynstaan ====\nwanneer die bal uit is ken die skeidsregter \u2019n lynstaan teen die span aan, wat die bal laaste geraak het. die voorspelers van elke span staan dan in twee lyne \u2019n meter uitmekaar, 5 tot 15 meter vanaf die kantlyn. die bal word van die kantlyn in die lynstaan tussen die voorspelers wat opgery het ingegooi deur \u2019n speler van die span wat die span nie uit gespeel het nie. as die bal vanaf \u2019n strafskop uit is, word die ingooi aan die span wat geskop het toegeken, indien nie, word die ingooi aan die ander span toegeken.albei spanne poog om die bal te herwin en die spelers mag spelers \u2019n spanmaat lig of ondersteun. \u2019n springer kan eers geduik word as hy weer veilig geland het. hierby is net kontak van skouer tot skouer wettig; \u2019n opsetlike oortreding word as \u2019n gevaarlike spel beskou en gestraf met \u2019n strafskop.\n\n\n==== skrum ====\n\u2019n skrum is \u2019n manier om die spel na \u2019n kleiner oortreding veilig en billik voort te sit. skeidsregters ken gewoonlik skrums toe vir aanslane, waar \u2019n speler die bal vorentoe laat val het, of vir oortredings wat nie doelbewus gepleeg word nie, wanneer \u2019n speler die bal in sy eie doelgebied dooddruk, wanneer \u2019n speler speelkant (aan- of onkant) is of die bal in \u2019n losskrum of losgemaal gevang word en daar geen realistiese kans is om dit te herwin nie. as \u2019n strafskop toegeken word vir \u2019n ernstiger oortreding, kan die span waaraan dit toegeken is, kies om eerder die skrum as die strafskop te neem. dit word dan gewoonlik gedoen wanneer die aanvallende span naby die opponent se doellyn is en wil probeer om die opponent se voorspelers almal op een punt bymekaar te trek om hulle agterlyn meer spasie te gee of as hulle glo dat hulle, hul opponent oor die doellyn kan stoot om sodoende \u2019n \u201coorstootdrie\u201d aan te teken.\u2019n skrum word gevorm deur die agt voorspelers van elke span wat hurk en in drie lyne opry, voordat hulle by die opponent inskakel. die voorry bestaan uit twee stutte weerskante die haker. die tweede ry bestaan uit elk twee slotte en twee flanke. die agsteman vorm die agterry. na hierdie opstelling word as \u2019n 3-4-1-formasie verwys.sodra die skrum gevorm het, gooi die skrumskakel van die nieoortredende span die bal in die spasie tussen die twee voorrye in, die sogenaamde \u201ctonnel\u201d. die twee hakers kompeteer dan om die bal deur die bal met die voete agterna te haak, terwyl albei spanne poog om die opponent agterna te stoot om die bal te wen. die span wat die bal verower kan die bal \u00f3f onder hul voete hou en die opponent vir meer gebiedsvoordeel verder stoot \u00f3f die bal na die agterry beweeg, waar dit deur die agsteman of die skrumskakel opgetel word.\n\n\n=== wedstrydbeamptes en oortredings ===\ndaar is drie wedstrydbeamptes, die skeidsregter op die speelgebied en twee assistente of grensregters weerskante die veld. laasgenoemde is veral verantwoordelik om aan te dui wanneer die bal of die spel in die grens of doelgrens beweeg, en die sukses al dan nie van skoppe na die pale. hulle rol is uitgebrei en hulle ondersteun die skeidsregter op verskeie terreine, byvoorbeeld by die rapportering van vuilspel en speelkant van spelers. van die spelers word verwag dat hulle die skeidsregter se beslissings respekteer. onbeskoftheid, weerspreking en pakvorming, soos dit in ander sportsoorte gebeur, word afgekeur en konsekwent gestraf, met die laaste middel die uitsluiting van spelers. slegs die spankaptein mag die skeidsregter toespreek; die skeidsregter kan die aard van die oortreding aan hom verduidelik, maar hy is nie verplig nie. die skeidsregter let veral op die korrekte uitvoering van die skrum en die losgemaal en hy gee die spelers toepaslike instruksies. gedurende wedstryde by ho\u00ebvlakkompetisies word dikwels \u2019n bykomende televisiewedstrydbeampte (tmo of videoskeidsregter) ingespan, wat draadloos met die skeidsregter kan kommunikeer. hy kan die skeidsregter in die besluitnemingsproses oor omstrede gebeurtenisse ondersteun of vuilspel rapporteer. die skeidsregters en assistente het \u2019n gevestigde stel handseine om hul besluitnemings aan te dui.algemene oortredings sluit in \u2019n duik bo die skouer, die ineenstorting van \u2019n skrum, \u2019n losskrum of losgemaal, om die bal nie te los nie nadat die speler grond toe geneem is, of speelkant van \u2019n speler. die nieoortredende span het verskeie opsies as aan hulle \u2019n strafskop toegeken word: \u2019n kort afskop deur die bal uit \u2019n kort afstand uit die hand te skop sodat die skopper die bal weer kan vat en hardloop; \u2019n afskop deur die bal uit \u2019n langer afstand uit die hand te skop vir \u2019n lynstaan; \u2019n geplaaste skop deur \u2019n doel aan te teken; of \u2019n skrum. n\u00e1 herhaalde oortredings kan \u2019n speler vir die oorblywende wedstryd geskors (\u2019n rooi kaart) of vir tien minute van die veld gesit word (\u2019n geel kaart).soms word oortredings gedurende die wedstryd deur die skeidsregter, sy assistente of die televisiewedstrydbeampte nie raakgesien nie. spelers kan dan in die nadraai deur \u2019n onafhanklike, deur die organiseerder aangewese kommissaris aanspreeklik gehou en gestraf word \u2013 tot skorsings vir sekere weke.\n\n\n=== plaasvervangers ===\ngedurende \u2019n wedstryd kan spelers weens beserings of om taktiese redes vervang word. \u2019n vervangde speler mag slegs by die wedstryd heraansluit as hy tydelik vervang is om \u2019n bloeding te stop. \u2019n vervangde speler mag tydelik terugkeer om \u2019n speler met \u2019n bloed- of kopbesering te vervang, of permanent as hy \u2019n voorryspeler vervang. vir internasionale wedstryde mag agt plaasvervangers genomineer word; vir ander wedstryde besluit die wedstrydorganiseerder hoeveel plaasvervangers genomineer mag word (tot \u2019n maksimum van agt). hiervan moet drie behoorlik afgerig wees en oor die nodige ervaring beskik om die drie voorryposisies te beklee.\n\n\n== toerusting ==\ndie basiese toerusting bestaan uit bal, trui, kortbroeke, sokkies en stewels. die rugbybal het die vorm van \u2019n prolate sfero\u00efde. oorspronklik is dit vervaardig uit \u2019n opgestopte varkblaas, wat met vier leerpanele van dieselfde vorm toegedraai en aanmekaargewerk is. moderne balle bestaan uit \u2019n opblaasbare rubber- of poli\u00ebsterblaas, terwyl die oppervlak teen einde van \u2019n beter hantering  oor klein knoppe beskik. vir die gebruik op \u2019n professionele vlak is sekere parameters van toepassing: die balle weeg van tussen 410 tot 460 gram, is 280 tot 300 mm lank en het \u2019n omtrek van 740 tot 770 mm by die hoofas. kleiner balle mag vir wedstryde tussen jonger spelers gebruik word.truie is vervaardig uit sintetiese vesels soos poli\u00ebster, het kort moue en is oor die algemeen kraagloos om \u2019n potensi\u00eble aanvaller minder aanvalsoppervlak te bied (hoewel sulke optrede gedurende spel buite die re\u00ebls is). tot die draai van die millennium is tradisionele rugbytruie vervaardig uit katoen en het \u2019n kraag gehad soortgelyk aan \u2019n polohemp (maar meestal stywer). \u2019n patroon wat gereeld gebruik word is \u2019n reeks horisontale strepe afwisselend in kleur. kortbroeke mag nie opgestop wees nie; enige items wat gespes, knippies, ringe, skarniere, ritssluiters, skroewe, boute of onbuigsame materiaal of uitsteeksels bevat word ook nie toegelaat nie.rugbystewels het tradisioneel ver bo die enkel afgesluit. oor die jare heen het di\u00e9 soort stewels skaars geword, hoewel baie spelers steeds halfho\u00eb stewels dra, wat net bokant die enkel afsluit. \u2019n bykomende enkelondersteuning word as gepas beskou, veral gegewe die stres van aanvallende spel en die baie liggaamskontak. moderne stewels gemaak met klampe van rubber of aluminium is baie soortgelyk aan sokkerskoene; hulle is effens bre\u00ebr en het effens ho\u00ebr hakskoene. hul laer snit bied minder enkelondersteuning, maar maksimale buigsaamheid by minimumgewig.beskermende toerusting is opsioneel en streng gereguleer. die algemeenste is die mondskerm wat deur byna al die spelers gedra word en in sommige lande selfs verpligtend is. dun kappies word ook toegelaat (om blomkoolore te voorkom), dun en buigsame skouerkussings onder die trui en skerms vir die skeenbeen wat onder die sokkies gedra word. verbande, wonddekkings of dun pleisters mag gedra word om beseerde dele te ondersteun of te beskerm; sommige spelers dra verbande om hul koppe ter beskerming van hul ore in \u2019n skrum. vroue mag ook \u2019n dun borsskut onder hul trui dra. sommige soorte vingerlose handskoene word toegelaat as \u2019n gryphulp. dit is die verantwoordelikheid van die wedstrydbeamptes om klere en toerusting voor die wedstryd na te gaan om te verseker dat dit aan die re\u00ebls voldoen.gedurende afrigting word sekere gespesialiseerde voorwerpe ingespan. \u2019n duiksak is \u2019n langwerpige opgestopte rubbersak waarmee \u2019n speler duike kan oefen sonder dat \u2019n tweede speler betrokke is. hierdie sakke staan op die grond en word deur \u2019n ander persoon gelig, sodat die speler \u2019n volledige duik kan uitvoer. \u2019n variant hiervan is die rukskild vir die oefen van die losskrum. die afrigter of \u2019n spanmaat hou dit in die hand en die speler kan sodoende op \u2019n veilige manier die persoon wat die skild hou stoot. aan \u2019n skrummasjien kan \u2019n aantal spelers gelyktydig skrums oefen. hierdie masjien is \u2019n swaar opgestopte toestel op wiele wat \u2019n konstante teendruk genereer.\n\n\n== beserings ==\nrugby word beskou as \u2019n fisies kwaai sportsoort wat dikwels tot beserings lei. volgens \u2019n opname deur die australiese sportdokters se beheerliggaam is sowat meer as die aangemelde beserings minimaal of lig, waardeur die spelers nie \u2019n wedstryd misloop nie. die liggaamsdele wat die meeste geraak word is skouers (18% van al die beserings), knie\u00eb (13%), heupe (12%) en enkels (12%). verstuitings en spannings vorm sowat 58% van alle beserings, met oormatige inspanning en oorbelasting wat ook dikwels voorkom. die algemeenste oorsaak van beserings is duikslae, maar dit is ook die belangrikste skuif. volgens statistieke doen die speler wat in balbesit is in vergelyking met die aanvallende speler twee keer meer beserings op.beserings aan die kruisbande veroorsaak van die langste hersteltye, aangesien \u2019n terapie oor maande streek. dit word nie net deur kontak met \u2019n opponent veroorsaak nie, maar ook deur \u2019n kronkeling van die knie. om sulke beserings te voorkom is \u2019n liggaamlike fiksheid noodsaaklik. bloedings kom as gevolg van die baie stote re\u00eblmatig voor. \u2019n speler met \u2019n bloeding moet van die speelveld verwyder en met \u2019n verband behandel word. die span mag hom hiervoor maksimaal 15 minute vervang.traumatiese breinbeserings geniet \u2019n besondere aandag. in 2012 het die w\u00eareldbeheerliggaam \u2019n \u201ctraumatiese breinbeseringprotokol\u201d ingestel, wat sekere maatre\u00ebls insluit, waarmee die risiko van kopbeserings n\u00e1 \u2019n impak verminder sal word. dit sluit in voorseisoentoetse om \u2019n verwysingsbalans van kwesbaarheid in te win. daarbenewens word tydens die wedstryd sekere maatre\u00ebls ingespan, waartydens die speler van die speelveld geneem word en saam die dokter \u2019n stel vra invul. buitendien moet die speler n\u00e1 herhaaldelike breinbeserings \u2019n neuroloog sal besoek, voordat hy weer mag speel.\n\n\n== beheerliggame ==\ndie internasionale beheerliggaam vir rugby en daaruit afgeleide variante is w\u00eareldrugby met sy hoofkantoor in dublin. dit is in 1886 as internasionale rugbyraad (irr) gestig en bevat 120 nasionale beheerliggame as lede, van wie 102 volle lede en 18 geassosieerde unies. w\u00eareldrugby is verantwoordelik vir die opstel en verandering van die re\u00ebls en die organisering van die belangrikste internasionale toernooie. van die belangrikste toernooie sluit in die rugbyw\u00eareldbeker vir beide mans en vroue, sewesrugbyw\u00eareldbeker, w\u00eareldrugbysewesreeks vir mans en vroue, w\u00eareldrugby o/20-kampioenskap, w\u00eareldrugby o/20-trofee, nasiesbeker en die stille oseaan nasiesbeker. sedert 2006 vereer die beheerliggaam uitstekende spelers en afrigters sowel as besonder verdiensvolle beamptes met inskrywing in die w\u00eareldrugby se heldesaal.\nses vastelandse beheerliggame, wat ook lede van w\u00eareldrugby is, vorm die daaropvolgende vlak. hulle is rugby afrika, asi\u00eb rugby, rugby amerikas noord, rugby europa, oseani\u00eb rugby en suid-amerika rugby. hierdie beheerliggame is veral verantwoordelik vir die aanbieding van vastelandse toernooie. die nasionale beheerliggame re\u00ebl toernooie in hul onderskeie lande en is verbonde aan w\u00eareldrugby asook \u2019n sekere vastelandse beheerliggaam. \u2019n besondere geval is sanzaar, \u2019n gesamentlike onderneming deur die beheerliggame van suid-afrika, nieu-seeland, australi\u00eb en argentini\u00eb, wat die superrugby- en rugbykampioenskap-toernooie aanbied. terwyl die drie eersgenoemdes sedert 1995 daaraan behoort (aanvanklik onder die naam sanzar), het die argentynse beheerliggaam in 2016 aangesluit.\n\n\n== geskiedenis ==\n\n\n=== ontstaan van rugby ===\nop die britse eilande word sedert die middeleeue sokkeragtige spele gespeel wat onder die sambreelterme \u201cvolksvoetbal\u201d of \u201cgepeupelsokker\u201d saamgevat word. van hulle is oor die algemeen tussen naburige stede en dorpe beslis, waarby \u2019n onbeperkte aantal spelers teen mekaar te staan gekom het om op enige moontlike manier \u2019n opgestopte varkblaas na die merke aan weerskante van \u2019n dorp te beweeg. voorbeelde hiervoor is shrovetide football in engeland, caid in ierland, ba\u2019 game in skotland en cnapan in wallis. die eerste gedokumenteerde shrovetide-wedstryd is in 1175 in londen gehou. aangesien sulke spele dikwels in gewelddadige uitspattighede met beserings en selfs sterftes ontaard het, het die owerhede gereeld gepoog om hulle te verbied en die volk sodoende te dissiplineer. die oudste bekende verbod is in 1314 deur die londense burgemeester afgekondig. die wilde, onbeheerde spele kon egter eers in die middel-19de eeu uitgeskakel word. in ander lande is soortgelyke spele uitgeoefen. soule was wydverspreid in noord-frankryk; \u2019n verbod deur koning filips v van frankryk het bewaar gebly. ander bekende voorbeelde sluit in calcio storico fiorentino in itali\u00eb en lelo burti in georgi\u00eb.\nvanaf die 15de eeu het die openbare skole nieamptelike re\u00ebls vir sokkeragtige spele ontwikkel en oor die algemeen die aantal deelnemers beperk. hierdie proses het vir eeue voortgeduur en elkeen van hierdie skole het sy eie stel re\u00ebls opgestel. byvoorbeeld dateer die eton-kollege se wall game uit die jaar 1717. teen die middel-17de eeu was ook aan die rugby-skool in die dorp rugby (graafskap warwickshire) \u2019n soortgelyke spel bekend. volgens \u2019n oorlewering het die student william webb ellis tydens \u2019n wedstryd in 1823 die bal eerste opgetel en begin hardloop om \u2019n punt aan te teken. hoewel di\u00e9 bewering nie deur bewyse gestaaf kan word nie, is dit so wydverspreid en gewild, dat die rugbyw\u00eareldbekertrofee na hom webb ellis-beker genoem is. die baldra en -gooi was by die rugby-skool aanvanklik buite die re\u00ebls, maar vanaf 1838 is dit geduld en het uiteindelik \u2019n vaste bestanddeel in die stel re\u00ebls geword wat deur studente in augustus 1845 uitgevaardig is.danksy die ho\u00eb opvoedkundige reputasies van rektor thomas arnold het die rugbyre\u00ebls ook vinnig by ander skole gevestig. voormalige studente van die rugby-skool het in 1843 die eerste klub by londen se guy\u2019s-hospitaal gestig. albert pell, \u2019n latere britse laerhuis-lid, het die rugbyspel rondom 1840 by die universiteit van cambridge ingevoer. daar het die studente n\u00e1 enkele jare verkies om die bal te skop pleks om dit te gooi. hulle het in 1848 die kompeterende cambridge-re\u00ebls uitgevaardig. ondanks teenstrydige re\u00ebls word albei variante voetbal genoem, wat soms tot geskille in die interpretasie van die re\u00ebls gelei het. in 1862 het richard lindon, \u2019n leerwerker wat in die dorp rugby werksaam was, balle uit rubberblase wat met leer toegedraai is, bekendgestel. as gevolg van die rubber se buigsaamheid kon balle met \u2019n duidelike eierform vervaardig word. hierdie was vir rugby meer geskik as ronde balle, aangesien die spel meer en meer op hantering pleks van dribbel gefokus het.\n\n\n=== onderskeiding van sokker en rugbyliga ===\naangesien daar nog baie ruimte vir interpretasies was, het op 26 oktober 1863 verteenwoordigers van elf klubs en openbare skole by die londense freemasons\u2019 tavern vergader en die voetbalvereniging gestig. in vyf verdere vergaderings het hulle op basis van die cambridge-re\u00ebls die eerste vaste stel re\u00ebls vir moderne sokker uitgevaardig. die blackheath fc het die idee verwerp dat die hou en gooi van die bal met die hande nou verbode sou wees, aangesien dit die spel se karakter heeltemal sou verander. derhalwe het hulle na net vyf weke die beheerliggaam weer verlaat en voortgegaan om volgens die rugbyre\u00ebls te speel. die blackheath fc en die richmond fc het op 4 desember 1870 \u2019n brief in die tydskrif the times gepubliseer, waarin hulle alle klubs, wat \u201cbelangstel om sokker in rugbystyl te speel\u201d, vir \u2019n vergadering genooi het. 21 het di\u00e9 oproep nagekom en op 26 januarie 1871 in die londense pall mall restaurant \u2019n eie beheerliggaam gestig, die rugbyvoetbalunie (rfu). dit het in junie dieselfde jaar sy eie stel re\u00ebls gepubliseer, waarmee rugbyvoetbal en sokker uiteindelik geskei is. intussen is op 27 maart 1871 in edinburg die eerste internasionale wedstryd tussen skotland en engeland beslis en deur die gasheer gewen.aanvanklik het die rfu homself nie net as \u2019n verteenwoordiger van engeland beskou nie, maar as beheerliggaam van die hele verenigde koninkryk, maar binne die daaropvolgende dekade is ook beheerliggame in die drie ander tuisnasies (skotland, ierland en wallis) gestig. in 1883 het hulle saam die eerste jaarlikse tuisnasies-toernooi (die latere vyfnasies- en huidige sesnasies-toernooi) aangebied. in 1884 het die engelse \u2019n meningsverskil met die skotte gehad oor \u2019n drie wat deur die ierse skeidsregter nie erken is nie. die rfu was van mening dat engeland as \u201cstigtingsnasie\u201d van die rugbyspel die alleenlike reg geniet het om omstrede punte in die stel re\u00ebls te interpreteer. die ander drie beheerliggame het nie saamgestem nie en in 1886 \u2019n beheerliggaam, die internasionale rugbyraad (irr, nou w\u00eareldrugby) gestig, wat aanspraak gemaak het op die uitsluitlike besluitnemingsbevoegdheid oor die stel re\u00ebls. die rfu het aanvanklik geweier om aan te sluit en die toernooie in 1888 en 1889 geboikot. in 1890 het die rfu uiteindelik aangesluit, nadat \u2019n onafhanklike arbitrasieraad met die irr saamgestem het.toe rugby vanaf die laat 1870\u2019s in \u2019n toenemende mate by die werkersklas gewildheid verwerf het, was daar herhaaldelik kontroversi\u00eble debatte oor die kwessie, of vergoedings vir die vrystelling van werkers toegelaat sou word al dan nie. veral in die sterk ge\u00efndustrialiseerde noord-engeland het baie spelers weens hul professionele verpligtinge wedstryde misgeloop of moes hul salaris laat vaar indien hulle wel wou uitdraf. die rfu was op sy beurt bekommerd dat sulke vergoeding die weg na professionele sport sou kon baan. in 1893 het yorkshire-klubs beswaar aangeteken dat die deur die ho\u00ebr- en middelklas be\u00efnvloede klubs van die suide, wat suiwer amateurisme bevorder het, in die rfu-komitee glo oorverteenwoordig was. net so is vergaderings in londen teen tye gehou wat dit vir noordelike lede dikwels bemoeilik het om daaraan deel te neem. daarmee was die beheerliggamstrukture glo teen nadeel van die noordelike klubs, hoewel hulle in die meerderheid was. op 29 august 1895 het die verteenwoordigers van 20 klubs uit die graafskappe cheshire, lancashire en yorkshire in huddersfield vergader, waar hulle op hul uittrede uit die rfu en die stigting van die noordelike rugbyvoetbalunie (nou rugbyvoetballeague) besluit het. aanvanklik het hulle volgens die rfu-re\u00ebls gespeel, maar vanaf die eerste volledige 1895/96-seisoen het hulle sekere veranderinge begin implementeer, waarvolgens die aparte variant rugby league ontstaan het.\n\n\n=== verdediging van amateurstatus ===\ngedurende die dekades sonder kommersi\u00eble lugvervoer het nasionale spanne van verskeie vastelande selde teen mekaar te staan gekom. dit het plaasgevind tydens uitgestrekte toere, wat as gevolg van die noodsaaklike skeepsreise soms langer as \u2019n halfjaar geneem het. toerende spanne het nie net toetswedstryde teen nasionale spanne gespeel nie, maar ook \u2019n aantal wedstryde teen plaaslike keurspanne en klubs. die eerste twee toere is in 1888 gere\u00ebl: \u2019n britse keurspan (later die britse en ierse leeus genoem) het nieu-seeland en australi\u00eb besoek, terwyl \u2019n nieu-seelandse maori-keurspan deur die noordelike halfrond getoer het. twee dekades later het al die drie groot rugbylande in die suidelike halfrond hul nasionale spanne na europa gestuur: nieu-seeland in 1905, gevolg deur suid-afrika in 1906 en australi\u00eb in 1908. hulle het nuwe spelstyle en taktieke saamgeneem en was baie meer suksesvol as oorspronklik verwag. tydens hul 1905-toer het die nieu-seelanders vir die verbaasde publiek voor elke wedstryd \u2019n haka, die maori\u2019-oorlogsdans, opgevoer. die walliese nasionale span en die gehoor in cardiff het met die walliese volkslied \u2013 hen wlad fy nhadau (\u201cland van my vaders\u201d) \u2013 geantwoord. dit was die eerste keer wat \u2019n volkslied voor \u2019n sportwedstryd gesing is.tot in 1987 het die rfu die invoering van \u2019n gereguleerde kampioenskapbedryf te\u00ebgestaan, omdat hulle gevrees het dat die sport anders die pad van suiwer amateurisme sou verlaat het. van die klubs het net plaaslike toernooie teen mekaar georganiseer. \u2019n aantal koerante het gepoog om met statistieke opnames die klubs se individuelle sterkte te bepaal, maar dit was slegs skattings. skotland het \u2019n soortgelyke konserwatiewe standpunt ingeneem. daar is sedert 1865/66 \u2019n nieamptelike kampioenskap beslis, maar die beheerliggaam het dit vir meer as \u2019n eeu heeltemal ge\u00efgnoreer. in ander lande het die beheerliggame minder beperkend opgetree. frankryk was die mees liberale, waar sedert 1892 \u2019n nasionale klubkampioenskap bestaan het. maar teen 1930 het die berigte oor versteekte professionalisme deur samespanning toegeneem, wat die irr in \u2019n toenemende mate omgekrap het. toe die situasie ondanks herhaaldelike waarskuwings nie verbeter het nie, is frankryk as \u2019n nielid van die irr van 1932 tot 1947 uit die jaarlikse vyfnasies-toernooi geskors. onder leiding van die franse beheerliggaam is in 1934 die kompeterende w\u00eareldbeheerliggaam f\u00e9d\u00e9ration internationale de rugby amateur (fira) gestig, wat lande verteenwoordig het wat nie aan die eksklusiewe irr behoort het nie. die fira het aansienlik daartoe bygedra om die rugbysport buite die engelstalige lande te vestig. eers 60 jaar later het dit ingestem om hom ondergeskik aan die irr te stel en die rol van \u2019n europese vastelandse beheerliggaam in te neem.\ndie rassistiese suid-afrikaanse apartheidsbeleid het baie kontroversies tot gevolg gehad. \u201cniewit\u201d spelers is vir \u2019n lang tyd verbied om vir die springbokke te speel en die maori's onder die nieu-seelanders is tot in 1970 nie toegelaat om aan wedstryde in suid-afrika deel te neem nie. teen sulke diskriminasies het in die 1960\u2019s \u2019n invloedryke internasionale protesbeweging ontstaan. net so is die suid-afrikaanse toere na die verenigde koninkryk en ierland in 1969/70 en australi\u00eb in 1971 deur talle betogings en stakings vergesel. die vanaf sy begin omstrede all blacks se 1976-toer het daartoe gelei dat baie afrikalande die olimpiese somerspele 1976 in montreal geboikot het, hoewel rugby destyds geen olimpiese sportsoort was nie. dienooreenkomstig het die britse statebond-lidlande in 1977 die gleneagles-ooreenkoms onderteken, wat daarop gemik was om suid-afrika heeltemal van die sportw\u00eareld te isoleer. nietemin het die suid-afrikaners in 1981 deur nieu-seeland getoer, vergesel deur massiewe en soms gewelddadige betogings wat die hele land geraak het.nietemin was die suid-afrikaanse beheerliggaam gedurende die hele apartheidstydperk \u2019n volle irr-lid en het in 1985 vir die invoering van die rugbyw\u00eareldbeker gestem, hoewel die nasionale span weens die sportboikot nie in aanmerking gekom het nie. die beslissende stemming in die uitvoerende raad was met 10\u20136 stemme redelik naelskraap; konserwatiewe rugbykringe het hulle kommer uitgespreek dat so \u2019n toernooi die druk op amateurisme verder sou verhoog. in 1987 het nieu-seeland die eerste rugbyw\u00eareldbeker gewen. drie jaar n\u00e1 die einde van apartheid kon suid-afrika die rugbyw\u00eareldbeker 1995 aanbied en het tydens sy eerste deelname ook die trofee ingepalm. die oorhandiging van die beker deur president nelson mandela aan die spankaptein francois pienaar word as een van die mees simboliese oomblikke in die sportgeskiedenis en die geboorte van die \u201cre\u00ebnboognasie\u201d beskou.\n\n\n=== professionele tydperk ===\nvir sowat \u2019n honderd jaar het die beheerliggame alle aanvalle op die suiwer amateurstatus suksesvol weerstaan en \u2019n kompromislose houding jeens al di\u00e9 ingeneem, wat enige soort verbintenis met die professionele variant rugby league gehandhaaf het. een enkele league-wedstryd, al was dit sonder vergoeding, was genoeg om \u2019n speler lewenslang uit rugby te skors. die beheerliggame het ook van hul invloed in ho\u00eb posisies gebruik gemaak om rugby league uit talle onderwysinstellings en die gewapende magte te verban. maar selfs hierdie drakoniese maatre\u00ebls kon nie verhoed dat weer en weer ho\u00ebklaspelers om ekonomiese redes na rugby league oorgeskakel het nie, veral sedert die 1980\u2019s. met toenemende globalisering het die druk uiteindelik te groot geword. die aand voor die 1995-eindstryd het die beheerliggame van australi\u00eb, nieu-seeland en suid-afrika bekend gemaak, dat hulle met rupert murdoch se news corporation \u2019n kontrak oor tien jaar ter waarde van $550 miljoen rakende die televisieregte vir twee nuwe toernooie aangegaan het, naamlik die rugbykampioenskap tussen die drie nasionale spanne en die internasionale toernooi super 12. \u2019n ander australiese media-entrepreneur, kerry packer, het verdere onrus veroorsaak, aangesien hy \u2019n w\u00eareldwye liga met die naam \u201cw\u00eareldrugbykampioenskap\u201d met 30 spanne beplan het. dit het nie tot stand gekom nie, maar die irr se uitvoerende raad het op sy vergadering op 26 augustus 1995 geen ander keuse gehad om al die beperkinge rakende die spelers se betalings op te hef en daarmee die rugbyspel te professionalisier. sonder di\u00e9 eenparige besluit sou rugby heeltemal gemarginaliseer gewees het.\u2019n aansienlike voordeel van professionaliteit was, dat rugbyspelers nie meer konstant oorskakel nie, omdat hulle deur die inkomste by die australiese en engelse rugby league-klubs gelok word. die destydse verantwoordelikes het ook gehoop, dat die borge en toeskouers se belangstelling op langtermyn van rugby league na die meer internasionale rugby sou verskuif. aangesien albei variante oor die lang dekades van aparte bestaan verskillend ontwikkel het in beide kultuur- en spelaspekte het op die ou end net relatief min rugby league-spelers oorgeskakel. aan die ander kant het rugby sedert 1995 \u2019n ongekende groei gesien, hetsy in die aantal gelisensieerde spelers, die aantal lidverenigings of die belangstelling van toeskouers. byvoorbeeld word die rugbyw\u00eareldbeker nou as die derde grootste sportgebeurtenis beskou. buitendien het die beheerliggame suksesvolle pogings aangewend om rugby ook onder vroue te vestig. teen die jaar 2000 het die oorsese toere volgens die ou tradisie tot \u2019n einde gekom (met uitsondering van die britse en ierse leeus-toere al om die vier jaar). dit is deur nuwe toernooie en twee tydstippe vir toetswedstryde in junie en november vervang.\n\n\n== w\u00eareldwye verspreiding ==\ndie verspreiding van rugby as \u2019n w\u00eareldwye sport het sy oorsprong in die uitvoer deur britse emigrante en milit\u00eare personeel, asook studente wat na die buiteland terugkeer. dit word in sewe lande as nasionale sport beskou, naamlik fidji, georgi\u00eb, madagaskar, nieu-seeland, samoa, tonga en wallis.\n\n\n=== oseani\u00eb ===\nin 1863 is in sydney die eerste rugbyklub in australi\u00eb gestig. die sydney universiteitsvoetbalklub het as eerste span buite die moederland groot-brittanje die stel gekodifiseerde rugbyre\u00ebls gebruik en twee jaar later die eerste amptelike wedstryd gere\u00ebl. die invoering van rugby in nieu-seeland word toegeskryf aan charles monro wat die spel as \u2019n student in londen leer ken en dit in 1870 in nelson aan die plaaslike sokkerklub bekendgestel het.\u2019n aantal eilandstate in die stille oseaan het rugby aangegryp. britte, nieu-seelanders en inheemse polisiemagte het in 1884 vir die eerste keer rugby by ba op die hoofeiland viti levu gespeel. in samoa het rugby n\u00e1 die begin van die eerste w\u00eareldoorlog onder nieu-seelandse mandaatbestuur baie gewildheid verwerf, waarby die rooms-katolieke orde van die maristebroers van kardinale belang was. in tonga het rugby vanaf 1900 goed gevestig, veral danksy adellikes wat van hul opleiding in australi\u00eb teruggekeer het. in ander eilandstate in die stille oseaan soos die cookeilande, frans-polinesi\u00eb, niue, papoea-nieu-guinee en die salomonseilande is rugby ook bekend, maar nie naastenby so belangrik soos in fidji, samoa en tonga nie.\n\n\n=== noord-amerika ===\nin 1868 is in montreal die eerste rugbyklub in kanada gestig. di\u00e9 stad het ook \u2019n rol by die sport se invoering in die verenigde state gespeel, toe in 1874 studente van die mcgill universiteit teen \u2019n span van die harvard-universiteit te staan gekom het. die twee hoofvariante van gridiron-voetbal \u2013 kanadese voetbal en in \u2019n mindere mate amerikaanse voetbal \u2013 is eens as variante van rugby beskou, maar na hulle word vandag selde as sodanig verwys. die kanadese voetbal se beheerliggaam het tot in 1967 die naam kanadese rugbyunie gedra, meer as vyftig jaar n\u00e1 di\u00e9 sportsoort se skeiding van die gevestigde rugbyre\u00ebls. die grey-beker, die trofee vir kanadese voetbal se kampioen, is oorspronklik aan die rugbykampioen oorhandig. terwyl die kanadese rugbysport veral in die provinsie brits-columbi\u00eb uitgeoefen word, het dit in die verenigde state oor baie dekades heen amper verdwyn, voordat dit vanaf die 1960\u2019s \u2019n herlewing ondergaan het. vandag word rugby in die verenigde state as die snelsgroeiende sportsoort beskou. sedert 2019 word die kanadees-amerikaanse professionele liga major league rugby uitgespeel.\n\n\n=== europa ===\nbritse immigrante het in 1872 die eerste rugbyklub in frankryk gestig, waar dit veral in die suide van die land gevestig het. daarna was dit veral franse wat rugby na ander europese lande versprei het. dit veral omdat die internasionale rugbyraad se lede in die tuisnasies aanvanklik veral teen mekaar gespeel het en later teen spanne van die suidelike halfrond (australi\u00eb, nieu-seeland, suid-afrika). frankryk is vir die vyfnasies-toernooi (nou die sesnasies-toernooi) genooi, maar was geen irr-lid nie. dit was ook die enigste skakel na die res van europa, wat andersins grootliks aan sy eie lot oorgelaat en deur die tuisnasies ge\u00efgnoreer is. dienooreenkomstig was die ontwikkeling in deelnemers en toeskouers taamlik beskeie. nadat frankryk in 1932 n\u00e1 bewerings van skynamateurisme tydelik uit die vyfnasies-toernooi geskors is, het hulle weens die gebrek aan internasionale kompetisies die enigste europese topspan geword wat gereeld teen ander europese lande gespeel het. vanaf 1947 het frankryk weer aan die vyfnasies deelgeneem. in 1978 het die franse rugbyfederasie as eerste beheerliggaam van \u2019n nie-engelstalige land by die irr aangesluit, maar gelyktydig aan die fira verbonde gebly en s\u00f3 rugby in ander lande help vestig. met die aansluiting van itali\u00eb in 2000 het die vyfnasies die huidige sesnasies geword. die belangrikste europese rugbylande buite die sesnasies is belgi\u00eb, duitsland, georgi\u00eb, nederland, portugal, roemeni\u00eb, rusland en spanje.\n\n\n=== suid-amerika ===\nargentini\u00eb is die vernaamste suid-amerikaanse rugbyland en by verre die suksesvolste. die eerste wedstryd daar is in 1873 gespeel en die beheerliggaam is in 1899 gestig. nietemin beskik sekere lande op die vasteland oor \u2019n lang rugbytradisie. rugby word in brasili\u00eb sedert die 19de eeu gespeel, maar eers sedert 1926, toe s\u00e3o paulo teen santos gese\u00ebvier het, is daar gereelde toernooie. in uruguay was daar verskeie mislukte pogings nodig om rugby te vestig, veral danksy die montevideo-krieketklub se moeite. in 1951 het hulle met die stigting van \u2019n nasionale liga uiteindelik daarin geslaag. in chili en paraguay is daar ook genoegsame ondersteuning vir \u2019n gereelde speelbedryf, met die beheerliggame wat onderskeidelik in 1948 en 1970 gestig is.\n\n\n=== asi\u00eb ===\ntalle asiatiese lande se rugbytradisies dateer uit die tydperk van die britse ryk. in die vroe\u00eb 1870\u2019s het britse emigrante die rugbysport in indi\u00eb gevestig en in 1873 is in kolkata die eerste klub gestig. met die onttrekking van \u2019n gestasioneerde weermagregiment het die belangstelling skielik gedaal; die verdere ontwikkeling het tot stilstand gekom en is deur krieket permanent oorskadu. die eerste klub in ceylon (nou sri lanka) is in 1879 gestig; ook hier was veral britte betrokke. asi\u00eb se voorste rugbyland is japan. in 1866 het rugby in di\u00e9 land gevestig en in teenstelling met die indiese subkontinent het die sport vanaf die laat 1890\u2019s ook onder die inheemse bevolking meer en meer gewildheid verwerf. in 2019 het japan die eerste asiatiese land geword wat \u2019n rugbyw\u00eareldbekertoernooi aangebied het. van die ander vername asiatiese rugbylande sluit in die volksrepubliek china, maleisi\u00eb, filippyne, singapoer en suid-korea. die voormalige britse kroonkolonie hongkong het \u2019n belangrike rol in die ontwikkeling van die variant sewesrugby gespeel, veral met die aanbieding van die hongkong sewesrugbytoernooi sedert 1976. die rugbygeskiedenis in die nabye ooste en die persiese golfstate het begin in die 1950\u2019s met die stigting van klubs deur britse en franse soldate wat n\u00e1 die tweede w\u00eareldoorlog in die streek gestasioneer was. toe hulle onttrek is, het jong werknemers, meestal europe\u00ebrs wat in daardie lande werksaam is, hierdie spanne aan die gang gehou. tot vandag toe kon egter net min belangstelling onder die inheemse bevolking gekweek word.\n\n\n=== afrika ===\nin kaapstad gestasioneerde britse soldate het in 1875 die rugbysport in suid-afrika gevestig. die sport het vinnig oor die hele land en die aangrensende rhodesi\u00eb (nou zimbabwe) versprei. suid-afrikaanse setlaars het die spel ook na namibi\u00eb saamgeneem en in brits-oos-afrika teen britse beamptes te staan gekom. rondom die eeuwisseling het die beeld verstewig dat rugby \u2019n spel vir \u201cwit\u201d spelers sou wees, waarvolgens dit byvoorbeeld ook deur die boere van nederlandse afkoms aangegryp is, maar min deur die inheemse \u201cswart\u201d bevolking. veral sedert die einde van die suid-afrikaanse apartheidsbeleid het die sport ook na ander afrikalande versprei, byvoorbeeld ivoorkus en madagaskar (waar gedurende kampioenskapwedstryde tot 40 000 toeskouers saamdrom). kenia op sy beurt is veral in sewesrugby suksesvol. as fira-lede het die noord-afrikaanse lande marokko en tunisi\u00eb tot in 1999 gereeld aan europese toernooie deelgeneem. in 2000 het die irr as deel van die beheerliggame se herordening egter daarop aangedring dat hulle oorskakel na die afrikabeker, om di\u00e9 kompetisie se mededingendheid te verbeter.\n\n\n== belangrike toernooie ==\n\n\n=== rugbyw\u00eareldbeker ===\ndie belangrikste toernooi is die rugbyw\u00eareldbekertoernooi wat sedert sy eerste aanbieding in 1987 al om die vier jaar beslis word. s\u00fcdafrika is die huidige rugbyw\u00eareldkampioen, nadat hulle nieu-seeland in die eindstryd van die rugbyw\u00eareldbeker 2023 in frankryk geklop en sodoende hul vierde titel n\u00e1 1995, 2007 en 2019 ingepalm het. nieu-seeland is \u2019n driemalige w\u00eareldkampioen (in 1987, 2011, 2015). australi\u00eb het twee keer gese\u00ebvier (in 1991 en 1999), engeland eenkeer (in 2003). daarmee is engeland tot dusver die enigste span van die noordelike halfrond wat \u2019n eindstryd gewen het, terwyl frankryk drie keer as naaswenner ge\u00ebindig het (in 1987, 1999 en 2011).die rugbyw\u00eareldbeker het sedert sy invoering bestendig gegroei. die eerste toernooi is in 17 lande uitgesaai en het altesaam 230 miljoen televisiekykers bereik. in die poelfase en eindstryd kon die teiken van een miljoen verkope kaartjies nie gehaal word nie. 94 lande het aan die rugbyw\u00eareldbeker 2007 in frankryk en die voorafgaande kwalifisering deelgeneem, vir die poel- en uitklopfase het die organiseerders 3,85 miljoen verkope kaartjies getel. di\u00e9 toernooi se kumulatiewe televisiekykertal, wat in meer as 200 lande uitgesaai is, het 4,2 miljard beloop.\n\n\n=== internasionale toernooie ===\nbeide die sesnasies-toernooi en die rugbykampioenskap word verreweg as die belangrikste en taaiste jaarlikse toernooie beskou. die sesnasies-toernooi word deur engeland, frankryk, ierland, itali\u00eb, skotland en wallis uitgespeel. dit is in 1883 vir die eerste keer as die tuisnasies-toernooi aangebied, toe die vier tuisnasies die voorheen sporadiese vriendskaplike wedstryde in \u2019n toernooi saamgesnoer het. in 1910 het frankryk vir die eerste keer deelgeneem, wat toe die vyfnasies-toernooi geword het. n\u00e1 bewerings van skynamateurisme en vrese van geweld op die speelveld is frankryk in 1931 tydelik uit die toernooi gesit, wat vanaf 1947 weer kon deelneem. sedert itali\u00eb se aansluiting in 2000 word die toernooi tussen ses spanne uitgespeel.die rugbykampioenskap is die jaarlikse toernooi tussen die vier beste nasionale spanne in die suidelike halfrond \u2013 argentini\u00eb, australi\u00eb, nieu-seeland en suid-afrika. vanaf sy invoering in 1996 tot in 2011 is die toernooi as die drienasiesreeks uitgespeel, aangesien net australi\u00eb, nieu-seeland en suid-afrika daaraan deelgeneem het. in die toernooi se eerste jare het die drie spanne elk twee keer teen mekaar te staan gekom, vanaf 2006 was dit elk drie keer (met uitsondering van jare met \u2019n rugbyw\u00eareldbekertoernooi). sedert argentini\u00eb se aansluiting in 2012 neem vier spanne aan die toernooi deel met elk twee wedstryde teen mekaar; in jare met \u2019n rugbyw\u00eareldbekertoernooi is daar net een wedstryd elk.al die nasionale spanne word in een van drie vlakke ingedeel. in die eerste vlak is die deelnemers aan die sesnasies-toernooi en die rugbykampioenskap, asook japan, \u2019n verdere twaalf nasionale  spanne vorm die tweede vlak en al die oorblywende spanne die derde vlak. die idee daaragter is, dat dit elke span se spelvlak weerspie\u00ebl en nasionale spanne van omtrent dieselfde vlak teen mekaar te staan kom. in die praktyk word spanne van die eerste sterkteklas egter bevoordeel, aangesien hulle meer gereeld finansieel aantreklike wedstryde teen mekaar kan speel en sodoende aansienlik ho\u00ebr inkomste vir hul beheerliggaam kan genereer. dienooreenkomstig kan hierdie beheerliggame meer bel\u00ea, waarvolgens die afstand teenoor die spanne van die tweede en derde vlak ondanks toelaes deur die w\u00eareldbeheerliggaam nie minder word nie. kritici kla dat di\u00e9 stelsel te rigied is en die ontwikkeling van rugby eerder kniehalter. dit het ook tot gevolg dat nie een enkele span van die eerste vlak aan vastelandse toernooie deelneem nie.\n\n\n=== multisportbyeenkomste ===\nrugbytoernooie is tydens die olimpiese somerspele in 1900, 1908, 1920 en 1924 aangebied \u2013 onder andere ook omdat pierre de coubertin, die president van die internasionale olimpiese komitee (iok) \u2013 \u2019n ywerige rugbyspeler en -aanhanger was. aangesien hulle nie soewereine lande is nie en die beheerliggame nie \u2019n gesamentlike span opgestel het nie, is ingevolge die olimpiese re\u00ebls skotland, wallis en engeland nie toegelaat om op hul eie deel te neem nie. in 1900 het die gasheer frankryk die goue medalje ingepalm en in 1908 australi\u00eb. sowel in 1920 as in 1924 het die verenigde state in die eindstryd verrassend teen die gunsteling frankryk gese\u00ebvier. n\u00e1 coubertin se aftrede het rugby in die iok aan ondersteuning verloor en is uit die olimpiese program verwyder. in die vroe\u00eb 1990\u2019s het die internasionale rugbyraad (nou w\u00eareldrugby) hom begin beywer vir die herinstelling van rugby as \u2019n olimpiese sportsoort. die jare se pogings is uiteindelik beloon, toe die iok op die herinstelling besluit het \u2013 al is dit die sewesrugbyvariant, wie se re\u00ebls op di\u00e9 van rugby gebaseer is. die eerste olimpiese sewestoernooi vir mans en vroue is tydens die olimpiese somerspele 2016 beslis.terwyl sedert die statebondspele 1998 in kuala lumpur sewesrugby deel van die statebondspele se program is, is tydens die asiatiese spele in 1998 en 2002 elk \u2019n sewes- en rugbytoernooi beslis. sedert 2006 vorm slegs sewesrugby deel van die asiatiese spele se program (sedert 2010 ook vir vroue).\n\n\n=== nasionale en internasionale kampioenskappe ===\ndie vernaamste nasionale kampioenskappe is di\u00e9 van frankryk en engeland. die franse professionele liga top 14 behels 14 klubspanne; dit word namens die franse rugbyfederasie en die departement van sport gere\u00ebl deur die organisasie ligue nationale de rugby (lnr) wat verantwoordelik is vir toesig, ontwikkeling, finansies, bevordering van professionele rugby en advies aan die betrokke klubs. die lnr is ook verantwoordelik vir die tweede hoogste professionele liga pro d2 met 16 spanne. die hoogste engelse liga, die premierskap met twaalf spanne, word deur die maatskappy premiership rugby gere\u00ebl, waarby die klubs en \u2019n belegger betrokke is. die engelse rugbyvoetbalunie is direk verantwoordelik vir die re\u00ebling van die tweede hoogste professionele liga, die rfu-kampioenskap wat ook twaalf spanne behels. die japan rugby league one het homself as die derde vernaamste nasionale professionele liga in die noordelike halfrond gevestig; al die twaalf deelnemende spanne is sonder uitsondering in besit van groot maatskappye.\nkonsessies speel \u2019n besondere rol in professionele rugby. \u00f3f verskeie vooraanstaande klubs in \u2019n streek sluit saam om \u2019n soort samewerkingsgemeenskap te vorm en \u2019n gesamentlike keurspan saam te stel, \u00f3f verskeie provinsiale beheerliggame stel \u2019n span saam uit die beskikbare spelers in hul gebied. die verskeie klubs en provinsiale beheerliggame neem ook deel aan die onderskeidelike nasionale kampioenskappe. die verenigde rugbykampioenskap behels 16 konsessies uit itali\u00eb, ierland, skotland, suid-afrika en wallis. dit was aanvanklik \u2019n suiwer europese toernooi met die naam pro12 en is in onderskeidelik 2017 en 2021 met twee suid-afrikaanse spanne elk aangevul. die oorskakeling was die gevolg van geskille met die superrugbyliga. dit het oorspronklik uit 18 konsessies uit argentini\u00eb, australi\u00eb, japan, nieu-seeland en suid-afrika bestaan. weens die w\u00eareldwye covid-19-pandemie het ook argentini\u00eb en japan uitgeval, waarvolgens superrugby tans uit twaalf australiese en nieu-seelandse konsessies elk bestaan.major league rugby, wat in 2017 gestig en waaraan 13 konsessies deelneem, begin hom in kanada en die verenigde state vestig. ander belangrike nasionale kampioenskappe met deels halfprofessionele spanne sluit in die curriebeker in suid-afrika, die nasionale rugbykampioenskap in australi\u00eb, die mitre 10-beker in nieu-seeland, die top10 in itali\u00eb, die skotse premierskap in skotland en die walliese premierafdeling in wallis. europa beskik met die europese rugbykampioenbeker en die europese rugbyuitdaagbeker oor twee gesogte europese bekerkompetisies vir professionele klubspanne en konsessies.\n\n\n== vrouerugby ==\ndie eerste bekende verwysings omtrent vrouerugby dateer uit die laat 19de eeu. \u2019n groep vroue het tydens \u2019n toer in somer 1881 deur skotland en noord-england \u2019n aantal \u201cvoetbal\u201d-wedstryde gespeel, van wie die meeste wedstryde volgens die voetbalvereniging se re\u00ebls gespeel is. \u2019n uitsondering was \u2019n wedstryd op 25 junie 1881 in liverpool, wat volgens rugbyre\u00ebls gespeel is. hierdie wedstryde het groot gehore gelok, al was die berigte in die plaaslike koerante selde vleiend. die toeskouers se houding was alles behalwe positief en sekere wedstryde moes weens onluste op en buite die veld afgelas word. die eerste vroulike rugbyspeler wat by naam bekend is, was emily valentine, wat in 1887 vir die portora royal-skool se rugbyspan in die noord-ierse dorp enniskillen gespeel het. die eerste gedokumenteerde poging om \u2019n suiwer vrouespan te skep, dateer uit 1891, toe \u2019n beplande toer deur nieu-seeland weens die openbare verontwaardiging afgelas moes word. die daaropvolgende wedstryd, waaroor in die media verslag gedoen is, is eers op 16 desember 1917 geskeduleer, toe tydens \u2019n liefdadigheidsgeleentheid in die walliese cardiff twee keurspanne uit die stede cardiff en newport teen mekaar te staan gekom het (die gasvroue het met 6\u20130 gese\u00ebvier).\nin die 1930\u2019s was daar \u2019n poging om \u2019n vrouerugbyliga in australi\u00eb te vestig, maar dit was eers drie dekades later wat die sport geleidelik kon vestig, aanvanklik veral by sekere europese universiteite. die eerste gedokumenteerde kampioenskapwedstryd tussen twee vrouespanne is op 1 mei 1968 in toulouse voor \u201cduisende toeskouers\u201d gespeel. di\u00e9 sukses het twee jaar later gelei tot die stigting van die eerste vrouerugbyfederasie. die eerste vrouetoetswedstryd is op 13 junie 1982 in utrecht aangebied, toe die nasionale vrouespanne van frankryk en nederland teen mekaar te staan gekom het; frankryk het met 4\u20130 gewen.in 1991 is in wallis die eerste rugbyw\u00eareldbeker vir vroue aangebied wat deur die verenigde state gewen is. die tweede toernooi het in 1994 gevolg en is daarvandaan tot in 2014 al om die vier jaar gehou. daarna het w\u00eareldrugby die daaropvolgende toernooi na 2017 uitgestel, waarmee \u2019n nuwe vierjaarlikse siklus begin het. die mees suksesvolle span is nieu-seeland met vyf titels, van wie vier agtereenvolgende van 1998 tot 2010. naas die rugbyw\u00eareldbeker is daar ander gereelde toernooie, onder meer die sesnasies, wat n\u00e1 die manskompetisie plaasvind. dit is in 1996 vir die eerste keer aangebied en aanvanklik deur engeland oorheers, maar later het ook frankryk en ierland \u2019n aantal titels ingepalm.\n\n\n== variante ==\nuit rugby het sekere variante voortgespruit met \u2019n kleiner aantal spelers en minder fisiese kontak as die hoofverskille. die verreweg oudste en mees verspreide variant is sewesrugby, wat in 1883 in die skotse dorp melrose ontstaan het. op \u2019n rugbyveld met dieselfde grootte speel spanne van sewe spelers elk teen mekaar oor twee helftes van sewe minute elk. sewesrugby word byna geheel en al in \u2019n toernooiformaat gespeel, waarby elke deelnemende span binne een of twee dae \u2019n aantal opeenvolgende wedstryde moet speel. van die belangrikste toernooie sluit in die hongkong sewes en die doebai sewes. altwee vorm deel van die w\u00eareldrugby sewesreeks wat sedert 1999 jaarliks tussen baie nasionale spanne uitgespeel word. sedert 1993 word al om die vier jaar \u2019n eie sewesrugbyw\u00eareldbeker aangebied en sedert 2016 is sewesrugby \u2019n olimpiese sportsoort (voorheen was dit van 2001 tot 2013 deel van die w\u00eareldspele). tiensrugby het in die 1960\u2019s in maleisi\u00eb ontstaan en is veral in oos-asiatiese lande gewild. albei spanne bestaan uit tien spelers elk en \u2019n wedstryd bestaan uit twee helftes met tien minute elk.touch, waar duikslae uitgevoer word deur bloot met albei hande aan die baldraer te raak, is geskik as \u2019n oefenspel, maar ook vir spanne van gemengde geslag, en word deur beide kinders en volwassenes gespeel. ander variante met minder fisiese kontak is ontwikkel om kinders nader aan die sport te bring. wydverspreid is minirugby, wat in die 1970\u2019s in engeland ontstaan het en waarin kinders geleidelik in drie ouderdomsgroepe aan die meer komplekse skuiwe van rugby bekend gestel word. in tagrugby dra elke speler \u2019n gordel met twee klittenbande. die verdedigende spelers moet aan een van hierdie bande trek om die baldraer te dwing om die bal aan te gee; andersins is die sport oorwegend kontakloos. \u2019n in die verenigde state gewilde variant hiervan is vlagrugby; ook hier word veral daarop gemik om kinders geleidelik aan die meer komplekse skuiwe van rugby bloot te stel. strand- en sneeurugby is veral geskik vir ontspanningsdoeleindes. rolstoel- en onderwaterrugby het net die naam met rugby ingemeen.\n\n\n== verskille tussen rugby en rugby league ==\nsedert die skeiding van rugby en rugby league in 1895 was daar re\u00eblveranderinge in albei variante, sodat hulle ondanks die steeds sigbare baie ooreenkomste twee verskillende balsportsoorte is. terwyl by rugby 15 spelers per span op die speelveld is, is dit in rugby league net 13. \u2019n league-spelveld is twee meter smaller as \u2019n unieveld. met \u2019n drie word in rugby league vier pleks van vyf punte aangeteken, met \u2019n skepdoel een pleks van drie punte en met \u2019n strafskop twee pleks van drie punte. die balle is amper gelyk in grotte, maar die punte van die rugby-league-balle is meer spits.die hoofverskille in die stel re\u00ebls gaan veral om die verandering in balbesit. n\u00e1 \u2019n duikslag word nie om die balbesit gekompeteer nie, maar die baldraende span ontvang dit weer terug; eers n\u00e1 die sesde duikslag verander die balbesit. aangesien die bal net tydens \u2019n een-teen-een-duikslag weggegryp kan word, is daar minder moontlikhede as in rugby om die balbesit te wen. oor die algemeen het dit \u2019n meer gebalanseerde balbesit tot gevolg. in rugby league is daar geen lynstaan, pleks daarvan vind \u2019n skrum plaas. afgesien van di\u00e9 situasie is \u2019n skrum minder belangrik, net s\u00f3 is daar geen losskrum of losgemaal nie. pleks daarvan moet in rugby league \u2019n geduikte speler die bal met sy voete agternarol, waarna spelers van albei spanne om die rollende bal kompeteer.terwyl die spelaksie in rugby meer oor die wen en hou van balbesit gaan, gaan rugby league meer oor direkte individuelle konfrontasies tussen enkele spelers. gepaard met die minder aantal spelers en die effens nouer speelveld is taktiese fynighede minder belangrik. dienooreenkomstig word rugby league beskou as die vinniger en taaier van die twee variante. oor die algemeen word rugby sedert sy professionalisering in tegniese en taktiese opsig meer deur rugby league be\u00efnvloed. in die teenoorgestelde rigting is daar ook \u2019n invloed, maar dit is minder o\u00ebnskynlik.\n\n\n== invloed op ander sportsoorte ==\nbeide amerikaanse voetbal kanadese voetbal het ontwikkel uit \u2019n vroe\u00eb variant van rugby, toe rugby league nog nie bestaan het nie. \u2019n belangrike verskil is die vorentoe aangee van die bal vir \u2019n speler verder vooruit in die aanvallende rigting, wat in rugby buite die re\u00ebls is. die noord-amerikaanse spele fokus baie meer daarop om deur gebiedsvoordele die aanvalsreg te behou. buitendien lei die spel wat uit selfstandige fases bestaan tot talle onderbrekings, terwyl rugby meer deur \u2019n konstante, min onderbroke vloeiende spel (soos in sokker) gekenmerk word.\u2019n ander sportsoort wat uit rugby ontstaan het, is australiese voetbal, waar die skop van die bal baie meer belangrik is as die aangee en hardloop; boonop is die speelveld ovaal pleks van reghoekig. di\u00e9 sportsoort is glo bedink deur tom wills wat by die rugby-skool \u2019n vroe\u00eb variant van rugby leer ken en dit in australi\u00eb aangepas het. james naismith het aspekte van sekere sportsoorte, waaronder rugby, geneem om basketbal te bedink. die mees o\u00ebnskynlike ooreenkomste is di\u00e9 van die hopbal met die ingooi by die lynstaan en die onderhandse skoot, wat die sport in die eerste jare gekenmerk het. sweedse sokker (sweeds: svensk fotboll), wat tussen die 1870\u2019s en 1890\u2019s in swede gespeel is, was \u2019n mengsel aan sokker- en rugbyre\u00ebls.\n\n\n== statistieke en rekords ==\nvolgens \u2019n verslag deur die coventry-universiteit se sentrum vir internasionale sportbesigheid het in 2011 meer as vyf miljoen mense rugby of een van sy variante gespeel, gelykstaande aan \u2019n groei van 19% teenoor die 2007-verslag. vervolgens het die deelname in afrika met 33% toegeneem, in suid-amerika met 22% en in asi\u00eb asook noord-amerika met 18%. in 2014 het die irr \u2019n w\u00eareldwye opname oor die algehele aantal speler gepubliseer. destyds was daar 6,6 miljoen se spelers, van wie 2,36 miljoen se gelisensieerde lede wat vir \u2019n klub gespeel het wat by hul land se beheerliggaam geaffilieer is. volgens die w\u00eareldrugby-jaarverslag 2016 was daar 8,5 miljoen se spelers, van wie 3,2 se miljoen geregistreerde beheerliggaamspelers en 1,9 miljoen geregistreerde klubspelers; die aandeel vroue was 22%.alun wyn jones hou die rekord vir die meeste toetswedstryde; teen februarie 2022 het hy 149 keer vir die walliese nasionale span en twaalf keer vir die keurspan britse en ierse leeus uitgedraf. die nieu-seelander dan carter hou met 1 598 punte tussen 2003 en 2015 die rekord vir die meeste aangetekende punte. twee nasionale spanne deel die rekord vir die langste onoorwonne wenstreep in die eerste vlak met 18 opeenvolgende oorwinnings elk, naamlik nieu-seeland van augustus 2015 tot oktober 2016 en engeland van oktober 2015 tot maart 2017. die bywoningsrekord vir \u2019n rugbywedstryd is 109 874 wat op 15 julie 2000 op die anz-stadion in sydney opgestel is, toe nieu-seeland wallabies met 39\u201335 geklop het. die bywoningsrekord vir \u2019n ligawedstryd is 99 124, toe racing 92 op 24 junie 2016 op camp nou in barcelona in die eindstryd van die franse liga top 14 rc toulon verslaan het; di\u00e9 wedstryd is weens skeduleringskonflikte met die europese sokkerkampioenskap 2016 van sy gewone plek, die stade de france in saint-denis, verskuif.\n\n\n== spel- en aanhangerkultuur ==\n\u2019n engelse spreekwoord lui: \u201csokker is \u2019n herespel wat deur rampokkers gespeel word en rugby is \u2019n rampokkerspel wat deur here gespeel word.\u201d (football is a gentleman\u2019s game played by hooligans, and rugby is a hooligan\u2019s game played by gentlemen.) dit is bedoel om die ironie van die feit te illustreer, dat \u2019n fisies harde en gevaarlike spel soos rugby gespeel word deur beskaafde en welgemanierde \u201chere\u201d wat die skeidsregter respekteer, terwyl sokker, \u2019n volgens bewerings minder taaie spel, in \u2019n meer aggressiewe omgewing gespeel word (of dit nou op die veld, tussen die spelers, teenoor die skeidsregters of onder die ondersteuners is). sedert die professionalisering is die spreekwoord egter nie meer in di\u00e9 absoluutheid van toepassing nie.die veral in sokker bekende verskynsel van rampokkery is in rugby oor die algemeen onbekend. die respek wat die spelers vir mekaar en teenoor die skeidsregter toon sluit ook die toeskouers in. tuis- en wegondersteuners word nie streng van mekaar geskei en aan spesifieke sektore in die stadion toegewys nie; hulle sit eerder dikwels saam in die pawiljoen. dienooreenkomstig is die polisieteenwoordigheid aansienlik minder as by sokkerwedstryde en die speelvelde word nie deur versperrings beskerm nie. mededingende aanhangers word selfs aangemoedig om in kontak te tree en saam te vier. aan die ander kant respekteer die ondersteuners die opponerende span se spelers deur kalm te bly wanneer hulle \u2019n doel- of strafskop neem. \u2019n tradisie wat in die verlede baie gereeld onder die spelers gehandhaaf is, was die gesamentlike lekker vieringe deur die spelers en ondersteuners van albei spanne in die \u201cderde helfte\u201d n\u00e1 die eindfluitjie; sedert professionalisering in die middel-1990\u2019s het die bereidwilligheid vir sulke vieringe onder die spelers egter aansienlik minder geword.\n\n\n== rugby in die kuns ==\ndie sportsoort rugby en sy spelers het talle kunstenaars ge\u00efnspireer. die roman tom brown\u2019s school days (\u201ctom brown se skooljare\u201d), geskryf in 1857 deur thomas hughes, is gebaseer op die skrywer se ervarings by die rugby-skool en bevat die beskrywing van \u2019n wedstryd. die bekendste verfilming van di\u00e9 roman is in 1940 uitgereik, met robert stevenson as regisseur en cedric hardwicke in die hoofrol. james joyce verwys onder andere in sy werke ulysses (1922) en finnegans wake (1939) na die ierse klub bective rangers; in die halfoutobiografies werk a portrait of the artist as a young man (1916) word ook die ierse nasionale speler james magee genoem. in the adventure of the sussex vampire, \u2019n sherlock holmes-verhaal uit 1924 deur arthur conan doyle, word berig dat die fiktiewe karakter dr. watson in sy jeug rugby vir die blackheath fc gespeel het.die skildery les joueurs de foot-ball (\u201cdie voetbalspelers\u201d) deur die franse impressionis henri rousseau uit 1908 toon twee rugbyspelers elk wat teen mekaar speel. ander franse kunstenaars wat die sport in hul werke geskilder het, sluit in albert gleizes (les joueurs de football [\u201cdie voetbalspelers\u201d], 1912), robert delaunay (football. l\u2019\u00e9quipe de cardiff [\u201cvoetbal. die span van cardiff\u201d], 1916) en andr\u00e9 lhote (partie de rugby [\u201crugbywedstryd\u201d], 1917). francis cadell, \u2019n verteenwoordiger van die skotse koloriste, het omstreeks 1920 die skildery the rugby player geskilder. tydens die kunskompetisie gedurende die olimpiese somerspele 1928 in amsterdam het die luxemburgse jean jacoby met die werk rugby die goue medalje in die kategorie tekeninge en waterverf ingepalm.in die 1949-komedierolprent a run for your money deur ealing studios en die 1979-rolprent grand slam deur bbc wallis draai die plot om ondersteuners wat \u2019n rugbywedstryd bywoon. rolprente, wat meer op die sport fokus, sluit in die onafhanklike werke old scores (1991) en forever strong (2008). die uruguaanse rugbyspan old christian\u2019s club se oorlewingstryd n\u00e1 die vliegongeluk van fuerza-a\u00e9rea-uruguaya-vlug 571 in 1972 word in die 1993-rolprent alive uitgelig. die glo bekendste rugbyrolprent is invictus deur die regisseur clint eastwood (2009) wat op die boek playing the enemy deur john carlin geskoei is. di\u00e9 rolprent handel oor die gebeurtenisse rondom die rugbyw\u00eareldbeker 1995 en nelson mandela se moeite om die suid-afrikaanse bevolkingsgroepe na apartheid deur middel van rugby te versoen. die suid-afrikaanse 2016-rolprent modder en bloed vertel, hoe suid-afrikaanse krygsgevangenes tydens die tweede vryheidsoorlog in die kamp op die eiland sint helena rugby leer ken het. die suid-afrikaanse televisiereeks getroud met rugby is vir die eerste keer in 2009 uitgesaai en deur die britse televisiereeks footballers\u2019 wives ge\u00efnspireer.strokiesverhale omtrent rugby is veral gewild in frankryk. voorbeelde sluit in die reekse rubip\u00e8des deur michel iturria en les rugbymen deur poupard en b\u00e9ka. in \u201casterix in brittanni\u00e9\u201d, \u2019n uitgawe van die ook in afrikaans beskikbare asterix-reeks deur albert uderzo en ren\u00e9 goscinny, besoek die hoofkarakter op soek na \u2019n towerdoepa \u2019n rugbywedstryd tussen camulodunum en durovernum. na rugby word ook in die gelyknamige rolprent en in die rolprent asterix & obelix \u2013 in diens van haar majesteit verwys.in die openbare en die beeldhoukuns is daar talle werke wat aan rugby gewy is. in die twickenham-stadion staan \u2019n 8,2 m ho\u00eb bronsbeeld deur die kunstenaar gerald laing wat \u2019n lynstaan uitbeeld en in die millennium-stadion \u2019n standbeeld van die beampte tasker watkins. van die spelers wat met standbeelde vereer is, sluit in gareth edwards (in cardiff) en danie craven (in stellenbosch). in die dorp larrivi\u00e8re-saint-savin in suidwes-frankryk is die notre-dame-du-rugby gele\u00eb; dit is nie aan \u2019n heilige gewy nie, maar aan rugby.\n\n\n== sien ook ==\n\nlys van internasionale rugbyspanne\nrugbywoordelys\n\n\n== verwysings ==\n\n\n== verdere leesstof ==\n(af)  \"re\u00ebls van die spel\" (pdf, 7,4 mb). w\u00eareldrugby. 2022. besoek op 24 julie 2022.\n(en)  terry godwin, chris rhys (1981). the guinness book of rugby facts & feats. enfield: guinness superlatives ltd. isbn 0-85112-214-0.\n(en)  philip dine (2001). french rugby football: a cultural history. oxford: berg. isbn 1-85973-327-1.\n(en)  richard bath (2001). the complete book of rugby. seven oaks ltd. isbn 1-86200-013-1.\n(en)  tony collins (2016). the oval world \u2013 a global history of rugby (2de uitg.). londen: bloomsbury. isbn 978-1-4088-3157-1.\n(en)  tony williams, john mckittrick (2015). rugby skills, tactics and rules (4de uitg.). londen: bloomsbury. isbn 978-1-4729-1372-2.\n(en)  cick cain, greg growden (2011). rugby union for dummies (3de uitg.). hoboken: wiley & sons. isbn 978-1-119-99092-5.\n(en)  huw richards (2007). a game for hooligans \u2013 the history of rugby union. edinburg: mainstream. isbn 978-1-84596-255-5.\n\n\n== eksterne skakels ==\n(en)  w\u00eareldrugby (w\u00eareldbeheerliggaam)\n(en)  planet rugby (nuuswebwerf)\n(en)  espnscrum (nuuswebwerf)\n(en)  the rugby archive (w\u00eareldwye uitslagdatabasis)\n(en)  rugbygeskiedenis\n(en)  \"rugby\". encyclop\u00e6dia britannica. besoek op 24 julie 2022."