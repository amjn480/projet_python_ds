"babbo natale \u00e8 un personaggio presente in molte culture della tradizione natalizia della civilt\u00e0 occidentale, oltre che in giappone e in altre parti dell'asia orientale. viene rappresentato come un uomo anziano e corpulento vestito con giacca, pantaloni e cappello rossi con bordi di pelo bianco, che viaggia per tutto il mondo e distribuisce regali ai bambini, di solito la notte della vigilia di natale.\n\n\n== origini ==\n\ntutte le versioni del babbo natale moderno, chiamato santa claus oppure father christmas nei paesi anglofoni, derivano principalmente dallo stesso personaggio storico: san nicola, vescovo di myra (oggi demre, citt\u00e0 situata nell'odierna turchia), di cui per esempio si racconta che ritrov\u00f2 e riport\u00f2 in vita tre fanciulli, rapiti ed uccisi da un oste, e che per questo era considerato il protettore dei bimbi. l'appellativo santa claus deriva da sinterklaas, nome olandese di san nicola.\n\n\n=== antiche origini cristiane ===\nil primo personaggio \u00e8 san nicola di myra, un vescovo cristiano del iv secolo. myra era una citt\u00e0 della licia, una provincia dell'impero bizantino che si trova nell'attuale turchia.in europa (in particolare nei paesi bassi, in belgio, austria, svizzera, germania, repubblica ceca, slovenia, e in alcune parti d'italia e di francia) viene ancora rappresentato con abiti vescovili. le reliquie di san nicola furono in parte traslate a bari, narra una leggenda da alcuni pescatori, ma in realt\u00e0 furono dei mercanti a trafugarle da myra nel 1087 e per ospitarle fu costruita una basilica, poggiando le fondamenta su una preesistente struttura, nell'anno stesso. il luogo, la basilica di san nicola di bari, \u00e8 da allora meta di pellegrinaggi fra i fedeli. parte delle sante reliquie, rimaste a myra, furono in seguito rinvenute dai veneziani e traslate nella chiesa e abbazia di san nicol\u00f2 a lido di venezia, l'omero sinistro si trova tuttora quasi integro a rimini e altre ossa sono sparse per l'europa.\n\nsan nicola \u00e8 considerato il proprio patrono da parte di adulti, marinai, mercanti, arcieri, bambini, prostitute, venditori ambulanti, farmacisti, avvocati, prestatori di pegno, detenuti. \u00e8 anche il santo patrono delle citt\u00e0 di bari (compatrono assieme a san sabino), lecco, ortueri, sassari, amsterdam e della russia. in grecia san nicola viene talvolta sostituito da san basilio magno (vasilis), un altro vescovo del iv secolo originario di cesarea.\nnei paesi bassi, san nicola (sinterklaas tradotto in olandese) viene festeggiato annualmente il 5 dicembre (la vigilia del giorno dedicato a questo santo), data in cui si distribuiscono doni; in belgio, polonia, lussemburgo e francia del nord (fiandre francesi, lorena e artois), i medesimi festeggiamenti si svolgono il giorno successivo. tali celebrazioni hanno dato origine al mito e al nome di santa claus, nelle sue diverse varianti.l'equivalente di babbo natale in questi paesi \u00e8 kerstman (letteralmente \"uomo di natale\"). in alcuni villaggi delle fiandre, in belgio, si celebra la figura, pressoch\u00e9 identica, di san martino di tours (sint-maarten). in molte tradizioni della chiesa ortodossa, san basilio porta i doni ai bambini a capodanno, giorno in cui si celebra la sua festa.\n\n\n=== folclore germanico ===\nprima della conversione al cristianesimo, il folclore dei popoli germanici, incluso quello inglese, narrava che il dio odino (wodan) ogni anno tenesse una grande battuta di caccia nel periodo del solstizio invernale (yule), accompagnato dagli altri dei e dai guerrieri caduti.la tradizione voleva che i bambini lasciassero i propri stivali nei pressi del caminetto, riempiendoli di carote, paglia o zucchero per sfamare il cavallo volante del dio, sleipnir. in cambio, odino avrebbe sostituito il cibo con regali o dolciumi. questa pratica \u00e8 sopravvissuta in belgio e paesi bassi anche in epoca cristiana, associata alla figura di san nicola.\ni bambini, ancor oggi, appendono al caminetto le loro scarpe piene di paglia in una notte d'inverno, perch\u00e9 vengano riempite di dolci e regali da san nicola che, a differenza di babbo natale, in quei luoghi si improvvisa ancora a cavallo. anche nell'aspetto, quello di vecchio barbuto dall'aria misteriosa, odino era simile a san nicola (anche se il dio era privo di un occhio).\nla tradizione germanica arriv\u00f2 negli stati uniti d'america attraverso le colonie olandesi di new amsterdam, rinominata dagli inglesi in new york, prima della conquista britannica del xvii secolo, ed \u00e8 all'origine dell'abitudine moderna di appendere una calza al caminetto per natale, simile per certi versi a quella diffusa in italia il 6 gennaio all'arrivo della befana.un'altra tradizione folclorica delle trib\u00f9 germaniche racconta le vicende di un sant'uomo (in alcuni casi identificato con san nicola) alle prese con un demone (che pu\u00f2 essere, di volta in volta, un diavolo, un troll o la figura di krampus) o un oscuro uomo che uccideva nei sogni (blackman o pitchman). la leggenda narra di un mostro che terrorizzava il popolo insinuandosi nelle case attraverso la canna fumaria durante la notte, aggredendo e uccidendo i bambini in modo orribile.\nil sant'uomo si pone alla ricerca del demone e lo cattura imprigionandolo con dei ferri magici o benedetti (in alcune versioni gli stessi che imprigionarono ges\u00f9 prima della crocifissione, in altri casi quelli di san pietro o san paolo). obbligato a obbedire agli ordini del santo, il demone viene costretto a passare di casa in casa per fare ammenda portando dei doni ai bambini. in alcuni casi la buona azione viene ripetuta ogni anno, in altri il demone ne rimane talmente disgustato da preferire il ritorno all'inferno.\naltre forme del racconto presentano il demone convertito agli ordini del santo, che raccoglie con s\u00e9 gli altri elfi e folletti, diventando quindi babbo natale. una diversa versione olandese racconta, invece, che il santo viene aiutato da schiavi mori, che vengono rappresentati di solito dal personaggio di zwarte piet (pietro il nero), analogo dell'italiano uomo nero. in questi racconti zwarte piet picchia i bambini con un bastone o li rapisce per portarli in spagna nel suo sacco (un tempo la penisola iberica era sotto il dominio dei mori).\nin germania, lo stesso racconto trasforma il personaggio in pelznickel o belsnickle (nicola peloso), che va a trovare i bambini cattivi nel sonno. il nome deriva dall'aspetto di enorme belva dovuto al fatto che \u00e8 interamente ricoperto di pelliccia.\n\n\n=== folclore islandese ===\ngli islandesi amano dire che da loro ci sono ben 13 babbo natale perch\u00e9 la loro tradizione di doni a natale \u00e8 basata su 13 folletti, chiamati j\u00f3lasveinar, i cui nomi derivano dal tipo di attivit\u00e0 o di cibo che preferiscono: stekkjastaur, giljagaur, st\u00fafur, \u00fev\u00f6rusleikir, pottaskefill, askasleikir, hur\u00f0askellir, skyrjarmur, bj\u00fagnakr\u00e6kir, gluggag\u00e6gir, g\u00e1tta\u00feefur, ketkr\u00f3kur, e kertasn\u00edkir.\nuna volta all'anno, due settimane prima di natale, questi folletti fanno prima il bagno nelle acque calde delle sorgenti del lago di niva, quindi lasciano le grotte dove abitano per portare ai bambini islandesi buoni dei doni. questi vengono messi nelle scarpe che i bambini hanno lasciato sotto le finestre. in pratica, i bambini islandesi, se sono stati buoni, ricevono tredici regali, uno per ogni giorno delle due settimane che precedono il natale. questi folletti, tuttavia, possono essere dispettosi e a volte si divertono a fare scherzi o a spiare gli umani. inoltre, se il bambino ha fatto il cattivo, riceve al posto dei doni delle patate.\n\n\n== evoluzione moderna ==\nil babbo natale moderno riunisce le rappresentazioni attuali del portatore di doni, di ispirazione religiosa o popolare, con un personaggio britannico preesistente. quest'ultimo risale almeno al xvii secolo, e ne sono rimaste delle illustrazioni d'epoca in cui \u00e8 rappresentato come un signore barbuto e corpulento, vestito di un mantello verde lungo fino ai piedi e ornato di pelliccia. rappresentava lo spirito della bont\u00e0 del natale, e si trova nel canto di natale di charles dickens sotto il nome di spirito del natale presente.santa claus ha origine da sinterklaas, il nome olandese del personaggio fantastico derivato da san nicola, che viene chiamato anche sint nicolaas; questo spiega anche l'esistenza di diverse varianti inglesi del nome (santa claus, saint nicholas, st. nick).\n\ngli abiti di sinterklaas sono simili a quelli di un vescovo; porta una mitra (un copricapo liturgico) rossa con una croce dorata e si appoggia ad un pastorale. il richiamo al vescovo di mira \u00e8 ancora evidente. sinterklaas ha un cavallo bianco con il quale vola sui tetti; i suoi aiutanti scendono nei comignoli per lasciare i doni (in alcuni casi nelle scarpe dei bambini, lasciate vicino al caminetto); arriva in piroscafo dalla spagna ed \u00e8 accompagnato da zwarte piet. una parte essenziale nella trasformazione di san nicola in babbo natale spetta a clement clarke moore, scrittore e linguista di new york, il quale nel 1823 scrisse la poesia a visit from st. nicholas nella quale rappresent\u00f2 il santo di origine anatolica come un elfo rotondetto, con barba bianca, vestiti rossi orlati di pelliccia, alla guida di una slitta trainata da renne e latore di un sacco pieno di giocattoli. per il natale del 1862 l'illustratore thomas nast raffigur\u00f2, sulla rivista statunitense \"harper's weekly, babbo natale con giacca rossa, barba bianca e stivali.\n\nla renna appare con santa claus poich\u00e9 la tradizione lo ha fatto un personaggio proveniente dal nord europa. la renna era sacra a isa o disa, la dea grande madre degli scandinavi. nel nord europa la renna assume spesso il significato di simbolo lunare, come tutti gli altri cervidi, perci\u00f2 ha ruoli funerari e di guida delle anime dei defunti nell'oltretomba, ma soprattutto ha ruoli notturni per cui \u00e8 collegata a santa claus che giunge di notte portando doni.le strenne che vengono regalate in questa ricorrenza sono spesso accompagnate da poesie, talvolta molto semplici e, in altri casi, elaborate e ironiche ricostruzioni del comportamento di chi le riceve durante l'anno trascorso. i regali veri e propri, in qualche caso, sono addirittura meno importanti dei pacchetti in cui sono contenuti, di solito molto sgargianti ed elaborati; quelli pi\u00f9 importanti, spesso, sono riservati al mattino seguente. anche se la spinta commerciale verso il natale \u00e8 presente anche nei paesi bassi, la distribuzione tradizionale dei regali viene compiuta da sinterklaas il 6 dicembre.\nanche in altri paesi questa figura di san nicola ha subito gli adattamenti necessari per uniformarsi al folklore locale. ad esempio, nei paesi nordici sopravvive ancora l'immagine pagana della \"capretta di yule\" (in svedese julbock), che porta i regali la vigilia di natale, e le decorazioni natalizie costituite da caprette di paglia sono molto diffuse. in tempi pi\u00f9 recenti, per\u00f2, sia in svezia che in norvegia il portatore di doni viene identificato con tomte o tomtenisse, un'altra creatura del folklore locale. in finlandia, la capretta di yule viene chiamata joulupukki.\nsecondo alcuni l'immagine di babbo natale come tutti la conoscono oggi, quella che lo descrive vestito con un abito rosso, \u00e8 stata creata dalla coca-cola: originariamente infatti, tale vestito era verde, sarebbe divenuto rosso solo dopo che, negli anni '30, l'azienda utilizz\u00f2 babbo natale per la sua pubblicit\u00e0 natalizia, e lo vest\u00ec in bianco e rosso, come la scritta della sua famosa bibita. questa teoria non \u00e8 per\u00f2 da ritenersi corretta, siccome storicamente la coca-cola non fu la prima a usare la figura moderna di babbo natale nelle sue pubblicit\u00e0, ma venne preceduta in questo dalla white rock beverages, per la vendita di acqua minerale nel 1915 e per la vendita di ginger ale nel 1923. ancor prima di queste pubblicit\u00e0, tra la fine del xix e l'inizio del xx secolo la figura di babbo natale apparve vestita di rosso e bianco in alcune copertine del periodico umoristico statunitense puck nonch\u00e9 nelle illustrazioni di raccolte di canzoni natalizie. possiamo inoltre trovare un babbo natale vestito di rosso in una cartolina russa dello stesso periodo.\n\n\n=== dimora di babbo natale ===\n\nla dimora tradizionale di babbo natale cambia a seconda delle tradizioni. negli stati uniti si sostiene che abiti al polo nord (situato per l'occasione in alaska) mentre in canada il suo laboratorio \u00e8 indicato nel nord del paese; in europa \u00e8 pi\u00f9 diffusa la versione che lo colloca in un villaggio vicino alla citt\u00e0 finlandese di rovaniemi, in lapponia, esattamente sul circolo polare artico. secondo i norvegesi la sua residenza \u00e8 dr\u00f8bak, dove si trova l'ufficio postale di babbo natale. altre tradizioni parlano di dalecarlia, in svezia, e della groenlandia. nei paesi dove viene identificato con san basilio viene talvolta fatto abitare a cesarea in cappadocia.\ncon l'avvento di internet, sono stati pubblicati alcuni siti web affinch\u00e9 i bambini e gli adulti interessati potessero simbolicamente seguire via radar il percorso di babbo natale, ma l'intento di seguire le gesta di babbo natale \u00e8 di molto precedente. ad esempio, nel 1955 sears roebuck, un grande magazzino di colorado springs, negli stati uniti, distribu\u00ec ai bambini il fantomatico numero di telefono di babbo natale, da chiamare il giorno della vigilia. per un errore di stampa il numero corrispondeva per\u00f2 al comando della difesa aerea, che allora si chiamava conad (continental air defense command) e sarebbe poi diventato il norad (north american aerospace defense command). il colonnello harry shoup, il militare di turno quella sera, quando cominci\u00f2 a ricevere le prime telefonate dei bambini e si rese conto dell'errore, decise di non deluderli e disse loro che sui radar c'erano davvero dei segnali che mostravano babbo natale in arrivo dal polo nord.\ndal 1958, anno di creazione del norad, statunitensi e canadesi hanno approntato un programma congiunto di monitoraggio di babbo natale, che ora \u00e8 disponibile sul sito web del comando della difesa aerea. allo stesso modo, molte stazioni televisive locali sparse per il canada e gli stati uniti danno conto ai propri telespettatori della posizione di babbo natale, facendolo seguire dai propri meteorologi.\nsono anche disponibili alcuni siti web che seguono babbo natale tutto l'anno, mostrando le attivit\u00e0 che si svolgono presso la sua fabbrica di giocattoli. in molti casi sono pubblicati anche indirizzi e-mail a cui inviare una versione pi\u00f9 moderna delle letterine cartacee a babbo natale.\n\n\n=== vigilia di natale ===\nnegli stati uniti la tradizione vuole che la sera della vigilia di natale si lascino un bicchiere di latte e dei biscotti per babbo natale; in inghilterra il suo pasto consiste invece di mince pie e sherry. i bambini inglesi e statunitensi lasciano anche fuori casa una carota per le renne di babbo natale; un tempo veniva detto loro che se non fossero stati buoni tutto l'anno avrebbero trovato nella calza un pezzo di carbone al posto dei dolci.\nsecondo la tradizione olandese e spagnola di sinterklaas, invece, i bambini \"mettono fuori la scarpa\", ovvero riempiono una scarpa con del fieno e una carota e prima di andare a dormire la lasciano fuori di casa (in alcuni casi il rito viene fatto diverse settimane prima della sera di san nicola, la sinterklaas avond).\nla mattina del giorno successivo il fieno e la carota sono stati sostituiti da un regalo, spesso una figurina di marzapane. ai bambini cattivi si diceva che avrebbero trovato una fascina, ma questa usanza ormai \u00e8 stata abbandonata.\n\n\n=== lettera a babbo natale ===\nl'abitudine di scrivere una lettera a babbo natale \u00e8 una tradizione natalizia che risale a molto tempo fa. le lettere contengono di solito una lista dei giocattoli desiderati e la dichiarazione di essere stati buoni.\nin molti paesi, le poste accettano le lettere che i bambini scrivono a babbo natale; in alcuni casi le risposte vengono fornite dagli stessi impiegati postali o da volontari. in canada, ad esempio, \u00e8 stato predisposto un apposito codice postale per le lettere indirizzate a babbo natale: h0h 0h0 (in riferimento all'espressione \"oh oh oh!\" di babbo natale) e dal 1982 sono oltre 13.000 gli impiegati delle poste canadesi che si sono offerti volontari per rispondere alle lettere. in altri casi sono associazioni caritatevoli dedicate all'infanzia a rispondere alle lettere che vengono dalle zone pi\u00f9 povere o dagli ospedali pediatrici, per dare ai bambini dei doni che altrimenti non potrebbero ricevere.\n\n\n=== canzoni di natale ===\nnel corso degli anni la figura di babbo natale ha ispirato molte canzoni e persino alcune opere per orchestra. gi\u00e0 nel 1853 louis antoine jullien compose un'opera dal titolo santa claus, che fu rappresentata a new york e ottenne alterni successi. fra le canzoni pi\u00f9 note che hanno come argomento babbo natale, figurano:\n\nup on the housetop, melodia tradizionale\njolly old st. nicholas, melodia tradizionale\nsanta claus is coming to town (1935) di j. fred coots e haven gillespie\npetit papa no\u00ebl (1946) di raymond vinci ed henri martinet, incisa originariamente da tino rossi\nhere comes santa claus (1947) di gene autry e oakley haldeman\ni saw mommy kissing santa claus (1952) di tommie connor, incisa originariamente da jimmy boyd\nsanta baby (1953) di joan javits, philip springer e tony springer, cantata da eartha kitt\nmust be santa (1960) di william fredericks e hall moore, portata al successo da mitch miller and the gang\nlittle saint nick (1963) di brian wilson, cantata dai the beach boys\ni believe in father christmas (1977) di greg lake e peter sinfield, cantata da emerson, lake & palmer\nthe night santa went crazy (1996) di \"weird al\" yankovic (satirica)\n\n\n=== babbo natale nei centri commerciali ===\nnella tradizione anglosassone, babbo natale \u00e8 anche un personaggio in costume che staziona nei grandi magazzini o nei centri commerciali, o anche alle feste dei bambini. di solito \u00e8 interpretato da un attore con un gruppo di figuranti che lo aiutano, vestiti da elfi o con altri costumi folcloristici (questi ultimi sono spesso impiegati degli stessi grandi magazzini, o personale assunto per l'occasione).\nla sua funzione \u00e8 quella di promuovere l'immagine del negozio distribuendo regali ai bambini, oppure quella di far divertire i bambini secondo il tema natalizio, prendendoli sulle ginocchia chiedendo loro quali regali desiderano e spesso facendosi fotografare con loro. tutto questo avviene di solito in un'area del negozio appositamente allestita e rallegrata da decorazioni a tema. negli ultimi tempi la \"pratica delle ginocchia\" \u00e8 stata messa in discussione in vari paesi, anche perch\u00e9 le ultime tendenze dei centri commerciali statunitensi e britannici \u00e8 di far girare il babbo natale per il negozio facendosi seguire dai bambini, tecnica che si \u00e8 rivelata essere pi\u00f9 remunerativa.\nnegli stati uniti la pi\u00f9 famosa di queste rappresentazioni \u00e8 quella organizzata dalla sede centrale del grande magazzino macy's a new york, dove babbo natale arriva in parata sulla sua slitta.molto spesso il babbo natale, se viene \"scoperto\", rivela ai bambini di non essere il \"vero\" babbo natale ma solo un suo aiutante. a quanto pare molti bambini si dimostrano comprensivi e capiscono l'esigenza di babbo natale di farsi sostituire perch\u00e9 in quel periodo dell'anno \u00e8 davvero molto occupato.\n\n\n== critiche religiose alla figura di babbo natale ==\nla figura di babbo natale con il tempo \u00e8 stata ripresa e riproposta in chiave pubblicitaria e consumistica; ci\u00f2 ha provocato le critiche di alcune frange pi\u00f9 tradizionaliste delle chiese cristiane che disapprovano l'enfatizzazione del babbo natale pi\u00f9 secolare e gli aspetti materialistici dello scambio di doni in occasione della festa.\ntali forme di condanna nei confronti di babbo natale non sono un fenomeno recente; hanno, anzi, origine tra i gruppi di protestanti gi\u00e0 nel xvi secolo e si diffondono tra i puritani inglesi nel secolo successivo; nello stesso periodo in america del nord la festa \u00e8 spesso vietata perch\u00e9 ritenuta di origine pagana o cattolica.dopo la guerra civile inglese, anche in inghilterra il governo di oliver cromwell mise al bando il natale.\ndopo la restaurazione della monarchia e la cacciata dei puritani, l'eliminazione del natale venne messa in ridicolo da opere come the examination and tryal of old father christmas; together with his clearing by the jury (dell'esame e processo al vecchio babbo natale, e della sua assoluzione da parte della giuria, 1686).\ni testimoni di geova rifiutano la celebrazione del natale, sostenendo le origini pagane della figura di babbo natale.anche alcuni vescovi italiani si sono espressi contro babbo natale, rammaricandosi per la commercializzazione delle festivit\u00e0 natalizie con il conseguente tradimento del loro significato originale:\n\nnel mondo ispanico, i carlisti sostengono la tradizione dei magi come portatori di doni contro babbo natale, considerato come un emblema della penetrazione culturale statunitense.\n\n\n== le rappresentazioni di babbo natale ==\ndi solito, babbo natale viene rappresentato come un anziano signore corpulento, gioviale e occhialuto, vestito di un costume rosso con inserti di pelliccia bianca, con una lunga barba anch'essa bianca. la sera della vigilia di natale sale sulla sua slitta trainata da renne volanti e va di casa in casa per portare i regali, tenuti tutti in un enorme sacco, ai bambini. per entrare nelle case si cala dal comignolo, sbucando quindi nel caminetto, e lascia i doni sotto l'albero di natale. durante il resto dell'anno si occupa della costruzione dei giocattoli con la signora natale e i suoi aiutanti elfi, anche se nelle rappresentazioni pi\u00f9 moderne il laboratorio di babbo natale somiglia pi\u00f9 a un centro di smistamento di giocattoli confezionati che a un'officina dove vengono costruiti.\nstrettamente legate alle rappresentazioni di babbo natale sono quelle del personaggio russo di nonno gelo (\"\u0434e\u0434 \u043c\u043e\u0440\u043e\u0437\" ded moroz), che porta i regali ai bambini ed \u00e8 vestito con un cappotto azzurro. \u00e8 aiutato dalla nipotina bionda \u0441\u043d\u0435\u0433\u0443\u0440\u043e\u0447\u043a\u0430 (sneguro\u010dka), tiene con s\u00e9 un lungo scettro e la sua slitta \u00e8 trainata da 3 cavalli anzich\u00e9 renne. porta i regali il 31 dicembre e la sua residenza si trova a veliky ustyug in russia. tale figura \u00e8 presente in tutto il blocco ex-sovietico e soltanto recentemente, forse per uniformarlo con babbo natale, viene rappresentato con la giacca rossa, stivali di pelliccia. gran parte dell'iconografia di babbo natale sembra derivare dalla figura di ded moroz, soprattutto attraverso il suo equivalente tedesco v\u00e4terchen frost.\na causa di alcuni tratti decisamente fuori dal comune del comportamento di babbo natale (come la capacit\u00e0 di recapitare, in una sola notte, i regali a tutti i bambini del mondo che credono in lui volando su una slitta, quella di infilarsi nei comignoli e di entrare dal camino anche nelle case senza caminetto, la presunta immortalit\u00e0 e il possesso di renne volanti), le sue azioni vengono spiegate anche con il ricorso alla magia.\n\n\n=== filmografia (parziale) ===\nsanta claus, regia di george albert smith (1898) -- cortometraggio\nthe night before christmas, regia di edwin s. porter (1905) -- cortometraggio\na little girl who did not believe in santa claus, regia di j. searle dawley e edwin s. porter (1907) -- cortometraggio\na trap for santa claus, regia di david w. griffith (1909) -- cortometraggio\nil miracolo della 34\u00aa strada, regia di george seaton (1947)\nsanta and the fairy snow queen, regia di sid davis (1951) -- cortometraggio\nsanta claus, regia di ren\u00e9 cardona (1959)\na visit to santa (1963) -- cortometraggio\nsanta claus conquers the martians, regia di nicholas webster (1964)\nla storia di babbo natale (santa claus: the movie), regia di jeannot szwarc (1985)\nernesto salva il natale (ernest saves christmas), regia di john r. cherry iii (1988)\ncaro babbo natale (all i want for christmas), regia di robert lieberman (1991)\nnightmare before christmas (the nightmare before christmas), regia di henry selick (1993) -- film d'animazione\nmiracolo nella 34\u00aa strada, regia di les mayfield (1994)\nsanta clause (the santa clause), regia di john pasquin (1994)\nthe christmas path, regia di bernard salzmann (1998)\nsanta's letters, regia di emmett loverde (2000)\nchi sono? babbo natale? (santa who?), regia di william dear (2000) -- film tv\nchiamatemi babbo natale (call me claus), regia di peter werner (2001) -- film tv\nblackmailing santa, regia di david michael maurer (2002)\nche fine ha fatto santa clause? (the santa clause 2), regia di michael lembeck (2002)\nelf - un elfo di nome buddy (elf), regia di jon favreau (2003)\nblizzard - la renna di babbo natale (blizzard), regia di levar burton (2003)\npolar express (the polar express), regia di robert zemeckis (2004)\nil mio amico babbo natale, regia di franco amurri (2005) -- film tv\nsanta's slay, regia di david steiman (2005)\nun anno senza babbo natale, regia di ron underwood (2006) -- film tv\nfred claus - un fratello sotto l'albero (fred claus), regia di david dobkin (2007)\nil figlio di babbo natale (arthur christmas), regia di sarah smith (2011) -- film d'animazione\nle 5 leggende (rise of the guardians), regia di peter ramsey (2012) -- film d'animazione\ns.o.s. natale (get santa), regia di christopher smith (2014)\nil piccolo aiutante di babbo natale (santa's little helper), regia di gil junger (2015)\nqualcuno salvi il natale (the christmas chronicles), regia di clay kaytis (2018)\nqualcuno salvi il natale 2 (the christmas chronicles 2), regia di chris columbus (2020)\n10 giorni con babbo natale, regia di alessandro genovesi (2020)\nfatman, regia di ian e eshom nelms (2020)\nio sono babbo natale, regia di edoardo falcone (2021)\n\n\n== babbo natale nel mondo ==\n\n\n=== europa e nord america ===\nin europa e nord america, di solito, le tradizioni legate a babbo natale coincidono, anche se in alcuni paesi possono variare il nome, alcune caratteristiche e la data di consegna dei doni. talora il medesimo ruolo \u00e8 assunto da ges\u00f9 bambino, il quale pu\u00f2 essere chiamato \"cristo bambino\" o semplicemente \"ges\u00f9\".\n\n albania: plaku i vitit te ri = il vecchio dell'anno nuovo (imposto dal regime comunista dopo la chiusura delle istituzioni religiose) per i cattolici e per molti musulmani si tratta di san nicola (sh\u00ebn nikolla) ma viene chiamato anche padre inverno (babadimri)\n armenia: \u056f\u0561\u0572\u0561\u0576\u0564 \u057a\u0561\u057a\u0561\n austria: christkind (\"cristo bambino\")\n belgio: sinterklaas, saint-nicolas (\"san nicola\"); kerstman, p\u00e8re no\u00ebl (\"babbo natale\")\n bosnia ed erzegovina: djed mraz\n bulgaria: \u0434\u044f\u0434\u043e \u043a\u043e\u043b\u0435\u0434\u0430 (djado koleda, \"nonno natale\"); \u0434\u044f\u0434\u043e \u043c\u0440\u0430\u0437 (nonno gelo)\n canada: p\u00e8re no\u00ebl, santa claus\n croazia: djed bo\u017ei\u0107njak o djed mraz (\"nonno natale\")\n rep. ceca: svat\u00fd mikul\u00e1\u0161 (\"san nicola\"); je\u017e\u00ed\u0161ek (diminutivo di je\u017e\u00ed\u0161, \"ges\u00f9\")\n danimarca: julemanden\n estonia: j\u00f5uluvana\n f\u00e6r \u00f8er: j\u00f3lama\u00f0ur\n finlandia: joulupukki\n francia: p\u00e8re no\u00ebl (\"babbo natale\"); p\u00e8re no\u00ebl \u00e8 la forma pi\u00f9 comune nei paesi in cui si parla il francese, ma al nord si chiama saint nicolas\n georgia: \u10d7\u10dd\u10d5\u10da\u10d8\u10e1 \u10de\u10d0\u10de\u10d0 (tovlis papa)\n germania: weihnachtsmann (\"l'uomo di natale\"); christkind (\"bambino cristo\") nelle regioni pi\u00f9 a sud\n grecia: \u03ac\u03b3\u03b9\u03bf\u03c2 \u03b2\u03b1\u03c3\u03af\u03bb\u03b7\u03c2 (\"san basilio\")\n irlanda: santa claus, santy o daid\u00ed na nollag\n italia: babbo natale (al sud anche san nicola di bari, in alcune zone del nord anche san nicol\u00f2, ad esempio a trieste)\n islanda: j\u00f3lama\u00f0ur\n liechtenstein: christkind\n lituania: kal\u0117d\u0173 senelis\n macedonia del nord: \u0434\u0435\u0434\u043e \u043c\u0440\u0430\u0437 (dedo mraz, \"nonno gelo\")\n malta: san niklaw\n paesi bassi: sinterklaas (arriva la sera del 5 dicembre, corrisponde a san nicola)\n norvegia: julenissen\n polonia: \u015bwi\u0119ty miko\u0142aj / miko\u0142aj (\"san nicola\"); gwiazdor in alcune regioni\n portogallo: pai natal (\"babbo natale\")\n regno unito: father christmas; santa claus\n romania: mo\u015f cr\u0103ciun (\"babbo natale\": 25 dicembre); mo\u015f nicolae (\"babbo nicola\": 6 dicembre); mo\u0219 geril\u0103 (\"babbo gelo\": 31 dicembre)\n russia: \u0434\u0435\u0434 \u043c\u043e\u0440\u043e\u0437 (ded moroz, \"nonno gelo\", il suo amico yamaliri vive al sopra del circolo polare artico in una citt\u00e0 unica salekhard)\n serbia: \u0434\u0435\u0434\u0430 \u043c\u0440\u0430\u0437 (deda mraz, \"nonno gelo\")\n slovacchia: sv\u00e4t\u00fd mikul\u00e1\u0161 (\"san nicola\"); je\u017ei\u0161ko (diminutivo di je\u017ei\u0161 (\"ges\u00f9\"))\n slovenia: dedek mraz (\"nonno gelo\"); bo\u017ei\u010dek (da \"bo\u017ei\u010d\"-natale); \u00e8 presente anche la ricorrenza di sveti miklav\u017e (san nicola) il 6 dicembre, con modalit\u00e0 del tutto simili\n spagna: pap\u00e1 noel\n stati uniti: santa claus; kris kringle; saint nicholas o saint nick (\"san nicola\"), father christmas\n svezia: jultomten\n svizzera: christkind (cristo bambino), san nicolao o ges\u00f9 bambino in ticino\n turchia: noel baba (\"babbo natale\")\n ungheria: mikul\u00e1s (\"nicola\"); j\u00e9zuska o kis j\u00e9zus (\"ges\u00f9 bambino\")\n\ud83c\uddfa\ud83c\udde6 ucraina: \u0441\u0432\u044f\u0442\u0438\u0439 \u043c\u0438\u043a\u043e\u043b\u0430\u0439 (sviatei micolai) san nicola\n\n\n=== america latina ===\ndi solito babbo natale in america latina si chiama pap\u00e1 noel, ma ci sono alcune piccole differenze tra i vari paesi.\n\n argentina: pap\u00e1 noel\n brasile: papai noel\n cile: viejito pascuero\n colombia: pap\u00e1 noel, ni\u00f1o dios, ni\u00f1o jesus (\"ges\u00f9 bambino\")\n messico: pap\u00e1 noel, santa claus; ni\u00f1o dios (dio bambino, meglio detto \"ges\u00f9 bambino\"), festivit\u00e0 in secondo piano rispetto a los reyes magos (\"i re magi\"), che arrivano la notte del 6 gennaio\n venezuela: san nicol\u00e1s\n ecuador: pap\u00e1 noel\n per\u00f9: pap\u00e1 noel\n\n\n=== estremo oriente ===\nin estremo oriente, in particolare nei paesi che hanno adottato i costumi occidentali, si festeggia il natale non in senso cristiano ma integrando alle religioni orientali tradizioni simili sui portatori di doni dell'occidente.\n\n corea del sud: santa claus \uc0b0\ud0c0 \ud074\ub85c\uc2a4 o santa halav\u00f4ji \uc0b0\ud0c0 \ud560\uc544\ubc84\uc9c0\n giappone: santa claus/santa-san \u30b5\u30f3\u30bf\u30af\u30ed\u30fc\u30b9/\u30b5\u30f3\u30bf\u3055\u3093, il \"san\" sta come in italiano per sig. (signore)\n cina: una derivazione di santa claus chiamata \u5723\u8bde\u8001\u4eba (sh\u00e8ngd\u00e0n l\u01ceor\u00e9n, letteralmente \"il vecchio del natale\")\n taiwan: una derivazione di santa claus chiamata \u8056\u8a95\u8001\u4eba o \u8056\u8a95\u8001\u516c\u516c (\"babbo natale\", lett. \"vecchio del natale\")\n filippine: santa claus\n\n\n=== africa e medio oriente ===\nle popolazioni cristiane dell'africa e del medio oriente che celebrano il natale, in generale, riconoscono le tradizioni dei paesi europei da cui hanno importato la festivit\u00e0, di solito tra la fine del xix e l'inizio del xx secolo. anche i discendenti dei coloni che abitano ancora in quei luoghi seguono le tradizioni dei loro antenati.\n\n iran: \u0628\u0627\u0628\u0627 \u0646\u0648\u0626\u0644 (baba noel)\n egitto: papa no\u00ebl\n sudafrica: sinterklaas; santa claus\n\n\n== note ==\n\n\n== bibliografia ==\n martyne perrot, etnologia del natale. una festa paradossale, traduzione di guido lagomarsino, milano, el\u00e8uthera, 2001, isbn 88-85060-56-0.\n nicola lagioia, babbo natale. dove si racconta come la coca-cola ha plasmato il nostro immaginario, roma, fazi, 2005, isbn 88-8112-693-1.\n arnaud d'apremont, la vera storia di babbo natale, traduzione di silvia angrisani, torino, l'et\u00e0 dell'acquario, 2005, isbn 88-7136-224-1.\n claude l\u00e9vi strauss, babbo natale giustiziato, traduzione di clara caruso, introduzione di antonino buttitta, palermo, sellerio, 2002, isbn 88-389-1190-8.\n michael g. ploog, babbo natale. la leggenda di santa claus, traduzione di silvia fabbri, bologna, alessandro, 2001, isbn 88-8285-099-4.\n claudio corvino e erberto petoia, storia e leggende di babbo natale e della befana, roma, newton & compton, 1999, isbn 88-8289-314-6.\n claudia maschio, storia e magia del natale. alla scoperta di origini, tradizioni, fiabe e leggende, edit junior, verona, 2005, isbn 88-89480-13-0.\n(en) david sedaris, the santaland diaries and seasons greetings: two plays, new york, dramatists play service, 1998, isbn 0-8222-1631-0.\n(en) phyllis siefker, santa claus: last of the wild men, 1\u00aa ed., jefferson (carolina del nord), mcfarland & company, 1997, isbn 0-7864-0246-6.\n carlo sacchettoni, la storia di babbo natale, roma, edizioni mediterranee, 1996, isbn 88-272-1189-6.\n elvira stefania tiberini, da san nicola a santa claus. un'analisi antropologica, roma, bagatto, 1987, isbn 88-7806-010-0.\n raymond briggs, babbo natale, trieste, einaudi ragazzi, 1974, isbn 88-7926-199-1.\n martyne perrot, etnologia del natale. indagine su una festa paradossale, traduzione di guido lagomarsino, prefazione di franco la cecla, milano, el\u00e8uthera, 2012, isbn 978-88-96904-17-6.\n\n\n== voci correlate ==\na visit from st. nicholas\nold santeclaus with much delight\nbefana\nle 5 leggende\nnatale\nnatale nel folklore\noh oh oh\nrenne di babbo natale\nrudolph la renna dal naso rosso\nsanta lucia da siracusa\nvigilia di natale\nvillaggio di babbo natale (korvatunturi)\n\n\n== altri progetti ==\n\n wikiquote contiene citazioni su babbo natale\n wikizionario contiene il lemma di dizionario \u00abbabbo natale\u00bb\n wikimedia commons contiene immagini o altri file su babbo natale\n\n\n== collegamenti esterni ==\n babbonatale.fi : babbo natale in lapponia in finlandia, su babbonatale.fi.\n santa claus nel \"ciclo dei dodici giorni\": una lettura antropologica, su treccani.it. url consultato il 5 gennaio 2011 (archiviato dall'url originale il 26 dicembre 2010).\n il natale nel mondo, su maps.google.it."