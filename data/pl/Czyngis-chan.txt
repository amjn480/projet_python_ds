"czyngis-chan, d\u017cyngis-chan, do 1206 temud\u017cyn (\u0447\u0438\u043d\u0433\u0438\u0441 \u0445\u0430\u0430\u043d, czingis chaan, ipa: [\u02a7i\u014b\u0261\u026as xa:\u014b], wymowa mongolska, \u0442\u044d\u043c\u04af\u0436\u0438\u043d, temud\u017cin, ipa: [t\u02b0emu\u02a4in]) (ur. wed\u0142ug \u017ar\u00f3de\u0142 muzu\u0142ma\u0144skich w 1155, wed\u0142ug \u017ar\u00f3de\u0142 chi\u0144skich i mongolskich w 1162 w deli\u00fcn bo\u0142dak, rejon obecnej czyty w rosji, zm. 18 sierpnia 1227) \u2013 chan mongo\u0142\u00f3w i za\u0142o\u017cyciel imperium mongolskiego.\n\n\n== pochodzenie ==\nby\u0142 synem jes\u00fcgeja baatura, wnuka pierwszego chana mongo\u0142\u00f3w kabu\u0142a (ok. 1130 i p\u00f3\u017aniej), oraz h\u00f6el\u00fcn z mongolskiego klanu ongirat\u00f3w. z racji swojego pochodzenia temud\u017cyn nale\u017ca\u0142 do najwa\u017cniejszego rodu mongo\u0142\u00f3w, bord\u017cigin, z kt\u00f3rego tradycyjnie wywodzili si\u0119 mongolscy chanowie.\n\u017ar\u00f3d\u0142a podaj\u0105 r\u00f3\u017cne daty jego urodzenia. w chwili \u015bmierci mia\u0142 mie\u0107 72 lata, co wskazywa\u0142oby na rok urodzenia 1155. jednak raszid ad-din (od kt\u00f3rego pochodzi informacja o wieku czyngis-chana w chwili \u015bmierci), jako dat\u0119 narodzin temud\u017cyna podaje rok \u015bwini: 1152\u20131153. chi\u0144ska kronika \u2013 yuanshi podaje rok 1161, a tradycja mongolska wskazuje rok 1162. niekt\u00f3rzy historycy przesuwaj\u0105 dat\u0119 jego narodzin nawet do 1167 roku. rok 1162 jest uwa\u017cany przez wi\u0119kszo\u015b\u0107 wsp\u00f3\u0142czesnych badaczy za dat\u0119 najbardziej prawdopodobn\u0105.\nznana jest nazwa miejsca urodzenia \u2013 deli\u2019un bodak, jednak nosz\u0105 j\u0105 co najmniej dwa wzg\u00f3rza w mongolii. imi\u0119 otrzyma\u0142 po tatarskim wodzu temud\u017cynie \u00fcgu, kt\u00f3rego przed narodzinami czyngis-chana wzi\u0105\u0142 do niewoli jego ojciec.\n\n\n== m\u0142odo\u015b\u0107 ==\ngdy mia\u0142 8 lub 9 lat, ojciec zeswata\u0142 go ze starsz\u0105 o rok b\u00f6rte, c\u00f3rk\u0105 deja m\u0105drego, wodza ongirat\u00f3w. zgodnie z mongolskim obyczajem jes\u00fcgej odwi\u00f3z\u0142 temud\u017cyna do domu jego przysz\u0142ego te\u015bcia i tam pozostawi\u0142. jego pobyt u ongirat\u00f3w trwa\u0142 jednak tylko kilka dni, gdy\u017c jes\u00fcgej zmar\u0142 wkr\u00f3tce po powrocie, prawdopodobnie otruty przez spotkanych po drodze tatar\u00f3w. przed \u015bmierci\u0105 zd\u0105\u017cy\u0142 jeszcze nakaza\u0107 jednemu ze swych dostojnik\u00f3w, m\u00f6nglikowi, sprowadzenie syna do obozu.\ntemud\u017cyn formalnie przej\u0105\u0142 w\u0142adz\u0119 nad rodem (cho\u0107 przypuszczalnie nie by\u0142 najstarszym synem), ale rzeczywist\u0105 w\u0142adz\u0119 sprawowa\u0142a jego matka. wkr\u00f3tce na skutek spor\u00f3w h\u00f6el\u00fcn z wdowami po jednym z poprzednich chan\u00f3w \u2013 ambakaju, orda jes\u00fcgeja rozpad\u0142a si\u0119 i nast\u0119pne kilka lat temud\u017cyn prze\u017cy\u0142 w biedzie z matk\u0105 i bra\u0107mi.\nw wieku 10 lat zawar\u0142 pakt braterstwa ze starszym o rok d\u017camuk\u0105, przysz\u0142ym wodzem d\u017cad\u017ciaryt\u00f3w. w tym czasie wraz z bratem kasarem, zabi\u0142 innego ze swoich braci \u2013 skonfliktowanego z nimi bektera (by\u0142 on jego bratem przyrodnim, przypuszczalnie najstarszym z syn\u00f3w jes\u00fcgeja). p\u00f3\u017aniej dosta\u0142 si\u0119 do niewoli swoich niedawnych poddanych, tajcziut\u00f3w. jednak uciek\u0142 z niej i dzi\u0119ki osobistym relacjom z przedstawicielami mongolskiej elity powoli odbudowa\u0142 swoj\u0105 pozycj\u0119. najpierw po\u015blubi\u0142 b\u00f6rte. nast\u0119pnie zdoby\u0142 poparcie w\u0142adcy kereit\u00f3w to\u2019ori\u0142a ong-chana, dawnego sojusznika swego ojca, kt\u00f3ry w zamian za dar w postaci futra sobolowego (by\u0142o ono cz\u0119\u015bci\u0105 posagu b\u00f6rte), obieca\u0142 odda\u0107 temud\u017cynowi jego lud.\n\n\n== droga do w\u0142adzy ==\n\n\n=== w\u0142asna orda ===\nw roku 1180 na jego obozowisko napadli merkici, porywaj\u0105c m.in. jego \u017con\u0119. by\u0142o to prawdopodobnie zemst\u0105 rodow\u0105 za porwanie h\u00f6el\u00fcn. temud\u017cyn zwr\u00f3ci\u0142 si\u0119 o pomoc do ong-chana, kt\u00f3ry obieca\u0142 odbi\u0107 b\u00f6rte. osobi\u015bcie przy\u0142\u0105czy\u0142 si\u0119 do temud\u017cyna z dwoma t\u00fcmenami wojska i do tego samego zobowi\u0105za\u0142 d\u017camuk\u0119 (zar\u00f3wno temud\u017cyn, jak i d\u017camuka uznawali w\u00f3wczas do\u015b\u0107 lu\u017ane zwierzchnictwo ong-chana). d\u017camuka przyby\u0142 na t\u0119 wypraw\u0119 z jednym w\u0142asnym t\u00fcmenem i jednym zebranym z ludzi temud\u017cyna, co pokazuje, \u017ce w\u0142adza temud\u017cyna by\u0142a w tym czasie iluzoryczna i d\u017camuka mia\u0142 wy\u017cszy autorytet nawet w\u015br\u00f3d jego w\u0142asnych poddanych. wyprawa odby\u0142a si\u0119 w kilka miesi\u0119cy po porwaniu. sojusznicy rozbili merkit\u00f3w i odbili b\u00f6rte, kt\u00f3ra, jak si\u0119 okaza\u0142o, by\u0142a w ci\u0105\u017cy (urodzi\u0142a syna d\u017cocziego). po bitwie ong-chan od\u0142\u0105czy\u0142 si\u0119 i powr\u00f3ci\u0142 do siebie, za\u015b temud\u017cyn i d\u017camuka uroczy\u015bcie odnowili zawarte przed laty braterstwo i obozowali wsp\u00f3lnie przez p\u00f3\u0142tora roku.\nw 1182 z niewyja\u015bnionych przyczyn rozstali si\u0119 we wrogiej atmosferze. d\u017camuka mia\u0142 wedle tajnej historii mongo\u0142\u00f3w wypowiedzie\u0107 zdanie: \u201eza\u0142\u00f3\u017cmy ob\u00f3z tu\u017c ko\u0142o g\u00f3ry! niechaj nasi koniuchowie maj\u0105 namioty! za\u0142\u00f3\u017cmy ob\u00f3z tu\u017c ko\u0142o rzeki! niechaj nasi owczarze i pas\u0105cy jagni\u0119ta maj\u0105 po\u017cywienie\u201d. zdezorientowany temud\u017cyn poprosi\u0142 matk\u0119 o jego wyja\u015bnienie, jednak szybciej odpowiedzia\u0142a b\u00f6rte, twierdz\u0105c, \u017ce d\u017camuka ju\u017c si\u0119 nimi przesyci\u0142 i nale\u017cy go porzuci\u0107. temud\u017cyn pos\u0142ucha\u0142 jej rady i nie zatrzyma\u0142 si\u0119 na noc we wsp\u00f3lnym obozie, lecz wraz ze swymi lud\u017ami oddzieli\u0142 si\u0119 od niego i w\u0142asny ob\u00f3z roz\u0142o\u017cy\u0142 dopiero nast\u0119pnego dnia.\n\n\n=== temud\u017cyn czyngis-chanem ===\nbezpo\u015brednio po odej\u015bciu d\u017camuki, do temud\u017cyna zacz\u0119li si\u0119 przy\u0142\u0105cza\u0107 liczni, drobni wodzowie ze swoimi oddzia\u0142ami i wkr\u00f3tce og\u0142osili go czyngis-chanem. tajna historia mongo\u0142\u00f3w przedstawia to wydarzenie jako nag\u0142e (wedle interpretacji lwa gumilowa mia\u0142o ono miejsce dzie\u0144 po rozstaniu z d\u017camuk\u0105) i nie wspomina \u017cadnych dyskusji towarzysz\u0105cych wyborowi. inne \u017ar\u00f3d\u0142a m\u00f3wi\u0105 jednak, \u017ce temud\u017cyn nie by\u0142 jedynym kandydatem i przed nim w\u0142adz\u0119 chana proponowano jego kuzynom secze-bekiemu i tajczu \u2013 prawnukom kabu\u0142-chana oraz jego wnukowi a\u0142anowi. dopiero gdy oni kolejno odm\u00f3wili, zwr\u00f3cono si\u0119 do temud\u017cyna, kt\u00f3ry propozycj\u0119 przyj\u0105\u0142.\nprzyznanie tytu\u0142u nowemu chanowi mia\u0142 og\u0142osi\u0107 syn m\u00f6nglika, wielki szaman, k\u00f6k\u00f6cz\u00fc teb-tengri. tytu\u0142 ten mia\u0142 oznacza\u0107 w\u0142adc\u0119 mongo\u0142\u00f3w, a w istocie czyni\u0142 temud\u017cyna jedynie pretendentem do tej w\u0142adzy \u2013 podlegali mu jedynie ci, kt\u00f3rzy dobrowolnie z\u0142o\u017cyli przysi\u0119g\u0119 wierno\u015bci. przysi\u0119ga ta stanowi\u0142a zal\u0105\u017cek jasy \u2013 prawa wielkiej ordy. zawiera\u0142a zestaw obowi\u0105zk\u00f3w \u017co\u0142nierza: uczestnictwo w wojnach i polowaniach oraz kary za niepos\u0142usze\u0144stwo: na wojnie \u015bmier\u0107, a w czasie pokoju pozbawienie maj\u0105tku i rodziny oraz wygnanie.\nwed\u0142ug tajnej historii, przysi\u0119g\u0119 z\u0142o\u017cyli wspomniani wy\u017cej krewni temud\u017cyna: a\u0142an i secze-beki. wyb\u00f3r temud\u017cyna zosta\u0142 zaakceptowany przez ong-chana, przy czym dla niego oznacza\u0142o to jedynie rezygnacj\u0119 ze zwierzchnictwa nad nim i uznanie go r\u00f3wnorz\u0119dnym w\u0142adc\u0105 (by\u0107 mo\u017ce nawet zachowa\u0142 jak\u0105\u015b formaln\u0105 zwierzchno\u015b\u0107).\nnowy chan zosta\u0142 jednak zignorowany przez d\u017camuk\u0119 i wi\u0119kszo\u015b\u0107 mongo\u0142\u00f3w, czyli tych, kt\u00f3rzy mieli podlega\u0107 jego w\u0142adzy. wkr\u00f3tce po tych wydarzeniach jeden z wodz\u00f3w podleg\u0142ych czyngis-chanowi zabi\u0142 tajczara, brata d\u017camuki, po czym dosz\u0142o do wojny mi\u0119dzy niedawnymi sojusznikami. do d\u017camuki przy\u0142\u0105czy\u0142o si\u0119 13 rod\u00f3w mongolskich, kt\u00f3re prawdopodobnie czeka\u0142y na pierwsz\u0105 okazj\u0119 do przeciwstawienia si\u0119 pretenduj\u0105cemu do w\u0142adzy nad nimi czyngis-chanowi. d\u017camuka pokona\u0142 go w bitwie pod da\u0142an ba\u0142d\u017cit, po czym zabi\u0142 je\u0144c\u00f3w i odjecha\u0142, pozostawiaj\u0105c zdezorientowan\u0105 armi\u0119, kt\u00f3rej cz\u0119\u015b\u0107 natychmiast przesz\u0142a na stron\u0119 czyngis-chana.\nw nast\u0119pnych latach czyngis-chan walczy\u0142 m.in. z tatarami, w sojuszu z ong-chanem i chi\u0144sko-d\u017curd\u017ce\u0144skim pa\u0144stwem jin. wtedy w 1183 roku uzyska\u0142 chi\u0144skie tytu\u0142y urz\u0119dnicze: d\u017ca\u2019utkuri, a by\u0107 mo\u017ce tak\u017ce d\u017caotao (komisarza).\nto\u2019ori\u0142owi chi\u0144czycy nadali znacznie wy\u017cszy tytu\u0142 kr\u00f3la \u2013 ong, kt\u00f3ry sta\u0142 si\u0119 odt\u0105d jego imieniem. ta r\u00f3\u017cnica tytu\u0142\u00f3w \u015bwiadczy, \u017ce czyngis-chan wci\u0105\u017c by\u0142 znacznie s\u0142abszy od wodza kereit\u00f3w i by\u0107 mo\u017ce wci\u0105\u017c by\u0142 jego wasalem. feliks koneczny uwa\u017ca\u0142, \u017ce dla uzyskania chi\u0144skiego tytu\u0142u urz\u0119dniczego czyngis-chan musia\u0142 zda\u0107 egzamin, co oznacza\u0142oby, \u017ce zna\u0142 dobrze chi\u0144skie pismo i prawo. inni historycy przyjmuj\u0105 jednak, \u017ce by\u0142y to tytu\u0142y czysto honorowe, nadane jedynie za pomoc w wojnie.\no ile wcze\u015bniejsze posuni\u0119cia temud\u017cyna (sojusz z kereitami, walki z merkitami) by\u0142y kontynuacj\u0105 tradycyjnej polityki mongolskiej, jak\u0105 prowadzi\u0142 m.in. jego ojciec, o tyle sojusz z pa\u0144stwem jin by\u0142 jej zdecydowan\u0105 zmian\u0105. sojusz ten by\u0142 wprawdzie jedynie taktyczny, podyktowany odziedziczon\u0105 wrogo\u015bci\u0105 do tatar\u00f3w \u2013 domniemanych sprawc\u00f3w \u015bmierci jes\u00fcgeja, niemniej by\u0142 pierwszym znakiem \u015bwiadcz\u0105cym, \u017ce czyngis-chan zamierza zmieni\u0107 polityczne status quo regionu. ta pierwsza pr\u00f3ba przypuszczalnie sko\u0144czy\u0142a si\u0119 \u017ale. po sukcesach w walkach z tatarami czyngis-chan kilka lat mia\u0142 sp\u0119dzi\u0107 w d\u017curd\u017ce\u0144skiej niewoli.\ninformacja dotycz\u0105ca pobytu czyngis-chana w niewoli nie jest pewna, wiadomo jednak, \u017ce przez kilka lub kilkana\u015bcie lat nie przejawia\u0142 \u017cadnej aktywno\u015bci politycznej. pod koniec lat 90. zn\u00f3w znalaz\u0142 si\u0119 w mongolii na czele swojej ordy. w 1197 roku pom\u00f3g\u0142 ong-chanowi odzyska\u0107 odebrany mu przez najman\u00f3w tron. jego si\u0142a militarna nie by\u0142a w\u00f3wczas zbyt du\u017ca, jednak przetrwanie ordy w okresie niewoli wodza \u015bwiadczy o stabilno\u015bci zdobytej w\u0142adzy. wi\u0119kszo\u015b\u0107 mongo\u0142\u00f3w zachowywa\u0142a niezale\u017cno\u015b\u0107, jednak nie by\u0142o w\u015br\u00f3d nich wodza, kt\u00f3ry wyst\u0105pi\u0142by przeciw czyngis-chanowi. on te\u017c wydawa\u0142 si\u0119 zadowala\u0107 swoj\u0105 pozycj\u0105, dbaj\u0105c raczej o dyscyplin\u0119 w\u015br\u00f3d w\u0142asnej ordy i umocnienie sojuszu z kereitami ni\u017c o rozszerzenie swej w\u0142adzy.\n\n\n=== datowanie wczesnych wydarze\u0144 z \u017cycia temud\u017cyna ===\nniewiele \u017ar\u00f3de\u0142 opisuje wczesny okres \u017cycia i dzia\u0142alno\u015bci temud\u017cyna. najwi\u0119cej informacji na ten temat zawiera tajna historia mongo\u0142\u00f3w. o ile jednak wi\u0119kszo\u015b\u0107 naukowc\u00f3w przyjmuje prawdziwo\u015b\u0107 najwa\u017cniejszych z opisywanych tam fakt\u00f3w, o tyle cz\u0119sto kwestionuj\u0105 oni podane w kronice daty wydarze\u0144.\ng\u0142\u00f3wnym \u017ar\u00f3d\u0142em kontrowersji jest kilkunastoletnia luka w przedstawionym w tajnej historii \u017cyciorysie m\u0142odego czyngis-chana \u2013 mi\u0119dzy rokiem 1183 a 1200 nie notuje ona \u017cadnych wydarze\u0144. jedynym faktem wymienianym w kronice, kt\u00f3ry mo\u017cna umie\u015bci\u0107 gdzie\u015b w tym okresie, jest historia politycznych wolt ong-chana, kt\u00f3r\u0105 czyngis-chan przypomina w li\u015bcie do niego. jednak sam czyngis nie bierze w wi\u0119kszo\u015bci z nich udzia\u0142u, dopiero na ko\u0144cu wspomagaj\u0105c sojusznika i przywracaj\u0105c mu w\u0142adz\u0119.\nz tego wzgl\u0119du niekt\u00f3rzy historycy, w\u0105tpi\u0105c w tak d\u0142ug\u0105 bezczynno\u015b\u0107 energicznego wodza, przesuwaj\u0105 takie wydarzenia, jak porwanie b\u00f6rte i wojn\u0119 z merkitami oraz uznanie temud\u017cyna czyngis-chanem z pocz\u0105tku lat 80. na okres p\u00f3\u017aniejszy. i tak np. louis hambis umieszcza porwanie b\u00f6rte nie w roku 1180, ale w 1184, za\u015b og\u0142oszenie temud\u017cyna czyngis-chanem mi\u0119dzy 1187 a 1189. t\u0119 koncepcj\u0119, przynajmniej w cz\u0119\u015bci dotycz\u0105c\u0105 porwania b\u00f6rte, przyjmuje te\u017c john man. l\u00e1szl\u00f3 l\u0151rincz uwa\u017ca, \u017ce temud\u017cyn zosta\u0142 chanem w 1190 roku. jack weatherford porwanie b\u00f6rte umieszcza w 1178, wyb\u00f3r na chana \u2013 w 1189, rok p\u00f3\u017aniej bitw\u0119 pod da\u0142an ba\u0142d\u017cit, a wypraw\u0119 na tatar\u00f3w \u2013 dopiero w 1196. stanis\u0142aw ka\u0142u\u017cy\u0144ski ca\u0142y ci\u0105g zdarze\u0144 od porwania b\u00f6rte widzi w nieokre\u015blonych dok\u0142adnie okolicach roku 1200.\nznaczne przesuni\u0119cie dat rozwi\u0105zuje wprawdzie problem bezczynno\u015bci temud\u017cyna, rodzi jednak inne w\u0105tpliwo\u015bci. wiadomo cho\u0107by, \u017ce jego trzeci syn ugedej ju\u017c w 1203 roku by\u0142 na tyle doros\u0142y, aby samodzielnie z dala od ojca bra\u0107 udzia\u0142 w bitwie. musia\u0142 wi\u0119c ju\u017c mie\u0107 co najmniej kilkana\u015bcie lat, za\u015b porwanie b\u00f6rte musia\u0142o si\u0119 odby\u0107 kilka lat przed jego narodzinami, zatem z pewno\u015bci\u0105 w latach 80. i to raczej w ich pierwszej po\u0142owie (w chwili \u015bmierci mia\u0142 mie\u0107 56 lat, co wskazywa\u0142oby rok 1185).\ndat z tajnej historii mongo\u0142\u00f3w broni lew gumilow, uzasadniaj\u0105c je w\u0142a\u015bnie wiekiem syn\u00f3w czyngis-chana, a tak\u017ce uzasadniaj\u0105c luk\u0119 w jego \u017cyciorysie kilkunastoletni\u0105 niewol\u0105 d\u017curd\u017ce\u0144sk\u0105, kt\u00f3r\u0105 mongolscy kronikarze chcieli \u2013 jego zdaniem \u2013 ukry\u0107. jedyn\u0105 wyst\u0119puj\u0105c\u0105 we wczesnych \u017ar\u00f3d\u0142ach informacj\u0105 bezpo\u015brednio kwestionuj\u0105c\u0105 t\u0119 chronologi\u0119 jest wiek d\u017cocziego, kt\u00f3ry w chwili \u015bmierci w 1227 roku mia\u0142 mie\u0107 trzydzie\u015bci kilka lat. m\u00f3g\u0142by si\u0119 zatem urodzi\u0107 najwcze\u015bniej pod koniec lat 80., co jednak zupe\u0142nie nie zgadza si\u0119 z wiekiem pozosta\u0142ych syn\u00f3w temud\u017cyna.\n\n\n=== mongolska wojna domowa ===\nsytuacja zmieni\u0142a si\u0119 w roku 1201, gdy powsta\u0142a, skierowana przeciw czyngis-chanowi i ong-chanowi, koalicja plemion mongolskich, tatarskich i najma\u0144skich. obra\u0142a ona swoim wodzem d\u017camuk\u0119, nadaj\u0105c mu tytu\u0142 gurchana: chana powszechnego. koalicja ta rozpad\u0142a si\u0119 wprawdzie ju\u017c podczas pierwszej bitwy pod k\u00f6jten, nie zatrzyma\u0142o to jednak wojny.\ntym razem, wszystkie strony konfliktu: najmanowie, d\u017camuka i czyngis-chan, d\u0105\u017cy\u0142y do ostatecznego rozstrzygni\u0119cia. po bitwie czyngis-chan ruszy\u0142 w po\u015bcig za tajczutami, kt\u00f3rych rozbi\u0142 i przy\u0142\u0105czy\u0142 do swojej ordy, a ong-chan \u2013 za d\u017camuk\u0105. nic nie wiadomo o rezultatach tego drugiego po\u015bcigu, ale rok p\u00f3\u017aniej d\u017camuka sta\u0142 si\u0119 wa\u017cnym doradc\u0105 ong-chana.\nw tym samym roku czyngis-chan odpar\u0142 atak merkit\u00f3w w miejscowo\u015bci ters\u00fct. jesieni\u0105 1202 roku pod da\u0142an nem\u00fcrges pokona\u0142 tatar\u00f3w. po tej bitwie wyda\u0142 rozkaz \u015bci\u0119cia wszystkich je\u0144c\u00f3w, powy\u017cej osi wozu. nast\u0119pnie u boku ong-chana pokona\u0142 najman\u00f3w nad jeziorem kiszi\u0142 basz (dzi\u015b baga-nur), jednak przed nast\u0119pnym starciem z nimi ong-chan pod wp\u0142ywem d\u017camuki zerwa\u0142 sojusz z czyngis-chanem.\nong-chan, \u015bcigany przez najman\u00f3w, musia\u0142 wezwa\u0107 temud\u017cyna na pomoc. tym razem nie by\u0142 ju\u017c r\u00f3wnorz\u0119dnym sojusznikiem i w zamian za ratunek, musia\u0142 wydziedziczy\u0107 swojego syna i uzna\u0107 czyngis-chana swoim spadkobierc\u0105.\nczyngis-chan stara\u0142 si\u0119 w\u00f3wczas o ma\u0142\u017ce\u0144stwo swojego najstarszego syna d\u017cocziego z c\u00f3rk\u0105 ong-chana, kt\u00f3rej mu jednak pocz\u0105tkowo odm\u00f3wiono. usynowienie czyngis-chana wzmocni\u0142o pozycj\u0119 d\u017camuki, kt\u00f3ry nam\u00f3wi\u0142 syna to\u2019ori\u0142a \u2013 nik\u0142a seng\u00fcma do buntu, a nast\u0119pnie, maj\u0105c poparcie kereickich mo\u017cnych, zmusi\u0142 ong-chana do zerwania sojuszu.\npocz\u0105tkowo kereici zamierzali zabi\u0107 czyngis-chana podst\u0119pem. wiosn\u0105 1203 roku, zgodzili si\u0119 na \u015blub d\u017cocziego i c\u00f3rki ong-chana i zaprosili temud\u017cyna na przyj\u0119cie zar\u0119czynowe. ten wyruszy\u0142 na nie z zaledwie 10 lud\u017ami, lecz ostrze\u017cony w drodze przez m\u00f6nglika zawr\u00f3ci\u0142, a po unikni\u0119ciu kolejnej pu\u0142apki zacz\u0105\u0142 ucieka\u0107, zbieraj\u0105c jednocze\u015bnie armi\u0119. po kilku dniach pogoni, przegra\u0142 z kereitami dowodzonymi prawdopodobnie przez d\u017camuk\u0119 pod ka\u0142aka\u0142d\u017cit-elet, ale dzi\u0119ki tej bitwie uda\u0142o mu si\u0119 uciec.\nwedle tajnej historii, czyngis-chan mia\u0142 po tej bitwie jedynie 2600 \u017co\u0142nierzy (raszid ad-din podaje liczb\u0119 4600). przez p\u00f3\u0142 roku toczy\u0142 negocjacje pokojowe z ong-chanem, kt\u00f3rego w mi\u0119dzyczasie opu\u015bci\u0142 d\u017camuka, aby jesieni\u0105 tego samego roku napa\u015b\u0107 na jego ob\u00f3z i rozbi\u0107 go, zmuszaj\u0105c do samotnej ucieczki, podczas kt\u00f3rej ong-chan zgin\u0105\u0142, kereici za\u015b zostali w\u0142\u0105czeni do ordy zwyci\u0119zcy.\nw roku 1204, na stokach g\u00f3ry kun, pokona\u0142 najman\u00f3w i walcz\u0105cego u ich boku d\u017camuk\u0119. dopiero po tym zwyci\u0119stwie wi\u0119kszo\u015b\u0107 mongolskich stronnik\u00f3w d\u017camuki przesz\u0142a na stron\u0119 czyngis-chana. jesieni\u0105 tego samego roku pod karada\u0142 hud\u017ca\u2019ur pokona\u0142 merkit\u00f3w i w\u0142\u0105czy\u0142 wi\u0119kszo\u015b\u0107 z nich do swojej ordy. rok p\u00f3\u017aniej, w bitwie nad irtyszem, pokona\u0142 po\u0142\u0105czone si\u0142y niedobitk\u00f3w najman\u00f3w i merkit\u00f3w, po czym skaza\u0142 na \u015bmier\u0107 zdradzonego przez w\u0142asnych \u017co\u0142nierzy d\u017camuk\u0119. walki lat 1201\u20131206 wszystkie strony postrzega\u0142y jako wojn\u0119 domow\u0105. mimo \u017ce nie wszystkie zaanga\u017cowane w ni\u0105 plemiona by\u0142y blisko spokrewnione (najmanowie to lud turecki, reszta plemion by\u0142a pochodzenia mongolskiego), a niekt\u00f3re dzieli\u0142a wielopokoleniowa wrogo\u015b\u0107 (np. mongo\u0142\u00f3w i tatar\u00f3w), to wszystkie uznawa\u0142y, \u017ce ludy zamieszkuj\u0105ce stepy stanowi\u0105, czy te\u017c przynajmniej powinny stanowi\u0107, jeden organizm polityczny.\n\n\n== organizacja i rozbudowa imperium ==\n\n\n=== wielki kuru\u0142taj ===\nw 1206 roku odby\u0142 si\u0119 wielki kuru\u0142taj \u2013 zjazd wszystkich podbitych lud\u00f3w u \u017ar\u00f3de\u0142 ononu. zjazd ten formalnie uzna\u0142 katarzyna w\u0142adc\u0105 wszystkich podbitych lud\u00f3w z tytu\u0142em kagana. oznacza\u0142o to formalny pocz\u0105tek nowego organizmu politycznego: imperium mongolskiego.\ndosz\u0142o tam r\u00f3wnie\u017c do organizacji dworu czyngis-chana oraz reorganizacji armii: podzia\u0142 na 95 mingan\u00f3w (a zatem liczy\u0142a ona w tym momencie ok. 95 tys. \u017co\u0142nierzy) i wyznaczenie ich dow\u00f3dc\u00f3w. rozbudowano te\u017c gwardi\u0119 osobist\u0105 czyngis-chana: stra\u017c nocn\u0105 z 80 do 1 tys., stra\u017c dzienn\u0105 z 70 do 8 tys. os\u00f3b i dodatkowy oddzia\u0142 \u0142ucznik\u00f3w w sile 1 tys., przy czym liczebno\u015b\u0107 stra\u017cy nocnej mia\u0142a pozosta\u0107 tajna (by\u0107 mo\u017ce tajna mia\u0142a by\u0107 jedynie wielko\u015b\u0107 jej oddzia\u0142u aktualnie pe\u0142ni\u0105cego s\u0142u\u017cb\u0119). stra\u017c nocna mia\u0142a te\u017c pe\u0142ni\u0107 og\u00f3ln\u0105 kontrol\u0119 nad \u017cyciem dworu.\nczyngis-chan zreformowa\u0142 tak\u017ce s\u0105downictwo. najwy\u017csz\u0105 w\u0142adz\u0119 s\u0105dow\u0105 powierzy\u0142 szigiemu kutuku, z pochodzenia tatarowi. spisywane przez szigiego w b\u0142\u0119kitnej ksi\u0119dze wyroki mia\u0142y stanowi\u0107 podstaw\u0119 prawa dla nast\u0119pnych pokole\u0144 i nie mog\u0142y ju\u017c zosta\u0107 zmienione. informacja o b\u0142\u0119kitnej ksi\u0119dze jest pierwszym potwierdzeniem na u\u017cywanie pisma na dworze mongolskim. w tym czasie powsta\u0142a r\u00f3wnie\u017c kancelaria wielkiego chana, a jej pierwszym szefem i organizatorem by\u0142 ujgur \u2013 tatatunga, by\u0142y szef kancelarii najman\u00f3w.\n\n\n=== pierwsze podboje i walki wewn\u0119trzne ===\nw ci\u0105gu 3 nast\u0119pnych lat czyngis-chan, przewa\u017cnie bez walki (wystarczy\u0142a demonstracja si\u0142y), podporz\u0105dkowywa\u0142 sobie liczne, drobne ludy stepu i po\u0142udniowej syberii. w tym czasie musia\u0142 te\u017c zmierzy\u0107 si\u0119 z opozycj\u0105 wewn\u0119trzn\u0105 rodu kongoktan, z kt\u00f3rego wywodzi\u0142 si\u0119 m.in. wielki szaman mongo\u0142\u00f3w \u2013 k\u00f6k\u00f6cz\u00fc teb-tengri, wp\u0142ywowy doradca chana.\nkongoktanowie nie atakowali bezpo\u015brednio temud\u017cyna, ale starali si\u0119 podporz\u0105dkowa\u0107 sobie lub odsun\u0105\u0107 od wp\u0142yw\u00f3w jego braci, a teb-tengri zacz\u0105\u0142 organizowa\u0107 r\u00f3wnoleg\u0142y do cha\u0144skiego dw\u00f3r. pocz\u0105tkowo by\u0142a to polityka skuteczna. czyngis-chan da\u0142 si\u0119 sprowokowa\u0107 do konfliktu z bratem kasarem, w ko\u0144cu jednak zgodzi\u0142 si\u0119, aby inny jego brat, otczigin, zorganizowa\u0142 zamach na teb-tengriego. pod pretekstem pojedynku (walka wr\u0119cz by\u0142a cz\u0119stym sposobem rozwi\u0105zywania konflikt\u00f3w na dworze mongolskim) s\u0142udzy otczigina z\u0142amali kr\u0119gos\u0142up szamana w przedsionku namiotu czyngis-chana. mimo \u017ce bracia zabitego po jego \u015bmierci rzucili si\u0119 na temud\u017cyna, kt\u00f3remu ledwie uda\u0142o si\u0119 uciec pod ochron\u0119 stra\u017cy, to nie zostali w \u017caden spos\u00f3b ukarani. lew gumilow twierdzi, \u017ce sp\u00f3r z teb-tengrim mia\u0142 wielki wp\u0142yw na ukszta\u0142towanie stosunku rodu czyngis-chana do religii, kt\u00f3ry cechowa\u0142 si\u0119 od tej pory z jednej strony tolerancj\u0105, a z drugiej niedopuszczaniem kap\u0142an\u00f3w \u017cadnej religii do wp\u0142ywu na rodzin\u0119 chana.\n\n\n=== wielkie podboje ===\nw roku 1209 do pa\u0144stwa czyngis-chana dobrowolnie przy\u0142\u0105czyli si\u0119 ujgurzy, odrzucaj\u0105c dotychczasowe zwierzchnictwo karakita\u0144skie. niekt\u00f3rzy historycy uwa\u017caj\u0105, \u017ce to w\u0142a\u015bnie ujgurscy kupcy, d\u0105\u017c\u0105cy do opanowania szlak\u00f3w handlowych przyczynili si\u0119 do dalszej ekspansji mongo\u0142\u00f3w (a przede wszystkim j\u0105 sfinansowali) zw\u0142aszcza do ataku na chiny.\nnast\u0119pnie w tym samym roku, chan zaatakowa\u0142 tangut\u00f3w (ju\u017c w dw\u00f3ch wcze\u015bniejszych latach mia\u0142y miejsce ma\u0142e najazdy mongolskie na ich pa\u0144stwo), kt\u00f3rych wojska rozbi\u0142, nie uda\u0142o mu si\u0119 jednak zdoby\u0107 ich stolicy. mimo udanej obrony tanguci zdecydowali si\u0119 zako\u0144czy\u0107 wojn\u0119 i zawrze\u0107 sojusz z mongo\u0142ami. prawdopodobnie celem ataku na tangut\u00f3w by\u0142o zabezpieczenie flanki przed atakiem na pa\u0144stwo d\u017curd\u017cen\u00f3w. by\u0107 mo\u017ce podczas wojny z tangutami, czyngis-chan po raz pierwszy u\u017cy\u0142 na du\u017c\u0105 skal\u0119 wojsk in\u017cynieryjnych. pr\u00f3bowa\u0142 bez powodzenia zatopi\u0107 tangusk\u0105 stolic\u0119, zmieniaj\u0105c bieg rzeki huang he. wojna jednak zako\u0144czy\u0142a si\u0119 sukcesem. lew gumilow uwa\u017ca, \u017ce to sami tanguci wykorzystali rzek\u0119 do zatopienia mongolskiego obozu. niew\u0105tpliwe jest jednak, \u017ce p\u00f3\u017aniej (cho\u0107by w 1221 podczas obl\u0119\u017cenia urgenczu), mongo\u0142owie stosowali skutecznie t\u0119 metod\u0119 do zatapiania wrogich miast.\n\n\n==== podb\u00f3j chin ====\nw 1211 czyngis-chan zaatakowa\u0142 chi\u0144skie (cho\u0107 rz\u0105dzone przez d\u017curd\u017cen\u00f3w) pa\u0144stwo jin. oficjalnymi powodami ataku by\u0142y: dawne mordy d\u017curd\u017cen\u00f3w na chanach mongolskich (w chinach zabity zosta\u0142 m.in. ambakaj), a tak\u017ce prze\u015bladowania, jakim mia\u0142 podlega\u0107 spokrewniony z mongo\u0142ami lud kitan\u00f3w (kita\u0144scy pos\u0142owie mieli prosi\u0107 chana o interwencj\u0119 ju\u017c w 1208 roku). o ile pierwszy pow\u00f3d by\u0142 obliczony na przekonanie o s\u0142uszno\u015bci wyprawy w\u0142asnych poddanych, o tyle drugi mia\u0142 na celu przede wszystkim zdobycie sprzymierze\u0144c\u00f3w po stronie chi\u0144skiej.\nkitanowie \u2013 dawni w\u0142adcy p\u00f3\u0142nocnych chin \u2013 stanowili znaczn\u0105 cz\u0119\u015b\u0107 armii d\u017curd\u017ce\u0144skiej. by\u0107 mo\u017ce jednym z powod\u00f3w wojny by\u0142o tak\u017ce \u017c\u0105danie uznania przez czyngis-chana d\u017curd\u017ce\u0144skiego zwierzchnictwa. jednocze\u015bnie z atakiem mongolskim od p\u00f3\u0142nocy ruszy\u0142, by\u0107 mo\u017ce uzgodniony z mongo\u0142ami, atak cesarstwa song od po\u0142udnia (ten atak zosta\u0142 jednak szybko odparty przez d\u017curd\u017cen\u00f3w). czyngis-chan zabra\u0142 na t\u0119 wypraw\u0119 wszystkich swoich syn\u00f3w, jednak funkcje dow\u00f3dcze powierzy\u0142 do\u015bwiadczonym wodzom d\u017cebe i mukalemu.\nju\u017c w pierwszym roku wojny mongo\u0142owie odnie\u015bli znaczny sukces. w pierwszym uderzeniu zdobyli nadgraniczne miasta fuzhou (obecnie zhangbei) i xuande (obecnie xuanhua). nast\u0119pnie, dzi\u0119ki wykonanemu przez d\u017cebe pozorowanemu odwrotowi, pokonali pierwsz\u0105, znacz\u0105c\u0105 armi\u0119 d\u017curd\u017ce\u0144sk\u0105, broni\u0105c\u0105 prze\u0142\u0119czy czabczijalskiej (chi\u0144. juyongguan). na ich stron\u0119 przesz\u0142a wi\u0119kszo\u015b\u0107 kitan\u00f3w. do swojej armii w\u0142\u0105czy\u0142 ich dowodz\u0105cy wschodnim skrzyd\u0142em (dzia\u0142aj\u0105cym na terytorium po\u0142udniowej mand\u017curii) d\u017cebe. on te\u017c zdoby\u0142 miasto liaoyang, zn\u00f3w pozoruj\u0105c odwr\u00f3t, a nast\u0119pnie uderzaj\u0105c na \u015bcigaj\u0105cych go d\u017curd\u017cen\u00f3w.\nw roku 1214 czyngis-chan podszed\u0142 pod pekin, kt\u00f3rego jednak chyba nie mia\u0142 zamiaru zdobywa\u0107. demonstracja si\u0142y by\u0142a na tyle skuteczna, \u017ce d\u017curd\u017ceni poprosili o pok\u00f3j, godz\u0105c si\u0119 na zale\u017cno\u015b\u0107 od mongo\u0142\u00f3w i podzia\u0142 pa\u0144stwa z kitanami. armia mongolska mia\u0142a pozosta\u0107 w chinach jedynie do nast\u0119pnego roku (wycofanie si\u0119 przez pustyni\u0119 gobi zim\u0105 nie by\u0142o mo\u017cliwe). jednak w 1215 roku, zn\u00f3w wybuch\u0142a wojna. jej przyczyn\u0105 by\u0142o przetrzymanie na dworze d\u017curd\u017ce\u0144skim mongolskich pos\u0142\u00f3w skierowanych do dynastii song i przeniesienie d\u017curd\u017ce\u0144skiej stolicy ze znajduj\u0105cego si\u0119 w zasi\u0119gu wojsk mongolskich pekinu na po\u0142udnie, co zosta\u0142o odebrane jako przygotowania do wojny.\nw ci\u0105gu roku 1215 czyngis-chan \u0142atwo zaj\u0105\u0142 pekin i pozosta\u0142e terytoria d\u017curd\u017ce\u0144skie na p\u00f3\u0142noc od huang he. w 1216 roku wraz z wi\u0119kszo\u015bci\u0105 armii powr\u00f3ci\u0142 do mongolii z ogromnymi \u0142upami. za\u0142o\u017cy\u0142 w\u00f3wczas pierwsz\u0105, kr\u00f3tkotrwa\u0142\u0105 stolic\u0119 imperium \u2013 awarg\u0119. w chinach pozostawi\u0142 cz\u0119\u015b\u0107 armii pod dow\u00f3dztwem mukalego. jednak mimo tych wysi\u0142k\u00f3w podb\u00f3j pa\u0144stwa d\u017curd\u017cen\u00f3w zako\u0144czy\u0142 dopiero nast\u0119pca czyngis-chana. poza bogactwami materialnymi czyngis-chan przywi\u00f3z\u0142 z chin r\u00f3wnie\u017c wielu wykszta\u0142conych ludzi, kt\u00f3rzy w przysz\u0142o\u015bci znacznie wp\u0142yn\u0119li na oblicze imperium. by\u0142 w\u015br\u00f3d nich yel\u00fc chucai, kt\u00f3ry pocz\u0105tkowo zas\u0142yn\u0105\u0142 jako wr\u00f3\u017cbita, ale ju\u017c za rz\u0105d\u00f3w ugedeja zosta\u0142 szefem kancelarii cha\u0144skiej.\n\n\n==== konflikty na zachodzie imperium ====\ntymczasem musia\u0142 skupi\u0107 uwag\u0119 na kierunku zachodnim, gdzie niebezpiecznie wzmocni\u0142y si\u0119 pobite przez niego plemiona najman\u00f3w i merkit\u00f3w, kt\u00f3re pod wodz\u0105 najma\u0144skiego nast\u0119pcy tronu k\u00fcczl\u00fcka, opanowa\u0142y chanat kara kitaj\u00f3w. nale\u017cy tu podkre\u015bli\u0107, \u017ce o ile do wojny z chinami dosz\u0142o z inicjatywy mongo\u0142\u00f3w (co by\u0142o kontynuacj\u0105 wielowiekowych konflikt\u00f3w mi\u0119dzy chinami a wielkim stepem), o tyle w konflikty na zachodzie zosta\u0142 wci\u0105gni\u0119ty przypuszczalnie wbrew w\u0142asnej woli.\nw 1216 roku najstarszy syn czyngis-chana d\u017coczi powstrzyma\u0142 rajd merkit\u00f3w, po czym ruszy\u0142 za nimi w pogo\u0144 i rozbi\u0142 ich nad rzek\u0105 irgiz, gdzie z nieznanych powod\u00f3w zosta\u0142 zaatakowany przez w\u0142adc\u0119 chorezmu mohameda. d\u017coczi odpar\u0142 atak i wycofa\u0142 si\u0119 wraz ze swoim oddzia\u0142em do mongolii. wed\u0142ug innych \u017ar\u00f3de\u0142, bitw\u0119 wygrali chorezmijczycy, odpieraj\u0105c tym samym pierwsz\u0105 pr\u00f3b\u0119 mongolskiego ataku.\ndwa lata p\u00f3\u017aniej kara kitajowie i najmanowie k\u00fcczl\u00fcka zaatakowali sprzymierzone z mongo\u0142ami miasto a\u0142ma\u0142yk, kt\u00f3rego w\u0142adca o\u017ceniony by\u0142 z wnuczk\u0105 czyngis-chana. chan natychmiast zorganizowa\u0142 wypraw\u0119 ratunkow\u0105. na wie\u015b\u0107 o zbli\u017caniu si\u0119 mongo\u0142\u00f3w, pod wodz\u0105 d\u017cebego, armia k\u00fcczl\u00fcka rozpad\u0142a si\u0119, a kara kitajowie bez walki przystali do imperium mongolskiego. wyprawa ta zosta\u0142a odebrana jako wyzwolenie przez muzu\u0142ma\u0144sk\u0105 cz\u0119\u015b\u0107 ludno\u015bci chanatu kara kitajskiego, kt\u00f3ra by\u0142a prze\u015bladowana przez k\u00fcczl\u00fcka.\n\n\n==== wojna z chorezmem ====\nw tym samym roku 1218, na rozkaz w\u0142adcy chorezmu w mie\u015bcie otrar, zosta\u0142a zatrzymana karawana id\u0105ca z mongolii. czyngis-chan wys\u0142a\u0142 poselstwo w celu wynegocjowania jej uwolnienia, jednak chorezmijczycy zabili jednego z pos\u0142\u00f3w, co w oczach mongo\u0142\u00f3w by\u0142o r\u00f3wnoznaczne z wypowiedzeniem wojny.\np\u00f3\u017aniejsze \u017ar\u00f3d\u0142a muzu\u0142ma\u0144skie podaj\u0105, \u017ce do wojny mia\u0142 namawia\u0107 czyngis-chana, wrogi chorezmowi kalif, jednak jest to najprawdopodobniej informacja fa\u0142szywa.\nw tym czasie, oko\u0142o roku 1220, za\u0142o\u017cy\u0142 karakorum. pocz\u0105tkowo by\u0142o ono zaledwie baz\u0105 wojskow\u0105, p\u00f3\u017aniej przekszta\u0142ci\u0142o si\u0119 w stolic\u0119 pa\u0144stwa. chorezm nie wykorzysta\u0142 przewagi liczebnej swej armii (wed\u0142ug r\u00f3\u017cnych \u017ar\u00f3de\u0142 od 300 do 400 tys. \u017co\u0142nierzy, wobec armii mongolskiej, licz\u0105cej od 100 do 200 tys. ludzi), kt\u00f3ra zosta\u0142a podzielona na wiele garnizon\u00f3w w r\u00f3\u017cnych miastach. atak rozpocz\u0119to w 1220 od nadgranicznego otaru, pod kt\u00f3rym czyngis-chan pozostawi\u0142 cz\u0119\u015b\u0107 armii pod dow\u00f3dztwem czagataja i ugedeja. sam z g\u0142\u00f3wnymi si\u0142ami zaatakowa\u0142 i zdoby\u0142 buchar\u0119, a nast\u0119pnie samarkand\u0119.\npo zdobyciu buchary, przemawia\u0142 do przedstawicieli zebranej w meczecie miejscowej elity dowodz\u0105c, \u017ce zwyci\u0119stwo zosta\u0142o mu dane przez boga ze wzgl\u0119du na ich grzechy. mohamed uciek\u0142 na zach\u00f3d, a jego armia rozpad\u0142a si\u0119 z powodu spor\u00f3w mi\u0119dzy dow\u00f3dcami. w po\u015bcig za nim zostali wys\u0142ani d\u017cebe i subedej. mohamed umar\u0142 w tym samym roku lub na pocz\u0105tku 1221 na jednej z wysp morza kaspijskiego. obron\u0119 usi\u0142owa\u0142 podj\u0105\u0107 jego syn d\u017calal ad-din manguberti, kt\u00f3ry tymczasem opu\u015bci\u0142 w\u0142a\u015bciwy chorezm i zorganizowa\u0142 nowe centrum pa\u0144stwa w ghazni w dzisiejszym afganistanie.\nw 1221 roku d\u017calal ad-din pocz\u0105tkowo zwyci\u0119\u017cy\u0142 30-tysi\u0119czn\u0105 armi\u0119 mongolsk\u0105 pod dow\u00f3dztwem szigiego kutuku w dwudniowej bitwie pod perwanem, lecz nast\u0119pnie uciek\u0142 przed g\u0142\u00f3wnymi si\u0142ami czyngis-chana w kierunku indii i przegra\u0142 z nim w bitwie nad indusem. w indiach zwerbowa\u0142 p\u00f3\u017aniej now\u0105 armi\u0119 i po 1225 roku odbudowa\u0142 przy jej pomocy silne pa\u0144stwo obejmuj\u0105ce po\u0142udniowe prowincje dawnego imperium, kt\u00f3re ostatecznie zosta\u0142o pokonane za rz\u0105d\u00f3w ugedeja.\nczyngis-chan wkroczy\u0142 do indii, by\u0107 mo\u017ce z zamiarem powrotu do mongolii drog\u0105 na po\u0142udnie od himalaj\u00f3w, lecz wkr\u00f3tce, wobec nieprzystosowania mongolskich \u017co\u0142nierzy do warunk\u00f3w pogodowych subkontynentu, wycofa\u0142 si\u0119 z nich.\nw tym samym roku d\u017coczi czagataj i ugedej, po d\u0142ugim obl\u0119\u017ceniu, zdobyli stolic\u0119 chorezmu urgencz. tym samym mongo\u0142owie faktycznie rozbili chorezm, cho\u0107 opanowali jedynie jego p\u00f3\u0142nocn\u0105 cz\u0119\u015b\u0107, a i w niej musieli w najbli\u017cszych latach t\u0142umi\u0107 liczne bunty. w czasie wojny z chorezmem mongoli\u0105 zarz\u0105dza\u0142 najm\u0142odszy z braci chana otczigin. podobnie, jak w chinach, tak i w chorezmie czyngis-chan stara\u0142 si\u0119 skupi\u0107 na swoim dworze przedstawicieli miejscowej elity intelektualnej. najwa\u017cniejszymi spo\u015br\u00f3d nich byli mahmud jalawacz i jego syn masud. mahmudowi zosta\u0142a powierzona cywilna administracja mawarannahru, p\u00f3\u017aniej za\u015b na tym stanowisku mia\u0142 go zast\u0105pi\u0107 jego syn.\n\n\n==== rajd subedeja i d\u017cebe ====\nw roku 1222 czyngis-chan wys\u0142a\u0142 ekspedycj\u0119 (w sile 2 tumen\u00f3w) przeciw po\u0142owcom, kt\u00f3rzy wielokrotnie walczyli z mongo\u0142ami, wspieraj\u0105c merkit\u00f3w. niekt\u00f3rzy historycy uwa\u017caj\u0105, \u017ce by\u0142a to jedynie wyprawa zwiadowcza niemaj\u0105ca \u017cadnych konkretnych cel\u00f3w politycznych czy militarnych. wyprawa ta, pod dow\u00f3dztwem d\u017cebe i subedeja, najpierw przechodz\u0105c przez kaukaz, rozbi\u0142a wojska gruzi\u0144skie, a nast\u0119pnie w bitwie nad ka\u0142k\u0105 pokona\u0142a po\u0142\u0105czone si\u0142y po\u0142owc\u00f3w i ksi\u0105\u017c\u0105t ruskich. rusini przed bitw\u0105 zabili pos\u0142\u00f3w mongolskich, co sta\u0142o si\u0119 p\u00f3\u017aniej pretekstem do wyprawy batu-chana, kt\u00f3ra podbi\u0142a ru\u015b. w drodze powrotnej, oddzia\u0142 ten zosta\u0142 zdziesi\u0105tkowany w bu\u0142garii kamskiej, gdzie zgin\u0105\u0142 m.in. d\u017cebe (bitwa w zakolu samary).\n\n\n==== podb\u00f3j xixia ====\nw roku 1226 temud\u017cyn uderzy\u0142 na xixia, pa\u0144stwo tangut\u00f3w, kt\u00f3rzy 7 lat wcze\u015bniej z\u0142amali warunki sojuszu, odmawiaj\u0105c przysy\u0142ania posi\u0142k\u00f3w na wojn\u0119 z chorezmem. rok p\u00f3\u017aniej 18 sierpnia czyngis-chan zmar\u0142 podczas obl\u0119\u017cenia tanguckiej stolicy edziny. informacja o jego \u015bmierci zosta\u0142a og\u0142oszona dopiero po zdobyciu miasta, a miejsce poch\u00f3wku do dzi\u015b pozostaje nieznane.\n\n\n== podzia\u0142 imperium ==\nw roku 1218 lub 1219, pod wp\u0142ywem jednej z m\u0142odszych \u017con \u2013 jes\u00fcj-katun, zdecydowa\u0142 si\u0119 na okre\u015blenie zasad podzia\u0142u pa\u0144stwa mi\u0119dzy syn\u00f3w, jaki mia\u0142 nast\u0105pi\u0107 po jego \u015bmierci. podczas dyskusji nad tym podzia\u0142em dosz\u0142o do konfliktu mi\u0119dzy synami. czyngis-chan chcia\u0142, \u017ceby jako pierwszy swoje propozycje, czy te\u017c pro\u015bby, przedstawi\u0142 najstarszy d\u017coczi, na co oburzony czagataj zapyta\u0142: \u201eczy zwracaj\u0105c si\u0119 do d\u017cocziego, \u017ceby zabra\u0142 g\u0142os, chcesz mo\u017ce powiedzie\u0107, \u017ce jemu zamierzasz odda\u0107 w\u0142adz\u0119? jak mo\u017cemy pozwoli\u0107 rz\u0105dzi\u0107 temu merkickiemu podrzutkowi\u201d. d\u017coczi rzuci\u0142 si\u0119 na czagataja, lecz bracia zostali rozdzieleni przez dworzan.\nnast\u0119pnie, po upomnieniu przez ojca, czagataj zaproponowa\u0142, aby w\u0142adz\u0119 zwierzchni\u0105 przekaza\u0107 ugedejowi, z czym zgodzi\u0142 si\u0119 r\u00f3wnie\u017c d\u017coczi, i co czyngis-chan zaakceptowa\u0142. podzia\u0142 terytorialny zmienia\u0142 si\u0119 p\u00f3\u017aniej wraz z kolejnymi podbojami. ostatecznie ugedej wraz z tytu\u0142em wielkiego chana otrzyma\u0142 zachodni\u0105 mongoli\u0119 i d\u017cungari\u0119. poza w\u0142adz\u0105 zwierzchni\u0105 nad bra\u0107mi mia\u0142 sprawowa\u0107 bezpo\u015bredni\u0105 kontrol\u0119 nad miastami we wszystkich cz\u0119\u015bciach imperium, a tak\u017ce nad podbitymi terenami zamieszkanymi przez ludno\u015b\u0107 osiad\u0142\u0105. ziemie po\u0142o\u017cone w \u015brodkowej azji na wsch\u00f3d od amu-darii otrzyma\u0142 czagataj. tereny rodzinne czyngis-chana \u2013 wschodni\u0105 mongoli\u0119 (a tak\u017ce p\u00f3\u0142nocne chiny) \u2013 zgodnie z mongolsk\u0105 tradycj\u0105 otrzyma\u0142 najm\u0142odszy syn to\u0142uj. najstarszy syn d\u017coczi zmar\u0142 przedwcze\u015bnie i jego miejsce zaj\u0105\u0142 jego syn \u2013 batu-chan, kt\u00f3remu przypad\u0142a zachodnia syberia od irtyszu do uralu. w\u0142asne, niewielkie udzia\u0142y, na mongolsko-mand\u017curskim pograniczu, otrzymali tak\u017ce bracia czyngis-chana. przekazuj\u0105c dziedzictwo ugedejowi, chan mia\u0142 podkre\u015bli\u0107, \u017ce oddaje w\u0142adz\u0119 jemu, a nie jego rodowi. dziedzicem ugedeja m\u00f3g\u0142 zosta\u0107 ka\u017cdy potomek czyngis-chana.\n\n\n== religia ==\nreligia wyznawana przez czyngis-chana stanowi przedmiot sporu naukowc\u00f3w. niekt\u00f3rzy uwa\u017caj\u0105, \u017ce by\u0142a to jaka\u015b odmiana b\u00f6n. inni, jak feliks koneczny uznaj\u0105, \u017ce temud\u017cyn stworzy\u0142, czy te\u017c przynajmniej pr\u00f3bowa\u0142 stworzy\u0107, w\u0142asn\u0105 religi\u0119, funkcjonuje te\u017c okre\u015blenie czarna religia, maj\u0105ce oznacza\u0107 tradycyjne i autochtoniczne wierzenia mongo\u0142\u00f3w. podkre\u015blane s\u0105 te\u017c zwi\u0105zki z zoroastryzmem, wreszcie stosuje si\u0119 og\u00f3lne i niejasne poj\u0119cie szamanizm.\nwiadomo, \u017ce czyngis-chan czci\u0142 wieczne niebo i uznawa\u0142 je do pewnego stopnia za to\u017csame z bogiem religii monoteistycznych, st\u0105d w wypowiedziach kierowanych do przedstawicieli obcych narod\u00f3w m\u00f3wi\u0142 po prostu o bogu. czyngis-chan wielokrotnie podkre\u015bla\u0142, \u017ce to w\u0142a\u015bnie z wyroku wiecznego nieba zdoby\u0142 w\u0142adz\u0119 i ono pozwala mu wygrywa\u0107 kolejne wojny. sam by\u0142 uwa\u017cany za syna nieba. mniejsz\u0105 czci\u0105 otacza\u0142 ziemi\u0119, czasami jako matk\u0119 ziemi\u0119.\nmarco polo napisa\u0142 p\u00f3\u017aniej, \u017ce mongo\u0142owie do b\u00f3stwa niebia\u0144skiego modl\u0105 si\u0119 tylko o zdrowie ducha i cia\u0142a, za\u015b do ziemskiego \u2013 o trzody, dzieci i zbo\u017ca.\nlew gumilow wysun\u0105\u0142 teori\u0119, \u017ce ziemia by\u0142a b\u00f3stwem negatywnym \u2013 odpowiednikiem arymana. wydaje si\u0119, \u017ce religia ta nie mia\u0142a \u017cadnej w\u0142asnej nazwy, a jej wyznawc\u00f3w okre\u015blano po prostu jako mongo\u0142\u00f3w.\npewn\u0105 czci\u0105 czyngis-chan otacza\u0142 tak\u017ce g\u00f3r\u0119 burchan chaldun, na kt\u00f3rej w m\u0142odo\u015bci kilkakrotnie chroni\u0142 si\u0119 przed wrogami. uwa\u017ca\u0142 jednak, \u017ce miejsce to jest szczeg\u00f3lne nie samo z siebie, ale r\u00f3wnie\u017c z woli wiecznego nieba.\nwiele p\u00f3\u017aniejszych \u017ar\u00f3de\u0142 stwierdza, \u017ce mongo\u0142owie si\u0119 nie modl\u0105, ale u raszida ad-dina, zachowa\u0142 si\u0119 tekst modlitwy czyngis-chana, sprzed wyprawy na chiny. w jego pa\u0144stwie panowa\u0142a tolerancja religijna, na dworze chana i wok\u00f3\u0142 niego gromadzi\u0142o si\u0119 duchowie\u0144stwo wszystkich religii imperium. tolerancja ta ograniczona by\u0142a chyba tylko w przypadku syn\u00f3w chana, kt\u00f3rzy nie mogli porzuci\u0107 religii przodk\u00f3w.\n\n\n== rodzina ==\n\n\n=== rodze\u0144stwo ===\ntemud\u017cyn mia\u0142 pi\u0119ciu braci, trzech rodzonych: kasara, kaczi\u2019una, i tem\u00fcgego zwanego otcziginem i dw\u00f3ch przyrodnich bektera i belg\u00fcteja. mia\u0142 te\u017c jedn\u0105 siostr\u0119 tem\u00fcl\u00fcn.\nw dzieci\u0144stwie by\u0142 skonfliktowany z przyrodnimi bra\u0107mi. jednak po zab\u00f3jstwie bektera, uda\u0142o mu si\u0119 zyska\u0107 przychylno\u015b\u0107 belg\u00fcteja, kt\u00f3ry w pierwszych latach dzia\u0142alno\u015bci temud\u017cyna, sta\u0142 si\u0119 jednym z jego najwa\u017cniejszych sprzymierze\u0144c\u00f3w. bracia razem pojechali po b\u00f6rte, razem zdobywaj\u0105 te\u017c przyja\u017a\u0144 ong-chana.\nw dalszych latach wszyscy bracia pe\u0142nili funkcje dow\u00f3dcze w armii czyngis-chana. najmocniejsz\u0105 pozycj\u0119 zdoby\u0142, pomimo kilku konflikt\u00f3w z bratem, kasar, kt\u00f3rego potomkowie byli w protokole imperium uznawani za r\u00f3wnych synom czyngis-chana.\n\n\n=== \u017cony i dzieci ===\npierwsz\u0105 \u017con\u0105 temud\u017cyna by\u0142a b\u00f6rte. w p\u00f3\u017aniejszym czasie czyngis-chan po\u015blubi\u0142 wiele innych kobiet i mia\u0142 z nimi nieznan\u0105, lecz du\u017c\u0105, liczb\u0119 dzieci. jednak jedynie synowie b\u00f6rte: d\u017coczi, czagataj, ugedej i to\u0142uj byli uznani za dziedzic\u00f3w w\u0142adcy. czyngis-chan uzna\u0142 za swoje wszystkie jej dzieci, mimo \u017ce co najmniej w przypadku najstarszego d\u017cocziego jego ojcostwo by\u0142o w\u0105tpliwe.\nlew gumilow na podstawie niepewnych \u017ar\u00f3de\u0142, kwestionuje tak\u017ce jego ojcostwo w wypadku to\u0142uja. czyngis-chan wraz z rozwojem swego imperium, po\u015blubia\u0142 kolejne kobiety spo\u015br\u00f3d podbitych lud\u00f3w (zdobywanie pi\u0119knych kobiet dla wodza by\u0142o jednym z podstawowych obowi\u0105zk\u00f3w \u017co\u0142nierskich w jego ordzie, w pierwszej przysi\u0119dze u\u0142o\u017conej po og\u0142oszeniu go chanem pojawia si\u0119 na drugim miejscu, zaraz po prowadzeniu wojen). zachowa\u0142y si\u0119 imiona jedynie kilku z nich: kada\u2019an, jes\u00fcgen-katun, jes\u00fcj-katun, ku\u0142an-katun, ibaka-beki. imiona wi\u0119kszo\u015bci jego dzieci z tych zwi\u0105zk\u00f3w nie s\u0105 znane, podobnie jak imiona wi\u0119kszo\u015bci c\u00f3rek czyngis-chana, cho\u0107 wiadomo, \u017ce by\u0142o ich wiele (w wyliczeniu dow\u00f3dc\u00f3w mingan\u00f3w temud\u017cyn o\u015bmiu z nich nazywa zi\u0119ciami, wiadomo te\u017c, \u017ce wielu poddaj\u0105cym si\u0119 dobrowolnie wodzom oddawa\u0142 swe c\u00f3rki za \u017cony).\npod koniec \u017cycia czyngis-chan popad\u0142 w konflikt ze swoim najstarszym synem d\u017coczim. d\u017coczi, usprawiedliwiaj\u0105c si\u0119 chorob\u0105, nie przyby\u0142 na wezwanie ojca, gdy ten chcia\u0142 rozwi\u0105za\u0107 jego kolejny sp\u00f3r z czagatajem. w tym samym czasie urz\u0105dza\u0142 jednak, wraz ze swym dworem, polowania. w niewyja\u015bnionych okoliczno\u015bciach d\u017coczi zgin\u0105\u0142 kilka miesi\u0119cy przed czyngis-chanem. wielu historyk\u00f3w uznaje, \u017ce zosta\u0142 on zamordowany na jego rozkaz, lub wr\u0119cz skazany na \u015bmier\u0107 za sprzyjanie podbitym ludom (co by\u0142o powodem sporu z czagatajem).\n\n\n== najwa\u017cniejsze wydarzenia ==\n1181 \u2013 zwyci\u0119ska wyprawa przeciw merkitom.\n1182 \u2013 og\u0142oszenie temud\u017cyna chanem mongo\u0142\u00f3w pod imieniem czyngis-chana.\n1182 \u2013 przegrana bitwa pod da\u0142an ba\u0142d\u017cit.\n1201 \u2013 koalicja wrog\u00f3w czyngis chana pod przyw\u00f3dztwem d\u017camuki. pocz\u0105tek wojny domowej.\n1202 \u2013 podbicie plemion tatarskich\n1203 \u2013 zwyci\u0119ska wojna z kereitami.\n1205 \u2013 bitwa nad irtyszem, zwyci\u0119stwo nad najmanami i merkitami.\n1206 \u2013 wielki kuru\u0142taj zebrany u \u017ar\u00f3de\u0142 ononu uznaje czyngis-chana kaganem, formalne uznanie jego w\u0142adzy przez wszystkie ludy, kt\u00f3re znalaz\u0142y si\u0119 pod jego panowaniem.\n1209 \u2013 rozpocz\u0119cie pierwszej kampanii poza granicami mongolii, przeciwko tanguckiemu pa\u0144stwu xi xia\n1210 \u2013 w\u0142adca xi xia \u2013 xiangzong proponuje pok\u00f3j w zamian za danin\u0119 i r\u0119k\u0119 swojej c\u00f3rki\n1211 \u2013 atak na chi\u0144skie cesarstwo jin\n1215 \u2013 zdobycie stolicy cesarstwa jin \u2013 zhongdu\n1220 \u2013 zburzenie samarkandy\n1218\u20131223 \u2013 temud\u017cyn opanowa\u0142 pot\u0119\u017cne pa\u0144stwo chorezm.\n1223 \u2013 bitwa nad ka\u0142k\u0105; zwyci\u0119stwo mongo\u0142\u00f3w nad wojskami ruskimi i ich sprzymierze\u0144cami \u2013 po\u0142owcami\n1226 \u2013 wojna z tangutami\n1227 \u2013 \u015bmier\u0107 podczas obl\u0119\u017cenia tanguckiej stolicy\n\n\n== w kulturze popularnej ==\nfilmyzdobywca \u2013 film z 1956 roku\nd\u017cingis chan \u2013 film z 1965 roku\nczyngis-chan \u2013 film z 1998 roku\nczyngis-chan \u2013 film z 2005 roku\nczyngis-chan: na podb\u00f3j \u015bwiata \u2013 film z 2007 roku\nczyngis-chan \u2013 film z 2007 roku\n\n\n=== muzyka ===\ndschinghis khan \u2013 utw\u00f3r grupy muzycznej dschinghis khan zawarty na albumie dschinghis khan z 1979 roku\ngenghis khan \u2013 utw\u00f3r grupy muzycznej cavalera conspiracy zawarty na albumie blunt force trauma z 2011 roku\ngenghis khan \u2013 utw\u00f3r grupy heavymetalowej running wild zawarty na albumie gates to purgatory z 1984 roku\ngenghis khan \u2013 utw\u00f3r grupy hip-hopowej jedi mind tricks zawarty na albumie violent by design z 2000 roku\ngenghis khan \u2013 utw\u00f3r grupy heavymetalowej iron maiden zawarty na albumie killers z 1981 roku\ngenghis khan \u2013 utw\u00f3r szwedzkiej grupy indi popowej miike snow\njego posta\u0107 pojawia si\u0119 w tek\u015bcie utworu bloodmeat zespo\u0142u protest the herogry\n\nczyngis-chan pojawia si\u0119 jako przyw\u00f3dca cywilizacji mongolskiej w czwartej i sz\u00f3stej cz\u0119\u015bci serii gier strategicznych sid meier\u2019s civilization\n\n\n== zobacz te\u017c ==\npodboje mongo\u0142\u00f3w\n\n\n== uwagi ==\n\n\n== przypisy ==\n\n\n== bibliografia ==\nchristopher p. atwood: encyclopedia of mongolia and the mongol empire. new york: facts on file, inc., 2004. isbn 978-1-4381-2922-8.\ntajna historia mongo\u0142\u00f3w, stanis\u0142aws. ka\u0142u\u017cy\u0144ski (t\u0142um.), anonimowa kronika mongolska z xiii wieku, warszawa: piw, 2005, isbn 83-06-02965-8 .\nlewl. gumilow lewl., \u015bladami cywilizacji wielkiego stepu, warszawa: piw, 2004a, isbn 83-89700-14-x .\nlewl. gumilow lewl., od rusi do rosji, warszawa: piw, 2004b, isbn 83-89700-04-2 .\nstanis\u0142aws. ka\u0142u\u017cy\u0144ski stanis\u0142aws., imperium mongolskie, warszawa: wiedza powszechna, 1970 .brak strony (ksi\u0105\u017cka)\nstanis\u0142aws. ka\u0142u\u017cy\u0144ski stanis\u0142aws., tradycje i legendy lud\u00f3w mongolii, warszawa: iskry, 1978 .brak strony (ksi\u0105\u017cka)\nstanis\u0142aws. ka\u0142u\u017cy\u0144ski stanis\u0142aws., dawni mongo\u0142owie, warszawa: piw, 1983, isbn 83-06-00543-0 .brak strony (ksi\u0105\u017cka)\nleszekl. podhorodecki leszekl., czyngis-chan, warszawa: foox, 1991, isbn 83-900020-5-0 .brak strony (ksi\u0105\u017cka)\nmarco polo, opisanie \u015bwiata, z orygina\u0142u starofrancuskiego z uwzgl\u0119dnieniem redakcji starow\u0142oskich i \u0142aci\u0144skich prze\u0142. anna ludwika czerny, wst\u0119pem i przypisami opatrzy\u0142 marian lewicki, piw, warszawa 1954.\njohnj. man johnj., czyngis-chan: \u017cycie, \u015bmier\u0107 i zmartwychwstanie, warszawa: amber, 2004, isbn 83-241-1934-5 .brak strony (ksi\u0105\u017cka)\njackj. weatherford jackj., czyngis chan, warszawa: \u015bwiat ksi\u0105\u017cki \u2013 bertelsmann media, 2006, isbn 83-7391-769-1 .brak strony (ksi\u0105\u017cka)\njerzyj. strzelczyk jerzyj. (red.), spotkanie dw\u00f3ch \u015bwiat\u00f3w. stolica apostolska a \u015bwiat mongolski w po\u0142owie xiii wieku, pozna\u0144: abos, 1993, isbn 83-85337-24-5 .brak strony (ksi\u0105\u017cka)\n\n\n== linki zewn\u0119trzne ==\ngenealogia"