"pol\u00f2nia (polon\u00e8s: polska), oficialment rep\u00fablica de pol\u00f2nia (polon\u00e8s: rzeczpospolita polska  [\u0290\u025b\u0288\u0361\u0282p\u0254s\u02c8p\u0254lita \u02c8p\u0254lska]), \u00e9s un estat de l'europa central. limita amb alemanya a l'oest, amb tx\u00e8quia i eslov\u00e0quia al sud, amb ucra\u00efna, belar\u00fas i litu\u00e0nia a l'est, i amb el mar b\u00e0ltic i l'\u00f3blast de kaliningrad, un exclavament rus, al nord. la superf\u00edcie total de pol\u00f2nia \u00e9s de 312.696 km\u00b2; \u00e9s el 69\u00e8 estat m\u00e9s extens del m\u00f3n, i el nov\u00e8 d'europa. pol\u00f2nia t\u00e9 una poblaci\u00f3 de m\u00e9s de 38 milions d'habitants; \u00e9s el 33\u00e8 pa\u00eds m\u00e9s poblat del m\u00f3n.\nl'establiment de l'estat polon\u00e8s va tenir lloc amb l'adopci\u00f3 del cristianisme pel governant miecislau i el 966 dc, data en qu\u00e8 l'estat comprenia un territori similar a l'actual. pol\u00f2nia va esdevenir el regne de pol\u00f2nia el 1025 amb la dinastia piast, i el 1569 es va consolidar la uni\u00f3 de lublin amb el gran ducat de litu\u00e0nia, que va formar la confederaci\u00f3 de pol\u00f2nia i litu\u00e0nia. la uni\u00f3 es va col\u00b7lapsar el 1795, i el territori va ser dividit entre pr\u00fassia, r\u00fassia i \u00e0ustria. pol\u00f2nia va recuperar la seva independ\u00e8ncia el 1918, despr\u00e9s de la primera guerra mundial, per\u00f2 la va perdre durant l'ocupaci\u00f3 nazi i de la uni\u00f3 sovi\u00e8tica durant la segona guerra mundial. pol\u00f2nia va perdre m\u00e9s de 6 milions de ciutadans en el conflicte b\u00e8l\u00b7lic, i va aconseguir la seva independ\u00e8ncia com a rep\u00fablica sovi\u00e8tica del bloc oriental. el 1989, el govern comunista es va col\u00b7lapsar, i pol\u00f2nia \u00e9s coneguda des d'aleshores, constitucionalment, com la tercera rep\u00fablica polonesa. pol\u00f2nia \u00e9s un estat unitari integrat per setze voivodats. \u00e9s membre de la uni\u00f3 europea, l'otan i l'ocde.\n\n\n== topon\u00edmia ==\nel nom de pol\u00f2nia deriva dels polans, una de les tribus m\u00e9s fortes que habitaven els territoris de l'actual estat durant els segles ix i x. l'arrel del mot \u00e9s incerta. podria derivar d'algunes paraules poloneses com ara pole ('camp'), opole ('grup de pobles que pertanyen a un mateix clan', una unitat administrativa antiga), o plemi\u0119 ('tribu').\npolska va ser el nom utilitzat pels polans per a referir-se al seu territori tribal a la conca del riu varta. durant el segle x, els polans van subjugar i unir les tribus eslaves que habitaven entre els rius oder i bug en un sol estat feudal i, al comen\u00e7ament del segle xi, el nom de polska es va estendre per a referir-se a tot el territori polon\u00e8s. les terres que havien estat habitades origin\u00e0riament pels polans van comen\u00e7ar a ser conegudes com a staropolska, o l'\"antiga pol\u00f2nia\", i despr\u00e9s com a wielkopolska o la \"gran pol\u00f2nia\", mentre que les terres que es van conquerir a finals del segle x es deien \u00abpol\u00f2nia menor\u00bb.\n\n\n== geografia f\u00edsica ==\nel territori polon\u00e8s est\u00e0 format, majorit\u00e0riament, per planes, que s'estenen des del litoral b\u00e0ltic fins al sud, on apareixen les \u00faniques muntanyes del territori. les planes del litoral b\u00e0ltic estan compostes de sediments mar\u00edtims i al\u00b7luvions limitats al sud per un cinyell de turons glacials de poca al\u00e7\u00e0ria. al centre de pol\u00f2nia, es troben tres planes estratificades (les planes de wielkopolska, mazowsze i podl\u00e0quia). finalment, al sud es troben diverses elevacions asim\u00e8triques que assoleixen l'al\u00e7ada m\u00e0xima als sudets i carpats, on es troba el pic m\u00e9s alt, el rysy, amb 2.499 msnm.\nels rius m\u00e9s extensos en s\u00f3n el v\u00edstula (wis\u0142a, en polon\u00e8s), amb 1.047 km de llarg\u00e0ria; l'oder (odra), que forma part de la frontera occidental polonesa, i amb una extensi\u00f3 total de 845 km; el seu tributari, el varta (warta), amb 808 km, i el bug, tributari del v\u00edstula, amb una extensi\u00f3 de 772 km. el v\u00edstula i l'oder desemboquen al mar b\u00e0ltic, aix\u00ed com molts altres rius de la pomer\u00e0nia. els rius polonesos han estat utilitzats en la navegaci\u00f3 i el transport de persones i productes.\npol\u00f2nia \u00e9s un dels pa\u00efsos del m\u00f3n amb m\u00e9s llacs, amb gaireb\u00e9 deu mil llacs de m\u00e9s d'una hect\u00e0rea de superf\u00edcie. els llacs m\u00e9s grans, amb m\u00e9s de 100 km\u00b2, s\u00f3n el \u015bniardwy i el mamry a mazury i el \u0142ebsko i el drawsko a pomer\u00e0nia. a m\u00e9s dels llacs dels districtes del nord (a warmia i mazury, pomer\u00e0nia, caixubis, lubusz i gran pol\u00f2nia), tamb\u00e9 hi ha un gran nombre de llacs de muntanya al tatras, entre els quals sobresurt el morskie oko. el llac amb una fond\u00e0ria m\u00e9s gran \u00e9s l'ha\u0144cza, amb m\u00e9s de 100 m, a podl\u00e0quia.\n\nel desert de b\u0142\u0119d\u00f3w \u00e9s un desert situat al sud de pol\u00f2nia, al voivodat de sil\u00e8sia, i s'est\u00e9n al sud de la regi\u00f3 de zag\u0142\u0119bie d\u0105browskie. \u00e9s l'\u00fanic desert del pa\u00eds i un dels cinc que es troben a europa; \u00e9s el m\u00e9s c\u00e0lid dels que hi ha a aquesta latitud. va ser creat per la desaparici\u00f3 d'una glacera que es va fondre fa uns milers d'anys; el gruix mitj\u00e0 de la capa de sorra \u00e9s d'uns 40 m, amb un m\u00e0xim de 70 m. els darrers anys ha comen\u00e7at a mostrar s\u00edmptomes de retroc\u00e9s.\n\n\n== pol\u00edtica i govern ==\n\n\n=== estructura constitucional ===\nl'organitzaci\u00f3 pol\u00edtica de pol\u00f2nia es basa en el semipresidencialisme, en qu\u00e8 hi ha un president com a cap d'estat, segons la constituci\u00f3 de 1997. l'estructura de govern se centra en el consell de ministres encap\u00e7alat per un primer ministre, el cap de govern. el president nomena el gabinet, els membres del qual s\u00f3n proposats pel primer ministre, normalment de la coalici\u00f3 majorit\u00e0ria del sejm. el president \u00e9s elegit per vot popular per un mandat de cinc anys.\nel poder legislatiu recau sobre un parlament bicameral integrat pel sejm, la cambra baixa de 460 membres i el senat de 100 membres. els membres del sejm s'elegeixen segons el m\u00e8tode de representaci\u00f3 proporcional i la regla d'hondt. el senat, per contra, s'elegeix segons un m\u00e8tode complex d'escrutini majoritari plurinominal, en qu\u00e8 molts candidats amb el suport m\u00e9s alt s'elegeixen en cadascuna de les circumscripcions electorals. amb l'excepci\u00f3 dels partits de les minories \u00e8tniques, nom\u00e9s els partits amb m\u00e9s del 5% dels vots nacionals tenen el dret a rebre escons al sejm. el senat i el sejm, en sessi\u00f3 conjunta, es coneixen com l'assemblea nacional (zgromadzenie narodowe). l'assemblea nacional es pot formar per tres raons: quan un nou president presenta el seu jurament en comen\u00e7ar el seu mandat, quan es presenta una acusaci\u00f3 o censura de la gesti\u00f3 del president davant el tribunal estatal (trybuna\u0142 stanu), i quan la incapacitat permanent del president per a complir les seves funcions \u00e9s declarada. fins a l'actualitat, nom\u00e9s n'ha ocorregut la primera.\nla branca judicial t\u00e9 un paper important en la presa de decisions nacionals. est\u00e0 integrada per la suprema cort de pol\u00f2nia (s\u0105d najwy\u017cszy), la cort suprema administrativa de pol\u00f2nia (naczelny s\u0105d administracyjny), i el tribunal de l'estat. amb l'aprovaci\u00f3 del senat, el sejm tamb\u00e9 designa l'ombudsman, conegut com el \"comissionat per a la protecci\u00f3 dels drets civils\" (rzecznik praw obywatelskich) per un per\u00edode de cinc anys.\n\n\n=== subdivisi\u00f3 administrativa ===\n\npol\u00f2nia es divideix en 16 voivodats, 379 comtats anomenats en polon\u00e8s powiat (fins i tot 65 ciutats amb l'estatut de comtat) i 2.478 comunes.\n\n(1) l'1 de gener de 2006 (2) bydgoszcz \u00e9s la seu del wojewoda; toru\u0144, el consell del voievodat.(3) gorz\u00f3w wielkopolski \u00e9s la seu del wojewoda; zielona g\u00f3ra, el consell del voievodat.\n\n\n== economia ==\n\npol\u00f2nia t\u00e9 una de les economies m\u00e9s estables dels antics pa\u00efsos comunistes. el 70% del seu comer\u00e7 \u00e9s amb pa\u00efsos de la uni\u00f3 europea; importa sobretot maquin\u00e0ria t\u00e8cnica per a la seva ind\u00fastria, que suposa el 28% del seu pib. es concentra en els sectors de fabricaci\u00f3 de vehicles i petroqu\u00edmica.\nel gruix de la riquesa polonesa prov\u00e9 del sector terciari, tot i que l'agricultura continua jugant-hi un paper rellevant. un dels reptes contemporanis \u00e9s fer-la m\u00e9s productiva, ja que continua depenent de latifundis i antigues in\u00e8rcies. els productes que m\u00e9s exporta s\u00f3n la patata i els cereals.\n\n\n=== infraestructures a\u00e8ries ===\n\n\n== geografia humana i societat ==\n\n\n=== demografia ===\namb 38 milions d'habitants, en anys recents la poblaci\u00f3 polonesa ha decrescut per l'emigraci\u00f3 i una forta caiguda en la taxa de natalitat. des de l'entrada de pol\u00f2nia a la uni\u00f3 europea, un gran nombre de polonesos n'han emigrat cap als pa\u00efsos d'europa occidental, com ara el regne unit, alemanya i irlanda. la taxa de creixement poblacional \u00e9s de -0,045%, la taxa de natalitat \u00e9s de 10 naixements per cada 1.000 habitants, la taxa de mortalitat \u00e9s de 9,99 morts per cada 1.000 habitants, i la taxa neta de migraci\u00f3 \u00e9s de -0,46 migrants per cada 1.000 habitants. l'esperan\u00e7a de vida en n\u00e9ixer \u00e9s de 75 anys, i la taxa de fecunditat d'1,27 nens per dona.\n\n\n=== etnografia i llengua ===\nhist\u00f2ricament, pol\u00f2nia va ser un estat multi\u00e8tnic, la llar de moltes lleng\u00fces, cultures i religions. abans de la segona guerra mundial, hi havia comunitats importants d'alemanys, ucra\u00efnesos, i en particular de jueus, estimats en 3 milions tot just abans del conflicte b\u00e8l\u00b7lic. d'altra banda, hi havia minories poloneses fora del seu territori, en especial a daugavpils (a let\u00f2nia), a minsk (a belar\u00fas), i a k\u00ediv (a ucra\u00efna). tot va canviar radicalment despr\u00e9s de la guerra: els canvis territorials i l'expulsi\u00f3 de les minories van fer de pol\u00f2nia un dels pa\u00efsos aparentment m\u00e9s homogenis del m\u00f3n. en l'actualitat, el 97% es considera \u00e8tnicament polon\u00e8s, mentre que nom\u00e9s l'1,23% va declarar tenir una altra nacionalitat en el cens del 2002 (a m\u00e9s, el 2,03% no va declarar cap nacionalitat). les minories m\u00e9s grans en s\u00f3n els silesians, els alemanys, els ucra\u00efnesos, els lituans, els russos, els jueus i els belarussos.\nla llengua oficial \u00e9s el polon\u00e8s, una llengua eslava occidental. fins fa poc, el rus era una llengua important i que s'estudiava com a segona llengua, per\u00f2 ha estat reempla\u00e7at per l'angl\u00e8s.\n\n\n=== religi\u00f3 ===\na causa de l'holocaust i de la fugida i expulsi\u00f3 de les poblacions alemanyes i ucra\u00efneses despr\u00e9s de la segona guerra mundial, pol\u00f2nia ha esdevingut un pa\u00eds gaireb\u00e9 homogeni religiosament. la majoria de la poblaci\u00f3 \u00e9s cat\u00f2lica romana, al voltant del 89%. tot i que el percentatge dels cat\u00f2lics practicants \u00e9s molt menor que en el passat, pol\u00f2nia encara \u00e9s un dels estats m\u00e9s religiosos d'europa. les minories religioses s\u00f3n els ortodoxos polonesos (506.800), els protestants (150.000), els testimonis de jehov\u00e0 (126.827), els cat\u00f2lics orientals, els mariavites, els cat\u00f2lics polonesos, els jueus, els musulmans (incloent-hi els t\u00e0tars de bia\u0142ystok). les esgl\u00e9sies protestants inclouen al voltant de 77.500 membres nom\u00e9s en l'esgl\u00e9sia evang\u00e8lica-augsburg de pol\u00f2nia, a m\u00e9s de moltes altres esgl\u00e9sies pentecostals i evang\u00e8liques. la llibertat religiosa \u00e9s garantida en la constituci\u00f3 des de 1989. segons una enquesta del 2007, el 72% dels enquestats no estaven en contra de la pres\u00e8ncia del catolicisme en les escoles p\u00fabliques; tanmateix, hi ha cursos alternatius d'\u00e8tica nom\u00e9s en l'1% del sistema educatiu p\u00fablic.\n\n\n== cultura i lleure ==\nla cultura polonesa s'ha vist influenciada tant per la cultura oriental com per l'occidental. actualment, aix\u00f2 \u00e9s evident en la seva arquitectura, folklore i art. pol\u00f2nia \u00e9s el lloc de naixement de diversos personatges coneguts com ara marie curie, fr\u00e9d\u00e9ric chopin, i nicolau cop\u00e8rnic, entre d'altres.\nl'art polon\u00e8s ha reflectit les tend\u00e8ncies mundials. el fam\u00f3s pintor jan matejko va incloure nombrosos esdeveniments hist\u00f2rics significatius en les seves pintures. un altre artista polon\u00e8s important va ser stanis\u0142aw ignacy witkiewicz. fou un exemple de l'home renaixentista, aix\u00ed com un destacat dramaturg, pintor i poeta.\nels inicis de la literatura polonesa daten dels anys 1100, i inclou poetes i escriptors com jan kochanowski, adam mickiewicz, boles\u0142aw prus, juliusz s\u0142owacki, witold gombrowicz, stanis\u0142aw lem, ryszard kapu\u015bci\u0144ski, henryk sienkiewicz, w\u0142adys\u0142aw reymont, czes\u0142aw mi\u0142osz, wis\u0142awa szymborska (els \u00faltims quatre han guanyat el premi nobel de literatura), i el novel\u00b7lista angl\u00e8s d'origen polon\u00e8s joseph conrad.\nmolts directors de cinema polonesos s\u00f3n mundialment coneguts, incloent-hi els guanyadors de l'oscar roman pola\u0144ski, andrzej wajda, zbigniew rybczy\u0144ski, janusz kami\u0144ski i krzysztof kie\u015blowski. tamb\u00e9 s\u00f3n mundialment conegudes les actrius helena modjeska i pola negri. entre els compositors, el m\u00e9s conegut mundialment \u00e9s fr\u00e9d\u00e9ric chopin, per\u00f2 altres compositors polonesos han obtingut un gran renom mundial: krzysztof penderecki, henryk miko\u0142aj g\u00f3recki, karol szymanowski i grazyna bacewicz, entre d'altres.\npel que fa a la cuina polonesa, els plats m\u00e9s famosos s\u00f3n la kie\u0142basa, barszcz, pierogi, flaczki (sopa), go\u0142\u0105bki, oscypek, kotlet schabowy (costelles de porc poloneses), bigos, diversos plats de patata, i sandvitx de zapiekanka, entre d'altres. les postres tradicionals poloneses inclouen el p\u0105czki, i el pa de gingebre, entre d'altres. de la tradici\u00f3 comunista de l'antiga rep\u00fablica popular de pol\u00f2nia encara resten els men\u00fas econ\u00f2mics oferts als anomenats bar mleczny.\n\n\n=== esports ===\nmolts esports s\u00f3n populars a pol\u00f2nia. el futbol \u00e9s el m\u00e9s popular al pa\u00eds, amb una rica hist\u00f2ria de compet\u00e8ncia internacional. tamb\u00e9 tenen for\u00e7a afici\u00f3 l'atletisme, el b\u00e0squet, la boxa, l'esgrima, l'handbol, l'hoquei sobre gel, la nataci\u00f3 i l'halterof\u00edlia, entre d'altres.\nel primer pilot polon\u00e8s de f\u00f3rmula 1 va ser robert kubica, que tamb\u00e9 va ser el primer a guanyar una cursa. pol\u00f2nia ha destacat en el m\u00f3n de les motos gr\u00e0cies a tomasz gollob, pilot amb un gran \u00e8xit. les muntanyes poloneses s\u00f3n un lloc ideal per a la pr\u00e0ctica del senderisme, l'esqu\u00ed i el ciclisme de muntanya. aquests esports atrauen cada any milions de turistes, procedents de tot el m\u00f3n. les platges i els complexos tur\u00edstics del mar b\u00e0ltic s\u00f3n llocs populars per a practicar la pesca, la canoa, el caiac, entre altres esports aqu\u00e0tics.\n\n\n=== festes ===\n\n\n=== polonesos c\u00e8lebres ===\ncategoria principal: polonesoscop\u00e8rnic, astr\u00f2nom i matem\u00e0tic.\nfryderyk chopin, gran m\u00fasic i compositor.\nmaria sk\u0142odowska curie, cient\u00edfica, premi nobel de f\u00edsica l'any 1903, premi nobel de qu\u00edmica el 1911.\nhenryk sienkiewicz, escriptor, premi nobel de literatura el 1905.\nkarol wojty\u0142a, papa joan pau ii.\nlech wa\u0142\u0119sa, l\u00edder sindical revolucionari, president de la rep\u00fablica entre 1990 i 1995.\npare jerzy popie\u0142uszko, sacerdot, sindicalista i l\u00edder opositor, m\u00e0rtir del r\u00e8gim comunista.\nadam mickiewicz, escriptor.\nrobert lewandowski, davanter del futbol club barcelona.\ntadeusz ko\u015bciuszko, enginyer, l\u00edder del moviment antiocupaci\u00f3 russo-prussiana-austrohongaresa. el cim m\u00e9s alt d'austr\u00e0lia (mount kosciuszko) porta aquest nom en mem\u00f2ria seva.\nrobert kubica, pilot de f\u00f3rmula 1 en actiu en la m\u00e0xima competici\u00f3 automobil\u00edstica.\nwitold gombrowicz, escriptor i dramaturg del segle xx.\nryszard kapu\u015bci\u0144ski, periodista i escriptor.\nkarol borsuk, destacat matem\u00e0tic, especialitzat en topologia.\nalfred tarski, matem\u00e0tic i l\u00f2gic i coautor juntament amb banach d'una famosa paradoxa: paradoxa de banach\u2013tarski.\nximon peres, president de l'estat d'israel.\nvioletta villas, polonesa i cantant internacional, molt famosa a las vegas i europa.\nroman polanski, director de cinema.\nwaclaw sieroszewski, escriptor, etn\u00f2graf, sindicalista i revolucionari.\n\n\n== hist\u00f2ria ==\n\npol\u00f2nia va ser enva\u00efda per tribus germ\u00e0niques i eslaves, pels huns i pels \u00e0vars. en el segle x, el pr\u00edncep miecislau i, primer membre de la dinastia piast, va assentar les bases del futur estat polon\u00e8s, el regne de pol\u00f2nia: va ser batejat el 966, amb la qual cosa adopt\u00e0 la religi\u00f3 cristiana com a nova religi\u00f3 oficial; aix\u00f2 feu que el gruix de la poblaci\u00f3 l'assimil\u00e9s com a pr\u00f2pia en el decurs del seg\u00fcent segle.\nel 1384, l'oligarquia polonesa port\u00e0 al poder la princesa eduvigis, la qual es cas\u00e0 amb ladislau ii jagell\u00f3, gran duc de litu\u00e0nia (gran ducat de litu\u00e0nia). aquesta uni\u00f3 don\u00e0 als polonesos for\u00e7a suficient per a enfrontar-se als teutons, formant un poder\u00f3s estat, l'imperi polon\u00e8s, les fronteres del qual s'estenien del mar b\u00e0ltic al mar negre, i va arribar a tenir k\u00ediv entre les seves ciutats.\nal segle xvi, amb els jagell\u00f3, va ser conegut com el \"segle d'or\" de l'estat polonesolitu\u00e0. un segle m\u00e9s tard, la rebel\u00b7li\u00f3 dels cosacs a ucra\u00efna, el 1648, va assentar les condicions prop\u00edcies perqu\u00e8 r\u00fassia enva\u00efra pol\u00f2nia.\nel 1772, la intervenci\u00f3 conjunta de pr\u00fassia, \u00e0ustria i r\u00fassia va imposar el primer repartiment de pol\u00f2nia, restant la pomer\u00e0nia oriental per a pr\u00fassia, la gal\u00edtzia i part de la petita pol\u00f2nia per a \u00e0ustria, i litu\u00e0nia per a r\u00fassia.\naprofitant la guerra russo-turca, el congr\u00e9s polon\u00e8s va votar una nova constituci\u00f3 mon\u00e0rquica, per\u00f2 el 1793 novament van intervenir-hi pr\u00fassia i r\u00fassia, i dugueren a terme el segon repartiment de pol\u00f2nia, que annexionava litu\u00e0nia, ucra\u00efna occidental, vol\u00ednia i pod\u00f2lia a r\u00fassia i posn\u00e0nia, danzig (gda\u0144sk) i toru\u0144 a pr\u00fassia. despr\u00e9s del frac\u00e0s de la rebel\u00b7li\u00f3 del 1794, es produ\u00ed el tercer repartiment de pol\u00f2nia el 1795, que fou el darrer i la seva fi com a estat independent.\nen finalitzar la primera guerra mundial, per\u00edode durant el qual el territori polon\u00e8s va ser novament enva\u00eft per tropes alemanyes i austr\u00edaques, pol\u00f2nia aconsegueix la independ\u00e8ncia despr\u00e9s de m\u00e9s 120 anys sense haver disposat d'un estat. aix\u00f2 va ser possible gr\u00e0cies al fet que els aliats van estar d'acord amb la voluntat del president dels estats units woodrow wilson, expressada al congr\u00e9s dels estats units. abans que s'acab\u00e9s la guerra (punt tretz\u00e8 dels catorze punts del seu discurs), es proclam\u00e0 la segona rep\u00fablica polonesa (1918), que de seguida va patir una nova i greu amena\u00e7a: la guerra amb els soviets, iniciada el 1919 despr\u00e9s de l'agressi\u00f3 de les tropes comunistes. despr\u00e9s d'unes l\u00ednies de front fluctuants, pol\u00f2nia va aconseguir retenir la seva independ\u00e8ncia.\nl'any 1926, el general j\u00f3zef pi\u0142sudski va assumir la direcci\u00f3 de l'estat proclamant-se dictador.\n\n\n=== segona guerra mundial ===\nl'1 de setembre de 1939, el tercer reich alemany va envair pol\u00f2nia sense declaraci\u00f3 pr\u00e8via de guerra, fet que va desencadenar la segona guerra mundial. la combinaci\u00f3 dels atacs de la luftwaffe, que va destruir les principals ciutats poloneses, i la wehrmacht van fan estralls a les defenses poloneses i van fer in\u00fatils els intents d'oposar resist\u00e8ncia als invasors. els dirigents polonesos feia temps que temien un eventual atac alemany i, per aix\u00f2, havien signat una alian\u00e7a militar amb el regne unit el 25 d'agost d'aquell mateix any i mantenien una altra alian\u00e7a amb fran\u00e7a des del 1921. tot i aix\u00f2, malgrat que les dues pot\u00e8ncies occidentals van declarar la guerra a alemanya poc despr\u00e9s de la invasi\u00f3, no van donar cap tipus de suport al seu aliat i es van mantenir quasi inactius m\u00e9s de mig any \u2014per\u00edode conegut com la guerra de broma. a m\u00e9s, en virtut d'el pacte molotov-ribbentrop, la uni\u00f3 sovi\u00e8tica envaeix l'est de pol\u00f2nia el 17 de setembre, dificultant sobremanera els intents defensius polonesos, que no tenen cap altre remei que retirar-se i mirar d'exiliar-se a trav\u00e9s de romania abans que el seu pa\u00eds quedi totalment ocupat en menys d'un mes.\nel mateix dia que vars\u00f2via era conquerida, el 28 de setembre de 1939, la uni\u00f3 sovi\u00e8tica i alemanya modificaven en secret els terminis del pacte ribbentrop-molotov: litu\u00e0nia passava al cercle d'influ\u00e8ncia sovi\u00e8tic i la frontera polonesa es despla\u00e7ava cap a l'est, ampliant el territori d'alemanya. aix\u00ed doncs, amb l'anomenada quarta partici\u00f3 de pol\u00f2nia, l'urss es queda amb tot el territori polon\u00e8s situat a l'est de la l\u00ednia dels rius pisa, narew, buh occidental i san, fet que li proporciona 200.000 kil\u00f2metres quadrats de territori habitats per tretze milions i mig de ciutadans, la meitat dels quals eren belarussos o ucra\u00efnesos.\ndurant el per\u00edode 1939\u201341, els sovi\u00e8tics van deportar milers de polonesos a la vegada que molts presoners de guerra eren executats per l'nkvd \u2013menci\u00f3 especial mereix la massacre de katin. per la seva banda, el mateix setembre de 1939, els alemanys van tra\u00e7ar \"plans preliminars\" per abordar l'extermini jueu, poblaci\u00f3 que representava el 10% dels habitants de pol\u00f2nia, i, al novembre, ja havien dissenyat el pla per a la \"destrucci\u00f3 completa de tots els polonesos\" en el generalplan ost.els serveis d'intel\u00b7lig\u00e8ncia polonesos van ser molt valuosos per als aliats ja que el personal del bur\u00f3 de xifrat polon\u00e8s va ser capa\u00e7 de trencar el codi de les m\u00e0quines enigma que feien servir les forces de l'eix per a xifrar les seves comunicacions. aix\u00ed mateix, la contribuci\u00f3 en tropes de pol\u00f2nia fou la quarta m\u00e9s elevada d'entre els aliats, tot i que dividida entre les tropes sota el comandament del govern polon\u00e8s a l'exili i l'urss. els contingents polonesos van tenir un paper destacat a les campanyes de normandia, it\u00e0lia i del nord d'\u00e0frica i s\u00f3n especialment recordades per la batalla de monte cassino i pel setge de tobruk. a l'est, el primer ex\u00e8rcit polon\u00e8s va destacar a la batalla de vars\u00f2via i la de berl\u00edn.\na l'interior del pa\u00eds, tant els diversos moviments de resist\u00e8ncia com l'armia krajowa (ex\u00e8rcit nacional) van lluitar contra l'ocupaci\u00f3 alemanya pr\u00e0cticament des de l'inici de la guerra. de fet, el polon\u00e8s es considera un dels tres moviments de resist\u00e8ncia m\u00e9s potents de tota la guerra, i englobava una gran varietat d'activitats clandestines, esdevenint pr\u00e0cticament un estat a l'ombra, ja que tenia sistema judicial i, fins i tot, atorgava t\u00edtols universitaris. la resist\u00e8ncia era lleial al govern a l'exili i, per norma general, contr\u00e0ria a la implantaci\u00f3 del comunisme a pol\u00f2nia, motiu pel qual, durant l'estiu de 1944 va dur a terme l'operaci\u00f3 tempesta, dins de la qual s'inclo\u00efa l'aixecament de vars\u00f2via que va comen\u00e7ar l'1 d'agost de 1944.les forces nazis van construir sis camps d'extermini a la pol\u00f2nia ocupada: chelmno, belzec, sobibor, treblinka, majdanek i auschwitz on els alemanys hi van transportar milions de jueus d'arreu de l'europa ocupada per tal d'assassinar-los.\ndurant la guerra, pol\u00f2nia va perdre sis milions de persones, la meitat d'elles jueves \u2013aproximadament el 90% dels jueus polonesos d'abans de comen\u00e7ar la guerra\u2013 i entre 1,8 i 2,8 milions de polonesos \"\u00e8tnics\" van ser assassinats durant l'ocupaci\u00f3 alemanya de pol\u00f2nia, incloent-hi entre 50.000 i 100.000 membres de la intel\u00b7ligu\u00e8ntsia \u2013acad\u00e8mics, metges, advocats, noblesa i clergat. nom\u00e9s durant l'aixecament de vars\u00f2via van morir uns 250.000 civils polonesos, la major part dels quals assassinats pels alemanys a les massacres de wola i ochota. uns altres 150.000 civils polonesos foren assassinats pels sovi\u00e8tics entre el 1939 i 1941 durant l'ocupaci\u00f3 de l'urss de pol\u00f2nia oriental (kresy) i uns altres 100.000 foren morts per l'ex\u00e8rcit insurgent ucra\u00efn\u00e8s (upa) entre el 1943 i el 1944 en la massacre de polonesos a vol\u00ednia. de tots els pa\u00efsos implicats en la segona guerra mundial, pol\u00f2nia fou el que perd\u00e9 el major percentatge dels seus ciutadans: uns 6 milions \u2013m\u00e9s del 16% de la seva poblaci\u00f3 de preguerra\u2013 la meitat dels quals jueus. un 90% de les morts no tenien motivaci\u00f3 militar.el 1945, les fronteres poloneses es van modificar cap a l'oest. a conseq\u00fc\u00e8ncia, uns dos milions d'habitants polonesos de kresy van ser traslladats for\u00e7osament m\u00e9s enll\u00e0 de la l\u00ednia curzon per ordre de stalin. la nova frontera occidental amb alemanya va passar a ser la l\u00ednia oder-neisse. a conseq\u00fc\u00e8ncia, pol\u00f2nia va perdre el 20% del seu territori (77.500 quil\u00f2metres quadrats). aquests canvis fronterers tamb\u00e9 van implicar que poblaci\u00f3 d'altres \u00e8tnies (polonesos, alemanys, ucra\u00efnesos i jueus) pat\u00eds migracions for\u00e7ades.\n\n\n=== sota l'\u00f2rbita sovi\u00e8tica ===\nel 1945, pol\u00f2nia va ser ocupada per les tropes sovi\u00e8tiques, que no van respectar el govern a l'exili ni van tornar la independ\u00e8ncia al pa\u00eds. es va formar un govern provisional d'alliberament nacional, que va derivar en una democr\u00e0cia popular, la qual cosa va conduir a les reformes inspirades en el model sovi\u00e8tic. a m\u00e9s, amb la confer\u00e8ncia de ialta, les fronteres poloneses es van despla\u00e7ar cap a l'oest, perdent les regions de gal\u00edtzia oriental i brest-litovsk a favor d'ucra\u00efna i belar\u00fas. amb alemanya, la frontera es va fixar a la l\u00ednia oder-neise, per la qual cosa el territori polon\u00e8s seria m\u00e9s redu\u00eft que el de 1939.\nl'al\u00e7ament popular de pozna\u0144 el 1956 va obrir una xicoteta esperan\u00e7a d'alliberament. la caiguda de wladyslaw gomulka i la seua substituci\u00f3 per edward gierek es va deure a les protestes per la falta de llibertats i per la car\u00e8ncia dels productes b\u00e0sics de superviv\u00e8ncia. per\u00f2, no va haver-hi transformacions radicals i pol\u00f2nia va seguir davall l'\u00f2rbita russa durant les d\u00e8cades seg\u00fcents.\nel 1980, es va produir una gran onada de vagues, dirigides per la central sindical solidarno\u015b\u0107 (solidaritat) i pel seu l\u00edder lech walesa, que van aconseguir reformes profundes. gierek va ser substitu\u00eft per stanislaw kania i aquest pel general wojciech jaruzelski, el qual el 1981 va donar un colp d'estat amb ajuda de l'ex\u00e8rcit polon\u00e8s. el 1985, jaruzelski cedeix el comandament a zbigniew messner i assumeix la secretaria general del partit unificat obrer polon\u00e8s. a desgrat que la imposici\u00f3 de la llei marcial i la il\u00b7legalitzaci\u00f3 del sindicat havia aconseguit inicialment evitar la introducci\u00f3 de noves reformes, al final de la d\u00e8cada dels 1980, solidarno\u015b\u0107 havia esdevingut prou important per a frustrar les temptatives reformistes de jaruzelski. les vagues a nivell nacional de 1988 i l'oberturisme del l\u00edder sovi\u00e8tic mikha\u00efl gorbatxov, que pretenia experimentar amb totes les possibilitats, van for\u00e7ar el govern polon\u00e8s a negociar obertament amb els l\u00edders de solidarno\u015b\u0107 la celebraci\u00f3 d'unes eleccions lliures, a les quals el sindicat va presentar-se com un partit pol\u00edtic. tot i que, en virtut del pacte entre govern i oposici\u00f3, a les eleccions nom\u00e9s s'escollirien el trenta-cinc per cent dels escons del sejm (el parlament polon\u00e8s), els electors van evidenciar el seu descontent amb el r\u00e8gim que havia governat pol\u00f2nia els anteriors quaranta anys: els candidats de solidarno\u015b\u0107 van guanyar tots els seients en disputa al sejm i 99 dels 100 del senat.\n\n\n=== tercera rep\u00fablica ===\nla tercera rep\u00fablica, oficialment rep\u00fablica de pol\u00f2nia (en polon\u00e8s rzeczpospolita polska), \u00e9s el r\u00e8gim en vigor a pol\u00f2nia des del 31 de desembre de 1989.\n\n\n==== 1989-1995 : l'adveniment de la democr\u00e0cia ====\n\nl'any 1989, el general wojciech jaruzelski acumula les funcions de cap de l'estat (president del consell d'estat de la rep\u00fablica popular de pol\u00f2nia) i de primer secretari del partit obrer unificat polon\u00e8s (poup) en un clima de revolta generalitzada. incapa\u00e7 de reinstaurar una \u00ab normalitat socialista \u00bb, el poder \u00e9s obligat a mantenir \u00ab taules rodones \u00bb, reunions entre el govern i el sindicat solidarno\u015b\u0107 (de fet reconegut com un interlocutor ineludible), que permetin l'organitzaci\u00f3 d'eleccions legislatives parcialment lliures; aquestes tenen lloc el juny de 1989 i consagren una \u00e0mplia vict\u00f2ria als membres de solidarno\u015b\u0107 i als seus aliats. els termes de l'acord a la sortida de les \u00ab taules rodones \u00bb preveien una candidatura \u00fanica a la nova funci\u00f3 creada de president de la rep\u00fablica, i wojciech jaruzelski \u00e9s el primer a ocupar aquesta pla\u00e7a, per\u00f2 la seva legitimitat \u00e9s quasi nul\u00b7la: nomena un \u00faltim govern comunista que t\u00e9 a penes dos mesos abans de disoldre's i cridar tadeusz mazowiecki per formar el primer govern no comunista des de la fi de la segona guerra mundial (el 24 d'agost de 1989), esdeveniment que provoca, primer un \u00e8xode d'alemanys de l'est cap a pol\u00f2nia, i menys de tres mesos m\u00e9s tard la caiguda del mur de berl\u00edn.\naix\u00ed doncs, pocs mesos abans de la caiguda del mur de berl\u00edn, pol\u00f2nia havia esdevingut oficialment el primer pa\u00eds de l'europa de l'est que havia reeixit en abandonar el socialisme real i el tutelatge de la uni\u00f3 sovi\u00e8tica i que havia comen\u00e7at la transici\u00f3 cap a un nou per\u00edode de llibertats caracteritzat per la democr\u00e0cia liberal i l'economia de mercat. d'aquesta manera, es va convertir en el primer pa\u00eds post-comunista d'europa i el pioner d'una revoluci\u00f3 que, en els mesos seg\u00fcents, afectaria quasi tota europa oriental. tot i aix\u00f2, aquest proc\u00e9s no es pot comparar a cap altra transici\u00f3 de la hist\u00f2ria, ja que el pas del socialisme real a la democr\u00e0cia implicava canvis severs en les estructures pol\u00edtiques, econ\u00f2miques i socials, en contrast amb les transicions que s'havien donat als pa\u00efsos que havien patit dictadures al sud d'europa (espanya o portugal) o a am\u00e8rica llatina on, principalment, l'\u00fanic que es modificava severament era l'estructura pol\u00edtica.\nla trasp\u00e0s de poder dels l\u00edders comunistes als nous representants escollits democr\u00e0ticament va iniciar una transici\u00f3 molt efectiva i pac\u00edfica, un altre element que diferencia pol\u00f2nia de la resta dels pa\u00efsos del bloc sovi\u00e8tic -excepte hongria. aix\u00ed va resultar que, el que es va iniciar com un moviment contra la burocr\u00e0cia i per les ess\u00e8ncies del socialisme i la solidaritat propugnat per la intel\u00b7lectualitat i els miners, va ser el motor que acabar amb el sistema vigent. el moviment pol\u00edtic de solidarno\u015b\u0107 va arribar al poder: lech wa\u0142\u0119sa fou el president de la rep\u00fablica polonesa durant un mandat i els l\u00edders sindicals van ocupar els c\u00e0rrecs governamentals i als mitjans de comunicaci\u00f3, i alguns al m\u00f3n dels negocis privats.\nl'1 de gener de 1990 es proclama la iii rep\u00fablica; tenen lloc eleccions presidencials en el transcurs d'aquest mateix any, que s\u00f3n \u00e0mpliament guanyades per lech walesa, per\u00f2 la inestabilitat pol\u00edtica continua: mazowiecki dimiteix el gener de 1991, sent reempla\u00e7at per l'economista liberal jan krzysztof bielecki, que dimiteix al seu torn al desembre del mateix any, i despr\u00e9s per jan olszewski (fins al juny de 1992). en aquesta \u00e8poca \u00e9s institu\u00eft entre alemanya, fran\u00e7a i pol\u00f2nia el \u00ab triangle de weimar \u00bb, marc de trobades regulars que apunten llavors a permetre l'acostament de pol\u00f2nia al sistema de seguretat transatl\u00e0ntica de l'organitzaci\u00f3 del tractat de l'atl\u00e0ntic nord (l'otan) i de preparar millor la seva futura adhesi\u00f3 a la uni\u00f3 europea (ue). aquests dos objectius s\u00f3n coronats d'\u00e8xit: pol\u00f2nia entra a l'otan l'any 1999 i s'adhereix a la ue l'1 de maig de 2004.\nel 1992 waldemar pawlak, del partit pag\u00e8s, intenta formar govern. al cap de 33 dies de negociacions infructuoses, hanna suchocka \u00e9s finalment el cap d'un govern de coalici\u00f3 de centre-dreta, esdevenint la primera dona a ocupar el lloc de cap del govern a pol\u00f2nia. l'any 1993, mentre les tropes russes abandonen pol\u00f2nia, solidarno\u015b\u0107 pateix una derrota a les eleccions legislatives que obligat walesa a nomenar novament waldemar pawlak al lloc de president del consell de ministres.\n\n\n==== 1995-2005: els dos mandats del president kwa\u015bniewski ====\nl'any 1995, lech walesa es presenta a la seva pr\u00f2pia successi\u00f3; \u00e9s derrotat per aleksander kwa\u015bniewski, jove l\u00edder del partit socialdem\u00f2crata refundat sobre les ru\u00efnes de l'antic partit comunista. el primer govern del president kwa\u015bniewski \u00e9s dirigit per j\u00f3zef oleksy, l'exministre de les relacions amb els sindicats que havia participat en les negociacions de la \u00ab taula rodona \u00bb. sospit\u00f3s de relacions amb els sovi\u00e8tics en el passat, dimiteix el gener de 1996 i deixa la pla\u00e7a a w\u0142odzimierz cimoszewicz.\nl'any 1997, despr\u00e9s de les eleccions legislatives guanyades per la dreta, s'obre un per\u00edode de cohabitaci\u00f3: jerzy buzek (president de les corts generals europees de 2009 a 2012) esdev\u00e9 president del consell de ministres. aquest any veu l'adopci\u00f3 de la constituci\u00f3 definitiva instituint la tercera rep\u00fablica.\nkwa\u015bniewski \u00e9s reelegit president de la rep\u00fablica l'any 2000 i aquesta vict\u00f2ria de l'esquerra \u00e9s confirmada a les legislatives de l'any seg\u00fcent; leszek miller \u00e9s nomenat cap del govern. l'any 2003, pol\u00f2nia pren part a la guerra d'iraq i els estats units li atribueixen el comandament d'una zona d'ocupaci\u00f3 (l'ex\u00e8rcit polon\u00e8s resta comprom\u00e8s a l'iraq fins al 4 d'octubre de 2008). l'1 de maig de 2004 s\u2019integra en la uni\u00f3 europea. miller fa dimitir el seu govern despr\u00e9s de repetits esc\u00e0ndols de corrupci\u00f3 que l'han fet molt impopular; marek belka el succeeix, per\u00f2 no arriba a frenar l'oc\u00e0s de l'esquerra en l'opini\u00f3 p\u00fablica.\n\n\n==== 2005-2007 : vict\u00f2ria dels conservadors i dels nacional-cat\u00f2lics ====\nel 23 d'octubre de 2005, el batlle de vars\u00f2via i candidat del partit conservador dret i just\u00edcia (pis) a l'elecci\u00f3 presidencial, lech kaczy\u0144eski \u00e9s elegit president de la rep\u00fablica amb el 54,0 % contra el 46,0 % del candidat del partit liberal pro-europeu plataforma c\u00edvica (po), donald tusk. la vict\u00f2ria de l'alcalde de la capital \u00e9s una gran sorpresa, ja que tots els sondejos donaven donald tusk com a guanyador.\nel president electe afirma poc despr\u00e9s de la seva elecci\u00f3 que posar\u00e0 en marxa el seu programa, fortament inspirat en l'ala m\u00e9s conservadora de l'esgl\u00e9sia cat\u00f2lica; aquest \u00e9s criticat per molts mitjans de comunicaci\u00f3 per la seva radicalitat, la seva falta d'obertura sobre q\u00fcestions de societat (ferotge oposici\u00f3 a tota aven\u00e7 en mat\u00e8ria de drets lgbt, de ldret a l'avortament o l'eutan\u00e0sia, per exemple), el seu estatisme i el seu euroscepticisme marcat. kazimierz marcinkiewicz \u00e9s nomenat primer ministre i forma govern.\n\nel 5 de maig de 2006, entren al govern polon\u00e8s diversos ministres ultra-conservadors, com roman giertych, dirigent de la lliga de les fam\u00edlies poloneses (lpr - liga polskich rodzin), destinat a educaci\u00f3 amb el projecte d'insistir en els programes escolars sobre  pel que fa a andrzej lepper, cap del partit nacionalista autodefensa de la rep\u00fablica de pol\u00f2nia, obt\u00e9 la pla\u00e7a de vicepresident del consell dels ministres i encarregat d'agricultura. els ministeris del treball i de construcci\u00f3 tornen a membres de samoobrona. aquest gabinet de coalici\u00f3, negociat per jaros\u0142aw kaczy\u0144ski, germ\u00e0 bess\u00f3 del president de la rep\u00fablica, i d'altra banda president del pis, provoca manifestacions organitzades per l'oposici\u00f3. el 15 de juliol de 2006, jaros\u0142aw kaczy\u0144ski presta jurament amb el seu govern al palau presidencial de vars\u00f2via, davant del seu germ\u00e0.\nel 21 d'octubre de 2007, en les eleccions legislatives anticipades, el partit liberal plataforma c\u00edvica (po) de donald tusk, partit d'oposici\u00f3 a lech i jaros\u0142aw kaczy\u0144ski, assoleix el 41 % dels vots i es distancia del partit conservador dret i just\u00edcia (pis) al poder des de feia dos anys, que arriba a la segona posici\u00f3 amb el 33 % dels sufragis. donald tusk \u00e9s oficialment designat primer ministre (president del consell dels ministres) el 9 de novembre seg\u00fcent, a continuaci\u00f3 forma un govern de coalici\u00f3 (amb 209 diputats de 460, la po no disposa de majoria absoluta) aliant-se amb el partit popular polon\u00e8s psl de waldemar pawlak.\nlech kaczy\u0144ski mor en l'exercici de les seves funcions el 10 d'abril de 2010 en un accident d'avi\u00f3 a prop de smolensk, a r\u00fassia, mentre es feia la commemoraci\u00f3 de la massacre de katin, comesa pels sovi\u00e8tics l'any 1940. amb ell moren els membres m\u00e9s eminents del govern polon\u00e8s i de l'oposici\u00f3, dignitaris civils i religiosos. el paisatge pol\u00edtic del pa\u00eds queda profundament trasbalsat despr\u00e9s d'aquesta cat\u00e0strofe i l'elecci\u00f3 presidencial anticipada es desenvolupa en una atmosfera pol\u00edtica tensa, el 20 de juny i 4 de juliol de 2010. bronis\u0142aw komorowski, el candidat liberal, guanya amb el 53,01 % dels vots enfront del germ\u00e0 bess\u00f3 del president difunt, el conservador jaros\u0142aw kaczy\u0144ski. \u00e9s investit com a president de la rep\u00fablica el 6 d'agost portant tusk al cap del govern.\nles eleccions legislatives de 2011 reforcen la coalici\u00f3 po (39,2 %) - psl (8,4 %) en el poder, el pis no obt\u00e9 m\u00e9s que el 29,9 % dels vots, seguit pel nou \u00ab moviment palikot \u00bb (partit anticlerical, social-liberal) amb el 10 % i l'alian\u00e7a de l'esquerra democr\u00e0tica (sld) amb el 8,2 % dels vots. el mateix any, pol\u00f2nia ocupa de juliol a desembre la presid\u00e8ncia del consell de la uni\u00f3 europea. el novembre de 2012, pol\u00f2nia entra a l'ag\u00e8ncia espacial europea i organitza amb ucra\u00efna el campionat d'europa de futbol 2012.\nel pa\u00eds compta esdevenir un important actor regional, sobretot tenint en compte la seva important demografia.\n\n\n==== retorn dels conservadors ====\nl'elecci\u00f3 d'andrzej duda a la presid\u00e8ncia de la rep\u00fablica a l'agost 2015 i la vict\u00f2ria del seu partit dret i just\u00edcia a les eleccions legislatives d'octubre de 2015 marquen la tornada dels conservadors a pol\u00f2nia i el triomf del euroescepticisme. com a reacci\u00f3 \u00e9s creat el comit\u00e8 de defensa de la democr\u00e0cia al mes de novembre de 2015.\nel 2005 va morir el papa joan pau ii, l'\u00fanic polon\u00e8s de la hist\u00f2ria que ha aconseguit el pontificat.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== notes ==\n\n\n== refer\u00e8ncies ==\n\n\n== vegeu tamb\u00e9 ==\nedward smigly-rydz\nko\u0144skowola\npolonesos de l'uruguai\nverge de cz\u0119stochowa\n1920 bitwa warszawska\nllista de peixos de pol\u00f2nia\ndzieci z leningradzkiego\n\n\n== enlla\u00e7os externs ==\npol\u00f2nia (els pa\u00efsos de la ue) arxivat 2014-03-26 a wayback machine. portal del centre de documentaci\u00f3 europea de la universitat aut\u00f2noma de barcelona."