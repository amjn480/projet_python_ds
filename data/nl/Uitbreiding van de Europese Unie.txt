"de uitbreiding van de europese unie is een proces waarbij nieuwe staten toetreden tot de europese unie. het proces begon met de oprichting van de europese gemeenschap voor kolen en staal door belgi\u00eb, de bondsrepubliek duitsland, frankrijk, itali\u00eb, luxemburg en nederland in 1952. sindsdien is de europese unie zeven keer uitgebreid. sinds de laatste uitbreiding met kroati\u00eb in 2013 en de uittreding van het verenigd koninkrijk in 2020 zijn er 27 lidstaten. het proces van uitbreiding van de eu wordt soms ook europese eenwording genoemd, alhoewel deze term vooral gebruikt wordt voor de intensivering van de samenwerking tussen eu-lidstaten.\nhet toetredingsproces beoogt dat de kandidaat-lidstaten het unie-acquis bereiken, een voorwaarde voor toetreding. dit houdt in dat de landen hun wet- en regelgeving in lijn moeten brengen met de eu-standaarden en europese regel- en wetgeving in hun nationale wetgeving moeten implementeren. dit wordt gedaan aan de hand van de criteria van kopenhagen, vernoemd naar de top in kopenhagen in 1993, waar elke kandidaat-lidstaat aan moet voldoen. er worden onder meer eisen gesteld aan de economie en aan een stabiele democratische rechtstaat met respect voor wetten en de daarmee samenhangende vrijheden en instituten. volgens het verdrag van maastricht moet elk lidstaat en het europees parlement instemmen met de toetreding van een nieuw lid.\nanno 2022 zijn de toetredingsonderhandelingen met vijf staten geopend, waarvan die met turkije feitelijk opgeschort zijn, en hebben nog eens drie landen de kandidaat-status in afwachting van de opening van het werkelijke toetredingsproces. op 31 januari 2020 verliet voor de eerste keer een lidstaat de eu: het verenigd koninkrijk.\n\n\n== veranderingen in het verleden ==\njaar van toetreding en uittreding en de betreffende lidstaten die in dat jaar toetraden of uittraden:\n\n\n== toekomstige uitbreidingen van de eu ==\n\n\n=== kandidaat-lidstaten ===\nwanneer een land lidmaatschap van de eu heeft aangevraagd wordt dit voorgelegd aan de europese raad. de europese commissie geeft een formeel advies, maar de raad beslist uiteindelijk om de aanvraag al dan niet in behandeling te nemen. wanneer er unaniem door de raad wordt ingestemd kunnen de onderhandelingen worden geopend en is het land een offici\u00eble kandidaat-lidstaat.\nom een aanvraag succesvol te maken moet sowieso zijn voldaan aan de volgende criteria:\nhet land ligt geheel of gedeeltelijk in europa (uitgezonderd cyprus dat volledig op een aziatisch eiland ligt).\nhet respecteert de beginselen van vrijheid en democratie, het eerbiedigt de mensenrechten en de fundamentele vrijheden, en het is een rechtsstaat.\nhet voldoet aan de criteria van kopenhagen die zeggen dat een kandidaat-lidstaat:\nstabiele overheidsinstellingen moet hebben die de democratie, de rechtsorde, de mensenrechten en het respect voor en de bescherming van minderheden garanderen;\neen functionerende markteconomie moet hebben, evenals de mogelijkheid om te gaan met de concurrentiedruk van de marktwerking in de unie;\nhet vermogen moet hebben om de verplichtingen van het lidmaatschap op zich te nemen, wat met name inhoudt dat de doelstellingen van een politieke, economische en monetaire unie worden onderschreven.\n\n\n==== albani\u00eb ====\n\nalbani\u00eb heeft op 24 april 2009 officieel het lidmaatschap aangevraagd van de europese unie, welke positief ontvangen werd. de europese commissie gaf echter aan dat het land eerst in voldoende mate aan criteria moest voldoen om de kandidaatstelling toegekend te krijgen, welke in juni 2014 werd toegekend. op 24 maart 2020 bereikte de europese raad een \"politiek akkoord\" om de toetredingsonderhandelingen te beginnen, welke in juli 2022 daadwerkelijk begonnen.\n\n\n==== bosni\u00eb en herzegovina ====\n\nhet balkanland bosni\u00eb en herzegovina kreeg van de eu te horen gekregen dat ze op termijn lid kunnen worden van de eu. op 15 februari 2016 diende bosni\u00eb en herzegovina een aanvraag tot het lidmaatschap in. in 2022 herhaalde de europese raad dat het land een 14-tal kernprioriteiten dient uit te voeren als conditie voor het verlenen van de kandidaat-status en het beginnen van de toetredingsonderhandelingen, maar op 13 december 2022 werd de kandidaat-status dan toch gegeven. hoofdreden was een gelijke behandeling met oekra\u00efne en moldavi\u00eb die de gebruikelijke procedure niet hoefden te doorlopen. de europese raad besloot op 14 december 2023 dat toetredingsgesprekken zouden kunnen beginnen zodra aan een reeks eisen wordt voldaan.\n\n\n==== georgi\u00eb ====\n\ngeorgi\u00eb gaf na de rozenrevolutie in 2003 aan toe te willen treden tot de europese unie. de europese unie reageerde terughoudend op deze voorstellen. met de introductie van het oostelijk partnerschap en het traject naar een associatie- en vrijhandelsverdrag zijn de eu-relaties met het land verder versterkt. na de russische annexatie van de krim in 2014 werd het associatie- en vrijhandelsverdrag getekend dat in 2016 geheel in werking trad. in 2017 volgde het visumvrij reizen met de schengenzone.\nin maart 2022 deed georgi\u00eb in navolging van oekra\u00efne een aanvraag voor lidmaatschap van de eu. het land kreeg hiervoor in juni 2022 een twaalftal voorwaarden opgelegd waaraan het moest voldoen voor het kandidaat-lid zou kunnen worden. de europese raad verstrekte op 14 december 2023 de kandidaatstatus, in lijn met de aanbeveling van de europese commissie een maand eerder. een aantal rechtsstatelijke hervormingen werden als voorwaarde gesteld voor het openen van de toetredingsgesprekken. georgi\u00eb streeft tevens naar een lidmaatschap van de navo, waartoe het in 2008 een 'open deur' uitnodiging kreeg.\n\n\n==== moldavi\u00eb ====\n\nmoldavi\u00eb is het armste land van europa, maar veel moldavi\u00ebrs kunnen vrij door de eu reizen omdat zij ook een roemeens paspoort hebben. sinds 2014 heeft het land een associatie- en vrijhandelsverdrag met de eu. het land kent een complexe politieke geschiedenis met verdeelde politieke opvatting over europese toenadering. in navolging van oekra\u00efne en georgi\u00eb, waar het land veel mee optrok in voorgaande jaren, vroeg moldavi\u00eb in maart 2022 het lidmaatschap van de eu aan. in juni van dat jaar verkreeg het de kandidaat-status, waarbij nog een aantal aanvullende voorwaarden golden. op basis van de geboekte vooruitgang deed de europese commissie in november 2023 de aanbeveling aan de europese raad van ministers tot opening van de toetredingsonderhandelingen, mits een aantal rechtstatelijke hervormingen doorgevoerd worden. de europese raad volgde deze aanbeveling en stemde op 14 december 2023 in met de start van toetredingsgesprekken.\n\n\n==== montenegro ====\n\nmontenegro heeft op 15 december 2008 het lidmaatschap van de europese unie aangevraagd en op 17 december 2010 zijn de eu-lidstaten akkoord gegaan met deze aanvraag en hebben montenegro de status van kandidaat-lid toegekend. op 29 juni 2012 zijn de toetredingsonderhandelingen gestart. anno 2022 zijn alle 33 onderhandelings\u00adhoofdstukken geopend en zijn er 3 voorlopig afgesloten.\n\n\n==== noord-macedoni\u00eb ====\n\nnoord-macedoni\u00eb vroeg eu-lidmaatschap aan op 22 maart 2004. op 9 november 2005 gaf de europese commissie een positief advies, dat op 17 december 2005 is dat overgenomen door de europese raad met het toekennen van de kandidaat-status. op 24 maart 2020 bereikte de europese raad een \"politiek akkoord\" om de toetredingsonderhandelingen te beginnen, welke in juli 2022 daadwerkelijk begonnen.\n\n\n==== oekra\u00efne ====\n\noekra\u00efne heeft na de revolutie van 2014 aangegeven toe te willen treden tot de europese unie. de eu reageerde terughoudend op deze voorstellen, in het licht van het debat over de toetreding van turkije. in de jaren voorafgaand aan de revolutie van 2014 werkte oekra\u00efne aan een associatie- en vrijhandelsverdrag met de eu. president janoekovytsj besloot in het najaar van 2013 het verdrag niet te ondertekenen, wat de directe aanleiding was tot volksprotesten en de daaropvolgende revolutie. na de revolutie, de russische inval in oekra\u00efne en de russische annexatie van de krim werd het verdrag in juni 2014 alsnog ondertekend, en zijn de relaties met oekra\u00efne sindsdien versterkt.\nkort na de nieuwe russische invasie in 2022 deed de regering een aanvraag tot lidmaatschap van de eu, welke op 24 juni 2022 geaccepteerd werd door de europese raad met de verlening van de kandidaat-status. net als bij moldavi\u00eb werden aanvullende voorwaarden gesteld om het toetredingsproces in gang te kunnen zetten. op basis van de vooruitgang hierop deed de europese commissie in november 2023 de aanbeveling aan de europese raad van ministers tot opening van de toetredingsonderhandelingen, mits een aantal rechtstatelijke hervormingen doorgevoerd worden. de europese raad volgde deze aanbeveling en stemde op 14 december 2023 in met de start van toetredingsgesprekken. oekra\u00efne streeft tevens naar een lidmaatschap van de navo.\n\n\n==== servi\u00eb ====\n\nde voor eu-zaken verantwoordelijke servische vicepremier bozidar djelic kondigde op vrijdag 23 januari 2009 aan dat servi\u00eb een aanvraag zou indienen om toe te treden tot de europese unie. vicepremier alexandr vondra van tsjechi\u00eb, voorzitter van de eu in de eerste helft van 2009, zei de ambitieuze plannen van servi\u00eb toe te juichen, maar waarschuwde dat het jaren zal duren voor servi\u00eb daadwerkelijk zal kunnen toetreden. op 19 december 2009 diende servi\u00eb de aanvraag in. e\u00e9n belangrijke eis was dat servi\u00eb de wegens genocide aangeklaagde ratko mladi\u0107 zou uitleveren. nadat ratko mladic op 26 mei 2011 werd aangehouden, zei de servische president boris tadi\u0107 dat de toetreding van servi\u00eb tot de europese unie een stap dichterbij was gekomen. op 12 oktober 2011 werd het land benoemd tot kandidaat-lid. in juni 2013 ging de europese raad akkoord met het begin van de toetredingsonderhandelingen, die op 21 januari 2014 van start gingen. anno 2022 zijn 22 van de 35 onderhandelings\u00adhoofdstukken geopend en 2 voorlopig afgesloten.\n\n\n==== turkije ====\n\nsinds 1999 is turkije kandidaat-lidstaat en worden sinds 4 oktober 2005 de toetredingsonderhandelingen gevoerd. sindsdien verloopt het traject moeizaam. anno 2016 waren 16 van de 35 onderhandelingshoofdstukken geopend, maar in 2019 stelde de europese unie in een verklaring dat het proces van toetreding feitelijk tot stilstand is gekomen.\n\n\n=== potenti\u00eble lidstaten ===\nenkel landen met grondgebied in europa kunnen in potentie lid worden van de eu. landen die daadwerkelijk de toezegging hebben gekregen van de eu dat ze in de toekomst toe kunnen treden, worden potenti\u00eble kandidaat-lidstaten genoemd. met de overige in europa gelegen landen kan de eu zogenaamde stabilisatie- en associatieprocesen starten met als doel de landen dichter bij de eu te brengen. dit proces is een eerste stap richting een stabilisatie- en associatieovereenkomst waardoor wederzijds rechten en plichten ontstaan. een voorbeeld is de westelijke balkan waar dit traject een eerste opstap is om de landen naar het vereiste niveau voor een kandidaat-lidmaatschap te brengen.\n\n\n==== kosovo ====\n\nde toetreding van kosovo staat voor enkele grote problemen aangezien slechts 23 van de toen 28 lidstaten kosovo als onafhankelijke staat erkennen. cyprus, griekenland, roemeni\u00eb, slowakije en spanje erkennen kosovo niet. toch heeft de eu beloofd dat kosovo (volgens resolutie 1244) perspectief heeft in de eu. kosovo vroeg op 15 december 2022 als laatste land in de westelijke balkan het lidmaatschap aan voor de eu. tevens kreeg het land zicht op visum-vrij reizen naar de eu.\n\n\n=== aanvraag ingetrokken ===\nonderstaande staten zijn lid van de europese vrijhandelsassociatie (eva) (engels: european free trade association (efta)).\nlater hebben zij een aanvraag tot eu-lidmaatschap ingediend maar hebben deze aanvraag inmiddels om verschillende redenen weer ingetrokken. \n\n\n==== ijsland ====\n\nde ijslandse premier halld\u00f3r \u00e1sgr\u00edmsson sprak op 8 februari 2006 de verwachting uit dat ijsland in 2015 lid zou zijn van de eu. hij gaf aan dat een en ander samen zou hangen met de toekomstige ontwikkeling van de eurozone, in het bijzonder in relatie tot de ijslandse visexport. er werd een commissie ingesteld om te bekijken hoe de visserijbelangen van ijsland kunnen worden beschermd in geval van eu-lidmaatschap. ijsland is momenteel onderdeel van de europese economische ruimte, wat de toetreding in zeker opzicht gemakkelijker kan maken.\nin juli 2009 zette het alding, het ijslandse parlement, het licht op groen voor een officieel verzoek tot eu-toetreding. ijsland vroeg op 23 juli 2009 het lidmaatschap van de europese unie aan. op de europese raad van 17 juni 2010 werd de kandidatuur voor toetreding van ijsland tot de europese unie officieel goedgekeurd en de toetredingsonderhandelingen werden op 27 juli 2010 officieel opgestart. door tussentijdse verkiezingen in ijsland kwamen ze in 2013 weer stil te liggen. op 22 mei 2013 kondigde de na de verkiezingen aangetreden centrumrechtse regering van ijsland aan eerst een referendum te zullen uitschrijven over de vraag of het land \u00fcberhaupt moet toetreden tot de unie. dit referendum werd afgeblazen. op 12 maart 2015 trok ijsland zijn toetredingsverzoek in.\n\n\n==== liechtenstein ====\n\nliechtenstein is onderdeel van de europese economische ruimte, maar wordt over het algemeen te klein geacht om apart toe te kunnen treden.\n\n\n==== noorwegen ====\n\nnoorwegen heeft tot twee keer toe geprobeerd toe te treden tot de unie, respectievelijk in 1972 en in 1994, maar beide keren werd het lidmaatschap door de noorse bevolking in een referendum afgewezen. het land is samen met ijsland en liechtenstein onderdeel van de europese economische ruimte.\n\n\n==== zwitserland ====\n\nzwitserland heeft geprobeerd toe te treden tot de unie, maar de bevolking heeft in een referendum in 2001 het eu-lidmaatschap afgewezen. wel zijn er bilaterale verdragen gesloten tussen de eu en zwitserland, waardoor in het land in feite al veel europese wetgeving ge\u00efmplementeerd is.\n\n\n=== afgewezen staten ===\n\n\n==== marokko ====\n\nmarokko diende op 20 juli 1987 een aanvraag in voor eu-lidmaatschap. de eu-lidstaten wezen deze aanvraag af omdat marokko geheel buiten europa ligt. eind 2008 werd marokko \"geavanceerde status\" toebedeeld door de eu. dit wil zeggen dat marokko meer dan een bondgenoot is, maar minder dan een lidstaat. dit is de hoogste status die een land kan krijgen buiten de eu.\n\n\n== voormalige lidstaten ==\n\n\n=== verenigd koninkrijk ===\n\nop 1 februari 2020 trad het verenigd koninkrijk uit de europese unie. hiermee daalde het aantal lidstaten van 28 naar 27.\n\n\n== oostelijk partnerschap ==\nhet oostelijk partnerschap is een samenwerkingsverband tussen de europese unie en zes voormalige sovjetrepublieken in oost-europa en de zuidelijke kaukasus, te weten armeni\u00eb, azerbeidzjan, georgi\u00eb, moldavi\u00eb, oekra\u00efne en wit-rusland. het oostelijk partnerschap werd op 7 mei 2009 te praag opgericht en doelt voornamelijk op de verbetering van politieke en economische relaties met die landen. voor europa zou deze samenwerking zorgen voor meer stabiliteit en veiligheid aan de oostkant. op 27 juni 2014 werden associatie- en vrijhandelsverdragen tussen de europese unie en oekra\u00efne, moldavi\u00eb en georgi\u00eb getekend.\n\n\n=== aspirant eu-lidstaten ===\noekra\u00efne, moldavi\u00eb en georgi\u00eb hebben in 2022 een aanvraag gedaan tot lidmaatschap van de europese unie. oekra\u00efne en moldavi\u00eb kregen de kandidaat-status, terwijl de aanvraag van georgi\u00eb in 2023 opnieuw wordt beoordeeld aan de hand van een lijst voorwaardelijke verbeteringen die het land zal moeten doorvoeren. \n\n\n=== overige staten ===\n\n\n==== armeni\u00eb ====\narmeni\u00eb maakt deel uit van het oostelijk partnerschap, en ziet zichzelf als een 'europees land'. het land heeft traditioneel nauwe banden met rusland, maar wil graag meer samenwerking met de europese unie. onder druk van rusland zag armeni\u00eb in 2013 echter af van een associatieverdrag. armeni\u00eb bleef zoeken naar diepere samenwerking en in 2017 werd de bestaande partnerschaps- en samenwerkingsovereenkomst (pca) vervangen door het cepa, oftewel \"brede en uitgebreide partnerschapsovereenkomst\". door sommigen wordt dit ook wel een uitgekleed associatieverdrag genoemd, waarin minder dwang zit ten aanzien van politieke paragrafen.\n\n\n==== azerbeidzjan ====\n\nazerbeidzjan tekende op 29 november 2013 een verdrag met de eu over visa. door het verdrag wordt het makkelijker en goedkoper voor mensen uit azerbeidzjan om een visum te krijgen voor de eu en omgekeerd. onderhandelingen met azerbeidzjan over een associatieverdrag zijn geschorst en in februari 2016 zijn nieuwe onderhandelingen gestart om tot een nieuw akkoord te komen. azerbeidzjan is geen volwaardige democratie; samenwerking vindt met name plaats op gebied van de economie en energiezaken. azerbeidzjan heeft niet de aspiratie om lid te worden van de eu.\n\n\n==== wit-rusland ====\n\nnaar aanleiding van het sanctiepakket van de eu richting wit-rusland na de frauduleus verlopen presidentsverkiezingen van 2020 heeft het land deelname aan het oostelijk partnerschap in 2021 voor onbepaalde tijd opgeschort.\n\n\n== unie voor het middellandse zeegebied ==\n\nna zijn verkiezingsoverwinning in mei 2007 maakte de franse president sarkozy werk van het zoeken van steun voor de oprichting van de unie voor het middellandse zeegebied, die de bestaande akkoorden tussen de europese unie en de andere landen rond de middellandse zee zou vervangen en verdiepen en een eventueel alternatief zou kunnen zijn voor de toetreding van turkije.\n\n\n== rusland ==\n\nin de euforie na de val van het communisme begin jaren negentig in de voormalige sovjet-unie werd door sommigen gesproken over een eventuele toetreding van rusland tot de unie. deze zou dan uiteindelijk reiken van de atlantische oceaan tot de grote oceaan. al snel werden deze voorstellen als onpraktisch terzijde geschoven. volgens deskundigen moest er nog te veel veranderen in de russische samenleving en politieke cultuur voor een dergelijke optie. ook het heroplevend russische nationalisme werd gezien als een obstakel voor een eventuele toetreding tot de europese unie. de terugkeer van vladimir poetin als president in 2012 betekende feitelijk het einde van perspectief op toenadering.\n\n\n== andere landen ==\n\n\n=== kaapverdi\u00eb ===\nde toenmalige premier van het afrikaanse kaapverdi\u00eb, jos\u00e9 maria neves, liet in 2005 weten dat het land mogelijk in dat jaar een aanvraag in zou dienen tot lidmaatschap van de eu. hij werd hierin gesteund door spanje en portugal. de kaapverdische eilandengroep maakt deel uit van macaronesi\u00eb, de noord-atlantische subregio waar de portugese en spaanse eilandengroepen azoren, madeira en de canarische eilanden ook deel van uitmaken. zij vallen onder de eu. het voorstel leidde niet tot een aanvraag, maar kaapverdi\u00eb en de eu zijn wel hechtere banden aangegaan. de eilandengroep was in 2014 het eerste afrikaanse land dat een visumfacilitatieovereenkomst met de eu afsloot. in 2007 werd een speciaal partnerschapsverdrag afgesloten, binnen welke context jaarlijkse bilaterale overleggen plaatsvinden ten behoeve van verdere toenadering en steun.\n\n\n== referenties =="