"uppslagsordet \"churchill\" omdirigerar hit. f\u00f6r andra betydelser, se churchill (olika betydelser) eller churchill (efternamn). f\u00f6r andra med samma namn, se winston churchill (olika betydelser).winston leonard spencer-churchill, f\u00f6dd 30 november 1874 p\u00e5 blenheim palace, d\u00f6d 24 januari 1965 i london, var en brittisk politiker, f\u00f6rfattare och officer. han var brittisk premi\u00e4rminister 1940\u20131945 och 1951\u20131955. som f\u00f6rfattare erh\u00f6ll han nobelpriset i litteratur 1953. churchill blev \u00e4ven amerikansk hedersmedborgare 1963.\nchurchill inledde sin karri\u00e4r som officer och krigskorrespondent. han var d\u00e4refter ledamot i underhuset 1900\u20131922 och 1924\u20131964 d\u00e4r han representerade konservativa partiet, med undantag f\u00f6r perioden 1904\u20131922 d\u00e5 han var medlem i liberala partiet. han var handelsminister 1908\u20131910, inrikesminister 1910\u20131911, marinminister 1911\u20131915 samt 1939\u20131940, minister f\u00f6r krigsmateriel 1917\u20131919, krigsminister 1919\u20131921, kolonialminister 1921\u20131922, chancellor of the exchequer (finansminister) 1924\u20131929 samt partiordf\u00f6rande f\u00f6r konservativa partiet 1940\u20131955.\nchurchill var son till den konservative politikern randolph churchill (1849\u20131895), som bland annat innehade posten som brittisk finansminister, och amerikanskan jennie jerome churchill. han blev bland annat far till randolph churchill (1911\u20131968).\ns\u00e4rskilt under krigs\u00e5ren blev winston churchill k\u00e4nd f\u00f6r sina tal. bland de m\u00e5nga k\u00e4nda citaten finns: det h\u00e4r \u00e4r inte slutet. det \u00e4r inte ens b\u00f6rjan p\u00e5 slutet. men det \u00e4r, kanske, slutet p\u00e5 b\u00f6rjan (\"now this is not the end. it is not even the beginning of the end. but it is, perhaps, the end of the beginning.\"). citatet \u00e5terspeglar churchills bed\u00f6mning av krigssituationen efter det avg\u00f6rande slaget vid el-alamein.i en omr\u00f6stning, arrangerad av det brittiska tv-bolaget bbc, framr\u00f6stades churchill \u00e5r 2002, i konkurrens med bland andra newton och shakespeare, till \u201dtidernas fr\u00e4mste britt\u201d.\n\n\n== unga \u00e5r ==\nwinston churchill f\u00f6ddes den 30 november 1874 p\u00e5 blenheim palace i woodstock i oxfordshire. hans fullst\u00e4ndiga efternamn var spencer churchill (han \u00e4r d\u00e4rmed sl\u00e4kt med den sentida lady diana spencer, prinsessan av wales och mor till den brittiske tronarvingen prins william). han var \u00e4ttling till f\u00e4ltherren, f\u00f6rste hertigen av marlbourough, john churchill (1650\u20131722), och son till den framtr\u00e4dande konservative parlamentsledamoten och politikern lord randolph churchill (1849\u20131895), tredje son till den sjunde hertigen av marlbourough. hans mor, jennie jerome, som nedkom med honom d\u00e5 hon var i sjunde m\u00e5naden, var dotter till den amerikanske multimiljon\u00e4ren leonard jerome. han fick sedermera en sex \u00e5r yngre bror, jack churchill, och v\u00e4xte upp i london och dublin.\nsom traditionen bj\u00f6d inom den engelska aristokratin skickades churchill redan som \u00e5tta\u00e5ring till internatskola. \u00e5r 1882 antogs han vid st. george's school i ascot. d\u00e4r kom l\u00e4rarna snabbt att ge honom epitetet en \u201dmycket odygdig gosse\u201d (a very naughty boy); churchill var redan som barn en sj\u00e4lvst\u00e4ndig och upprorisk natur som v\u00e4grade att l\u00e4ra sig antik grekiska och latin. i sj\u00e4lvbiografin my early life (1930; \u201dmin ungdom\u201d) har churchill ber\u00e4ttat historien om det f\u00f6rsta m\u00f6tet med sin klassf\u00f6rest\u00e5ndare, som genast gav honom i uppgift att utantill l\u00e4ra sig b\u00f6jningsformerna av det latinska substantivet mensa (bord). n\u00e4r den unge churchill n\u00e5got f\u00f6rbryllad fr\u00e5gade om den n\u00e4rmare inneb\u00f6rden av vokativen o mensa, och fick veta att detta skulle han anv\u00e4nda sig av n\u00e4r han tilltalade ett bord, slapp det ur honom: \u201dmen det g\u00f6r jag aldrig\u201d, varp\u00e5 den f\u00f6rn\u00e4rmade pedagogen hotade honom med stryk om han framh\u00e4rdade i denna sin n\u00e4svishet. denna upplevelse lade grunden f\u00f6r churchills aversion mot \u00e4mnet och han kom aldrig att f\u00f6rfatta vare sig en grekisk eller en latinsk vers. st. george's var k\u00e4nd f\u00f6r sin, \u00e4ven efter viktorianska m\u00e5tt, osedvanliga brutalitet och den gjorde att churchill hatade den livet igenom.\nchurchill var som barn mycket modersbunden. i brev till sin mamma v\u00e4djade han ideligen om att hon skulle komma och bes\u00f6ka honom, eller att hans far skulle ge honom tillst\u00e5nd att f\u00e5 komma hem. moderns bes\u00f6k blev dock mycket sparsamma. till fadern randolph hade churchill en icke-relation (vilket inte hindrade honom fr\u00e5n att som vuxen \u00e4nd\u00e5 skriva en biografi \u00f6ver fadern). den unge churchills i h\u00f6g grad ensamma barndoms\u00e5r kom naturligt nog att s\u00e4tta djupa sp\u00e5r i hans person.\nfjorton \u00e5r gammal, 1888, antogs churchill som elev vid \u00e4rev\u00f6rdiga harrow school. d\u00e4r kom han att prestera mindre bra, \u00e4ven om han gjorde b\u00e4ttre ifr\u00e5n sig i \u00e4mnen som intresserade honom, som exempelvis historia. i brev hem till f\u00f6r\u00e4ldrarna klagade skolledningen dessutom p\u00e5 hans beteende och \u201doordentlighet i varje avseende\u201d (irregularity in every way). man konstaterade visserligen att han var en m\u00e4rkv\u00e4rdig pojke, och man f\u00f6rv\u00e5nade sig \u00f6ver varf\u00f6r han med sina f\u00f6rm\u00e5gor inte gjorde b\u00e4ttre ifr\u00e5n sig. churchill f\u00f6rsvarade sig med att han varken var lat eller ost\u00e4dad utan v\u00e5rdsl\u00f6s och gl\u00f6msk. p\u00e5 harrow fick han ocks\u00e5 g\u00e5 om flera klasser, vilket dock fick den f\u00f6rdelen att han fr\u00e5n grunden l\u00e4rde sig engelska spr\u00e5ket, n\u00e5got som han senare i livet, som f\u00f6rfattare, talare och politiker, skulle v\u00e4rdera h\u00f6gt.\n\n\n== arm\u00e9n ==\nefter fyra misslyckade f\u00f6rs\u00f6k kom churchill 1893 in p\u00e5 milit\u00e4rakademin sandhurst, och utbildade sig till kavalleriofficer. som s\u00e5dan tog han tjugo \u00e5r gammal sin examen, och placerades 1895 vid 4:e husarregementet. efter en kort sejour p\u00e5 kuba, reste churchill till indien, d\u00e4r hans regemente stationerats. under fritiden var han d\u00e4r en lika ivrig som segerrik polospelare.\nchurchills h\u00e5g stod inte i l\u00e4ngden till livet som officer. ist\u00e4llet tog hans intellektuella och litter\u00e4ra intressen \u00f6verhanden, och han \u00e4gnade en stor del av sin tid \u00e5t studier och l\u00e4sning. 1898 skrev han sin f\u00f6rsta bok, the story of the malakand field force, en rapport om stridigheterna i norra indien, och senare, genom att fungera som en \u201dinb\u00e4ddad\u201d krigskorrespondent f\u00f6r engelsk press, om britternas krigf\u00f6ring i sudan. d\u00e4r deltog han, som stridande, i slaget vid omdurman i de brittiska stridskrafternas sista betydelsefulla kavallerichock. senare kom churchill till sydafrika f\u00f6r att som krigskorrespondent f\u00f6r londontidningen the morning post bevaka boerkriget. i transvaal togs han dock som krigsf\u00e5nge av boerna och internerades i december 1899. efter en knapp m\u00e5nad som krigsf\u00e5nge rymde churchill den 3 januari 1900. via portugisiska \u00f6stafrika lyckades han s\u00e4tta sig i s\u00e4kerhet. strax d\u00e4rp\u00e5 utgavs hans enda roman, savrola, en historia om undertryckandet av, och kampen f\u00f6r, politisk frihet (utgiven p\u00e5 svenska av b. wahlstr\u00f6ms 1958 i \u201dbl\u00e5 elitserien\u201d).\n\n\n== parlamentet och regeringen ==\nefter att han l\u00e4mnat arm\u00e9n och som en slags krigshj\u00e4lte \u00e5terv\u00e4nt hem, f\u00f6ljde churchill i sin d\u00f6de fars fotsp\u00e5r och valdes h\u00f6sten 1900, s\u00e5som representant f\u00f6r de konservativa, in i parlamentet. i egenskap av varm anh\u00e4ngare av frihandel och kritisk till den konservativa regeringens protektionistiska str\u00e4vanden, \u00f6vergick han fyra \u00e5r senare, under uppseendev\u00e4ckande former, till liberalerna.\n\u00e5r 1908 (det \u00e5r han gifte sig med sin hustru clementine hozier) blev churchill, vid trettiotre \u00e5rs \u00e5lder, handelsminister i h.h. asquiths liberala regering, och d\u00e4refter \u2013 efter en h\u00e5rd konstitutionell konflikt med det konservativt dominerade \u00f6verhuset \u2013 inrikesminister 1910. under dessa \u00e5r pr\u00e4glade av radikal reformpolitik, utsattes churchill f\u00f6r en rad sm\u00e4deskampanjer, och han anklagades f\u00f6r att f\u00f6rr\u00e5da sin egen klass \u2013 han sades bland annat vara \u201den djupt f\u00f6raktlig person\u201d, vilket man menade emanerade ur hans sl\u00e4kts \u201dd\u00e5liga blod\u201d, som aldrig hade lyckats frambringa n\u00e5gon \u201dgentleman\u201d. churchill blev en ifr\u00e5gasatt minister 1911 d\u00e5 han tv\u00e5 g\u00e5nger satte in arm\u00e9n mot civila; dels mot anarkister i london och dels mot strejkande gruvarbetare i wales. att churchill satte in arm\u00e9n mot strejkande i wales \u00e4r en vandringss\u00e4gen. han f\u00f6rhindrade att arm\u00e9n skulle s\u00e4ttas in, men l\u00e4t den vara kvar i bakgrunden. enbart poliser sattes in. samma \u00e5r fick han l\u00e4mna inrikesministerposten och uts\u00e5gs till marinminister och fungerade som s\u00e5dan d\u00e5 f\u00f6rsta v\u00e4rldskriget br\u00f6t ut 1914.\n\n\n== f\u00f6rsta v\u00e4rldskriget ==\nunder f\u00f6rsta v\u00e4rldskriget var churchill marinminister (first lord of the admirality). han satte in marininfanteridivisionen i antwerpen 1914 och deltog sj\u00e4lv i striderna. han var likas\u00e5 en stark f\u00f6respr\u00e5kare f\u00f6r att sl\u00e5 till mot osmanska riket (turkiet) genom en attack vid dardanellerna, men efter ententens f\u00f6rlust i slaget vid gallipoli tvingades han avg\u00e5 och tj\u00e4nstgjorde som officer vid v\u00e4stfronten. han \u00e5terkom \u00e5r 1917 till regeringskretsen som rustningsminister i david lloyd georges kabinett.\ni bbc-dokument\u00e4ren the sinking of the lusitania: terror at sea spekuleras i att churchill agerat p\u00e5 ett s\u00e4tt som skulle \u00f6ka riskerna f\u00f6r en s\u00e4nkning av rms lusitania vilket sedan skedde 1915.\n\n\n== mellankrigstiden ==\nefter f\u00f6rsta v\u00e4rldskriget blev churchill krigsminister (eller f\u00f6rsvarsminister) med huvuduppgift att leda den brittiska demobiliseringen, men churchills fokus kom snart att riktas mot ryssland och den d\u00e4r p\u00e5g\u00e5ende bolsjevikiska revolutionen. han s\u00e5g med avsky p\u00e5 bolsjevismen, vilken han betraktade som den v\u00e4rsta sortens tyranni. vladimir lenin och bolsjevikerna st\u00e4mplade han som \u201dde vidriga aporna\u201d, och han avs\u00e4nde betydande kvantiteter krigsmateriel till de ryska, \u201dvita\u201d, kontrarevolution\u00e4rerna. hans chef, lloyd george, ogillade emellertid churchills aggressiva agerande, och som han n\u00e5gra \u00e5r senare skrev, n\u00e4r churchill v\u00e4l l\u00e4mnat liberalerna: \u201dden h\u00e4ftigaste och ansvarsl\u00f6saste antibolsjeviken var mr winston churchill.\u201d \u00e5r 1921 f\u00f6rflyttade han churchill till posten som koloniminister, och som s\u00e5dan deltog han i det beslut som 1921 uppr\u00e4ttade den irl\u00e4ndska fristaten.\ni egenskap av krigsminister 1919\u20131921 hade churchill \u00e4ven varit ansvarig f\u00f6r bek\u00e4mpandet av de kurdiska och arabiska rebellerna i det efter f\u00f6rsta v\u00e4rldskriget brittisk-ockuperade irak. f\u00f6r att lyckas med uppdraget hade han heller inte uteslutit anv\u00e4ndandet av gas, f\u00f6r som han sade 1919: det \u00e4r skenhelighet att acceptera att f\u00f6rst\u00f6ra en mans kropp med f\u00f6rgiftat splitter men k\u00e4nna svindel inf\u00f6r att fylla hans \u00f6gon med t\u00e5rgas. jag \u00e4r starkt f\u00f6r att anv\u00e4nda f\u00f6rgiftad gas mot ociviliserade folkgrupper. den moraliska effekten skulle vara s\u00e5 stark att f\u00f6rlusten av liv kan reduceras till ett minimum. det \u00e4r inte n\u00f6dv\u00e4ndigt att bara anv\u00e4nda de mest d\u00f6dliga gaserna: gas som orsakar stora ol\u00e4genheter och skulle sprida en v\u00e4ldig skr\u00e4ck kan anv\u00e4ndas och skulle \u00e4nd\u00e5 inte l\u00e4mna n\u00e5gra allvarliga permanenta effekter p\u00e5 de flesta ber\u00f6rda. (\u00f6versatt fr\u00e5n engelska)\nn\u00e4r den liberala regeringen f\u00f6ll 1922 fick churchill l\u00e4mna densamma, och utan s\u00e4te i underhuset stod han ocks\u00e5 utanf\u00f6r politiken som helhet. \u00e5r 1923 fick churchill ist\u00e4llet se sig sj\u00e4lv i rollen som m\u00e5ls\u00e4gande i en pikant f\u00f6rtalsprocess mot lord alfred douglas (oscar wildes forne \u00e4lskare). denne hade i tryckt form spridit ut det antisemitiskt f\u00e4rgade ryktet att churchill under kriget hade deltagit i en judisk konspiration f\u00f6r att d\u00f6da krigsministern, lord kitchener, f\u00f6r att p\u00e5 s\u00e5 s\u00e4tt \u00e4ndra krigets g\u00e5ng och st\u00f6dja den ryska revolutionen. till saken h\u00f6rde att kitchener omkommit i en fartygsolycka 1916 utanf\u00f6r orkney\u00f6arna p\u00e5 v\u00e4g till ryssland f\u00f6r underhandlingar (fartyget k\u00f6rde i verkligheten p\u00e5 en tysk mina). anklagelserna befanns grundl\u00f6sa, och douglas d\u00f6mdes till sex m\u00e5naders f\u00e4ngelse.\n1924 b\u00f6rjade churchill n\u00e4rma sig de konservativa, och d\u00e5 han, efter att som oberoende \u201dkonstitutionalist\u201d med deras st\u00f6d \u00e5tervalts till parlamentet, blev han finansminister i stanley baldwins konservativa regering. samtidigt blev han p\u00e5 nytt medlem i partiet. som finansminister bedrev churchill en h\u00e5rdf\u00f6r konservativ ekonomisk politik, fr\u00e4mst manifesterad genom \u00e5terinf\u00f6randet av guldmyntfoten. men denna politik blev olycklig f\u00f6r landet, med \u00f6kande arbetsl\u00f6shet och deflation som f\u00f6ljd (vilket f.\u00f6. fick ekonomen john maynard keynes att skriva den kritiska boken the economic consequenses of mr. churchill), och vid valet 1929 f\u00f6rlorade de konservativa makten. de efterf\u00f6ljande \u00e5rens internationella b\u00f6rsoro och ekonomiska depression drabbade churchills ekonomi h\u00e5rt, och han var n\u00e4ra att g\u00f6ra personlig konkurs.\nchurchills djupg\u00e5ende antisocialistiska v\u00e4rderingar f\u00f6rledde honom p\u00e5 1920-talet att se positivt p\u00e5 det fascistiska makt\u00f6vertagandet i italien; s\u00e5 sent som \u00e5r 1935 kallade han till och med benito mussolini f\u00f6r \u201den verkligt stor man\u201d. vid spanska inb\u00f6rdeskrigets utbrott 1936 hade han till en b\u00f6rjan likas\u00e5 viss sympati f\u00f6r general francisco franco, i konflikten mellan nationalister och republikaner.\nunder 1930-talet befann sig churchill ute i den politiska kylan, och han betraktades allm\u00e4nt som f\u00f6rbrukad. dessa sina \u201dwilderness years\u201d, som han senare skulle ben\u00e4mna dem, gav honom bland annat tid att skriva en bok om f\u00f6rsta v\u00e4rldskrigets historia, the great war (1933\u20131934), samt f\u00f6rfatta praktverket i fyra band om sin f\u00f6rfader john churchill, den f\u00f6rste hertigen av marlborough, ber\u00f6md f\u00f6r segern i slaget vid blenheim (d\u00e4rav namnet p\u00e5 sl\u00e4ktgodset) 1704, marlbourough:his life and times (1933\u20131938). \u00e5r 1931 skrev den svenske utrikeskorrespondenten och f\u00f6rfattaren gustaf hellstr\u00f6m att churchills tid var f\u00f6rbi. anledningen till detta var framf\u00f6r allt indienfr\u00e5gan. med sin aristokratiska bakgrund, med h\u00e5llningar som kallades reaktion\u00e4ra, upptogs churchill av det brittiska imperiet och dess bevarande, och d\u00e5 regeringen ville ge indierna sj\u00e4lvstyre, reagerade han fr\u00e4nt. indien \u2013 \u201djuvelen i kronan\u201d \u2013 var enligt hans mening inte moget att erh\u00e5lla status som sj\u00e4lvstyrande dominion. churchill beskrev frihetsledaren mahatma gandhi som en \u201dhalvnaken fakir\u201d. han ans\u00e5g inte heller att n\u00e5gra som helst fel hade beg\u00e5tts mot ursprungsbefolkningarna i amerika och australien eftersom \u201den h\u00f6gre ras hade tagit deras plats\u201d. sina landsm\u00e4n beskyllde han f\u00f6r att vara \u201dfosterlandsl\u00f6sa\u201d, men trots sina ljungande tal blev churchill utskrattad, och 1935 besl\u00f6ts i bred politisk enighet om indiens provinsiella sj\u00e4lvstyre. hans renomm\u00e9 skadades ytterligare d\u00e5 han under den s\u00e5 kallade abdikationskrisen, \u00f6ppet st\u00f6dde kung edward viii och hans planerade gifterm\u00e5l med den fr\u00e5nskilda amerikanskan wallis simpson.\ningen i england verkade heller intresserad av att h\u00f6ra p\u00e5 hans st\u00e4ndiga uppmaningar att f\u00f6rs\u00f6ka stoppa adolf hitlers och nazisternas frammarsch. ist\u00e4llet st\u00f6dde det brittiska folket tanken att relationerna med tyskland gick att l\u00f6sa p\u00e5 diplomatisk v\u00e4g; 1938 \u00e5rs \u201dm\u00fcnchen\u00f6verenskommelse\u201d, om tysklands annektering av det tjeckiska sudetlandet, som enligt premi\u00e4rminister neville chamberlain skulle s\u00e4kra freden i europa (peace in our time), kallade churchill f\u00f6r ett \u201dfullst\u00e4ndigt och eklatant nederlag\u201d, och i ett radiotal, riktat och s\u00e4nt till det amerikanska folket, den 16 oktober 1938, manade han till milit\u00e4r upprustning och ideologisk kamp mot diktaturen:\n\nd\u00e5 josef stalin och sovjetunionen, efter m\u00fcnchenavtalet och tysklands slutliga uppslukande av den \u00e5terst\u00e5ende tjeckiska staten 1939, f\u00f6reslog frankrike och storbritannien en trippelallians, som ett s\u00e4tt att f\u00f6rhindra vidare tysk expansion och garantera de central- och \u00f6steuropeiska l\u00e4ndernas s\u00e4kerhet, v\u00e4djade churchill f\u00f6rg\u00e4ves till chamberlain om att anta budet. senare slog stalin alla med h\u00e4pnad, d\u00e5 han i dess st\u00e4lle ingick i en icke-angreppspakt med sin politiska d\u00f6dsfiende, hitler. churchill var lika fr\u00e5gande och tyckte att ryssarnas agerande var \u201den g\u00e5ta, inlindad i ett mysterium inlindad i en hemlighet\u201d, men, som han sade, kanske fanns det en nyckel till den: \u201dde ryska nationella intressena\u201d. pakten gav tyskland fria h\u00e4nder, och den 1 september 1939 inleddes angreppet p\u00e5 polen. andra v\u00e4rldskriget hade b\u00f6rjat.\n\n\n== andra v\u00e4rldskriget ==\nefter att storbritannien som polens f\u00f6rsvarare hade f\u00f6rklarat krig mot tyskland kallade premi\u00e4rminister chamberlain tillbaka antinazisten churchill till krigskabinettet. han blev \u00e5terigen utsedd till marinminister. som s\u00e5dan argumenterade han starkt f\u00f6r att ta kontrollen \u00f6ver de betydelsefulla svenska malmf\u00e4lten samt den norska utskeppningshamnen narvik. denna operation kom dock att f\u00f6regripas genom den tyska ockupationen av norge, v\u00e5ren 1940, vilket i sin tur bidrog till att underminera chamberlains auktoritet och st\u00e4llning som regeringschef. som huvudansvarig f\u00f6r det s\u00e5 kallade l\u00e5tsaskriget (phoney war), och efter ett internt uppror bland de egna konservativa leden, tvingades denne avg\u00e5 m\u00e5naden d\u00e4rp\u00e5. den 10 maj 1940 uts\u00e5g ist\u00e4llet kung georg vi av storbritannien winston churchill till premi\u00e4r- och f\u00f6rsvarsminister, och ledare f\u00f6r en nationell samlingsregering d\u00e4r bl.a. labourpartiets ledare clement attlee ingick.\nchurchill hade under hela livet haft mycket h\u00f6ga tankar om sig sj\u00e4lv och k\u00e4nt att han var kallad av fru fortuna att fullg\u00f6ra n\u00e5gon stor uppgift \u2013 ett faktum som delvis f\u00f6rklarar hans ofta or\u00e4dda och impulsiva beteende, och som s\u00e5 ofta verkade st\u00f6tande p\u00e5 omgivningen, men som genom andra v\u00e4rldskrigets f\u00f6rsorg skulle v\u00e4ndas till hans f\u00f6rdel. k\u00e4nslorna han senare beskrev som nyutn\u00e4mnd 65-\u00e5rig premi\u00e4rminister \u00e4r talande: \u201djag k\u00e4nde mig som om jag gick med \u00f6det och att hela mitt tidigare liv enbart hade varit en f\u00f6rberedelse f\u00f6r denna stund och f\u00f6r denna pr\u00f6vning.\u201dden stridbare men egensinnige churchill blev, med sin karakteristiska hatt, sin cigarr och sitt v-tecken, britternas idealiske ledare under kriget, som hj\u00e4lpte dem att h\u00e5lla modet uppe, fr\u00e4mst genom sin v\u00e4lutvecklade retoriska f\u00f6rm\u00e5ga, men ocks\u00e5 genom att han under hela kriget fortsatte att styra landet fr\u00e5n huvudstaden, i ett skyddsrum under downing street; churchill skall en g\u00e5ng ha sagt att om storbritannien s\u00e5 f\u00f6rlorade kriget och tyskarna marscherade in i london, skulle han ta ett gev\u00e4r, st\u00e4lla sig vid n\u00e4rmsta vaktkur, och skjuta ihj\u00e4l s\u00e5 m\u00e5nga tyska soldater som m\u00f6jligt, intill \u201ddet bittra slutet\u201d.som premi\u00e4rminister kunde churchill inte lova sina landsm\u00e4n annat \u00e4n \"blod, m\u00f6da, t\u00e5rar och svett\", och \u00e4ven efter att frankrike kapitulerat, sommaren 1940, v\u00e4grade han att ge upp spelet och acceptera hitlers fredstrevare. inf\u00f6r den hotande tyska invasionen g\u00f6t han, trots den prek\u00e4ra situationen, stridslust i det engelska folket, och i ett tal inf\u00f6r brittiska underhuset den 4 juni 1940, yttrade han i slutet av talet:\n\ni ett annat ber\u00f6mt tal i parlamentet den 18 juni 1940, po\u00e4ngterade han att \u00e4ven om det brittiska imperiet bestod i tusen \u00e5r, skulle efterv\u00e4rlden inte kunna s\u00e4ga annat \u00e4n att detta var britternas st\u00f6rsta stund, their finest hour:\n\nd\u00e5 det stod klart att storbritannien, tack vare royal air force och dess unga stridsflygares insatser, och n\u00e4rmast mot alla odds, lyckats parera det tyska invasionsf\u00f6rs\u00f6ket sommaren 1940, kunde churchill konstatera att aldrig f\u00f6rr i m\u00e4nsklighetens l\u00e5nga konfliktfyllda historia \"hade s\u00e5 m\u00e5nga haft s\u00e5 f\u00e5 att tacka f\u00f6r s\u00e5 mycket\" (tal 20 augusti 1940). under det efterf\u00f6ljande \u00e5ret kom london, coventry och en rad andra st\u00e4der och industricentra, att drabbas av det tyska flygvapnets terrorbombningar, den s\u00e5 kallade blitzen. men dessa sv\u00e5ra pr\u00f6vningar fick britterna att svetsas samman \u00e4n mer, och i ett tal inf\u00f6r londons stadsfullm\u00e4ktige \u00e5r 1941, med ord riktade direkt till hitler, sammanfattade churchill, under stort bifall, den folkliga motst\u00e5ndsviljans djupaste k\u00e4nsla: you do your worst \u2013 and we will do our best! senare skulle \u00e4ven de allierade, med intensifierad styrka, anv\u00e4nda sig av den tyska terrortaktiken, genom bombningarna av bland annat k\u00f6ln, hamburg och dresden, med omfattande civila f\u00f6rluster som f\u00f6ljd.\ntyskarnas angrepp p\u00e5 sovjetunionen, midsommartiden 1941, innebar att storbritannien inte l\u00e4ngre stod ensamt i kampen mot nazityskland. trots sin uttalade antikommunism tvekade churchill inte att alliera sig med stalin. samma dag som operation barbarossa inletts talade han i radio, d\u00e4r han meddelade att \u00e4ven om han inte tog tillbaka ett ord av vad han tidigare sagt om kommunismen och proletariatets diktatur, s\u00e5 bleknade allt detta bort inf\u00f6r det som intr\u00e4ffat:\n\nsj\u00e4lv halvamerikan hade churchill l\u00e4nge arbetat f\u00f6r att f\u00e5 president franklin d. roosevelts officiellt neutrala (\u201dicke-krigf\u00f6rande\u201d) usa med i kriget, och i samband med deras sammantr\u00e4ffande vid newfoundland i augusti 1941, kunde de b\u00e5da ledarna presentera den s\u00e5 kallade atlantdeklarationen \u2013 ett principprogram som betonade m\u00e4nskliga politiska fri- och r\u00e4ttigheter och samarbete \u2013 som ett svar p\u00e5 den planerade nazistiska v\u00e4rldsordningen. deklarationen skulle sedermera ocks\u00e5 ligga till grund f\u00f6r utformningen av f\u00f6renta nationernas stadga. men det var f\u00f6rst efter, det med tyskarna allierade, japanska angreppet p\u00e5 den amerikanska milit\u00e4rbasen pearl harbor, som usa fullt ut sl\u00f6t upp p\u00e5 britternas sida i kriget. d\u00e4rmed hade hitler f\u00e5tt tre m\u00e4ktiga och f\u00f6rbittrade fiender, \u201dde tre stora\u201d. dessa saknade dock ett gemensamt slutm\u00e5l, n\u00e5got som, i synnerhet mellan churchill och stalin, skapade en lika \u00f6msesidig som ber\u00e4ttigad misstro.\n\nefter \u00e5r av krig utan p\u00e5tagliga och positiva resultat, med nederlag i bland annat singapore och burma, b\u00f6rjade kritik riktas mot churchill och hans ledarskap; n\u00e5gra gick till och med s\u00e5 l\u00e5ngt att de kr\u00e4vde hans avg\u00e5ng som premi\u00e4r- och f\u00f6rsvarsminister. i juli 1942 fick han i underhuset h\u00f6ra att han som ledare visserligen vann \u201ddebatt efter debatt\u201d men f\u00f6rlorade \u201dslag efter slag\u201d, samtidigt som han beskylldes f\u00f6r att verka se \u201ddebatten som ett krig och kriget som en debatt\u201d. den efterf\u00f6ljande f\u00f6rtroendeomr\u00f6stningen vann churchill med f\u00f6rkrossande majoritet, 477 mot 25.\u00e5r 1942 kr\u00e4vde stalin en andra front i frankrike, en \u00e5sikt som \u00e4ven delades av roosevelt. detta motarbetades av churchill, som fann f\u00f6retaget utsiktsl\u00f6st. ist\u00e4llet riktade han och britterna fokus mot \u00f6kenkriget och nordafrika (\u201dindirekta strategin\u201d), d\u00e4r en allierad landstigning syntes mer genomf\u00f6rbar, och d\u00e4r tyska trupper under sommarens lopp hade hejdats av brittiska styrkor, utanf\u00f6r el alamein i egypten. i augusti 1942 for churchill personligen till kairo, f\u00f6r att inspektera trupperna och \u00f6verf\u00f6ra dess bef\u00e4l till generalerna harold alexander, 1:e earl alexander av tunis och bernard montgomery. senare under h\u00f6sten kunde britterna fira sin dittills st\u00f6rsta milit\u00e4ra triumf, d\u00e5 \u201d\u00f6kenr\u00e4vens\u201d, general erwin rommels, tyska arm\u00e9 definitivt slogs tillbaka. detta blev en av andra v\u00e4rldskrigets mest avg\u00f6rande v\u00e4ndpunkter, som i f\u00f6rl\u00e4ngningen (genom operation torch) gav de allierade kontroll \u00f6ver hela medelhavsregionen. men i det allm\u00e4nna segerruset klargjorde churchill, i ett tal den 10 november, att kriget l\u00e5ngtifr\u00e5n var slut med detta, det var inte ens b\u00f6rjan p\u00e5 slutet, men det var, \u201dm\u00f6jligen, slutet p\u00e5 b\u00f6rjan\u201d.krigets allm\u00e4nna fysiska och psykiska p\u00e5frestningar gick inte heller britternas premi\u00e4rminister f\u00f6rbi. under ett bes\u00f6k i vita huset, i december 1941, drabbades han av en mindre hj\u00e4rtinfarkt, och tv\u00e5 \u00e5r senare fick han lunginflammation.\nwinston churchill var en k\u00e4nd storkonsument av alkoholdrycker och r\u00f6kte \u00e4ven cigarr. trots detta var han f\u00f6rm\u00f6gen att sk\u00f6ta sitt arbete. vid ett tillf\u00e4lle ska han ha sagt: \"i have taken more out of alcohol than alcohol has taken out of me\" (\"jag har tagit mer ut av alkohol \u00e4n vad alkohol har tagit ut av mig.\").slaget vid stalingrad, och den tyska kapitulationen, vintern 1943, innebar ett kraftigt bakslag f\u00f6r hitler, och ryssarna kunde d\u00e4refter, sakta men s\u00e4kert, inleda sin offensiv v\u00e4sterut. den 6 juni 1944 (\u201dd-dagen\u201d), och de efterf\u00f6ljande dagarna, landsteg massiva brittiska och amerikanska styrkor i franska normandie. axelmakterna var d\u00e4rmed tillbakatr\u00e4ngda p\u00e5 alla fronter, och kollapsade slutligen tio m\u00e5nader senare, i m\u00e5nadsskiftet april/maj 1945.\ni oktober 1944 tr\u00e4ffade churchill den sovjetiske ledaren josef stalin i moskva och f\u00f6reslog en uppdelning av \u00f6steuropa i intressesf\u00e4rer (se artikeln procentavtalet). de kom \u00f6verens om att sovjetunionen skulle ha 90 procent inflytande i rum\u00e4nien och 80 procent i bulgarien och ungern. storbritannien skulle ha 90 procent i grekland. i jugoslavien skulle de ha 50 procent var.\nmedveten om stalins framtida maktanspr\u00e5k i europa, och trots 1945 \u00e5rs jaltakonferens d\u00e4r europas gr\u00e4nser i huvudsak dragits upp, argumenterade churchill med emfas i krigets slutskede f\u00f6r att v\u00e4stmakternas styrkor skulle intensifiera sin framryckning, och m\u00f6ta r\u00f6da arm\u00e9n l\u00e4ngre \u00f6sterut och hinna f\u00f6re till berlin och prag, f\u00f6r att p\u00e5 s\u00e5 s\u00e4tt r\u00e4dda undan s\u00e5 m\u00e5nga \u00f6steuropeiska stater som m\u00f6jligt fr\u00e5n sovjetunionens inflytande. detta var amerikanerna och president roosevelt, och eftertr\u00e4daren, harry s. truman, inte lika intresserade av. \u00f6verbef\u00e4lhavaren f\u00f6r de gemensamma allierade styrkorna i europa, dwight d. eisenhower, \u00f6nskade heller inte offra amerikanska soldaters liv f\u00f6r churchills, som han menade, politiska intressen, utan beordrade i april 1945 halt vid tjeckiska gr\u00e4nsen. det fanns ingen mots\u00e4ttning mellan churchills agerande nu och \u00f6verenskommelsen med stalin f\u00f6reg\u00e5ende \u00e5r. churchill accepterade det sovjetiska inflytandet i \u00f6steuropa men f\u00f6rs\u00f6kte begr\u00e4nsa det i centraleuropa.efter den tyska kapitulationen, och efter att ha uppn\u00e5tt sitt m\u00e5ng\u00e5riga m\u00e5l, nazitysklands underg\u00e5ng, talade churchill den 8 maj 1945, fr\u00e5n h\u00e4lsoministeriets balkong i whitehall, till sina jublande landsm\u00e4n och prisade deras insatser och str\u00e4vsamhet under kriget, och han utropade: god bless you all. this is your victory!, varp\u00e5 det fr\u00e5n folkhavet h\u00f6rdes: no, it's yours!\n\n\n== efterkrigstiden ==\ndet f\u00f6rsta parlamentsvalet till underhuset p\u00e5 tio \u00e5r h\u00f6lls t\u00e4mligen snabbt efter att tyskland besegrats. valet h\u00f6lls den 5 juli 1945 men blev inte n\u00e5gon framg\u00e5ng f\u00f6r churchill. av de 602 underhusledam\u00f6ter som valdes fick labour hela 393 (\u00f6kning med 239 mandat) medan tories endast fick 197 platser i underhuset (f\u00f6rlust av 189 mandat). det liberala partiet minskade fr\u00e5n 21 till 12 mandat.\nbritterna r\u00f6stade s\u00e5ledes f\u00f6r ett regeringsskifte med mycket bred marginal. trots segern i kriget delade inte alla britter n\u00f6dv\u00e4ndigheten av att till exempel g\u00e5 i krig f\u00f6r polens skull 1939 etc. churchill var mindre popul\u00e4r i prolet\u00e4ra och pacifistiska kretsar. labourledaren clement attlee bildade regering, efter l\u00f6ften om en v\u00e4lf\u00e4rdsstat: 1946 inf\u00f6rdes gratis h\u00e4lso- och sjukv\u00e5rd f\u00f6r alla, genom antagandet av national health service act. valnederlaget tog churchill h\u00e5rt, men efter de m\u00e5nga krigs\u00e5ren (som churchill i s\u00e5 h\u00f6g grad var f\u00f6rknippad med) fanns en utbredd krigstr\u00f6tthet och en \u00f6nskan om f\u00f6rnyelse ny framtidstro. i valr\u00f6relsen 1945 hade churchill ocks\u00e5 f\u00f6rv\u00e5nat m\u00e5nga genom sina h\u00e4tska attacker p\u00e5 labour och varningar om att en kommande socialistregering, som genom sina krav om planhush\u00e5llning och f\u00f6rstatligande av betydelsefulla industrier, riskerade att utvecklas till ett nytt \u201dgestapo\u201d (some form of gestapo). detta bet dock inte p\u00e5 de brittiska v\u00e4ljarna, och det blev ist\u00e4llet premi\u00e4rminister clement attlee som avslutade storbritanniens krigsinsats, efter japans kapitulation i augusti 1945.\nchurchill varnade starkt f\u00f6r sovjetunionens maktambitioner i \u00f6stra europa, och i det s\u00e5 kallade fulton-talet 1946 var han den som myntade begreppet \u201dj\u00e4rnrid\u00e5n\u201d, om kontinentens delning i ett kommunistiskt \u00f6st och demokratiskt v\u00e4st: from stettin in the baltic to trieste in the adriatic, an iron curtain has descended across the continent. n\u00e4r churchill sedan under kalla krigets inledande \u00e5r, vid 1950-talets b\u00f6rjan, var i avslutningsskedet av f\u00f6rfattandet av sin version av andra v\u00e4rldskrigets historia, och d\u00e4r l\u00e4t f\u00f6rst\u00e5 att det i sj\u00e4lva verket var amerikanernas och \u00f6verbef\u00e4lhavaren eisenhowers handlande som var orsaken till att exempelvis tjeckerna levde under kommunistisk regim, blev han 1953, f\u00f6r att undvika politisk kontrovers, f\u00f6ranl\u00e5ten att \u00e4ndra i sitt manuskript, eftersom denne samtidigt valts till usa:s president. strax f\u00f6re stalins d\u00f6d samma \u00e5r anf\u00f6rtrodde churchill v\u00e4nnen och privatsekreteraren john colville, att han trodde att det kommunistiska systemet skulle vara borta fr\u00e5n \u00f6steuropa inom loppet av dennes f\u00f6rv\u00e4ntade livsl\u00e4ngd (colville ber\u00e4ttade detta 1985; berlinmuren f\u00f6ll fyra \u00e5r senare).\nchurchill engagerade sig efter andra v\u00e4rldskriget f\u00f6r europeisk samverkan (dock ej i kol- och st\u00e5lunionens form, f\u00f6reg\u00e5ngaren till dagens eu), och argumenterade bland annat f\u00f6r ett konfederativt uppbyggt europeiskt r\u00e5d, n\u00e5got som ocks\u00e5 kom till st\u00e5nd \u00e5r 1949, d\u00e5 han deltog i europar\u00e5dets f\u00f6rsta session.\n\u00e5r 1951 \u00e5terkom churchill som premi\u00e4rminister. hans andra \u00e4mbetsperiod kom att pr\u00e4glas av hans ambitioner att f\u00f6rsvara \u00e5terstoden av det gamla \u201dimperiet\u201d, och han k\u00e4mpade i det l\u00e4ngsta mot uppl\u00f6sningstendenserna, inte s\u00e4llan med milit\u00e4rt maktspr\u00e5k, som i exempelvis mau-mau-gerillans kenya. han var ocks\u00e5 m\u00e5n om de s\u00e4rskilda relationerna med usa.\n\n\n=== \u00e5lderspresident ===\n\u00e5r 1953 drabbades churchill av ett slaganfall (stroke), och 1955 tvingades han av \u00e5lderssk\u00e4l l\u00e4mna premi\u00e4rminister\u00e4mbetet. han tog ej heller emot den sedvanliga p\u00e4r-titeln med plats i \u00f6verhuset, utan f\u00f6rblev sina konstitutionella ideal trogen och avslutade 1964 sin politiska bana som underhusets \u00e5lderspresident (father of the house). hans maka clementine mottog efter churchills d\u00f6d 1965 p\u00e4r-titeln som baronessa.\nwinston churchill led ibland av depressioner. han kallade sj\u00e4lv tillst\u00e5ndet 'sin svarta hund' (black dog).\n\n\n=== nobelpristagare ===\nfr\u00e5n 1948 till 1954 utkom churchills the second world war i sex band, och 1953 tilldelades han nobelpriset i litteratur. svenska akademiens motivering l\u00f6d: \u201d...f\u00f6r hans m\u00e4sterskap i historisk framst\u00e4llning samt f\u00f6r den lysande talekonst, med vilken han framtr\u00e4tt som f\u00f6rsvarare av h\u00f6ga m\u00e4nskliga v\u00e4rden.\u201d sigfrid siwertz yttrade i samband med prisutdelningen: \u201dingen har sedan shakespeare och dickens tid med s\u00e5 full\u00e4ndat m\u00e4sterskap beh\u00e4rskat engelska spr\u00e5kets sv\u00e5rspelade instrument\u201d. samma \u00e5r dubbades han av drottning elizabeth ii till riddare av strumpebandsorden, och blev sir winston. \u00e5r 1963 f\u00f6r\u00e4rade den amerikanska kongressen och president john f. kennedy honom titeln \u201damerikansk hedersmedborgare\u201d.\n\n\n=== statsbegravning ===\nefter sin bortg\u00e5ng, p\u00e5 morgonen den 24 januari 1965 (p\u00e5 sjuttio\u00e5rsdagen av sin fars d\u00f6d), erh\u00f6ll sir winston churchill under stora hedersbetygelser en statsbegravningsceremoni i saint pauls-katedralen i london den 30 januari 1965. gravs\u00e4ttningen \u00e4gde d\u00e4refter rum p\u00e5 bladons lantkyrkog\u00e5rd i oxfordshire, inte l\u00e5ngt fr\u00e5n hans f\u00f6delseplats blenheim.\n\n\n== m\u00e5leri ==\nwinston churchill var en flitig amat\u00f6rm\u00e5lare. omkring 500 verk finns efterl\u00e4mnade av hans hand.\n\n\n== utm\u00e4rkelser ==\nstrumpebandsorden\norder of merit\ncompanions of honour\nterrirtorial decoration\nkanadensiska kronr\u00e5det\ndeputy lieutenant\nfellow of the royal society\nroyal academy of arts\nnobelpriset i litteratur 1953\n\n\n== bilder ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== se \u00e4ven ==\nslaget om storbritannien\nfranklin d. roosevelt\njosef stalin\nadolf hitler\n\n\n== bibliografi ==\nthe story of malakand field force (1898; striden om malakand)\nthe river war (1899; kriget vid floden)\nsavrola (1900; churchills enda roman )\nlord randolph churchill (1906)\nthe world crisis (1923\u201329)\nmy early life (1930; min ungdom)\nmarlborough: his life and times (1933\u201338; marlborough och hans tid)\nthe second world war (1948\u201354; andra v\u00e4rldskriget).\na history of the english-speaking peoples (1954\u201358; historia 1\u20134)\n\n\n== referenser ==\n\n\n=== noter ===\n\n\n=== k\u00e4llor ===\nchurchill, winston (1941). blod, svett och t\u00e5rar: tal h\u00e5llna av winston s. churchill. stockholm \nh\u00e4ndelser man minns \u2013 en kr\u00f6nika 1920\u20131969, harald schiller, 1970\nnationalencyklopedin, 2007\n\n\n== vidare l\u00e4sning ==\nadler, peter (2012). churchill i talarstolen \u2013 ett retoriskt portr\u00e4tt. stockholm: carlssons. isbn 978-91-7331-510-4 \njohansson, alf w. (2007). \u201dchurchill (f\u00f6dd till ledare)\u201d. popul\u00e4r historia (nr. 1):  sid. 22\u201331. http://www.popularhistoria.se/o.o.i.s?id=43&vid=1319&template=.print.t. \njournath, michael (2006). \u201dvi minns honom som ledaren f\u00f6r kampen mot hitler \u2013 men i sin ungdom var han en obotlig \u00e4ventyrare\u201d. allt om vetenskap (nr. 10):  sid. 94\u2013103. \nliljegren, bengt (2013). winston churchill. del 1: 1874-1939. isbn 9789185873821 \nliljegren, bengt (2014). winston churchill. del 2: 1939-1965. isbn 9789175450278 \npearson, john (1996). dynastin churchill. isbn 91-37-10907-3 \n\n\n== externa l\u00e4nkar ==\n wikimedia commons har media som r\u00f6r winston churchill.\n\nwinston churchill i libris\nf\u00f6rfattaren och m\u00e5laren winston churchill\nthe churchill centre\nwinston churchill hos nobelstiftelsen (p\u00e5 engelska)"