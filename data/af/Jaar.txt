"\u2019n jaar is die relatiewe eenheid van tyd wat die tydperk beskryf waarin \u2019n planeet om sy ster wentel. in algemene taalgebruik is dit die tyd waarin die aarde een maal om die son wentel.\nvanwe\u00eb die aarde se ashelling kom vier seisoene in \u2019n jaar voor, en dit word gekenmerk deur \u2019n verandering in die weer, in die ure daglig en in die plantegroei en vrugbaarheid van die grond. in gematigde en subarktiese streke word vier seisoene gewoonlik erken: lente, somer, herfs en winter. in tropiese en subtropiese streke is daar nie gedefinieerde seisoene nie; in die trope kan wel tussen \u2019n nat en dro\u00eb seisoen onderskei word.\n\u2019n kalenderjaar is min of meer die getal dae wat die aarde se wentelperiode duur, soos aangedui op \u2019n gegewe kalender. volgens die gregoriaanse, of moderne, kalender is \u2019n jaar 365 dae lank. elke vier jaar word \u2019n dag bygetel om op te maak vir die feit dat die aarde se wentelbaan om die son nie in volledige dae geskied nie. s\u00f3 \u2019n jaar word \u2019n skrikkeljaar genoem. dieselfde gebeur met die juliaanse kalender. volgens eersgenoemde kalender is die lengte van \u2019n kalenderjaar (of gemiddelde jaar) oor die hele lengte van die skrikkelsiklus van 400 jaar altesaam 365,2425 dae.\ndie iso-standaard iso 80000-3, bylae c, gebruik die simbool a (vir die latynse annus) vir \u2019n jaar van \u00f3f 365 \u00f3f 366 dae. in afrikaans word die afkorting j. meestal gebruik.\nin sterrekunde is \u2019n juliaanse astronomiese jaar \u2019n tydseenheid van 365,25 dae van presies 86 400 sekondes (si-eenheid) elk, en dus presies 31 557 600 sekondes.die woord \"jaar\" word ook gebruik vir tydperke wat losweg met \u2019n jaar of astronomiese jaar verbind word, maar nie identies daaraan is nie, soos die seisoenale jaar, boekjaar, akademiese jaar, ens. die term word ook gebruik vir die wenteltydperk van enige planeet; \u2019n mars- en venusjaar is byvoorbeeld die tyd waarin di\u00e9 planete \u2019n hele wentelbaan voltooi. dit kan ook in \u2019n vae sin gebruik word vir \u2019n lang tydperk, soos mitologie, po\u00ebsie of algemene spreektaal (byvoorbeeld: \"tot siens. moenie weer 'n jaar wegbly nie!\")\n\n\n== etimologie ==\ndie afrikaanse woord \"jaar\" kom via nederlands van die proto-germaanse *j\u01e3ran. die woord in sommige ander tale is jahr (duits), j\u0101r (oud-hoogduits), \u00e1r (oud-noors) en \ud800\udf3e\ud800\udf34\ud800\udf42 (goties), van die proto-indo-europese selfstandige naamwoord *yeh\u2081r-om \"jaar, seisoen\". nog woorde wat van dieselfde proto-indo-europese term afgelei is, is y\u0101r\u01dd (avesties), \u1f65\u03c1\u03b1 (h\u1e53ra, grieks) en jar\u016d (ou kerkslawies).\ndie latynse annus is \u2019n manlike selfstandige naamwoord (annum is die akkusatief enkelvoud en ann\u014d die datief) van die proto-indo-europese selfstandige naamwoord *h\u2082et-no-.\nhoewel die meeste tale die woord as tematies *yeh\u2081r-o- behandel, is daar getuienis van \u2019n oorspronklike afleiding met \u2019n *-r/n-agtervoegsel, *yeh\u2081-ro-. albei indo-europese woorde vir jaar, *yeh\u2081-ro- en *h\u2082et-no-, sou afgelei gewees het van werkwoordstamme wat beteken \"om te gaan, beweeg\", *h\u2081ey- en *h\u2082et- onderskeidelik (vergelyk sanskrit \u00e9ti \"gaan\", atasi \"jy gaan, loop\"). in afrikaans word latynse uitdrukkings gebruik met afleidings van annus, soos per annum (\"per jaar\"), anno domini (\"in die jaar van ons here\") en annus mirabilis (\"wonderjaar\").\nin sommige tale is dit algemeen om jare te tel met verwysing na een seisoen, soos in \"somers\" of \"winters\". in russies word byvoorbeeld benewens \u0433\u043e\u0434 (god \"jaar\") ook  \u043b\u0435\u0442 (ljet, genitief meervoud vir \"somer\") gebruik.\ndie iso-standaard iso 80000-3 gebruik die simbool a (vir die latynse annus) vir \u2019n jaar van \u00f3f 365 \u00f3f 366 dae. in afrikaans word die afkorting j. vir jaar meestal gebruik.\n\n\n== interkalasie ==\nastronomiese jare het nie \u2019n heelgetal dae of maanmaande nie. enige kalender wat \u2019n astronomiese jaar volg, moet dus \u2019n stelsel van interkalasie, soos die invoeging van skrikkeldae, h\u00ea.\n\n\n=== juliaanse kalender ===\nin die juliaanse kalender is die gemiddelde lengte van \u2019n jaar 365,25 dae. in \u2019n jaar wat nie \u2019n skrikkeljaar is nie, is daar 365 dae; in \u2019n skrikkeljaar is daar 366 dae. \u2019n skrikkeljaar kom elke vier jaar voor, wanneer \u2019n ekstra dag in die maand februarie ge\u00efnterkaleer word. die ekstra dag word \u2019n skrikkeldag genoem.\ndie hersiene juliaanse kalender, wat in 1923 voorgestel en in sommige oosters-ortodokse kerke gebruik word, het elke 900 jaar 218 skrikkeljare, en dit gee \u2019n gemiddelde jaarlengte van 365,2422222 dae, amper so lank soos \u2019n gemiddelde tropiese jaar, 365,24219 dae.\nin die jaar 2800 n.c. sal die gregoriaanse en hersiene juliaanse kalender begin om met een kalenderdag te verskil.\n\n\n=== gregoriaanse kalender ===\n\ndie gregoriaanse kalender is afgelei van die juliaanse kalender en deur pous gregorius xiii ingestel. dit probeer toesien dat die maart-nagewening, of noordwaartse nagewening, op of net voor 21 maart val en daarom volg dit die tropiese jaar. in die gregoriaanse kalender is jare wat deur 100 deelbaar is, maar nie deur 400 nie, nie skrikkeljare nie om akkuraatheid te verbeter. dus was 2000 \u2019n skrikkeljaar, maar nie 1700, 1800 en 1900 nie.\nomdat 97 van elke 400 jaar \u2019n skrikkeljaar is, is die gemiddelde lengte van die gregoriaanse kalenderjaar 365,2425 dae, amper so lank soos die huidige lengte van die gemiddelde tropiese jaar (365,24219 dae).\ndaar word geraam dat teen die jaar 4000 n.c. die maart-nagewening \u2019n dag vroe\u00ebr sal wees volgens die gregoriaanse kalender \u2013 nie vanwe\u00eb die kalender nie, maar omdat die aarde al hoe stadiger draai en die dae dus langer word.\n\n\n=== ander kalenders ===\nhistories interkaleer maansonkalenders hele skrikkelmaande. of \u2019n skrikkelmaand in \u2019n sekere jaar bygevoeg moet word of nie, kan bepaal word deur die gebruik van gereelde siklusse soos die 19-jaar-maansiklus (in die hebreeuse kalender en in die bepaling van die paastyd) of deur die berekening van maanfases (hindoe- en chinese kalender). die boeddhistekalender voeg beide \u2019n skrikkeldag en -maand by \u2019n gewoonlik gereelde siklus.\ndi\u00e9 soort kalenders het meestal in onbruik geraak, behalwe om liturgiese redes (soos die hebreeuse en verskeie hindoekalenders).\n\n\n== jaartelling ==\nin \u2019n kalender-era word \u2019n nommer toegeken aan elke opeenvolgende jaar, met \u2019n verwysingspunt in die verlede as die begin van \u2019n era. die w\u00eareldwye standaard is anno domini (\"in die jaar van ons here\"), hoewel sommige die term algemene of huidige jaartelling verkies omdat dit nie eksplisiet na die christendom verwys nie. dit is in die 6de eeu ingestel en tel jare sedert die geboorte van jesus. die afkorting van \"anno domini\" is ad, van \"algemene jaartelling\" aj en van \"huidige jaartelling\" hj. in afrikaans word meestal n.c. gebruik, vir \"n\u00e1 christus\". die jare voor 1 n.c. kry die afkorting v.c. agteraan vir \"voor christus\" of vaj/vhj vir \"voor die algemene/huidige jaartelling\". die jaar 1 n.c. het op 1 v.c. gevolg; daar was geen \"jaar nul\" nie.\ndie joodse jaartelling begin met die jaar waarin die skepping van die w\u00eareld (anno mundi) volgens bybelse berekenings plaasgevind het. daarom val die \"eerste dag\" op roosj hasjana (1 tishrei), \u2019n belangrike tweedaagse tydperk van gebed en inkeer wat volgens die gregoriaanse kalender in september of oktober plaasvind. die joodse jaar begin egter met die maand nisan (lente), die maand van verlossing toe die volk van israel uit egipte getrek het.\ndie islamitiese jaartelling begin in die jaar waarin die hidjra (die emigrasie van die profeet mohammed van mekka na medina) plaasgevind het en kom ooreen met 15 julie of 16 julie 622 van die gregoriaanse kalender. die islamitiese kalender word in saoedi-arabi\u00eb en enkele omliggende lande as algemene kalender gebruik. in die alledaagse lewe van die meeste islamitiese lande word die gregoriaanse kalender egter gebruik.\nin \u2019n moderne alternatiewe jaartelling dui positiewe nommers jare n\u00e1 christus aan: jaar 1 is dus 1 n.c. negatiewe nommers dui jare voor christus aan, maar verskil daarvan: die nommer 0 dui op 1 v.c., -1 op 2 v.c., ensovoorts.\n\n\n== pragmatiese verdelings ==\nfinansi\u00eble en wetenskaplike berekenings maak dikwels gebruik van \u2019n kalender van 365 dae om daaglike tariewe of maatstawwe te vereenvoudig.\n\n\n=== boekjaar ===\n\u2019n finansi\u00eble of boekjaar is \u2019n tydperk van 12 maande wat gebruik word vir die berekening van finansi\u00eble state in ondernemings en ander organisasies, asook vir inkomstebelasting. in baie regsgebiede vereis regulasies oor rekeningkunde dat maatskappye sulke state een keer elke 12 maande publiseer, maar di\u00e9 12 maande hoef nie \u2019n kalenderjaar te wees nie.\nin suid-afrika is \u2019n boekjaar byvoorbeeld van 1 maart af, in kanada en indi\u00eb van 1 april af en in australi\u00eb van 1 julie af.\n\n\n=== akademiese jaar ===\n\u2019n akademiese jaar is die jaarlikse tydperk waarin \u2019n student \u2019n opvoedingsinstelling bywoon. dit kan in termyne soos kwartale of semesters verdeel word. die skooljaar in sommige lande begin in januarie en ander lande in augustus of september. in israel begin die akademiese jaar omstreeks oktober of november, om saam te val met die tweede maand van die hebreeuse kalender.\ndie skooljaar in suid-afrika word in vier kwartale verdeel. sommige skole in brittanje en die vsa verdeel die akademiese jaar in drie termyne wat omtrent ewe lank is en min of meer ooreenstem met die herfs, winter en lente. ander skole verdeel die jaar rofweg in twee hoofsemesters, waarvan elk in die helfte verdeel kan word deur middeltermyneksamens.\nin suid-afrika en australi\u00eb is daar min of meer 200 skooldae per jaar, in die vsa 180 en in kanada, nieu-seeland en brittanje 190.\n\n\n== astronomiese jaar ==\n\n\n=== juliaanse jaar ===\ndie juliaanse jaar, soos dit in sterrekunde en ander wetenskappe gebruik word, is \u2019n eenheid van presies 365,25 dae. dit is die gewone betekenis van die woord \"jaar\" in verskeie wetenskaplike kontekste. die juliaanse eeu van 36 525 dae en juliaanse millennium van 365 250 dae word in sterrekundige berekenings gebruik. om \u2019n tydperk in juliaanse jare aan te gee is \u2019n manier om aan te dui presies hoeveel dae (en nie \"regte\" jare nie) iets geduur het waar die aangee van die getal dae onprakties sou wees. die juliaanse jaar word ook gebruik in die berekening van die afstand wat in \u2019n ligjaar afgel\u00ea word.\nin die unified code for units of measure verwys die simbool a altyd na die juliaanse jaar, of aj, of presies 31 557 600 sekondes.\n\n365,25 dae van 86 400 sekondes = 1 a = 1 aj = 31,5576 miljoen sekondes.si-voorvoegsels kan aangelas word soos ka (kilo-annus, vir duisend jaar), ma (mega-annus, vir miljoen jaar), ensovoorts.\n\n\n=== sideriese, tropiese en anomalistiese jaar ===\nelk van di\u00e9 drie jare kan rofweg \u2019n \"astronomiese jaar\" genoem word.\ndie sideriese jaar is die tyd wat die aarde neem om een keer om die son te wentel, soos gemeet teen \u2019n vaste verwysingsraamwerk (soos die sterre; latyn sidera, enkelvoud sidus). dit is dus die tyd wat die son neem om terug te keer na dieselfde posisie teen die agtergrond van vaste sterre nadat dit o\u00ebnskynlik een keer om die sonnebaan beweeg het. die gemiddelde duur daarvan is 365,256363004 dae (365 d 6 h 9 m 9,76 s; by die epog j2000.0 = 1 januarie 2000, 12:00:00 terrestriale tyd).vandag word die gemiddelde tropiese jaar gedefinieer as die tydperk waarin die gemiddelde ekliptiese lengtegraad van die son met 360 grade toeneem. omdat die son se ekliptiese lengtegraad gemeet word ten opsigte van die nagewening, omvat die tropiese jaar \u2019n volle siklus van die seisoene. vanwe\u00eb die biologiese en sosiaalekonomiese belangrikheid van die seisoene, is die tropiese jaar die basis van die meeste kalenders.\ndie moderne definisie van \"gemiddelde tropiese jaar\" verskil van die werklike tyd tussen posisies, byvoorbeeld die noordwaartse nagewening, om verskeie redes wat onder verduidelik word. as gevolg van die aarde se aksiale presessie, is dit sowat 20 minute korter as die sideriese jaar. die gemiddelde tropiese jaar is sowat 365 dae, 5 uur, 48 minute, 45 sekondes volgens die moderne definisie. (= 365,242 19 dae van 86 400 sekondes)\ndie anomalistiese jaar is die tyd waarin die aarde een omwenteling met betrekking tot sy apsides voltooi. die aarde se wentelbaan is ovaal; die uiterse punte, wat apsides genoem word, is die perihelium, waar die aarde die naaste aan die son is (5 januarie 07:48 ut in 2020), en die afelium, waar dit die verste is (4 julie 11:35 ut in 2020). die anomalistiese jaar word gewoonlik gedefinieer as die verloop van tyd tussen periheliumposisies. dit duur gemiddeld 365,259 636 dae (365 d 6 h 13 min 52,6 s) (by die epog j2011.0).\n\n\n=== drakoniese jaar ===\ndie drakoniese of ekliptiese jaar is die tyd waarin die son (soos van die aarde af gesien) een omwenteling voltooi met betrekking tot dieselfde maanknoop (\u2019n punt waar die maan se wentelbaan di\u00e9 van die son kruis). die jaar word verbind met eklipse: hulle kom net voor wanneer die son en maan naby hierdie knope is; eklipse kom dus voor binne \u2019n maand van elke halwe ekliptiese jaar. dus is daar twee ekliptiese seisoene in elke ekliptiese jaar. die gemiddelde duur van die ekliptiese jaar is:\n\n346,620075883 dae (346 d 14 h 52 m 54 s) (by die epog j2000.0).\n\n\n=== volmaansiklus ===\ndie volmaansiklus is die tyd waarin die son (soos van die aarde af gesien) een omwenteling voltooi met betrekking tot die perigeum (naaste afstand) van die maan se wentelbaan. di\u00e9 tydperk word verbind met die o\u00ebnskynlike grootte van die volmaan, en ook met die wisselende duur van die sinodiese maand. die duur van \u2019n volle volmaansiklus is:\n\n411,78443029 dae (411 d 18 h 49 m 35 s) (by die epog j2000.0).\n\n\n=== maanjaar ===\ndie maanjaar omvat 12 volle siklusse van die maanfases, soos van die aarde af gesien. dit duur sowat 354,37 dae. moslems gebruik dit vir die viering van hulle eids en om die begin van die vasmaand ramadan aan te dui. \u2019n islamitiese kalenderjaar is op die maansiklus gebaseer.\n\n\n=== voldagjaar ===\ndit is \u2019n heelgetalweergawe van \u2019n jaar en is 365 dae lank. dit wyk dus af van meer presiese jare. \u2019n voldagjaar word gewoonlik verdeel in 12 maande van 30 dae elk plus vyf ingevoegde dae. dit is gebruik in die kalenders van ethiopi\u00eb, antieke egipte, iran, armeni\u00eb en in meso-amerika onder die asteke en maja. dit word steeds gebruik deur baie zoroastristiese gemeenskappe.\n\n\n=== heliakiese jaar ===\n\u2019n heliakiese jaar is die tussenposes tussen die heliakiese opkoms van \u2019n ster (wanneer \u2019n ster elke jaar vir \u2019n kort rukkie voor sonsopkoms bo die horison verskyn nadat dit \u2019n ruk lank nie sigbaar was nie). dit verskil van die sideriese jaar vir sterre weg van die sonnebaan vanwe\u00eb hoofsaaklik aksiale presessie.\n\n\n=== sothis-jaar ===\ndie sothis-jaar is die tussenposes tussen die heliakiese opkomste van die ster sirius. dit is tans korter as die sideriese jaar en baie na aan die juliaanse jaar van 365,25 dae.\n\n\n=== gaussiese jaar ===\ndie gaussiese jaar is die sideriese jaar vir \u2019n planeet met \u2019n onbeduidende massa (in vergelyking met die son), en onversteur deur ander planete, wat beheer word deur die gaussiese swaartekragkonstante. so \u2019n planeet sou effens nader aan die son gewees het as die aarde. die lengte van \u2019n gaussiese jaar is:\n\n365,2568983 dae (365 d 6 h 9 m 56 s).\n\n\n=== wisselings in die jaar- en daglengte ===\ndie presiese lengte van \u2019n astronomiese jaar wissel mettertyd.\n\ndie posisie van die nagewenings en sonstilstande met betrekking tot die apsides van die aarde se wentelbaan verander: die nagewenings en sonstilstande beweeg weswaarts met betrekking tot die sterre vanwe\u00eb presessie, en die apsides beweeg in die teenoorgestelde rigting vanwe\u00eb die langtermynuitwerking van swaartekragaantrekking deur die ander planete. omdat die spoed van die aarde wissel volgens sy posisie in sy wentelbaan soos gemeet vanaf sy perihelium, verander die aarde se spoed wanneer dit in \u2019n nagewenings- en sonstilstandpunt is mettertyd: as so \u2019n punt nader aan die perihelium skuif, sal die tussenpose tussen twee posisies van jaar tot jaar \u2019n bietjie afneem; as die punt nader aan die afelium beweeg, sal die tussenpose van jaar tot jaar \u2019n bietjie toeneem. so \u2019n \"tropiese jaar\" wat gemeet word van een posisie by die noordwaartse of maart-nagewening tot die volgende, verskil van een wat gemeet word van een posisie by die suidwaartse of september-nagewening tot die volgende. die gemiddelde oor die volle wentelbaan verander nie hieroor nie, en dus verander die lengte van die tropiese jaar nie.\nelke planeet se beweging word deur die swaartekrag van elke ander planeet versteur. dit lei tot korttermynwisselings in die aarde se spoed, en dus sy wentelperiode van jaar tot jaar.  dit bring ook langtermynveranderings in sy wentelbaan mee, en dus ook langtermynveranderings in sy wentelperiode.\ngetykragte tussen die aarde en die maan en son laat die lengte van die dag en die maand toeneem (deur die oordrag van hoekmomentum van die rotasie van die aarde na die wenteling van die maan). omdat die o\u00ebnskynlike gemiddelde son-dag die eenheid is waarmee gewone mense die lengte van die jaar meet, voel dit of die lengte van die jaar korter word. die aarde se draaiing word ook deur ander faktore be\u00efnvloed soos die uitsetting van die aarde vanwe\u00eb dunner yslae en die styging van die seevlakke.\n\n\n==== gemiddelde jaarlengtes ====\ngemiddelde jaarlengtes in hierdie afdeling word aangedui vir 2000, en verskille in jaarlengtes in vergelyking met 2000 word vir jare in die verlede en toekoms aangedui. in die tabelle is \u2019n dag 86 400 sekondes lank.\n\n\n=== opsomming ===\n\u2019n gemiddelde gregoriaanse jaar is 365,2425 dae (52,1775 weke, 8 765,82 uur, 525 949,2 minute of 31 556 952 sekondes). vir hierdie kalender is \u2019n algemene jaar 365 dae (8 760 uur, 525 600 minute of 31 536 000 sekondes), en \u2019n skrikkeljaar is 366 dae (8 784 uur, 527 040 minute of 31 622 400 sekondes). die 400-jaarsiklus van die gregoriaanse kalender het 146 097 dae en dus presies 20 871 weke.\n\n\n== seisoenale jaar ==\n\u2019n seisoenale jaar is die tyd tussen opeenvolgende gebeure wat met \u2019n seisoen verband hou, soos die oorstroming van \u2019n rivier, die migrasie van \u2019n vo\u00eblspesie, die blom van \u2019n plantspesie, die eerste ryp of die eerste wedstryd van \u2019n sekere sportsoort. al hierdie gebeure kan in \u2019n groot mate van jaar tot jaar wissel, met tot \u2019n maand.\n\n\n== galaktiese jaar ==\ndie galaktiese jaar is die tyd waarin die sonnestelsel om die middel van die melkweg wentel. dit is rofweg 230 miljoen aardjare en is 'n gerieflike eenheid om kosmiese en geologiese typerke saam mee weer te gee. (miljoene jare gee aanleiding tot te groot getalle en biljoene jare is te lank om werklik van toespassing op geologiese tydperke te wees.)die sonnestelsel beweeg teen 'n gemiddelde spoed van 230 km/s (828 000 km/h) in sy wentelbaan om die galaktiese sentrum, wat ooreenstem met 'n voorwerp wat in 2 minute 54 sekondes om die aarde se ewenaar beweeg; dit is sowat 1/1300 van die ligsnelheid.\n\n\n== afkortings ==\nsoos reeds ges\u00ea, word die simbool a in die iso-standaard iso 80000-3 vir \u2019n jaar as eenheid van tyd gebruik, en dit kom van die latynse woord annus. in afrikaans word jaar gewoonlik nie afgekort nie, maar indien wel, word die afkorting j. meestal gebruik.\nin engels word die afkortings y of yr meer algemeen gebruik in niewetenskaplike geskrifte, maar veral ook in geologie en paleontologie, waar kyr, myr, byr (onderskeidelik duisende, miljoene en miljarde jare)  en soortgelyk afkortings gebruik word om tydperke lank voor of n\u00e1 die huidige tyd aan te dui.\n\n\n=== simbole ===\ndie unified code for units of measure maak \u2019n onderskeid tussen verskeie simbole vir die verskillende soorte jaar:\n\nat = 365,24219 dae van die gemiddelde tropiese jaar;\naj = 365,25 dae van die gemiddelde juliaanse jaar;\nag = 365,2425 dae van die gemiddelde gregoriaanse jaar;\n\n\n==== si-voorvoegsels ====\ndie volgende si-voorvoegsels word gebruik veral in berekenings en om plek te bespaar, soos in tabelle met data.\n\nka (vir kilo-annum) \u2013 duisend, of 103, jaar, ook bekend as \u2019n millennium. dit word gewoonlik in geologie, paleontologie en argeologie gebruik vir die periodes holoseen en pleistoseen.\nma (vir mega-annum) \u2013 \u2019n miljoen, of 106, jaar. die dinosourusspesie tyrannosaurus rex het byvoorbeeld sowat 66 ma (66 miljoen jaar) gelede floreer.\nga (vir giga-annum) \u2013 \u2019n miljard, of 109, jaar. soms word van \"duisend miljoen jaar\" gepraat. voorbeelde is die vorming van die aarde sowat 4,54 ga (4,54 miljard jaar) gelede en die heelal wat sowat 13,8 ga oud is.\nta (vir tera-annum) \u2013 \u2019n biljoen, of 1012, jaar. dit is \u2019n besonder lang tyd, sowat 70 keer so lank as die ouderdom van die heelal. dit is omtrent so lank as die leeftyd van \u2019n klein rooidwerg.\npa (vir peta-annum) \u2013 \u2019n biljard, of 1015, jaar. die halveringstyd van die nuklied kadmium-113 is sowat 8 pa.\nea (vir eksa-annum) \u2013 \u2019n triljoen, of 1018, jaar. die halveringstyd van wolfram-180 is 1,8 ea.\n\n\n== verwysings ==\n\n\n== nog leesstof ==\nfraser, julius thomas (1987). time, the familiar stranger. bibcode:1988tfs..book.....f. isbn 978-0-87023-576-4. oclc 15790499. {{cite book}}: |journal= ignored (hulp)\nwhitrow, gerald james (2003). what is time?. oxford: oxford university press. isbn 978-0-19-860781-6. oclc 265440481.\n\n\n== eksterne skakels ==\nfoto's van jare wikimedia commons het meer media in die kategorie jaar. wikiwoordeboek het 'n inskrywing vir jaar. hierdie artikel is in sy geheel of gedeeltelik uit die engelse wikipedia vertaal."