"etiopien (amhariska: \u12a2\u1275\u12ee\u1335\u12eb, \u02be\u012bty\u014d\u1e57\u1e57y\u0101), formellt demokratiska f\u00f6rbundsrepubliken etiopien, tidigare abessinien, \u00e4r en stat i \u00f6stafrika. angr\u00e4nsande l\u00e4nder \u00e4r djibouti, eritrea, kenya, somalia, sudan och sydsudan.\netiopien \u00e4r afrikas n\u00e4st folkrikaste land efter nigeria och tillsammans med liberia de enda l\u00e4nderna i afrika som aldrig koloniserats. under 1930-talet utk\u00e4mpades ett krig med italien. sedan eritreas etablerande som egen stat i b\u00f6rjan av 1990-talet har sp\u00e4nda relationer och tidvis \u00f6ppet krig r\u00e5tt mellan l\u00e4nderna.\nflera viktiga gr\u00f6dor har sitt ursprung i landet, bland annat kaffe och durra. idrottsnationen etiopien har fostrat en m\u00e4ngd framst\u00e5ende l\u00f6pare, inte minst inom l\u00e5ngdistansl\u00f6pning.\n\u00e4ven om landet har den snabbast v\u00e4xande ekonomin i afrika, s\u00e5 \u00e4r etiopien fortsatt ett av v\u00e4rldens fattigaste l\u00e4nder. f\u00f6rutom fattigdom st\u00e5r etiopien inf\u00f6r hunger, korruption, svag infrastruktur och d\u00e5lig tillg\u00e5ng till utbildning (med en analfabetism p\u00e5 51 procent.)\n\n\n== historia ==\n\n\n=== 1900-talet ===\netiopien \u00e4r det enda landet i afrika, f\u00f6rutom liberia, som aldrig varit under kolonialt styre. fr\u00e5n 1936 till 1941 var landet ockuperat av italien, men etiopierna lyckades tillsammans med brittiska trupper till slut besegra italien. landet var ett kejsard\u00f6me fram till 1974, d\u00e5 den siste kejsaren, haile selassie, st\u00f6rtades. d\u00e4refter styrdes landet av en kommunistisk milit\u00e4rjunta, derg, till 1987 d\u00e5 en kommunistisk enpartistat utropades, denna f\u00f6ll dock samman 1991 efter ett l\u00e5ngt inb\u00f6rdeskrig, och en \u00f6verg\u00e5ngsregering tog makten under ledning av  etiopiska folkets revolution\u00e4ra demokratiska front. eritrea i norr blev sj\u00e4lvst\u00e4ndigt fr\u00e5n etiopien  den 24 maj 1993 efter 30 \u00e5r av gerillakrig.\ntill en b\u00f6rjan kom eritrea och etiopien v\u00e4l \u00f6verens, men de blev senare fiender och utk\u00e4mpade 1998\u20132000 ett blodigt krig d\u00e4r \u00f6ver 100 000 soldater dog. fn-trupperna som var stationerade d\u00e4r l\u00e4mnade sedan landet, trots att sp\u00e4nningarna mellan l\u00e4nderna kvarstod.\n\u00e5ren 1964 och 1977 utk\u00e4mpades krig mellan etiopien och somalia om den omtvistade regionen ogaden (med en huvudsakligen etniskt somalisk befolkning), vilken utg\u00f6r en tredjedel av etiopien. etiopien vann kriget och besegrade somalia med st\u00f6d av 20 000 sovjetiska och kubanska soldater. efter dessa krig har etiopien haft en d\u00e5lig relation med somalia.\n\n\n=== 2000-talet ===\nsedan 2006 deltar etiopien i stridigheterna i somalia p\u00e5 uppdrag av landets regering. ockupationen ses som ett krig mot terrorismen och f\u00e5r st\u00f6d fr\u00e5n usa och ryssland. de har tusentals soldater i somalia f\u00f6r att bek\u00e4mpa den islamistiska terroristr\u00f6relsen islamiska domstolarnas h\u00f6gsta r\u00e5d.\ni oktober 2008 presenterade den etiopiska regeringen ett lagf\u00f6rslag som inneb\u00e4r att det bist\u00e5nd som landet tar emot fr\u00e5n andra l\u00e4nder inte f\u00e5r g\u00e5 till arbete f\u00f6r demokrati och m\u00e4nskliga r\u00e4ttigheter, utan enbart till ekonomisk utveckling. detta innebar att bland annat sverige s\u00e4nkte bist\u00e5ndet till landet.premi\u00e4rminister meles zenawi dog i augusti 2012. meles hade styrt sedan 1991, de sista tio \u00e5ren allt mer env\u00e4ldigt.i tre decennier dominerades etiopisk politik av den forna eprdf-alliansen, som ofta kontrollerade landet med h\u00e5rd hand. n\u00e4r oromoern abiy ahmed ali tilltr\u00e4dde som premi\u00e4rminister v\u00e5ren 2018 inleddes ett politiskt t\u00f6v\u00e4der och fredsprocessen med eritrea \u00e5terupptogs. sedan dess har inre splittring och v\u00e5ldsutbrott i flera delar av landet satt k\u00e4ppar i hjulet f\u00f6r reformpolitiken.sommaren 2018 inledde etiopien och eritrea direkta \u00f6verl\u00e4ggningar f\u00f6r att n\u00e5 ett fredsavtal. detta s\u00e5gs allm\u00e4nt som ett avslutande p\u00e5 den \u00f6ver tv\u00e5 decennier l\u00e5nga konflikten l\u00e4nderna emellan.i \u00e5ret 2019 fick etiopiens premi\u00e4rminister abiy ahmed nobels fredspris f\u00f6r sina insatser att uppn\u00e5 fred mellan etiopien och eritrea.\n\n\n== geografi ==\nlandet gr\u00e4nsar till djibouti, eritrea, kenya, somalia, sydsudan och sudan. floden bl\u00e5 nilen rinner upp i tanasj\u00f6n i etiopien. sedan eritrea fick sin sj\u00e4lvst\u00e4ndighet har etiopien inte l\u00e4ngre n\u00e5gon kust. \n\n\n=== topografi och hydrografi ===\netiopien \u00e4r h\u00f6gl\u00e4nt och vulkaniskt. fr\u00e5n r\u00f6da havet och s\u00f6derut l\u00f6per en v\u00e4ldig gravs\u00e4nka, en del av rift valley. den klyver landet i tv\u00e5 delar. i det etiopiska k\u00e4rnlandet v\u00e4ster om s\u00e4nkan v\u00e4xlar h\u00f6gplat\u00e5er med djupa dalar. h\u00f6gsta toppen \u00e4r ras dejen (4 620 m) i norra etiopien. h\u00e4r har bl\u00e5 nilen skurit en m\u00e4ktig kanjon genom plat\u00e5landet. i \u00f6ster s\u00e4nker sig h\u00f6glandet mot somalia och i nord\u00f6st ligger afartriangeln med danakil\u00f6knen. h\u00f6glandet har subtropiskt klimat och temperaturen v\u00e4xlar med h\u00f6jden \u00f6ver havet. etiopien f\u00e5r mest regn i sydv\u00e4st. \u00f6kenomr\u00e5det i nord\u00f6st h\u00f6r till de hetaste trakterna p\u00e5 jorden. en stor del av h\u00f6glandet best\u00e5r av tr\u00e4dl\u00f6s savann. i dalarna och det regnrika l\u00e5glandet finns regnskog.l\u00e4gsta punkt: denakildepressionen, 125 meter under havets niv\u00e5\n\n\n=== klimat ===\ni etiopien r\u00e5der ett tropiskt monsunklimat, som varierar beroende p\u00e5 landets topografi. l\u00e4ngre torrperioder \u00e4r vanliga. \u00f6stafrikanska riftsystemet \u00e4r ett geologiskt aktivt omr\u00e5de d\u00e4r det f\u00f6rekommer jordb\u00e4vningar och vulkanutbrott. sprickan som delar den s\u00f6dra delen \u00e4r mellan 40 och 60 km bred.\n\n\n=== naturskydd ===\nn\u00e5gra av etiopiens milj\u00f6problem \u00e4r avskogning med \u00e5tf\u00f6ljande jorderosion och att det r\u00e5der brist p\u00e5 f\u00e4rskvatten i vissa omr\u00e5den. avskogningsproblemet har man dock b\u00f6rjat vidta \u00e5tg\u00e4rder mot genom att plantera nya tr\u00e4d. enligt uppgifter fr\u00e5n jordbruksministeriet i juli 2010 har skogytan \u00f6kat fr\u00e5n 3 % till 9 % sedan 2000. internationella observat\u00f6rer \u00e4r dock skeptiska till ministeriets siffror.\n\n\n== styre och politik ==\n\n\n=== konstitution och styre ===\n\netiopiens konstitution \u00e4r fr\u00e5n \u00e5r 1994.\npresidenten v\u00e4ljs av de b\u00e5da kamrarna vart sj\u00e4tte \u00e5r, och kan omv\u00e4ljas en g\u00e5ng. presidenten har i huvudsak ett ceremoniellt uppdrag. premi\u00e4rministern \u00e4r en av ledam\u00f6terna i representationsr\u00e5det och utses ocks\u00e5 av r\u00e5det. premi\u00e4rministern har den ut\u00f6vande makten och utser regering. denne \u00e4r ocks\u00e5 \u00f6verbef\u00e4lhavare.parlamentet har tv\u00e5 kammare. vart femte \u00e5r v\u00e4ljs 547 ledam\u00f6ter i direkta val till representationsr\u00e5det i addis abeba. hittills har landet haft fem val (1995, 2000, 2005, 2010, 2015, 2020. n\u00e4sta val kommer att h\u00e5llas \u00e5r 2025. den andra kammaren, federativa r\u00e5det, har 154 ledam\u00f6ter som v\u00e4ljs indirekt av delstatsparlamenten. mandatperioden f\u00f6r dessa \u00e4r ocks\u00e5 fem \u00e5r.sedan 2018 styrs landet av premi\u00e4rminister abiy ahmed och v\u00e4lf\u00e4rdspartiet. \n\n\n=== administrativ indelning ===\n\netiopien \u00e4r indelat i tv\u00e5 sj\u00e4lvstyrande privilegierade st\u00e4der (astedaderoch) och nio etnisk-baserade regioner (kililoch). regionerna best\u00e5r i sin tur av woredas, som i sin tur best\u00e5r av kebeles (grannskapsf\u00f6reningar). \n\nprivilegierade st\u00e4der: addis abeba och dire dawa.\nregioner: afar, amhara, benishangul-gumuz, gambela hizboch, harari, oromia, somali, tigray och ye debub biheroch bihereseboch na hizboch (\"de s\u00f6dra nationernas, nationaliteternas och folkens region\").\n\n\n=== politik ===\nenligt demokratiindex \u00e4r etiopien en auktorit\u00e4r regim, och landet rankades \u00e5r 2011 p\u00e5 plats 121 av 167 l\u00e4nder.demokratin i landet har oftast ifr\u00e5gasatts av v\u00e4stl\u00e4nderna p\u00e5 grund av att den nuvarande regeringen f\u00f6rs\u00f6ker f\u00f6rsvaga oppositionen i landet efter valet 2005. framf\u00f6r allt de tv\u00e5 st\u00f6rsta oppositionspartierna coalition for unity and democracy samt united ethiopian democratic forces.\nidag finns det 81 politiska partier registrerade varav 22 av dessa partier har minst ett mandat i parlamentet i addis abeba under mandatperioden 2005-2010. \ni september 2009 bildades ett nytt block av \u00e5tta oppositionspartier.\n\n\n=== internationella relationer ===\n\n\n==== svensk-etiopiska relationer ====\nsedan 1866 har svenska mission\u00e4rer arbetat i etiopien. under 1940-talet byggde etiopien upp landets flygvapen med bland annat svensk hj\u00e4lp. utn\u00e4mningen av v\u00e4nsterpartisten eva zetterberg till sveriges ambassad\u00f6r i etiopien ledde till en kris i relationen. etiopiska myndigheter underl\u00e4t att svara p\u00e5 sveriges beg\u00e4ran om att f\u00e5 zetterberg utn\u00e4mnd till ambassad\u00f6r. det har n\u00e4mnts som en orsak till den etiopiska reaktionen att eva zetterberg 2001 kritiserade m\u00e4nniskor\u00e4ttsl\u00e4get i landet i en motion till riksdagen. 2005 mottog etiopien 500 miljoner kronor i bist\u00e5nd fr\u00e5n sverige. niv\u00e5n s\u00e4nktes d\u00e4refter och 2011 ber\u00e4knades bist\u00e5ndet uppg\u00e5 till 145 miljoner kronor. till st\u00f6rre delen distribueras hj\u00e4lpen av f\u00f6renta nationerna och frivilliga hj\u00e4lporganisationer. 2010 nedgraderade etiopien sin stockholmsambassad till generalkonsulat.relationerna l\u00e4nderna emellan blev under sommaren 2011 anstr\u00e4ngda i samband med att de svenska journalisterna johan persson och martin schibbye h\u00e4ktades den 1 juli efter att olovligt tagit sig in i landet f\u00f6r att g\u00f6ra ett reportage om gerillan i ogadenprovinsen (onfl). journalisterna d\u00f6mdes i december 2011 f\u00f6r illegal inresa och underst\u00f6djande av terrorism men ben\u00e5dades den 10 september 2012 och sl\u00e4pptes fria.\n\n\n== ekonomi och infrastruktur ==\netiopien \u00e4r en blandekonomi i en \u00f6verg\u00e5ngsfas fr\u00e5n planekonomi till en mer marknadsinriktad ekonomi. den offentliga sektorn \u00e4r mycket stor, och statens inblandning \u00e4r stor i flera sektorer, som telekommunikation, bankv\u00e4sendet och eldistrubition.under 2010-talet v\u00e4xte ekonomin i snitt 9,4 procent per \u00e5r och v\u00e4xte d\u00e4rmed snabbast p\u00e5 hela kontinenten. jordbrukssektorn, som tidigare helt dominerat den etiopiska ekonomin, \u00e4r fortsatt mycket stor och syssels\u00e4tter 70 procent av landets arbetskraft. dock bidrar numera servicesektorn till en st\u00f6rre del av bruttonationalprodukten. 2020 var 2,1 procent av den arbetsf\u00f6ra befolkningen arbetsl\u00f6s. 2018 var bruttonationalprodukten 80 292 miljoner amerikanska dollar, en \u00f6kning fr\u00e5n 63 079 miljoner bara tre \u00e5r tidigare.trots den snabbt v\u00e4xande ekonomin \u00e4r etiopien fortsatt ett av v\u00e4rldens fattigaste l\u00e4nder. andelen fattiga har enligt v\u00e4rldsbankens definition minskat fr\u00e5n 30 procent till 24 procent mellan 2011 och 2016, men utvecklingen g\u00e5r snabbare i st\u00e4derna \u00e4n den g\u00f6r p\u00e5 landsbygden. fn listar etiopien som ett av v\u00e4rldens minst utvecklade l\u00e4nder.\n\n\n=== n\u00e4ringsliv ===\n\n\n==== statistik ====\n\n\n==== jord-, skogsbruk och fiske ====\nh\u00f6glandet har de b\u00f6rdigaste jordarna (av vulkaniskt ursprung). kaffe \u00e4r den viktigaste exportgr\u00f6dan och v\u00e4xer delvis vilt. av spannm\u00e5l odlas vete, hirs och det inhemska s\u00e4desslaget teff. i det tropiska l\u00e5glandet produceras bomull och sockerr\u00f6r. boskapssk\u00f6tseln \u00e4r omfattande, men \u00f6verbetning \u00e4r ett problem. skogarna har till stor del sk\u00f6vlats och jorderosionen \u00e4r sv\u00e5r. revolutionen 1974 gjorde slut p\u00e5 kejsartidens feodala \u00e4gar- och samh\u00e4llssystem. men 1980-talets misslyckade socialistiska reformf\u00f6rs\u00f6k (med bland annat kollektiv- och statsjordbruk), de sv\u00e5ra torkperioderna (omkring en miljon m\u00e4nniskor dog av sv\u00e4lt 1984\u201385) och det utdragna inb\u00f6rdeskriget f\u00f6rde landet till ruinens brant.\n\n\n==== energi och r\u00e5varor ====\nnaturtillg\u00e5ngar: naturgas, vattenkraft, pottaska och sm\u00e5 fyndigheter av guld, platina och koppar\n\n\n=== handel ===\n\nkaffe \u00e4r den st\u00f6rsta exportvaran, och stod 2018/2019 f\u00f6r ungef\u00e4r 28 procent av landets export. \u00e4ven m\u00e5nga s\u00e4desslag och andra livsmedelsprodukter exporteras. cirka 42 procent av exporten g\u00e5r till asien, 25 procent till europa och 21 procent till \u00f6vriga afrika.\n\n\n=== infrastruktur ===\n\n\n==== transporter ====\n\netiopien hade \u00e5r 1999 ett v\u00e4gn\u00e4t p\u00e5 omkring 33 297 km varav 3 789 km var asfalterade, motsvarande cirka 11 % av hela landets v\u00e4gn\u00e4t. majoriteten av de st\u00f6rsta v\u00e4garna/motorv\u00e4garna var asfalterade. det var i de centrala, v\u00e4stra, norra och s\u00f6dra delarna av landet d\u00e4r v\u00e4garna hade h\u00f6g standard, men i de nord\u00f6stra och i de \u00f6stra delarna av landet hade v\u00e4garna l\u00e5g standard. men etiopiens v\u00e4gn\u00e4t ligger \u00f6ver det afrikanska genomsnittet. det finns v\u00e4gar i etiopien som forts\u00e4tter ut till grannl\u00e4nderna sudan, kenya och till djibouti.i nul\u00e4get har etiopien ett j\u00e4rnv\u00e4gsn\u00e4t p\u00e5 cirka 681 km, en del av j\u00e4rnv\u00e4gen addis abeba-djibouti. den \u00e4r underutvecklad och i d\u00e5ligt skick. j\u00e4rnv\u00e4gen rustas upp under 2009 - 2010. regeringen har ocks\u00e5 planer p\u00e5 en utbyggnad av j\u00e4rnv\u00e4gsn\u00e4tet med ca 5000 km.etiopien har idag omkring 60 flygplatser varav en fj\u00e4rdedel \u00e4r asfalterade. landet har \u00e4ven fyra internationella flygplatser som \u00e4r addis abeba/bole, dire dawa/t.d. yilma, bahir dar och mekelle. ethiopian airlines \u00e4r landets st\u00f6rsta flygbolag samt afrikas st\u00f6rsta flygbolag med 80 destinationer v\u00e4rlden \u00f6ver. bole international airport i addis abeba \u00e4r ett av afrikas snabbt v\u00e4xande flygplatser b\u00e5de till ytan och antal passagerare.\n\n\n==== utbildning och forskning ====\netiopien har obligatorisk och gratis grundskola, med undantag f\u00f6r n\u00e5gra tillkommande avgifter. grundskolan \u00e4r \u00e5tta \u00e5r och b\u00f6rjar vid sju \u00e5rs \u00e5lder. d\u00e4refter finbs m\u00f6jlighet att studera vidare i sekund\u00e4rskola som best\u00e5r av fyra \u00e5r f\u00f6rdelat p\u00e5 tv\u00e5 delar om tv\u00e5 \u00e5r. i grundskolan undervisas det bland annat engelska, modersm\u00e5l samt amhariska. universitet och annan h\u00f6gre utbildning finns, men den akademiska friheten omfattas av stora begr\u00e4nsningar.fram till b\u00f6rjan av 1900-talet skedde undervisningen vid missions- och koranskolor. \u00e5r 1905 kom de f\u00f6rsta statliga skolorna, och allt fler byggdes fram tills etiopien ockuperades av italien \u00e5r 1936. under ockupationstiden, som varade fram till \u00e5r 1941, st\u00e4ngdes m\u00e5nga skolor och l\u00e4rare och elever dog. men utbildning var ett prioriterat omr\u00e5de f\u00f6r kejsar haile selassie som personligen var delaktig i att \u00e5teruppbygga utbildningssystemet. \u00e5r 1974 gick 15 % av barnen i grundskole\u00e5ldern i skola, \u00e4ven om utbildningen i realiteten endast existerade i st\u00e4der och t\u00e4torter. \u00e5r 1983 antogs en plan om att analfabetism skulle utrotas och att alla barn skulle ha r\u00e4tt att g\u00e5 i skola. befolkningsutvecklingen i kombination med bristande resurser har dock gjort att detta m\u00e5l varit sv\u00e5rt att n\u00e5 och utbildning har varit tvunget att ske i skift.under b\u00f6rjan av 2000-talet gjordes stora framsteg i andelen barn som b\u00f6rjade skolan. vid millennieskiftet b\u00f6rjade 46 % av barnen grundskolan, vilket kunde j\u00e4mf\u00f6ras med \u00e5r 2011 d\u00e5 motsvarande siffra var 86 %. men l\u00e4rarbristen \u00e4r fortsatt stor och antalet barn i skolorna \u00f6kar samtidigt.\n\n\n== befolkning ==\netiopien \u00e4r t\u00e4tast befolkat i h\u00f6glandet d\u00e4r de flesta lever som jordbrukare. socialistregimen gjorde p\u00e5 1980-talet misslyckade f\u00f6rs\u00f6k att tv\u00e5ngsf\u00f6rflytta m\u00e4nniskor undan inb\u00f6rdeskriget och samla folket i nya byar. etniskt \u00e4r befolkningen mycket blandad och det talas ett hundratal olika spr\u00e5k. amharerna i det centrala h\u00f6glandet har dominerat samh\u00e4llslivet. de \u00e4r liksom tigrefolken i norr kristna, och tillsammans utg\u00f6r de b\u00e5da folkgrupperna n\u00e4ra h\u00e4lften av inv\u00e5narna. oromofolket \u00e4r den st\u00f6rsta folkgruppen, ca 40 %. bland \u00f6vriga folkgrupper finns somalier i syd\u00f6st och nuer i sydv\u00e4st. officiellt spr\u00e5k \u00e4r amhariska.\n\n\n=== demografi ===\n\n\n==== statistik ====\nbefolkningens median\u00e5lder: 17,8 \u00e5r (2016)\n\nm\u00e4ns median\u00e5lder: 17,6 \u00e5r (2016)\nkvinnors median\u00e5lder: 18,0 \u00e5r (2016)moderns median\u00e5lder vid f\u00f6rsta barnets f\u00f6delse f\u00f6r m\u00f6drar i \u00e5ldern 25-29 \u00e5r: 19,6 \u00e5r (2011)\nungdomsarbetsl\u00f6shet: 7,3 % (2013)\n\nhos m\u00e4n: 5,0 % (2013)\nhos kvinnor: 9,6 % (2013)siffror tagna fr\u00e5n cias the world factbook.\n\n\n==== minoriteter ====\n\n\n==== migration ====\netiopien har tagit emot flyktingar fr\u00e5n grannl\u00e4nderna, fr\u00e4mst eritrea, somalia och sudan. \n\u00e5r 2008 fanns i etiopien 201 700 flyktingar varav 111 600 kom ifr\u00e5n somalia, 55 400 fr\u00e5n sudan och 23 900 fr\u00e5n eritrea. antalet \u00f6kade under 2008 med 37% j\u00e4mf\u00f6rt med \u00e5ret innan d\u00e5 147 300 flyktingar befann sig i landet, enligt organisationen u.s. committee for refugees and immigrants. enligt unchr befann sig i juli 2008 dock endast ca 76 000 registrerade flyktingar i landet.flyktingar: 2017 fanns i etiopien 375 685 flyktingar och asyls\u00f6kande fr\u00e5n sydsudan, 249 903 flyktingar fr\u00e5n somalia, 161 398 flyktingar och asyls\u00f6kande fr\u00e5n eritrea samt 41 588 flyktingar och asyls\u00f6kande fr\u00e5n sudan.\ninternflyktingar: 2016 fanns i etiopien 260 000 internflyktingar som flytt p\u00e5 grund av gr\u00e4nskonflikter med eritrea 1998-2000, etniska konflikter, strider mellan etiopisk milit\u00e4r och separatister i regionerna somali och oromia samt naturkatastrofer. de flesta internflyktingar bor i regionen somali.\n\n\n=== spr\u00e5k ===\nspr\u00e5k: amhariska, tigrinska, oromiffa eller oromigna, somaliska, arabiska, andra lokala spr\u00e5k.\n\n\n=== religion ===\n\nreligi\u00f6s tillh\u00f6righet: kristna 62,8 %  (etiopisk-ortodoxa 43,5 %, protestanter 18,6 %, katoliker 0,7 %), muslimer 33,9 %, animister 2,6 %, \u00f6vrigt 0,6 %.etiopiens kristna \u00e4r i knapp majoritet. kristendomen n\u00e5dde landet genom kopterna i egypten och den etiopiska kyrkan grundades redan p\u00e5 300-talet. den gynnades l\u00e4nge av h\u00e4rskarklassen och var statskyrka till 1974. efter revolutionen \u00e4r alla religioner formellt likst\u00e4llda. islam har sin tyngdpunkt i \u00f6st med centrum i staden harar. oromofolket \u00e4r delvis islamiskt, liksom somalierna i ogadenprovinsen i syd\u00f6st. en annan minoritet \u00e4r de svarta judarna, falasherna, i nordv\u00e4st.\n\n\n=== h\u00e4lsa ===\n\nandel av den vuxna befolkningen som lider av fetma: 3,3 % (2014)\nandel av barn under 5 \u00e5rs \u00e5lder som \u00e4r underviktiga: 25,2 % (2011)\nm\u00f6drad\u00f6dlighet: 353 d\u00f6dsfall per 100 000 f\u00f6dslar (2015)\n\n\n=== urbanisering ===\nallt fler etiopier s\u00f6ker sig idag till st\u00e4derna \u00e4n f\u00f6rr. den st\u00f6rsta orsaken till att allt fler etiopier flyttar till st\u00e4derna \u00e4r att l\u00f6nerna \u00e4r h\u00f6gre d\u00e4r \u00e4n p\u00e5 landsbygden samt att det finns fler jobb att v\u00e4lja p\u00e5 (p\u00e5 landsbygden \u00e4r det mest jordbruk). huvudstaden addis abeba \u00f6kade sin folkm\u00e4ngd med cirka 30 procent mellan folkr\u00e4kningarna 1994 och 2007. detta har lett till att stora slumomr\u00e5den har v\u00e4xt fram.\n2015 uppskattade the world factbook att 19,5 % av befolkningen bodde i st\u00e4der och andra urbana omr\u00e5den.\n\n\n=== st\u00f6rre st\u00e4der ===\ninv\u00e5narantal enligt folkr\u00e4kningen 2007:\naddis abeba - 2 738 248 inv\u00e5nare\ndire dawa - 232 854 inv\u00e5nare\u00b9\nnazret (eller adama) - 222 035 inv\u00e5nare\ngonder - 206 987 inv\u00e5nare\u00b9centrala dire dawa, exklusive glesbygd. hela dire dawas stadsgr\u00e4ns omfattade 342 827 inv\u00e5nare.\n\n\n=== \u00f6vriga befolkningsdata ===\nden senaste folkr\u00e4kningen h\u00f6lls den 29 maj 2007 och d\u00e5 uppgick den faktiskt befintliga befolkningen i etiopien (de facto) till 73 750 932 inv\u00e5nare, varav 37 217 130 m\u00e4n och 36 533 802 kvinnor. folkr\u00e4kningar hade tidigare h\u00e5llits 1994 och 1984. inv\u00e5nartalet i etiopien uppskattades i juli 2016 av the world factbook till 102 374 044 inv\u00e5nare, av f\u00f6renta nationerna (befolkning den 1 juli 2016) till 101 853 000, internationella valutafonden till 92 656 000 inv\u00e5nare (f\u00f6r \u00e5r 2017) samt v\u00e4rldsbanken (juli 2016) till 102 403 196 inv\u00e5nare. etiopiens central statistical agency ber\u00e4knade att befolkningen uppgick till 94 352 000 inv\u00e5nare den 1 juli 2017, varav 47 365 000 m\u00e4n och 46 987 000 kvinnor.\n\n\n== kultur ==\n\n\n=== konstarter ===\n\n\n==== musik och dans ====\nmusiken i etiopien \u00e4r mycket varierande. landets cirka 80 olika etniska grupper \u00e4r f\u00f6rknippade med sin egen musik. musiken \u00e4r oftast pentatonisk och karakt\u00e4riseras av l\u00e5nga intervaller mellan vissa toner. musiken har gamla kristna och muslimska influenser men har \u00e4ven p\u00e5verkats av folkmusik fr\u00e5n andra delar av afrikas horn, speciellt sudan och somalia. en popul\u00e4r etiopisk musiker \u00e4r teddy afro.\n\n\n=== traditioner ===\n\n\n==== matkultur ====\nden vanliga etiopiska maten best\u00e5r av sm\u00e5 r\u00e4tter eller f\u00f6rr\u00e4tter av gr\u00f6nsaker och k\u00f6tt, ofta en gryta eller stuvning som serveras p\u00e5 injera. injera \u00e4r ett stort surdegsbr\u00f6d bakat som ett tunnbr\u00f6d p\u00e5 teffmj\u00f6l. ofta \u00e4ter man utan tallrikar och bestick. man anv\u00e4nder ist\u00e4llet br\u00f6det f\u00f6r att ta de olika sm\u00e5 r\u00e4tterna. det \u00e4r \u00e4ven vanligt att man \u00e4ter tillsammans med andra fr\u00e5n samma fat i mitten p\u00e5 bordet. i omr\u00e5dena amhara och tigray \u00e4r det popul\u00e4rt med br\u00f6det tihlo som g\u00f6rs p\u00e5 rostat kornmj\u00f6l.\ndet traditionella etiopiska k\u00f6ket innefattar inget fl\u00e4sk eller skaldjur eftersom de \u00e4r f\u00f6rbjudna inom islam, judendomen och etiopisk-ortodoxa kyrkan.[k\u00e4lla beh\u00f6vs]\n\n\n==== kultursymboler och viktiga personligheter ====\ni etiopien finns i nio v\u00e4rldsarv som skrivits in p\u00e5 unescos lista \u00f6ver v\u00e4rldsarv. av dessa \u00e4r \u00e5tta kulturella v\u00e4rldsarv och ett \u00e4r en nationalpark. de kulturella v\u00e4rldsarven \u00e4r: aksum (1980), fasil ghebbi (1979), harar jugol (2006), konsos kulturlandskap (2011), awash nedre dalg\u00e5ng (1980), omos nedre dalg\u00e5ng (1980), stenhuggna kyrkor (1978) och tiya (1980). den listade nationalparken \u00e4r simien nationalpark som listades \u00e5r 1978.ruinerna efter kungariket aksum \u00e5terfinns vid etiopiens norra gr\u00e4ns. bland de enorma ruinerna finns monolitiska obelisker, gigantiska stelor, kungliga gravar och ruinerna av antika slott.ruinerna fr\u00e5n f\u00e4stningsstaden fasil ghebbi omges av en 900 m l\u00e5ng mur och utg\u00f6rs av  palats, kyrkor, kloster och unika offentliga och privata byggnader psom pr\u00e4glats av hinduiska och arabiska influenser.den historiska staden harar \u00e4r bel\u00e4gen i den \u00f6stra delen av etiopien p\u00e5 en plat\u00e5 med djupa raviner omgivna av \u00f6knar och savann. harar jugol s\u00e4gs vara islams fj\u00e4rde heligaste stad. d\u00e4r \u00e5terfinns bland annat 82 mosk\u00e9er och 102 helgedomar. radhusen, med sin exceptionella inredning, \u00e4r den mest spektakul\u00e4ra delen av kulturarvet.i lalibela \u00e5terfinns ruinerna av 11 medeltida monolitiska grottkyrkor. platsen har kallats f\u00f6r \"nya jerusalem\", en symbol f\u00f6r etiopisk kristendom, och \u00e4r fortfarande under b\u00f6rjan av 2020-talet en plats f\u00f6r pilgrimsvandring.\n\n\n=== idrott ===\n\nterna i etiopien \u00e4r friidrott och fotboll. etiopiska friidrottare har vunnit m\u00e5nga olympiska guld, framf\u00f6r allt i l\u00f6pning. dock har landets fotbollslandslag inte lyckats lika bra. man har ett guld i afrikanska m\u00e4sterskapet 1962 som fr\u00e4msta merit.\nframg\u00e5ngarna inom friidrotten har varit st\u00f6rre. den kanske fr\u00e4msta \u00e4r haile gebrselassies v\u00e4rldsrekord i maraton fr\u00e5n 2008 p\u00e5 tv\u00e5 timmar, 3 minuter och 59 sekunder. en annan framg\u00e5ngsrik l\u00f6pare \u00e4r kenenisa bekele med m\u00e5nga framg\u00e5ngar p\u00e5 distanserna 10 000 och 5 000. andra k\u00e4nda etiopiska friidrottare \u00e4r: abebe bikila, mamo wolde, miruts yifter, derartu tulu, tirunesh dibaba, genzebe dibaba, meseret defar och gelete burka. en annan k\u00e4nd etiopisk friidrottare \u00e4r abeba aregawi som sedan 2013 har representerat sverige i friidrottsm\u00e4sterskap.\n\n\n== internationella rankningar ==\n\n\n== se \u00e4ven ==\ntigraykriget 2020\n\n\n== k\u00e4llor ==\nthe wall street journal and the heritage foundation:index of economic freedom 2009, l\u00e4st 2009-07-20\nhttps://web.archive.org/web/20070527025344/http://www.svd.se/dynamiskt/utrikes/did_15224340.asp\nhttps://web.archive.org/web/20081011204928/http://www.voanews.com/english/2007-06-11-voa52.cfm\nhttp://news.bbc.co.uk/2/hi/africa/4240644.stm\nhttp://news.bbc.co.uk/2/hi/africa/6740929.stm\nhttps://web.archive.org/web/20070427105438/http://www.iht.com/articles/2007/04/25/africa/25addis.php\n\n\n=== referenser ==="