"la juventus football club (dal latino: iuvent\u016bs, \u00abgiovent\u00f9\u00bb), meglio nota come juventus (/ju\u02c8v\u025bntus/), \u00e8 una societ\u00e0 calcistica italiana con sede nella citt\u00e0 di torino. milita in serie a, la massima divisione del campionato italiano.\nfondata nel 1897 da un gruppo di studenti liceali locali, la juve (pronunciato [\u02c8ju\u02d0ve]), com'\u00e8 colloquialmente abbreviata, \u00e8 il secondo club professionistico per anzianit\u00e0 tra quelli tuttora attivi nel paese, dopo il genoa (1893); \u00e8 il pi\u00f9 titolato e con maggior tradizione sportiva oltrech\u00e9 uno dei pi\u00f9 blasonati al mondo con 70 trofei ufficiali vinti durante la militanza al vertice della piramide sportiva nazionale, tra cui il primato di 36 titoli di campione d'italia e 11 in competizioni uefa. prende parte stabilmente al massimo campionato nazionale sin dall'esordio nel 1900, eccezione fatta per la stagione 2006-2007. dopo aver esordito in divisa rosanero, ai primi del novecento adott\u00f2 l'odierna tenuta di gioco bianconera.il legame con la famiglia agnelli, che dura in modo quasi ininterrotto dal 1923, \u00e8 il primo e pi\u00f9 duraturo sodalizio imprenditoriale-sportivo in italia; attraverso un peculiare modello gestionale instaurato nel frattempo, quella bianconera divenne una delle prime societ\u00e0 sportive italiane a raggiungere uno status professionistico ante litteram, affermandosi a livello nazionale dal decennio successivo e in ambito internazionale dalla met\u00e0 degli anni 70 del xx secolo. nel decennio seguente divent\u00f2 il primo club ad aver vinto tutte e tre le maggiori competizioni europee: la coppa uefa (1976-1977), la coppa delle coppe (1983-1984) e la coppa dei campioni (1984-1985); coi trionfi nella supercoppa uefa 1984 e nella coppa intercontinentale 1985 divenne inoltre il primo al mondo ad avere conquistato tutti i cinque trofei ufficiali maschili dell'uefa allora vigenti, un record ulteriormente migliorato col successo nella coppa intertoto 1999.quotata alla borsa italiana dal 2001, la juventus \u00e8 una societ\u00e0 per azioni posizionata pressoch\u00e9 stabilmente, dalla seconda met\u00e0 degli anni 90, tra i primi dieci club calcistici su scala mondiale in ambito finanziario per fatturato, valore borsistico e profitti. numerosi calciatori sono stati premiati durante la militanza nel club con i massimi riconoscimenti individuali, come il pallone d'oro (8) e il fifa world player (3), entrambi record a livello italiano condivisi con il milan; il suo contributo alla nazionale italiana, ininterrotto dai primi anni 20 oltrech\u00e9 il maggiore tra le squadre italiane, \u00e8 stato decisivo per i successi della rappresentativa nazionale. \u00e8 inoltre forte del pi\u00f9 numeroso sostegno a carattere nazionale oltrech\u00e9 molto esteso su scala globale, principalmente nei paesi a forte emigrazione italiana, che ne fanno contemporaneamente un simbolo anticampanilistico e di italianit\u00e0. nel 2000 la juventus fu inserita dalla fifa al settimo posto (prima italiana) nella classifica secolare sui migliori club al mondo, mentre nel 2009 fu nominata dall'iffhs migliore squadra nel paese e seconda a livello europeo, dopo il real madrid, del xx secolo.\n\n\n== storia ==\n\nnell'autunno del 1897 vide la luce a torino lo sport-club juventus per iniziativa di un gruppo di studenti del liceo classico massimo d'azeglio; tra essi luigi forlano e i fratelli eugenio ed enrico canfari. tre anni pi\u00f9 tardi, con il nome di foot-ball club juventus, la societ\u00e0 si iscrisse al suo primo campionato italiano.il primo titolo nazionale arriv\u00f2 nel 1905, tuttavia appena l'anno dopo il presidente della societ\u00e0, lo svizzero alfred dick, a seguito di accese discussioni di spogliatoio lasci\u00f2 la juventus e, assieme a un gruppo di soci dissidenti, si un\u00ec alla torinese per dare vita al torino: l'episodio, oltre a segnare l'origine del derby della mole, fu l'inizio di una serie di problemi finanziari e sportivi che culminarono nel 1913, quando la squadra bianconera evit\u00f2 la retrocessione in promozione grazie a un ripescaggio.\ndopo la prima guerra mondiale la juventus, risollevatasi con la presidenza di giuseppe hess e corrado corradini, miglior\u00f2 il suo piazzamento in campionato e forn\u00ec i primi giocatori alla nazionale italiana. edoardo agnelli assunse la presidenza della societ\u00e0 il 24 luglio 1923. con l'ulteriore arrivo del primo allenatore professionista, l'ungherese jen\u0151 k\u00e1roly, giunse la vittoria del secondo tricolore nella stagione 1925-1926.il primo ciclo vincente della societ\u00e0, grazie all'apporto di elementi come giovanni ferrari, raimundo orsi, luis monti e il trio difensivo combi-rosetta-caligaris, giunse tra il 1930-1931 e il 1934-1935, quando arrivarono cinque scudetti consecutivi, uniti al raggiungimento delle semifinali di coppa dell'europa centrale per quattro anni di fila; allenatore della squadra in quattro delle cinque vittoriose stagioni fu carlo carcano, uno dei precursori del \u00abmetodo\u00bb. molti giocatori di quella juventus formarono il nucleo della nazionale italiana vittoriosa nella coppa internazionale e nel campionato del mondo 1934. la prematura morte di edoardo agnelli, avvenuta nel 1935, coincise con la fine del \u00abquinquennio d'oro\u00bb. sul finire del periodo interbellico arriv\u00f2 comunque la prima coppa italia dei bianconeri (1938).\n\nnel secondo dopoguerra sotto la presidenza di gianni agnelli e in seguito di suo fratello umberto la juventus torn\u00f2 alla ribalta dopo tre lustri conoscendo un secondo ciclo di vittorie, grazie anche all'arrivo di omar s\u00edvori e john charles, che insieme a giampiero boniperti formarono il \u00abtrio magico\u00bb: tre scudetti tra il 1958 e il 1961, il primo dei quali fu il decimo e le valse il diritto a poter esporre sulle maglie la stella. s\u00edvori divenne inoltre nel 1961 il primo calciatore proveniente dalla serie a a vincere il pallone d'oro. nel corso degli anni 60, trascorsi sotto il mandato presidenziale di vittore catella, la societ\u00e0 affront\u00f2 un profondo rinnovamento: ne scatur\u00ec un decennio globalmente incolore, seppur spicc\u00f2 lo scudetto 1966-1967 conquistato contro ogni pronostico dalla \u00abjuve operaia\u00bb di heriberto herrera.nel 1971 boniperti divent\u00f2 presidente del club e il suo primo scudetto in tale nuova veste giunse subito alla sua prima stagione, nel 1971-1972, bissato da quello successivo del 1972-1973: furono i primi di un terzo vittorioso ciclo che nei successivi quindici anni, sotto la guida tecnica dapprima di \u010destm\u00edr vycp\u00e1lek, poi di carlo parola e infine di giovanni trapattoni, portarono a torino nove scudetti, due coppe italia e vittorie internazionali che fecero della juventus la prima a vincere tutte le competizioni dell'uefa e, a seguire, la prima al mondo a conquistare tutte le competizioni ufficiali per club.\n\nin particolare nel 1977 arriv\u00f2 la prima vittoria internazionale in coppa uefa, al termine di un'accesa finale contro gli spagnoli dell'athletic bilbao. il titolo nella coppa dei campioni 1984-1985, conseguito a bruxelles il 29 maggio 1985 sul liverpool circa un anno dopo la vittoria da imbattuta in coppa delle coppe, fu invece oscurato da gravi incidenti pre-gara generati dagli hooligan britannici che portarono alla morte di 39 spettatori. lo scudetto vinto nel 1986 chiuse il decennio di trapattoni: durante la sua gestione complessivamente 9 elementi della juventus giocarono nella nazionale italiana al campionato del mondo di argentina 1978 e 6 in quella che si laure\u00f2 campione nella successiva edizione di spagna 1982.\ntramontata la generazione di calciatori che avevano costituito l'asse portante della squadra, la juventus affront\u00f2 un periodo di nove anni privo di risultati in campo nazionale, anche se giunsero a torino una coppa italia (1990) e due coppe uefa (1990 e 1993). nel 1994 l'arrivo in panchina di marcello lippi fu il preludio al quarto ciclo vincente dei bianconeri: in dieci stagioni \u2014 con l'intervallo di un biennio d'interregno di carlo ancelotti, il quale vinse la coppa intertoto \u2014 la squadra fece suoi cinque scudetti e una coppa italia, raggiunse quattro finali di champions league vincendo quella del 1996 a roma e conquist\u00f2 una coppa intercontinentale, una supercoppa uefa e quattro supercoppe di lega.\n\ni successi ottenuti in campionato sotto la gestione tecnica di fabio capello a met\u00e0 degli anni 2000 vennero annullati dall'esito del caso calciopoli: nell'estate 2006 la giustizia sportiva revoc\u00f2 ai bianconeri il titolo conseguito nel 2005 e li declass\u00f2 dal primo all'ultimo posto in classifica nel 2006, relegandoli d'ufficio per la prima volta nella loro storia in serie b. la juventus fu promossa in massima categoria un anno pi\u00f9 tardi vincendo il campionato cadetto. \ntra il 2010 e il 2023, la presidenza del club \u00e8 stata assunta da andrea agnelli, quarto esponente della dinastia torinese. sotto il suo mandato, con le guide tecniche di antonio conte, poi massimiliano allegri e infine maurizio sarri, i bianconeri danno vita a un quinto ciclo di successi superando la squadra del quinquennio d'oro e inanellando nove scudetti consecutivi dal 2012 al 2020, un unicum nel calcio italiano; nello stesso decennio arrivano inoltre a torino quattro double consecutivi grazie alle vittorie in coppa italia, altro primato nazionale, e altrettante supercoppe di lega.\n\n\n== cronistoria ==\n\n\n== colori e simboli ==\n\n\n=== colori ===\nl'uniforme di gioco della juventus \u00e8 una maglia a strisce verticali bianche e nere, tradizionalmente abbinata a pantaloncini e calzettoni bianchi. la divisa degli esordi adottata a cavallo tra xix e xx secolo era invece composta da una camicia rosa (abbinata a scelta con cravatta o farfallino) e pantaloni neri. in seguito a causa dei frequenti lavaggi il rosa scolor\u00ec in maniera talmente evidente che il club ne decise il cambio.nei primi anni del novecento fu cos\u00ec chiesto all'inglese savage, tra i membri della societ\u00e0, di cercare nel suo paese una casacca da gioco pi\u00f9 consona e resistente all'usura. savage aveva un amico di nottingham tifoso del notts county, la cui maglia \u00e8 a strisce bianconere: per tale ragione fu spedito a torino un set di uniformi analogo a quello usato dai magpies.\n\n\n=== simboli ufficiali ===\n\n\n==== stemma ====\neccezion fatta per un particolare simbolo in uso tra il 1979 e i primi anni 90 \u2014 e che ha solo affiancato lo stemma ufficiale \u2014, ovvero la silhouette nera di una zebra rampante, dagli albori al 2017 l'emblema identificativo della juventus \u00e8 rimasto sostanzialmente invariato: uno scudo ovale riempito da pali bianchi e neri, con il nome del club impresso nella parte superiore, mentre in quella inferiore trovava posto il toro, simbolo civico torinese; altri dettagli erano in oro, o in alternativa in blu savoia, quest'ultimo un omaggio alla tradizione sabauda di torino.con la stagione 2017-2018 il club ha adottato un diverso stemma volto a inaugurare una rinnovata identit\u00e0 societaria, di fatto un logo che si distacca nettamente dalla tradizionale araldica calcistica europea: si tratta di un pittogramma che riproduce la lettera \u00abj\u00bb stilizzata, composta da strisce verticali bianconere che, incurvandosi, vanno a proiettare i bordi di uno scudo francese antico, rimandando esplicitamente anche allo scudetto; il tutto \u00e8 sormontato dalla denominazione societaria. tale logo viene ristilizzato nella stagione 2020-2021 con l'eliminazione del wordmark.\n\n\n==== inno ====\nl'inno ufficiale della juventus \u2014 il quinto nella storia del club \u2014 \u00e8 juve (storia di un grande amore), scritto da alessandra torre e claudio guidetti e arrangiato nella versione del 2007 ad opera del cantante e musicista paolo belli. tra quelle composte dagli artisti pi\u00f9 noti figura juvecentus, opera di pierangelo bertoli nel 1997, in occasione del centesimo anniversario della fondazione del club.\n\n\n== strutture ==\n\n\n=== stadio ===\ni primi campi utilizzati dal club, nel biennio 1897-1898, furono al parco del valentino e al giardino della cittadella. fino al 1908 la squadra si spost\u00f2 nella piazza d'armi torinese, all'epoca sita tra i corsi galileo ferraris e duca degli abruzzi, tranne nel biennio 1905-1906 durante il quale il terreno di casa fu il motovelodromo umberto i. dal 1909 al 1922 l'impianto utilizzato fu quello di corso sebastopoli, e da qui al 1933 quello di corso marsiglia che fu teatro della conquista di quattro campionati, tre dei quali consecutivi.dal 1933 al 1990 il club ha disputato i suoi incontri interni allo stadio comunale nella zona di santa rita. nato col nome di municipale \"benito mussolini\" per dotare la citt\u00e0 di un impianto che potesse ospitare le gare del campionato del mondo 1934, ribattezzato dopo la seconda guerra mondiale dapprima in comunale e in seguito comunale \"vittorio pozzo\", esso ospit\u00f2 890 incontri di campionato della juventus; dopo la definitiva dismissione dello stadio filadelfia, il comunale fu condiviso dal 1963 con i concittadini del torino. il comunale fu utilizzato fino al 1990, anno in cui le due compagini cittadine si trasferirono allo stadio delle alpi, costruito nel quartiere di vallette in occasione del campionato del mondo 1990, e che fu l'impianto interno dei bianconeri dal 1990 al 2006.\nnel 2002 la giunta cittadina concesse alla juventus lo sfruttamento dell'area del delle alpi per novantanove anni, sicch\u00e9 nel 2008 si decise la costruzione di un nuovo stadio sito nell'area dell'ormai abbandonato impianto. nel frattempo, dal 2006 al 2011 la squadra ritorn\u00f2 temporaneamente a disputare i suoi incontri interni al comunale, rinnovato in occasione dei xx giochi olimpici invernali e ribattezzato olimpico; come gi\u00e0 accaduto nei decenni passati, anche stavolta l'impianto \u00e8 stato condiviso con il torino. dal 2011 il club bianconero gioca le sue partite interne allo juventus stadium, costruito sulle ceneri del vecchio delle alpi e primo impianto moderno realizzato in italia nonch\u00e9 di propriet\u00e0 di una societ\u00e0 calcistica, concepito prettamente per la disciplina.\n\n\n=== centro di allenamento ===\nnei suoi primi decenni la juventus non disponeva di strutture ad hoc per le sue sedute di allenamento, sfruttando gli stessi campi amatoriali nei quali si svolgevano le prime sfide calcistiche della sua storia: la piazza d'armi cittadina e il velodromo umberto i nel quartiere crocetta, con l'eccezione della patinoire al parco del valentino; prima dello scoppio della grande guerra la societ\u00e0 usufru\u00ec fugacemente anche di quello che era il maggiore impianto polisportivo della torino del tempo, lo stadium.nel periodo interbellico i bianconeri svolgevano gli allenamenti nelle loro sedi di gara casalinghe, dapprima al campo juventus e poi dal 1933 allo stadio mussolini; ci\u00f2 fino al 1943 quando venne inaugurato il primo centro d'allenamento del club, il campo combi nel quartiere santa rita, a pochi passi dallo stadio mussolini, dove la squadra rimase per il successivo mezzo secolo.nel 1990 la juventus abbandon\u00f2 il combi per le strutture sisport a orbassano, dove si allen\u00f2 per un quadriennio prima di fare ritorno a santa rita, stavolta allo stadio comunale nel frattempo dismesso dall'attivit\u00e0 agonistica. i bianconeri lasciarono definitivamente il quartiere nel 2003, per via della riqualificazione dello stesso in vista dei xx giochi olimpici invernali.\ninizialmente la squadra migr\u00f2 a poca distanza nel centro sisport di via guala, dove rimase fino al 2006 quando venne inaugurato lo juventus center di vinovo, sede di allenamento per i successivi dodici anni. dal 2018 la prima squadra maschile si allena presso il nuovo juventus training center, sito all'interno del complesso j-village nella zona della continassa.\n\n\n== societ\u00e0 ==\n\nil club, fondato nell'autunno del 1897 come associazione con il nome sport-club juventus, poi divenuta nell'agosto 1949 una societ\u00e0 a responsabilit\u00e0 limitata essendo guidata da allora da un consiglio di amministrazione, dal 27 giugno 1967 \u00e8 una societ\u00e0 per azioni con la denominazione ufficiale di juventus football club, quest'ultima assunta fin dal 1945. la societ\u00e0, avente sede legale in via druento, 175 a torino e iscritta alla camera di commercio della stessa citt\u00e0, risulta avere, al 2023, 555 dipendenti e un capitale sociale di 23 379 254,38 euro suddiviso in 2 527 478 770 azioni ordinarie senza valore nominale.il club \u00e8 controllato dalla famiglia italiana agnelli dal 23 luglio 1923, con una sola pausa avvenuta tra il 1935 e il 1947, cosa che rappresenta un unicum nella storia del sport italiano e del calcio internazionale; comunque, almeno un membro della famiglia ha ricoperto cariche dirigenziali all'interno del club ininterrottamente sin dal 1939. questo controllo \u00e8 esercitato, dal 1\u00ba marzo 2009, tramite la holding finanziaria olandese exor n.v., proprietaria del club bianconero con il 63,77% del capitale e, a sua volta, appartenete al 52,99% alla societ\u00e0 italiana di diritto olandese giovanni agnelli b.v., le cui azioni sono detenute da circa cento membri della famiglia includendo quelli appartenenti ai rami elkann e nasi. il rimanente capitale azionario del 36,23% \u00e8 detenuto dall'azienda britannica lindsell train investment trust ltd. (al 9,70%) e da azionisti diffusi attraverso l'\"associazione piccoli azionisti della juventus football club\", fondata nel 2010 e costituita da oltre 40 000 membri, includendo finanziatori quali: southeastern asset management inc. (al 2,50%), il fondo pensione fedex (allo 0,52%), asset management exchange ccf (allo 0,43%), blackrock fund advisors, il fondo monetario internazionale, il city of new york group trust, il fondo pensione di abu dhabi, la banca centrale europea, il norges bank investment management (principale fondo sovrano al mondo) e altri.terza societ\u00e0 calcistica in italia, dopo lazio e roma, a essere quotata in borsa, dal 3 dicembre 2001 al 19 settembre 2011 la juventus fu listata nel segmento star. dall'ottobre 2016 al dicembre 2018, e nuovamente dal marzo 2020, il titolo \u00e8 presente nell'indice ftse italia mid cap del mercato telematico azionario; tra il dicembre 2018 e il marzo 2020 era stato invece quotato nell'indice ftse mib.quella bianconera \u00e8 inoltre la societ\u00e0 capogruppo del \"gruppo juventus football club\" che possiede una quota nelle seguenti collegate: j-medical s.r.l. (al 50%), che si occupa del centro medico posto nel settore est dello juventus stadium; tobeez f&b italia s.r.l. (al 40%), che si occupa di ristorazione nell'ambito delle attivit\u00e0 del j-village e del comparto est dello juventus stadium; wearena torino s.r.l. (al 20%), che dovrebbe creare un'arena dedicata agli esport al j-village; european super league company s.l. (al 31 dicembre 2022 al 9,10%), societ\u00e0 spagnola che si occupa del progetto \"superlega europea\"; oltre alla plan b s.r.l. societ\u00e0 benefit (al 16,5%), societ\u00e0 in liquidazione che si occupa di commercio all'ingrosso di abbigliamento e accessori nonch\u00e9 di articoli sportivi.al 2023, in base a quanto emerge dal deloitte football money league, rapporto stilato dalla societ\u00e0 di revisione e consulenza aziendale statunitense deloitte touche tohmatsu, la juventus risulta essere il primo club italiano e unidicesimo a livello mondiale in termini di fatturato (400,6 milioni di euro); nel 2002 aveva raggiunto la seconda posizione assoluta, la pi\u00f9 alta mai toccata da club italiano, collocazione che conserv\u00f2 per i due anni seguenti. inoltre, \u00e8 stata inserita sempre al primo posto in italia e all'undicesimo posto in ambito internazionale, in questo caso in termini di valore borsistico, anche nella classifica 2023 stilata dalla rivista statunitense forbes (2 160 milioni di euro); nel maggio 2016 \u00e8 divenuta la prima societ\u00e0 calcistica nel paese a superare la soglia del miliardo di euro. infine, le stesse posizioni in ambito nazionale ed internazionale sono attribuite anche al brand juventus, secondo il prospetto della societ\u00e0 di consulenza globale per la valutazione dei marchi, l'inglese brand finance, che nel 2023 lo valuta in 631 milioni di euro e un rating aaa-. tutto ci\u00f2 ne fece complessivamente, nel 2015, la seconda societ\u00e0 sportiva per patrimonio di marca in italia, dopo la scuderia ferrari.il club \u00e8 stato membro fondatore e ordinario dell'european club association (eca), organismo privato che rappresenta le societ\u00e0 calcistiche a livello europeo e riconosciuto dall'uefa, sorto nel 2008 in sostituzione della g-14, organizzazione non riconosciuta dalla confederazione europea, oltrech\u00e9 del forum dei club europei, unit\u00e0 operativa della stessa uefa, di cui la juventus era, per entrambe, fondatrice nonch\u00e9 socio permanente; la societ\u00e0 \u00e8 uscita dall'associazione il 19 aprile 2021, in seguito al progetto di superlega calcistica europea, assieme al barcellona e al real madrid.\n\n\n=== organigramma societario ===\nil governo societario della juventus football club s.p.a., al 2023, prevede un sistema di amministrazione tradizionale con una ripartizione di competenze tra l'assemblea degli azionisti, il consiglio di amministrazione (cda) e il collegio sindacale. il cda, rinnovato interamente il 18 gennaio 2023, \u00e8 composto da cinque membri, nominati dall'assemblea degli azionisti e tutti indicati dalla famiglia agnelli tramite la societ\u00e0 controllante exor n.v. (avente il 63,77% del capitale azionario e il 77,84% del diritto di voto); gianluca ferrero ricopre la carica di presidente del consiglio di amministrazione, assunta nel 2023 con la nuova nomina, mentre maurizio scanavino \u00e8 l'amministratore delegato, anch'egli di nuova nomina. la societ\u00e0 prevede anche il titolo nominale di presidente onorario, attribuito dal 2006 a franzo grande stevens. il collegio sindacale, rinnovato nel 2021, \u00e8 composto da tre membri sempre indicati da exor, dei quali roberto spada assume il ruolo di presidente. la societ\u00e0 di revisione, scelta anch'essa dagli azionisti, nel 2020, quale organo esterno di riesame dei conti, \u00e8 l'azienda britannica deloitte & touche.organigramma aggiornato al 7 luglio 2023.\n\n\n=== impegno nel sociale ===\nla juventus \u00e8 impegnata nel campo sociale e umanitario. una delle prime attivit\u00e0 in questo senso risale al 1973, quando la squadra fu tra i testimonial di una campagna ecologica promossa congiuntamente dalla rivista italiana grazia e dall'allora world wildlife fund (wwf) a salvaguardia dei lupi. sempre per quanto concerne la sostenibilit\u00e0 ambientale, nel 2020 quella torinese \u00e8 stata la prima societ\u00e0 calcistica italiana firmataria dello sports for climate action framework della convenzione quadro delle nazioni unite sui cambiamenti climatici, volto al raggiungimento degli obiettivi dell'accordo di parigi; dallo stesso anno collabora con l'ente benefico one tree planted sul fronte del rimboschimento.nel 2000 il club intraprese il progetto un sogno per il gaslini allo scopo di dotare l'istituto giannina gaslini di genova di una d\u00e9pendance (l'ex abbazia di san gerolamo di quarto) da adibire a luogo di studio e svago per i bambini degenti. la raccolta fondi juventina si articol\u00f2 in donazioni e iniziative di beneficenza, come la partecipazione della squadra in veste di ospite al festival di sanremo 2003 e al programma televisivo juventus, una squadra per amico, oltre a libri e a un album musicale, il mio canto libero, che sempre nel 2003 ottenne il disco di platino.nel 2009 la societ\u00e0 bianconera promosse due iniziative per la lotta antirazzista e l'integrazione socio-culturale, un calcio al razzismo e gioca con me, poi incluse nel 2013 dall'unesco nei programmi della giornata mondiale dei diritti umani, e presentate nel 2014 al ngo unesco liaison committee a parigi. nel maggio di quell'anno, sempre in collaborazione con l'unesco, finanzi\u00f2 il progetto di ricerca colour? what colour? inerente discriminazione e razzismo nel mondo del calcio, presentato dall'organizzazione delle nazioni unite (onu) a parigi nel novembre 2015. similmente, nella prima met\u00e0 degli anni 2020 la juventus ha promosso ulteriori iniziative contro l'omofobia e a favore dell'inclusivit\u00e0, che hanno ottenuto riconoscimento presso l'arcigay.tra i programmi sociali intrapresi dagli anni 2010 in poi figurano fatti e progetti per i giovani, orientato al miglioramento della qualit\u00e0 di vita e a favorire l'accesso all'istruzione a giovani extracomunitari. con l'azienda ospedaliera regina margherita-sant'anna di torino, partecipa al progetto crescere insieme al sant'anna volto alla ristrutturazione del reparto di neonatologia del sant'anna, e sostiene la fondazione piemontese per la ricerca sul cancro. tra gli altri progetti comunitari ci sono un centro di accoglienza intitolato a edoardo agnelli, in collaborazione con l'associazione gruppi di volontariato vincenziano, che accoglie madri in condizioni disagiate, e l'ampliamento e riqualificazione dell'hub educativo punto luce nel quartiere torinese lucento-vallette, nell'ambito di un partenariato con save the children.a livello sportivo, dal 2017 il club partecipa con il progetto juventus for special al campionato di calcio a 7 \"quarta categoria\", promosso da csi e figc all'interno della divisione calcio paralimpico e sperimentale, e riservato a persone con disabilit\u00e0 cognitivo-relazionali.nel marzo 2022, a seguito dell'invasione russa dell'ucraina, la juventus, rispondendo a un appello umanitario lanciato dalla federazione calcistica dell'ucraina, ha organizzato, fornendo mezzi e personale, il trasferimento a torino di 80 profughi, perlopi\u00f9 bambini e ragazzi delle scuole calcio locali, evacuati dalle zone di guerra di kiev e charkiv.\n\n\n=== settore giovanile ===\n\nil settore giovanile della juventus \u00e8 composto da 17 squadre maschili che competono a livello nazionale e internazionale nei vari tornei di categoria. a queste, dall'annata 2018-2019 si aggiunge una seconda squadra under-23, la juventus next gen, iscritta al campionato di serie c e che, con la vittoria della coppa italia serie c al suo secondo anno di attivit\u00e0, \u00e8 diventata la prima squadra b nella storia del calcio italiano a vincere un trofeo nazionale.per quanto concerne l'attivit\u00e0 di base, e analogamente a club di altri paesi, la juventus ha istituito scuole calcio sotto forma di club-satellite, e summer camps riservati agli adolescenti in italia e in inghilterra. porta inoltre avanti progetti come juventus university, la prima universit\u00e0 calcistica al mondo, juventus national academy (jna), volto alla creazione di una rete di scuole calcio preadolescenziali dislocate sul territorio nazionale, e il programma juventus soccer schools international (jss) attraverso la gestione di scuole calcio in 18 paesi. lo juventus academy, istituito nel 2014, \u00e8 l'insieme di progetti societari \u2014 tra essi i citati jna e jss \u2014 dedicati al coinvolgimento dei giovani atleti nell'attivit\u00e0 sportiva e nella formazione educativa, aumentando la sua presenza in altri 32 paesi a tutto il 2020. per quanto riguarda invece la valorizzazione di elementi cresciuti nelle under bianconere e prossimi al passaggio nel professionismo, oltrech\u00e9 intessere una rete di contatti con societ\u00e0 estere circa il prestito o lo scambio di giovani calciatori, dal 2013 \u00e8 attivo il progetto club15 che vede la juventus collaborare con oltre una ventina di squadre a livello internazionale.\ntutte le attivit\u00e0 delle squadre del settore giovanile si svolgono, dal 2006, al jtc vinovo.\nstoricamente la juventus gode di una rete di osservatori giovanili sia su tutto il territorio nazionale sia all'estero. tra coloro i quali hanno iniziato a militare in giovane et\u00e0 nei piemontesi, nella prima parte del xx secolo si segnalano carlo bigatto, i campioni del mondo gianpiero combi e, questi anche olimpico, pietro rava, carlo parola, giovanni viola e soprattutto giampiero boniperti, da sempre legato ai colori bianconeri, dalle giovanili ai successivi incarichi dirigenziali.\nnella seconda met\u00e0 del novecento, tra i calciatori di prestigio cresciuti nel vivaio bianconero ci sono due bandiere del club quali giuseppe furino e roberto bettega oltre a elementi quali franco causio e il pallone d'oro 1982 paolo rossi. all'inizio del iii millennio dal settore giovanile juventino si \u00e8 messo in evidenza il torinese claudio marchisio, entrato nella societ\u00e0 bianconera da bambino fino a diventare protagonista in prima squadra.\n\n\n== diffusione nella cultura di massa ==\n\nnel corso degli anni la juventus, oltre a imporsi come realt\u00e0 sportiva nazionale e internazionale, ha acquisito un posto di rilievo in ambito socioculturale. a riprova, diversi studiosi ritengono che la sua storia societaria s'intreccia strettamente con quella di torino e d'italia; ci\u00f2 in virt\u00f9 di un insieme di fattori quali il legame che dal 1923 unisce la squadra alla dinastia industriale agnelli \u2014 e che ha dato origine al sodalizio imprenditoriale pi\u00f9 antico e duraturo dello sport italiano \u2014, che da allora ha permesso al club di essere gestito da imprenditori provenienti dalla regione settentrionale della penisola, pur rimanendo estremamente popolare tra le classi lavoratrici a livello nazionale che generalmente erano di origini meridionali in parziale conseguenza della diffusione delle fabbriche della casa automobilistica fiat; le numerose vittorie ottenute dalla squadra in ambito federale e confederale sono spesso coincise temporalmente con i principali successi ottenuti dalla squadra nazionale, della quale la juventus \u00e8 la principale fornitrice, facendo di essa una delle formazioni italiane pi\u00f9 rappresentative e suscitando, di riflesso, molteplici e forti sentimenti ambivalenti in altre societ\u00e0 e nei relativi tifosi in ragione della diffusione su scala globale della propria tifoseria e a diverse rivendicazioni anticampanilistiche.tra le prime squadre sportive le cui partite sono state trasmesse in diretta radiofonica e televisiva in italia, il prestigio sportivo internazionale raggiunto ha permesso alla societ\u00e0 torinese d'influire, seppur indirettamente, nella fondazione e/o nell'identit\u00e0 visiva di numerose squadre sportive in giro per il mondo, legate in parte all'emigrazione italiana, divenendo contemporaneamente uno strumento d'italianit\u00e0; mentre il consenso che suscitava come riflesso dell'identit\u00e0 sabauda-industriale della citt\u00e0 di torino, l'avrebbe convertita in uno degli elementi che rappresentano universalmente la propria metropoli e regione d'origine.\n\n\n== allenatori e presidenti ==\n\n\n=== allenatori ===\n\nsono 44 gli allenatori ad avere avuto a tutt'oggi la conduzione tecnica della juventus; 10 di essi hanno ricoperto l'incarico ad interim.il primo allenatore della storia bianconera fu l'ungherese jen\u0151 k\u00e1roly, scelto dal presidente edoardo agnelli nel 1923 al fine di introdurre innovazioni dal punto di vista tattico e strategico nel gioco della squadra. k\u00e1roly allen\u00f2 la squadra per 70 incontri fino alla morte, avvenuta nel 1926.a vantare il mandato tecnico pi\u00f9 lungo \u00e8 tuttora giovanni trapattoni, rimasto alla guida della squadra per 13 stagioni di cui 10 consecutive, dal 1976-1977 al 1985-1986 e poi dal 1991-1992 al 1993-1994. sia il numero di annate consecutive sia quello totale sono un primato per i tecnici di club italiani, ma trapattoni vanta anche il record complessivo di panchine (596) e di trofei vinti con il club (14, primato tra gli allenatori italiani).da menzionare inoltre massimiliano allegri, tecnico nel vittorioso ciclo degli anni 2010, l'unico nella storia del calcio italiano ad avere vinto 5 campionati consecutivi in panchina, e carlo carcano, deus ex machina della squadra del quinquennio d'oro nella prima met\u00e0 degli anni 30.\n\n\n=== presidenti ===\n\nin pi\u00f9 di 120 anni di storia societaria alla guida della juventus si sono avvicendati 27 presidenti e 4 comitati di gestione.il primo presidente della societ\u00e0 fu eugenio canfari, uno dei soci fondatori. il periodo pi\u00f9 lungo in carica \u00e8 appannaggio dell'ex calciatore giampiero boniperti, alla guida della juventus per 19 anni dal 1971 al 1990; boniperti, al pari del suo successore, l'avvocato vittorio caissotti di chiusano, presidente dal 1990 al 2003, vanta il palmar\u00e8s internazionale pi\u00f9 prestigioso nella storia bianconera con la vittoria di tutte le competizioni uefa per club all'epoca vigenti. l'imprenditore andrea agnelli, in carica dal 2010 al 2023, vanta altres\u00ec il palmar\u00e8s pi\u00f9 numeroso della storia juventina con 19 trofei nazionali.l'imprenditore umberto agnelli, padre del succitato andrea, era divenuto presidente ventunenne nel 1956 e rimane il pi\u00f9 giovane ad avere ricoperto tale carica. da citare anche le presidenze dello svizzero alfred dick e del francese jean-claude blanc, gli unici non italiani ad assumere la massima carica del club; in particolare, dick fu il presidente del primo scudetto bianconero (1905).\n\n\n== calciatori ==\n\nin pi\u00f9 di 120 anni di storia hanno vestito la maglia della juventus oltre 700 calciatori, in gran parte italiani, alcuni dei quali hanno anche militato nella nazionale italiana.\ntra i giocatori italiani di rilievo che hanno indossato il bianconero figurano carlo bigatto, il primo giocatore-simbolo del club, giampiero boniperti, riconosciuto come il calciatore pi\u00f9 rappresentativo nella storia della societ\u00e0, carlo parola \u2014 autore della pi\u00f9 famosa rovesciata del calcio italiano \u2014, e plurivittoriosi elementi quali lo uefa golden player italiano dino zoff, il pallone d'oro 1982 paolo rossi, gaetano scirea, sergio brio, antonio cabrini e stefano tacconi \u2014 questi ultimi, quattro dei cinque soli calciatori ad aver vinto tutte le competizioni confederali per club \u2014, il pallone d'oro 1993 roberto baggio, alessandro del piero, giocatore-simbolo della squadra a cavallo di ii e iii millennio, e gianluigi buffon, pluripresente in maglia azzurra.\n\ntra i giocatori non italiani ad aver difeso i colori della juventus, si segnalano negli anni 50 e 60 l'argentino omar s\u00edvori, il quale da oriundo fu il primo pallone d'oro bianconero nel 1961, e il gallese john charles, i quali insieme a boniperti formarono un trio d'attacco tra i pi\u00f9 prolifici nella storia del club e del calcio italiano; tra gli anni 60 e 70 ci fu il tedesco helmut haller, mentre dagli anni 80 in avanti figurarono i francesi michel platini, tre volte consecutive pallone d'oro durante gli anni a torino, e zin\u00e9dine zidane, pallone d'oro 1998, oltre al ceco pavel nedv\u011bd, primo straniero per numero di presenze in competizioni ufficiali con la maglia bianconera nonch\u00e9 pallone d'oro 2003, e al franco-argentino david trezeguet, miglior marcatore straniero della storia juventina.\n\n\n=== contributo alle nazionali di calcio ===\n\nal 10 novembre 2023 la juventus \u00e8 il club che ha fornito il maggior numero di giocatori alla nazionale italiana: a tale data infatti 151 elementi hanno ricevuto una convocazione in maglia azzurra durante la loro militanza juventina (a fronte dei 119 dell'inter e dei 111 del milan).sono 22 in totale i giocatori della juventus militanti nelle selezioni nazionali italiane campioni del mondo: nove nel 1934 (bertolini, borel ii, caligaris, combi, ferrari, monti, orsi, rosetta e varglien i), due nel 1938 (foni e rava), sei nel 1982 (zoff, gentile, cabrini, scirea, tardelli e rossi) e cinque nel 2006 (buffon, cannavaro, camoranesi, zambrotta e del piero). sono invece 7 i calciatori bianconeri laureatisi campioni d'europa con la nazionale \u2014 pi\u00f9 di ogni altra squadra italiana \u2014: tre nell'edizione di italia 1968 (bercellino, castano e salvadore) e quattro in quella di europa 2020 (bernardeschi, bonucci, chiellini e chiesa).\n\ni maggiori contributi della juventus alla nazionale risalgono alla coppa internazionale 1933-1935 (torneo predecessore del campionato europeo di calcio), e al campionato del mondo 1978, quando in entrambi i casi gli azzurri ricorsero a ben 9 juventini tra gli 11 titolari: in coppa internazionale, l'italia che affront\u00f2 l'ungheria il 20 ottobre 1933 schier\u00f2 bertolini, borel ii, caligaris, cesarini, combi, ferrari, monti, orsi e rosetta, mentre ai mondiali 1978, nella prima fase contro i padroni di casa dell'argentina e nella seconda fase contro i paesi bassi, gli azzurri si affidarono a benetti, bettega, cabrini, causio, cuccureddu, gentile, scirea, tardelli e zoff \u2014 il che costituisce un primato nazionale in competizioni ufficiali.la juventus, con 27 elementi, guida la particolare classifica dei club che vantano giocatori campioni del mondo con la propria nazionale: ai succitati 22 italiani vanno infatti aggiunti tre francesi, ovvero didier deschamps e zin\u00e9dine zidane nell'edizione di francia 1998, e blaise matuidi in quella di russia 2018, e due argentini, \u00e1ngel di mar\u00eda e leandro paredes nell'edizione di qatar 2022. quanto al campionato d'europa, oltre ai sopracitati 7 italiani, altri tre giocatori bianconeri hanno vinto il torneo: lo spagnolo luis del sol (spagna 1964), e i francesi michel platini (francia 1984) e zidane (belgio-paesi bassi 2000).\nin occasione della finale del campionato mondiale di calcio 2006 la juventus stabil\u00ec un ulteriore primato internazionale in quanto, oltre ai succitati 5 nazionali italiani, scesero in campo 3 bianconeri con la maglia francese: lilian thuram, patrick vieira e david trezeguet, per un totale di 8 tesserati di uno stesso club sul terreno di gioco, eguagliando cos\u00ec il primato stabilito nella finale di 72 anni prima dai cecoslovacchi dello slavia praga.\n\n\n== palmar\u00e8s ==\n\n\n=== competizioni nazionali ===\n campionato italiano: 36  (record)1905; 1925-1926; 1930-1931; 1931-1932; 1932-1933; 1933-1934; 1934-1935; 1949-1950; 1951-1952; 1957-1958 1959-1960; 1960-1961; 1966-1967; 1971-1972; 1972-1973; 1974-1975; 1976-1977; 1977-1978; 1980-1981; 1981-1982  1983-1984; 1985-1986; 1994-1995; 1996-1997; 1997-1998; 2001-2002; 2002-2003; 2011-2012; 2012-2013; 2013-2014   2014-2015; 2015-2016; 2016-2017; 2017-2018; 2018-2019; 2019-2020 coppa italia: 14  (record)1937-1938; 1941-1942; 1958-1959; 1959-1960; 1964-1965; 1978-1979; 1982-1983; 1989-1990; 1994-1995; 2014-2015 2015-2016; 2016-2017; 2017-2018; 2020-2021 supercoppa italiana: 9  (record)1995; 1997; 2002; 2003; 2012; 2013; 2015; 2018; 2020\n\n\n=== competizioni internazionali ===\n coppa dei campioni/uefa champions league: 2 1984-1985; 1995-1996 coppa delle coppe: 1 1983-1984 coppa uefa: 3  (record italiano condiviso con l'inter)1976-1977; 1989-1990; 1992-1993 supercoppa uefa: 2 1984; 1996 coppa intercontinentale: 2 1985; 1996 coppa intertoto uefa: 1  (record italiano condiviso con bologna, perugia e udinese)1999\n\n\n=== altre competizioni ===\n coppa delle alpi: 1 1963serie b: 1 2006-2007\n\n\n=== competizioni giovanili ===\nla sezione giovanile della juventus \u00e8 una delle pi\u00f9 vittoriose della sua categoria sia a livello nazionale, potendo vantare 9 titoli di campione d'italia, sia internazionale, con pi\u00f9 di 100 trofei ufficiali compresi quelli di alcuni tra le competizioni pi\u00f9 importanti al mondo nella categoria, come il torneo di viareggio vinto per 9 volte (record condiviso con il milan). inoltre la squadra fu finalista alla blue stars/fifa youth cup nel 1962 e semifinalista alla uefa youth league nel 2021-2022.\n\n\n== statistiche e record ==\n\n\n=== statistiche di squadra ===\nla juventus esord\u00ec nel campionato italiano l'11 marzo 1900. quella 2021-2022 \u00e8 stata dunque la sua 117\u00aa stagione sportiva; nelle 116 precedenti, ha partecipato a 108 campionati di massima serie (2 di campionato federale, 9 di prima categoria nazionale, 5 di prima divisione, 4 di divisione nazionale e 88 di serie a propriamente detta) e uno di serie b (nel 2006-2007), mentre in altre 7 occasioni non super\u00f2 le eliminatorie del comitato regionale piemontese. nel corso delle 115 stagioni nei campionati di massima serie la juventus si \u00e8 classificata al primo posto in 37 occasioni (record italiano), sebbene il club abbia in realt\u00e0 vinto 36 titoli di campione d'italia.la vittoria in gara ufficiale con il maggior scarto fu un 15-0 in casa del cento, secondo turno di coppa italia 1926-1927; il suddetto primato lo \u00e8 anche per la competizione, a pari merito con l'incontro tra alessandria e bologna (17-2, disputatosi nel medesimo turno della citata edizione del torneo) e quello tra cittadella e potenza (15-0 nel primo turno eliminatorio dell'edizione 2015-2016). in campionato il record fu invece un 11-0, realizzato due volte nel torneo 1928-1929 contro fiorentina e fiumana, rispettivamente nella 2\u00aa e 6\u00aa giornata. la sconfitta con il maggior scarto fu invece uno 0-8 sub\u00ecto dal torino nel campionato di prima categoria 1912-1913.nell'annata 1976-1977 la juventus stabil\u00ec il primato di punti per campionati italiani a 16 squadre (51). nella stagione 2011-2012 stabil\u00ec il primato d'imbattibilit\u00e0 assoluta in una singola stagione della serie a (con zero sconfitte in 38 partite), stabilendo anche il record d'imbattibilit\u00e0 nel corso di una singola stagione (42).tra i numerosi primati ottenuti dalla squadra nel triennio 2014-2016 ci sono il maggior numero di punti in una singola edizione di serie a (102 nella stagione 2013-2014, anche record nei principali campionati del continente europeo). nella stagione 2015-2016 ha inanellato il suo primo treble nazionale, unendo a campionato e coppa nazionale anche la supercoppa di lega.in ambito nazionale la squadra ha disputato un record di 21 finali di coppa italia (14 vittorie, primato nazionale) e un record di 17 in supercoppa lnp (9 vittorie, idem).\n\nil club vanta il record italiano di stagioni disputate nelle competizioni uefa, che fino all'annata 2022-2023 sono 56 (considerando che nelle stagioni 2009-2010, 2013-2014 e 2022-2023 ha partecipato prima alla fase a gironi di champions league, e poi a quella a eliminazione diretta di europa league). di esse, 35 sono relative a partecipazioni in coppa dei campioni/champions league, 4 in coppa delle coppe e 14 complessive in coppa uefa/europa league). nel computo globale delle competizioni a livello confederale, risulta il primo club italiano e quarto a livello europeo per numero di punti conquistati (588), ed \u00e8 il club italiano e quarto nel continente con il maggior numero di partite disputate (453), vinte (250), gol realizzati (778), differenza reti (+362) e percentuale di vittorie (55,19%) a tutto il 26 agosto 2022.\ni risultati nei tre tornei stagionali permisero al club di occupare il primo posto del ranking uefa per sette volte dalla sua istituzione nel 1979, corrispondenti ai quinquenni 1982-1986; 1983-1987; 1984-1988; 1987-1991; 1993-1997; 1995-1999 e 1996-2000 \u2014 primato italiano e secondo a livello europeo, ex aequo con il barcellona, dopo il real madrid (15).la formazione bianconera ha disputato un totale di 20 finali in competizioni ufficiali a livello internazionale, decima al mondo nonch\u00e9 sesta in europa e seconda tra i club italiani in questa graduatoria. delle 20 finali citate, 9 sono state giocate in coppa dei campioni/uefa champions league (2 vittorie complessive), una in coppa delle coppe (una vittoria), 4 in coppa uefa (3 vittorie), una in coppa intertoto (una vittoria), 2 in supercoppa uefa (2 vittorie) e 3 in coppa intercontinentale (2 vittorie). il trionfo in coppa uefa 1976-1977 fu il primo ottenuto da una squadra italiana, facendo peraltro della juventus l'unica ad aver vinto una manifestazione internazionale ufficiale con una rosa composta esclusivamente da calciatori provenienti da un solo paese, oltrech\u00e9 il primo successo nella competizione per un club dell'europa meridionale.sempre in ambito internazionale, fra il dicembre 1985 e l'agosto 1995 nonch\u00e9 fra l'agosto 1999 e il maggio 2022, era stata l'unico club fra quelli vincitori di un titolo mondiale ad aver vinto tutte le competizioni per club maschili organizzate dalla propria confederazione di appartenenza: rispettivamente cinque titoli uefa su cinque nel 1985, e sei su sei nel 1999. inoltre, nel maggio 1985 \u00e8 divenuto il primo club ad essersi aggiudicato tutte le tre principali competizioni dell'uefa oltrech\u00e9, a posteriori, il solo ad averlo fatto sotto un'unica gestione tecnica; per tale ragione nel 1988 le fu riconosciuta la speciale targa uefa.\n\n\n=== statistiche individuali ===\nal 20 maggio 2012 il giocatore juventino primatista di presenze in serie a \u00e8 alessandro del piero con 478, cui vanno sommate 35 presenze in serie b, che ne fanno complessivamente il bianconero con il maggior numero di gare nei campionati italiani con 513. il precedente record fu superato il 6 febbraio 2011 e apparteneva a giampiero boniperti, che dal 1946 al 1961 scese in campo 443 volte.ancora del piero detiene il primato assoluto di presenze ufficiali con la maglia bianconera (705), nonch\u00e9 quello di gol (290, altro record), dei quali 188 in serie a e 54 nelle competizioni internazionali. il precedente primato di gol fu superato nel gennaio 2006 e apparteneva al succitato boniperti con 182.il miglior marcatore della juventus in un campionato a girone unico fu borel ii con 32 gol in 34 gare nel campionato 1933-1934, mentre l'ungherese ferenc hirzer detenne in precedenza il primato assoluto di gol segnati in una singola edizione del campionato italiano con 35 in 26 incontri nella prima divisione 1925-1926. infine omar s\u00edvori detiene insieme a silvio piola il record di marcature in una singola partita: 6 gol, segnati all'inter nella 28\u00aa giornata del campionato 1960-1961.\n\n\n== tifoseria ==\n\nal 2016 i tifosi della juventus sono stimati tra i 12 e i 14 milioni in italia. secondo il sondaggio condotto dall'istituto demos & pi e pubblicato nel settembre 2016 su la repubblica il club risulta essere il pi\u00f9 sostenuto del paese con il 34% di preferenze da parte del campione esaminato.la societ\u00e0 vanta inoltre al 2019, in base a un'analisi pubblicata dall'agenzia d'indagini sul mercato nielsen sports, 41 milioni di sostenitori in europa e 423 milioni nel resto del mondo. numerosi sono anche i fan club sparsi a livello internazionale, in particolare nei paesi a forte emigrazione italiana.il tifo per la juventus \u00e8 tradizionalmente eterogeneo dal punto di vista sociologico e geograficamente uniforme in tutto il paese, \u00e8 molto marcato anche nel mezzogiorno d'italia e nelle isole, il che garantisce un seguito rilevante alla squadra anche durante gli incontri esterni. tale caratteristica di diffusione del tifo fa della juventus dal punto di vista sociologico una squadra \u00abnazionale\u00bb.\n\n\n=== storia ===\nil pensiero comune d'inizio xx secolo voleva che il tifo per la juventus fosse appannaggio delle classi borghesi, laddove quello per la rivale cittadina del torino traesse linfa dalle classi popolari e proletarie. qualche decennio dopo, con l'ingresso degli agnelli nell'amministrazione della vecchia signora (1923), il tifo per la squadra si diffuse anche tra gli operai meccanici dell'industria di propriet\u00e0 della famiglia, la fiat. essendo iniziato un fenomeno migratorio \u2014 poi divenuto massiccio nel secondo dopoguerra \u2014 verso torino e gli altri grandi poli industriali del settentrione da parte dei lavoratori meridionali in cerca di impiego, la juventus gi\u00e0 dagli anni 30 divenne il primo club italiano ad avere una tifoseria non pi\u00f9 connotata campanilisticamente o al pi\u00f9 regionalmente, ma a carattere nazionale.\ncon il consolidamento dei flussi migratori interni avvenuti tra gli anni 50 e i primi anni 70 la juventus sembr\u00f2 rappresentare attraverso i suoi tifosi lo spirito del nuovo lavoratore immigrato piemontese, mentre la tifoseria del torino rimase legata all'ambiente culturale di marca prettamente torinese e cittadina. in anni pi\u00f9 recenti le differenze sociali e culturali fra le due opposte tifoserie si sono sempre pi\u00f9 affievolite fino a essere oramai di fatto nulle.\n\n\n=== gemellaggi e rivalit\u00e0 ===\nin ragione della posizione raggiunta dalla squadra al vertice del calcio nazionale, in maniera pressoch\u00e9 duratura dal \u00abdopoguerra calcistico\u00bb, della diffusione del suo tifo e anche di diverse rivendicazioni anticampanilistiche, le rivalit\u00e0 sono molteplici e molto sentite: la tifoseria rivale d'elezione \u00e8 quella del concittadino torino. a seguire quella dell'inter, fin dagli anni 60 e rinfocolata dopo le decisioni giudiziarie riguardanti lo scandalo del calcio italiano del 2006, oltre a quella del milan, nonostante per lungo tempo le due societ\u00e0 abbiano tenuto buoni rapporti sportivo-commerciali con reciproci scambi di giocatori.\npi\u00f9 recenti e legate all'imporsi alla ribalta negli anni 80 delle loro squadre con conseguente lotta sportiva per la conquista del primato nazionale sono le rivalit\u00e0 con la tifoseria della fiorentina, legata principalmente alla lotta-scudetto del campionato 1981-1982, e con quella della roma, che fino alla met\u00e0 di quel decennio fu la pi\u00f9 valida contendente della juventus al titolo. non \u00e8 inoltre da tralasciare l'antagonismo col napoli, in essere fin dagli anni 50, ma acuitasi all'inizio del iii millennio.in senso opposto, a partire dagli anni 80 vi \u00e8 un forte legame di amicizia tra la tifoseria juventina e quella dell'avellino, andato a scemare a fine anni 90 ma poi rinsaldatosi nei primi anni 2010. fuori dall'italia esistono saldi gemellaggi con i tifosi organizzati dell'ado den haag dell'aia e con quelli del legia varsavia. dagli anni 2010 si \u00e8 inoltre rinforzato il rapporto con i tifosi del notts county \u2014 squadra di nottingham che vanta legami storici con la juventus \u2014, cos\u00ec come \u00e8 nata un'amicizia con i sostenitori dell'elche.\n\n\n== organico ==\n\n\n=== rosa 2023-2024 ===\nrosa e numerazione aggiornate al 7 novembre 2023.\n\n\n=== staff tecnico ===\nstaff aggiornato al 7 luglio 2023.\n\n\n== note ==\n\n\n== bibliografia ==\n\n\n=== libri ===\n aldo agosti e giovanni de luna, juventus. storia di una passione italiana, torino, utet, 2019, isbn 88-51-17425-3.\n(en) patrick hazard e david gould, three confrontations and a coda: juventus of turin and italy, in gary armstrong e richard giulianotti, fear and loathing in world football, oxford, berg publishers, 2001, isbn 1-85973-463-4.\n lino cascioli, storia fotografica del calcio italiano: dalle origini al campionato del mondo 1982, roma, newton & compton, 1982.\n santa d'innocenzo, il merchandising come contratto sportivo, milano, wolters kluwer italia, 2010, isbn 88-13-29956-7.\n luciana manzo e fulvio peirone (a cura di), sport a torino. luoghi, eventi e vicende tra ottocento e novecento nei documenti dell'archivio storico della citt\u00e0 (pdf), archivio storico citt\u00e0 di torino, 19 dicembre 2005 \u2013 3 marzo 2006, to01465329.\n antonio papa e guido panico, storia sociale del calcio in italia, bologna, il mulino, 2002  [1993], isbn 88-15-08764-8.\n(en) charles parrish e john nauright, soccer around the world: a cultural guide to the world's favorite sport, santa barbara, california, abc-clio, 2014, isbn 1-61069-303-5.\n marco sappino (a cura di), dizionario biografico enciclopedico di un secolo del calcio italiano, vol. 2, milano, baldini castoldi dalai, 2000, isbn 88-8089-862-0.\n renato tavella e franco ossola, il romanzo della grande juventus, roma, newton & compton, 2003  [1997], isbn 88-8289-900-4.\n nicola tranfaglia e pier giorgio zunino, guida all'italia contemporanea, 1861-1997, a cura di massimo firpo, vol. 4, milano, garzanti, 1998, isbn 88-11-34204-x.\n(en) andr\u00e9 vieli, uefa: 60 years at the heart of football (pdf), nyon, union des associations europ\u00e9enes de football, 2014, doi:10.22005/bcu.175315.\n\n\n=== pubblicazioni varie ===\n(en) brand finance, brand finance football 50 2022 (pdf), brand finance plc., 24 maggio 2022.\n demos & pi, xxxvi osservatorio sul capitale sociale degli italiani \u2013 il tifo calcistico in italia (pdf), settembre 2013.\n prospetto informativo opv 2007 (pdf), juventus football club s.p.a., commissione nazionale per le societ\u00e0 e la borsa, 24 maggio 2007.\n juventus football club s.p.a. (a cura di), bilancio di sostenibilit\u00e0 2019-2020 (pdf), 9 ottobre 2020.\n(en) deloitte sports business group, deloitte football money league 2022 (pdf), deloitte touche tohmatsu ltd., marzo 2022.\n(en) juventus, su the business of soccer, forbes.com, 31 maggio 2021.\n alberto osella, le citt\u00e0 del calcio: episodio 5, torino, espn classic, 26 aprile 2013,  a 29 min 02 s. url consultato il 1\u00ba novembre 2013 (archiviato dall'url originale il 14 luglio 2014).\n\n\n== voci correlate ==\nsociet\u00e0 calcistiche campioni del mondo\nsociet\u00e0 calcistiche italiane vincitrici di competizioni nazionali e internazionali\nsociet\u00e0 calcistiche vincitrici delle competizioni confederali e interconfederali\n\n\n== altri progetti ==\n\n wikiquote contiene citazioni sulla juventus fc\n wikinotizie contiene notizie di attualit\u00e0 sulla juventus fc\n wikimedia commons contiene immagini o altri file sulla juventus fc\n\n\n== collegamenti esterni ==\n\n(mul) sito ufficiale, su juventus.com. \n juventus (canale), su youtube. \n(en) clive gifford, juventus, su enciclopedia britannica, encyclop\u00e6dia britannica, inc. \n juventus football club, su legaseriea.it, lega nazionale professionisti serie a. \n(de, en, it) juventus football club, su transfermarkt, transfermarkt gmbh & co. kg. \n juventus football club, su int.soccerway.com, perform group. \n juventus football club, su smr.worldfootball.net, heim:spiel medien gmbh."