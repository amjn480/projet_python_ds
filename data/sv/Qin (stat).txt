"qin (\u79e6\u56fd; \u79e6\u570b; q\u00edngu\u00f3; ch`inkuo) var en feodalstat i kina fr\u00e5n 770 f.kr. fram till 221 f.kr. d\u00e5 qins regent etablerade kinas f\u00f6rsta kejsard\u00f6me; qindynastin. qindynastin kunde etableras efter att staten qin vunnit det mycket blodiga inb\u00f6rdeskriget mellan de konkurrerande feodalstaterna i slutet av perioden de stridande staterna efter att zhoudynastins kungamakt hade fallit. namnet \"qin\" \u00e4r upphovet till dagens namn p\u00e5 kins utanf\u00f6r det kinesiska spr\u00e5ket. inf\u00f6randet av shang yangs reformer i mitten av 300-talet f.kr. var att likna vid en revolution, och lade grunden f\u00f6r det centralstyrda kina, vilket levde vidare i efterf\u00f6ljande dynastier. qin hade sitt k\u00e4rnomr\u00e5de kring weifloden i dagens shaanxi.\n\n\n== historia ==\nden enskilt viktigaste k\u00e4llan f\u00f6r qins historia \u00e4r sima qians kr\u00f6nika shiji som skrevs p\u00e5 100-talet f.kr..\ndelvis \u00f6verlappande av shiji finns f\u00f6r den sista tiden innan etableringen av kejsard\u00f6met \u00e4ven beskriven i hanshu fr\u00e5n 100-talet e.kr. en k\u00e4lla f\u00f6r tidsperioden de stridande staterna \u00e4r texten zhan guo ce. det finns \u00e4ven flera olika texter om legalismen bevarade som \u00f6vers\u00e4ttningar.\n\n\n=== mytologisk b\u00f6rjan ===\nenligt kr\u00f6nikan shiji h\u00e4rstammar qins styrande familj fr\u00e5n den mytologiska kejsaren zhuanxu. zhuanxu hade ett barnbarn, n\u00fc xiu (\u5973\u8129), som, n\u00e4r hon v\u00e4vde, svalde ett \u00e4gg och blev gravid. hon f\u00f6dde en son, da ye (\u5927\u696d), som gifter sig med den mytologiska kejsaren shaodians dotter. de fick sonen da fei (\u5927\u8cbb) som hj\u00e4lpte den mytologiska kejsaren shun och kung yu som etablerade xiadynastin. som bel\u00f6ning fick da fei b\u00e4ra familjenamnet ying \u5b34, som senare \u00e4ven qins regenter bar.\n\n\n=== etablering ===\nqins ursprung \u00e4r traditionellt daterat till 897 f.kr. d\u00e5 den relativt obetydliga ledaren feizi fick litet landomr\u00e5de f\u00f6r att f\u00f6rda upp h\u00e4star till zhoaudynastins kungafamilj. feiizi var en \u00e4ttling till da fei. omr\u00e5det, som kallades qin, l\u00e5g i dagens tianshui i gansuprovinsen. qins styrande familj h\u00e4rstammar fr\u00e5n ursprungsbefolkningen fr\u00e5n \u00f6stra kina alternativt att de var \u00e4ttlingar till nomadfolket rong. feizi, och hans tre efterf\u00f6ljande \u00e4ttlingar, styrde utan fasta adelstitlar. qin var n\u00e4ra allierade med zhoudynastin och det fanns \u00e4ktenskapliga relationer mellan qins styrande familj och kungafamiljen. p\u00e5 800-talet f.kr. betraktades qin av zhoudynastins kungar som en mindre och underordnad kolonistat. fr\u00e5n 821 f.kr. hade alla qins ledare titeln hertig, fram till 325 f.kr. d\u00e5 de tog sig titeln kung. de tidiga ledarna av qin fick l\u00e4gga mycket energi i milit\u00e4ra sammandrabbningar med nomadfolket rong som bodde v\u00e4ster och norr om qins territorium, och 822 f.kr. d\u00f6dades qins ledare zhong av rong.\n\n\n=== v\u00e5r- och h\u00f6stperioden ===\n\nefter att zhoudynastin 770 f.kr flyttat huvudstaden \u00f6ster ut till vad som \u00e4r dagens luoyang inleds \u00f6stra zhoudynastin och den f\u00f6rsta delen kallas v\u00e5r- och h\u00f6stperioden. under v\u00e5r- och h\u00f6stperioden f\u00f6rsvagades kungamakten kraftigt och de tidigare kolonistaterna blev mer och mer sj\u00e4lvstyrande. i samband med att kung ping flyttade huvudstad \u00f6ster ut hj\u00e4lpte hertig xiang av qin kungen med beskydd. som bel\u00f6ning uppgraderade kungen statusen p\u00e5 qins landomr\u00e5de till fullv\u00e4rdigt furstend\u00f6me, och qin var d\u00e4rmed j\u00e4mst\u00e4llda med de \u00f6vriga tidigare kolonialstaterna. n\u00e4r kungahuset l\u00e4mnat shaanxi blev qin kvar i regionen f\u00f6r att vakta de v\u00e4stra frontlinjerna. qin flyttad sig d\u00e4refter gradvis \u00f6ster ut f\u00f6r att mer och mer ta \u00f6ver zhoudynastins dom\u00e4ner i shaanxi. efter ett milit\u00e4rt slag 750 f.kr. d\u00e4r rong besegrats, h\u00e4vdade qin suver\u00e4nitet \u00f6ver folket i de dom\u00e4ner som kungahuset l\u00e4mnar efter sig.\u00e4ven om hertig wu (r. 697-678 f.kr.) er\u00f6vrade m\u00e5nga mindre st\u00e4der och ut\u00f6kade qins territorium \u00f6sterut, och hertig xuan vann ett slag mot jin s\u00e5 var det under hertig mus (r. 659-621 f.kr.) l\u00e5nga regenttid som staten qin hade sin f\u00f6rsta milit\u00e4ra storhetstid. \u00e5r 645 f.kr. var hertig mu i krig med staten jin, varefter qin territorium expanderades till allt v\u00e4ster om gula floden. hertig mu expanderade qins territorium genom att sl\u00e5 ihop 12 mindre stater. \u00e5r 632 f.kr. enade hertig wen av jin staterna qin, qi och song, och gemensamt besegrade alliansen staten chu efter slaget vid chengpu. v\u00e4nskapen mellan qin och jin upph\u00f6rde efter att hertig wen avlidit. \u00e5r 623 f.kr. gjorde qin en avsev\u00e4rd milit\u00e4r seger mot rong, varefter hertig mu annekterade betydande territorium fr\u00e5n rong. i och med detta erk\u00e4nde zhoudynastins kungamakt qin som hegemoni \u00f6ver rong, och rong blev ett betydligt mindre milit\u00e4rt hot.\n\n\n=== de stridande staterna ===\n\n\u00f6stra zhoudynastins andra period kallas de stridande staterna, och inleds p\u00e5 400-talet f.kr. d\u00e5 \u00e4ven qin b\u00f6rjan inf\u00f6ra olika reformer. 456 f.kr. etablerades den f\u00f6rsta h\u00e4raden. 408 f.kr. gjordes den f\u00f6rsta skattereformen d\u00e4r b\u00f6nderna \u00e5lades att betala skatt f\u00f6r spannm\u00e5l. qin var relativt fattigt och underutvecklat, men utvecklades av en rad av r\u00e5dgivare med b\u00f6rjan av shang yang i mitten p\u00e5 300-talet f.kr. fram till l\u00fc buwei i mitten p\u00e5 200-talet f.kr.hotet fr\u00e5n rong upph\u00f6rde, och det sista k\u00e4nda anfallet fr\u00e5n rong mot qin var 430 f.kr. d\u00e4remot trappades de milit\u00e4ra konflikterna med grannstaterna upp med attacker b\u00e5de mot och av qin. under ledning av hertig hui ii (r. 399-387 f.kr) attackerar qin \u00e5r 387 f.kr. shu-folket. 385 f.kr.\u00e5terer\u00f6vrade staten wei det territorium v\u00e4ster om gula floden som qin tidigare er\u00f6vrat. hertig xian (r. 384-362 f.kr.) f\u00f6rst\u00e4rker m\u00e5nga st\u00e4der bef\u00e4stningar. 364 f.kr. besegrades jin,  varefter qins styrkor avr\u00e4ttade 60 000 av jins soldater. detta var den f\u00f6rsta dokumenterade st\u00f6rre avr\u00e4ttning av fiende som qin utf\u00f6rde.\n\n\n==== shang yangs reformer ====\nfram till 361 f.kr. betraktades qin av de \u00f6vriga staterna som en underl\u00e4gsen outsider. n\u00e4r hertig xiao kom till makten 362 f.kr. kontrollerades kina av sex stora stater; qi, chu, wei, yan, han och zhao. hertig xiao s\u00f6kte hj\u00e4lp med hur qin skulle reformeras f\u00f6r att kunna m\u00e4ta sig med de starkare staterna \u00f6ster ut, och fick hj\u00e4lp av shang yang. shang yang var den f\u00f6rsta k\u00e4nda representanten f\u00f6r legalismen, vars id\u00e9er finns bevarade i herr shangs bok. shang yang anl\u00e4nde till qin \u00e5r 361 f.kr., efter att tidigare varit r\u00e5dgivare till kung hui av wei.shang yangs huvudsakliga m\u00e5l var att skapa en enad och stark stat baserat p\u00e5 industrialiserat jordbruk och disciplinerad milit\u00e4r. jordbruket skulle fr\u00e4mjas f\u00f6r att ge n\u00e4ring till staten och arm\u00e9n, tj\u00e4nstem\u00e4n och trupper skulle bel\u00f6nas och straffas efter sina f\u00f6rtj\u00e4nster eller missg\u00e4rningar. sannolikt var det vid tiden f\u00f6r dessa reformer som qin etablerade systemet med v\u00e4rnplikt.en l\u00e5ng rad reformer tillk\u00e4nnagavs i n\u00e5gra olika reformpaket under 350- och 340-talet f.kr.: \nbefolkningen delades upp i familjebaserade paramilit\u00e4ra grupper p\u00e5 fem eller tio familjer d\u00e4r alla i varje grupp var kollektivt ansvariga eventuell brottslighet i gruppen och m\u00e4nnen var kollektivt ansvarig f\u00f6r gruppens milit\u00e4ra s\u00e4kerhet. \nf\u00f6r att motverka allt f\u00f6r starka familjegrupperingar, och f\u00f6r att \u00f6ka antal hush\u00e5ll, inf\u00f6rdes dubbel beskattning f\u00f6r familjer med tv\u00e5 eller fler vuxna m\u00e4n. senare (350 f.kr) inf\u00f6rdes direkt fr\u00f6bud mot samboende mellan vuxna manliga familjemedlemmar.\nett system med en hierarki av 17 eller 18 hedersgrader inf\u00f6rdes f\u00f6r hela den manliga befolkningen hela v\u00e4gen upp till den h\u00f6gsta eliten f\u00f6r att uppmuntra meriterande handlingar. t.ex. milit\u00e4ra framg\u00e5ngar eller att bidra med spannm\u00e5l till staten gjorde att man steg i meritokratin.\nskattereformen, som redan inletts 408 f.kr., reformerades f\u00f6r att f\u00e5 jordbrukare att g\u00e5 fr\u00e5n l\u00f6nearbete till skattebetalare, och gjordes enhetlig. detta uppmuntrade b\u00f6nder fr\u00e5n andra stater att flytta till qin och f\u00f6rv\u00e4rva \u00e5kermark. staten uppmuntrade jordbruk och nedv\u00e4rderad handel. och sysslol\u00f6sa f\u00f6rslavades.\nenhetliga vikt- och m\u00e5ttenheter standardiserades, varav flera m\u00e4tinstrument av brons har \u00e5terfunnits vid utgr\u00e4vningar.\ni samband med uppf\u00f6randet av ny huvudstad i xianyang 350 f.kr delades qin geografiskt i 31 l\u00e4n 'xian' (\u53bf) vilket senare \u00e4ven anv\u00e4ndes av qindynastin och handynastin. l\u00e4nen grupperades i 'jun' (\u90e1) som styrdes av lokala myndigheter med egna administrativa styren. uppdelningen av l\u00e4n var en viktig del i centraliseringen av den administrativa makten.\nsystemet om besittningsr\u00e4tt etablerades, i likhet mad vad som redan fanns i staten zhao. 350 f.kr. reformerades uppdelningen av jordbruksmark fr\u00e5n best\u00e4mda arealer f\u00f6r varje jordbruk till en mer flexible uppdelning, vilket \u00e4ven underl\u00e4ttade beskattningen.ombildandet av qin till en centralstyrd stat under mitten p\u00e5 300-talet f.kr och dess avskaffande av det gamla samh\u00e4llet kan liknas vid en revolution. en av de viktigaste resultatet av reformerna var att g\u00f6ra b\u00f6nderna till grunden f\u00f6r det ekonomiska systemet och den milit\u00e4ra makten. shang yangs reformer var grunden f\u00f6r qins v\u00e4g till dominans under 200-talet f.kr. och en av de viktigaste historiska h\u00e4ndelserna i den kinesiska historien f\u00f6rde enandet 221 f.kr. m\u00e5nga av reformerna l\u00e5g till grund f\u00f6r efterf\u00f6ljande dynastier s\u00e5som qindynastin och handynastin.\nden administrativa effektiviteten som shang yangs reformer skapade var en viktig del i qins milit\u00e4ra framg\u00e5ngar.under milit\u00e4r ledning av shang yang 340 och 338 f.kr. \u00e5tertog qin fr\u00e5n staten wei det territorium som tidigare f\u00f6rlorades 385 f.kr., f\u00f6r vilket shang yang bel\u00f6nades med en f\u00f6rl\u00e4ning. n\u00e4r kung huiwen kom till makten 338 f.kr. l\u00e4t han avr\u00e4tta shang yang.\n\n\n==== eskalering ====\nqins f\u00f6rsta stora milit\u00e4ra bedrifter kom efter inf\u00f6randet av shang yangs reformer d\u00e5 qins milit\u00e4ra f\u00f6rm\u00e5ga f\u00f6rst\u00e4rktes. under perioden 364 till 234 f.kr. var qin inblandad i 15 dokumenterade milit\u00e4ra slag med mer \u00e4n 20 000 d\u00f6dsoffer. de dokumenterade f\u00f6rluster som qin orsakat sina motst\u00e5ndare under dessa slag uppg\u00e5r till n\u00e4rmare 1 500 000 d\u00f6dsfall, men det finns anledning att ifr\u00e5gas\u00e4tta dessa h\u00f6ga d\u00f6dstal.under ledning av kung huai av chu formades 318 f.kr. en allians mellan staterna chu, wei, zhao, han och yan f\u00f6r att attackera qin. qin skickade strategen zhang yi till chu f\u00f6r att f\u00f6rs\u00f6ka bryta alliansen genom f\u00f6rhandlingar, med l\u00f6ftet att qin skulle ge upp en del land till chu, men qin fullf\u00f6ljde inte \u00f6verenskommelsen. qin besegrade den allierade armen.framg\u00e5ngarna f\u00f6ljdes av en l\u00e5ng rad milit\u00e4ra bedrifter f\u00f6r kung huiwen (r. 338\u2013311 f.kr): \u00e5r 316 f.kr er\u00f6vrades staten shus territorium p\u00e5 chengduplat\u00e5n i dagens sichuan, och d\u00e4refter besegrades \u00e4ven n\u00e4rliggande staten ba. \u00e5r 315 f.kr. er\u00f6vrade qin ett stort antal bef\u00e4sta st\u00e4der fr\u00e5n rong, varefter rong blev till stora delar blev pacificerade. 312 f.kr. attacherades qin av chu, men chu besegrades vid xixia henan. chu gjorde en motattack men besegrades igen vid lantian i shaanxi. territoriet kring hanzhong ockuperades vilket \u00f6ppnade v\u00e4gen f\u00f6r qin mot den mellersta yangtzeregionen.\u00e4ven kung zhaoxiang av qin (r. 306\u2013251 f.kr.) genomf\u00f6rde en l\u00e5ng rad framg\u00e5ngsrika milit\u00e4ra kampanjer, s\u00e5som slaget vid yique 293 f.kr. som leddes av general bai qi. efter initiativ fr\u00e5n yan enades 284 f.kr. qin med staterna yan, chu, zhao och han varefter de attackerade ett flertal st\u00e4der i staten qi. under ledning av general bai qi er\u00f6vrade qin \u00e5r 278 f.kr. chus huvudstad ying (chu) vid slaget vid yan och ying, varefter chu flyttade sin huvudstad. fr\u00e5n 262 f.kr. stred qin med zhao under tre \u00e5r fram till slaget vid changping 262 f.kr. d\u00e4r zhao besegrades och f\u00f6rsvagades kraftigt. \u00e5r 256 f.kr.besegrades slutligen zhoudynastins kungamakt av qin, och 249 f.kr. besegrade qin de sista \u00e4ttlingarna fr\u00e5n den i praktiken redan fallna zhoudynastin i henan.250 f.kr. blev den rika handelsmannen l\u00fc buwei f\u00f6rsteminister i qin, och eftertr\u00e4ddes senare av li si. prins zheng tilltr\u00e4dde som kung av qin 246 f.kr., med det var f\u00f6rst 238 f.kr. som han b\u00f6rjade ut\u00f6va verklig makt.\n\n\n==== f\u00f6reningskriget ====\n\nunder ledning av prins zheng avslutades f\u00f6reningskriget, och de konkurrerande staterna besegrades en efter en: staten han besegrades \u00e5r 230 f.kr. och zhao besegrades 228 f.kr. f\u00f6r att f\u00f6rs\u00f6ka stoppa qins framg\u00e5ngar skickade staten yan 227 f.kr. s\u00e4ndebudet jing ke till qins hov, som gjorde ett misslyckat f\u00f6rs\u00f6k att m\u00f6rda prins zheng. wei besegrades 225 f.kr. och chu f\u00f6ll 223 f.kr. slutligen er\u00f6vrades yan \u00e5r 222 f.kr. och till sist besegrades qi 221 f.kr.orsaken till qins stora milit\u00e4ra framg\u00e5ngar var flera faktorer s\u00e5som qins strategiska geografiska l\u00e4ge skyddade av gula floden och bergskedjor med bara ett f\u00e5tal strategiska passager. fr\u00e5n \u00f6ster var enda passagen till qins territorium genom hangupasset och fr\u00e5n s\u00f6der genom wupasset, och d\u00e4rf\u00f6r kallades qins k\u00e4rnomr\u00e5de \u00e4ven f\u00f6r guanzhong \u5173\u4e2d ('innanf\u00f6r passen'). andra viktiga orsaker till framg\u00e5ngen var qins f\u00f6rm\u00e5ga att rekrytera talanger fr\u00e5n andra stater s\u00e5som t.ex. shang yang, l\u00fc buwei och li si,  och den administrativa effektivitet som inte minst shang yangs reformer skapat.\n\n\n=== qindynastin ===\n221 f.kr., efter att qin vunnit f\u00f6reningskriget, tog sig prins zheng titeln 'f\u00f6rsta kejsaren', shi huangdi, (\u59cb\u7687\u5e1d), och grundade qindynastin, vilket blev kinas f\u00f6rsta kejsardynasti. qin gick d\u00e4rmed fr\u00e5n att varit en enskild stat till att \u00f6verg\u00e5 till att vara ett kejsard\u00f6me.namnet \"qin\" \u00e4r upphovet till dagens namn p\u00e5 kins utanf\u00f6r det kinesiska spr\u00e5ket. p\u00e5 100-talet e.kr. anv\u00e4nds namnen \"thinai\" och \"sinai\" i grekisk och romersk skrift. \"qin\" \u00e4r \u00e4ven ursprunget till det indiska namnet f\u00f6r kina; \"cina\".\n\n\n== geografi ==\nursprungligen var qins territorium den nordv\u00e4stra delen av vad som betraktades som den civiliserade delen av v\u00e4rden, i dagens gansu. efter 770 f.kr. flyttade qin sitt k\u00e4rnomr\u00e5de gradvis \u00f6ster ut mot zhoudynastins tidigare region kring weifloden, och qins herrav\u00e4lde etablerades in shaanxiprovinsen. dess territorium avgr\u00e4nsades mot \u00f6ster av gula flodens nord-sydliga str\u00e4ckning och s\u00f6der ut av bergskedjor. qins l\u00e4ge l\u00e4ngst v\u00e4sterut i zhoudynastins oikoumene l\u00e4ngs weiflodens avrinningsomr\u00e5de gjorde qin isolerad fr\u00e5n de andra staterna. qin expanderade senare sitt territorium s\u00f6der ut till dagens sichuan och till norra kinasl\u00e4tten f\u00f6r att slutligen er\u00f6vrat hela d\u00e5varande kina.\n\n\n=== huvudst\u00e4der ===\nqins f\u00f6rsta s\u00e4te var i xiquanqiu (\u897f\u72ac\u4e18), n\u00e4ra dagens tianshui i gansu. hertig ning flyttade 714 f.kr. huvudstaden till pingyang (\u5e73\u967d), n\u00e4ra dagens baoji vid weifloden i dagens shaanxi . 677 f.kr. flyttade hertig de  huvudstaden till yong (\u96cd), dagens majiazhuang (\u99ac\u5bb6\u838a) i fengxiang. (platsen f\u00f6r yong var utvald av hertig wen.). efter yong var jingyang huvudstad. ungef\u00e4r 383 f.kr. flyttade hertig xian huvudstaden till yueyang (\u00e4ven kallad liyang (\u6adf\u967d)) norr om dagens lintong utanf\u00f6r  xi'an\n350 f.kr. flyttades, efter rekommendation fr\u00e5n shang yang, huvudstaden till xianyang vid weiflodens norra strand n\u00e4ra dagens xi'an.\n\n\n== kultur ==\nqin hade ett rykte bland grannstaterna att inte vara \"kinesiska\" utan ha vanor som \"barbarerna\". med tiden influerades qin av sina grannstater och stammar i n\u00e4romr\u00e5det och tog till sig flera nyatraditioner och h\u00f6gtider s\u00e5som fuyangfesten och labafesten. qin hade mycket traditionella begravningstraditioner med v\u00e4ggomslutna begravningskammare. den begravda placerades vanligen i \u00f6st-v\u00e4stlig riktning, till skillnad fr\u00e5n i de mer \u00f6stliga staterna d\u00e4r nord-sydlig riktning \u00e4r vanligare. qin f\u00f6ljde zhou-traditionen med f\u00f6rf\u00e4derdyrkan och rituella offer, vilket \u00e4ven inkluderade m\u00e4nskliga rituella offer i samband med begravningar av \u00f6verklassen. det f\u00f6rsta k\u00e4nda fallet \u00e4r fr\u00e5n 678 f.kr. vid begravningen av hertig wu d\u00e5 66 personer begraven med hertigen. hertig mu (d. 621 f.kr.) begravdes med 177 m\u00e4nskliga offer. seden med m\u00e4nskliga offer f\u00f6rbj\u00f6ds 384 f.kr. fr\u00e5n i alla fall 600-talet f.kr. uppf\u00f6rdes tempel f\u00f6r dyrkan av krafter s\u00e5stom di, som representerar en av f\u00e4rgerna inom teorin om de fem elementen. den b\u00e4st bevarade ceremoniella arkitekturen fr\u00e5n perioden finns bevarad i dagens majiazhuang (\u99ac\u5bb6\u838a) i fengxiang vilket var qins d\u00e5varande huvudstad yong. qins regenter h\u00e4vdade sig ha himlens mandat, vilket var ett privilegium f\u00f6r kungamakten. hertig jing av qins grav (537 f.kr.) \u00e4r ett exempel p\u00e5 kungligt \u00f6verd\u00e5d.\n\n\n== teknik ==\nfr\u00e5n i alla fall 265 f.kr. anv\u00e4nde qin en justerad lunisolarkalender d\u00e4r vissa m\u00e5nader hade fler dagar \u00e4n andra f\u00f6r att \u00f6ka dess precision, och \u00e5ret b\u00f6rjade p\u00e5 den tionde m\u00e5naden. qin etablerade sin egen valuta 336 f.kr. typiska metallmynt fr\u00e5n qin var cirkul\u00e4ra med h\u00e5l i mitten. fr\u00e5n 300-talet f.kr. \u00e4r det k\u00e4nt att qin exporterade siden till norra indien. qin hade teknologi kring j\u00e4rngjutning f\u00f6r vapenindustrin, dock var qins j\u00e4rnteknologi var inte lika utvecklad som en del av dess konkurrenter, men qin specialiserade sig p\u00e5 att tillverka vassa bronsvapen.\n\n\n=== stridsteknik ===\nkrigskonsten utvecklades fr\u00e5n att under den tidiga brons\u00e5ldern huvudsakligen utk\u00e4mpats med h\u00e4stvagnar och fotsoldater till att under mitten av 300-talet f.kr. f\u00f6r\u00e4ndras. h\u00e4stvagnarna kompletterades med kavalleri, infanteri, tross och f\u00f6rn\u00f6denheter. i takt med urbaniseringen utvecklades \u00e4ven bel\u00e4gringstikniken. avfyrningsmekanisker till olika typer av armborst utvecklades.qin utvecklade h\u00e4stvagnarna mot att f\u00e5 mindre hjul men med fler ekrar, vilket \u00f6kade styrkan och tillf\u00f6rlitligheten p\u00e5 hjulen.qins stridande styrkor anv\u00e4nde fyra typer av h\u00e4stvagnar till olika syften. vid qin shi huangdis mausoleum har tv\u00e5 mycket detaljerade h\u00e4stekipage i brons hittats. en \u00e4r l\u00e4tt transport, f\u00f6r strid eller inspektion och den andra f\u00f6r tyngre transport av passagerare.infanteriet var huvudsakligen indelat i l\u00e4tt och tungt infanteri. det tunga infanteriet hade rustning uppbyggd av i ihopsydda f\u00f6rst\u00e4rkta l\u00e4derplattor. det l\u00e4tta infanteriet var kl\u00e4dda i l\u00e4ttr\u00f6rliga dr\u00e4kter och bev\u00e4pnade med l\u00e5nga vapen s\u00e5som spjut, hillebard, lans eller dolkyxa, men \u00e4ven b\u00e5gskyttar med l\u00e5ngb\u00e5ge eller armborst. spjuten utvecklades till at bli kortare och med breda platta blad. dolkyxorna utvecklades med rektangul\u00e4ra h\u00e5l f\u00f6r inf\u00e4stningen av bladet mot tr\u00e4skaftet.qins milit\u00e4r anv\u00e4nde tv\u00e5 typer av raka dubbelsidiga sv\u00e4rd. en typ var kort med likheter f\u00f6r vad som typiskt anv\u00e4ndes under \u00f6stra zhoudynastin \u00e4ven av de andra staterna. dessutom anv\u00e4ndes ett l\u00e4ngre sv\u00e4rd med ungef\u00e4r en meters l\u00e4ngd och ytbelagd med oxiderat krom.\n\n\n=== kinesiska muren ===\n\nunder kung zhaoxiangs regenttid er\u00f6vrade qin \u00e5r 272 f.kr. det n\u00e4rliggande rong-riket yiqu (\u4e49\u6e20) i nordv\u00e4st, och qin-rikets nya gr\u00e4ns var nu i direktkontakt med hunnernas territorium. f\u00f6r att s\u00e4kra det er\u00f6vrade territoriet byggde riket qin den slingrande yulinmuren fr\u00e5n s\u00f6dra gansu i nordostlig riktning upp till norra shaanxi. muren b\u00f6rjade i jingning eller m\u00f6jligen l\u00e4ngre s\u00f6der ut och fortsatte sedan upp mot ordosplat\u00e5ns \u00f6stra sida till yulin och kanske \u00e4nnu l\u00e4ngre norrut. l\u00e4mningarna efter denna mur \u00e4r fragmentariska, vilket kan bero p\u00e5 att den m\u00f6jligen aldrig var en kontinuerlig mur utan uppdelad i strategiska sektioner. murens krokiga str\u00e4ckning f\u00f6ljer terr\u00e4ngformationer s\u00e5som sluttningar eller bergskanter. det har \u00e4ven hittats regelbundna jordh\u00f6gar i anslutning till muren, tre eller fyra per kilometer fr\u00e5n den, som sannolikt var utsiktsposter. muren som staten qin uppf\u00f6rde var en del av de mursektioner som under efterf\u00f6ljande qindynastin p\u00e5 200-talet f.kr. f\u00f6rl\u00e4ngdes och sammankopplades till det som kom att bli k\u00e4nt som kinesiska muren.\n\n\n=== vattenledning ===\nstora tekniska framsteg gjordes inom bevattningsteknik och vattenledning s\u00e5som li bings uppf\u00f6rande av dujiangyans bevattningssystem i sichuan och hans son zheng guos uppf\u00f6rande av zhengguokanalen i weidalen under \u00e5ren efter 246 f.kr.  dessa b\u00e5da vattenledningsprojekt st\u00e4rker qins v\u00e4lst\u00e5nd och ekonomi p\u00e5tagligt, och var en viktig del i dess framg\u00e5ng.\n\n\n== regentl\u00e4ngd ==\nse \u00e4ven lista \u00f6ver kinas kejsare\n\n\n== referenser ==\n\n\n=== noter ===\n\n\n=== k\u00e4llor ===\ntwitchett / loewe (1987) (p\u00e5 engelska). the cambridge history of china. \"1, the ch'in and han empires, 221 bc\u2013ad 220\". cambridge university press. isbn 978-0521243278. https://www.cambridge.org/core/books/cambridge-history-of-china/00ec13d6e578fbc73f04750d644ff3ea \nloewe / shaughnessy (1999) (p\u00e5 engelska). the cambrigde history of ancient china. cambridge university press. isbn 9781139053709. https://www.cambridge.org/core/books/cambridge-history-of-ancient-china/1274deaa9ce3a6d0ac700076b70d5c22 \nchinaknowledge.de. http://www.chinaknowledge.de. \nportal, jane (2007) (p\u00e5 engelska). the first emperor: china's terracotta army. british museum press. isbn 0714124478. http://www.amazon.com/first-emperor-chinas-terracotta-army/dp/0714124478/ref=la_b005uspuys_1_1?s=books&ie=utf8&qid=1451537063&sr=1-1 \n\u5f20, \u82f1\u8058 (2003) (p\u00e5 engelska). the history and civilization of china. \u4e2d\u592e\u6587\u732e\u51fa\u7248\u793e. isbn 7-5073-1360-3 \ngernet, jacques (1996) (p\u00e5 engelska). a history of chinese civilization. cambridge university press. isbn 0521497817. http://www.amazon.com/history-chinese-civilization-jacques-gernet/dp/0521497817 \nh\u00e4gerdal, hans (2012). kinas historia. historiska media. isbn 978-91-87031-24-3 \nsima, qian (2016). kinas f\u00f6rste kejsare. \u00f6vers. pettersson, bengt. natur & kultur. isbn 9789127143029. http://www.adlibris.com/se/bok/kinas-forste-kejsare-9789127143029 \ndong, yaohui (2008) (p\u00e5 engelska). the eternal great wall. china nationality art photograph publishing house. isbn 7-80069-644-8 \njing, ai (2015) (p\u00e5 engelska). a history of the great wall of china. scpg publishing corporation. isbn 9781938368172. https://www.adlibris.com/se/bok/a-history-of-the-great-wall-of-china-9781938368172 \nlovell, julia (2006). den stora muren. norstedts. isbn 91-1-301594-x. http://www.bokus.com/bok/9789172638501/den-stora-muren-kinas-historia-under-3000-ar/"