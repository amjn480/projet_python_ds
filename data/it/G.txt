"la g o g (nome \"gi\" /\u02c8\u02a4i/) \u00e8 la settima lettera dell'alfabeto latino e dell'alfabeto italiano. tale lettera, nella forma minuscola dei caratteri a stampa, pu\u00f2 avere due forme nettamente diverse: una pi\u00f9 semplice, con la coda aperta, e una pi\u00f9 elegante, con la coda sinuosa e chiusa su se stessa (rispettivamente il secondo e il quarto dei caratteri a stampa nell'immagine seguente).\nin italiano la g non ha un valore fonologico univoco: si \u00e8 soliti infatti distinguere fra g dolce (affricata postalveolare sonora, [\u02a4]), se precede le lettere e e i o fa parte del digramma \"gi\", e g dura (occlusiva velare sonora, [g]), se invece precede a, o, u o fa parte del digramma \"gh\".\ninoltre la lettera g fa parte di alcuni digrammi e trigrammi:\n\nnel digramma \"gl\", davanti a i, o nel trigramma \"gli\" davanti alle altre vocali, col valore fonologico della laterale palatale [\u028e];\nnel digramma \"gn\", invece, col valore della nasale palatale [\u0272].\n\n\n== storia ==\nquesta lettera fu introdotta nell'alfabeto latino intorno al 230 a.c.: essa \u2014 come anche y e z \u2014 non \u00e8 di origine etrusca, bens\u00ec venne creata, secondo la tradizione, dal console spurio carvilio massimo ruga, con l'aggiunta di una sbarretta verticale alla preesistente c (derivata dal gamma, \u03b3, dell'alfabeto greco) per distinguere dal suono sordo [k] il suono sonoro [\u0261] (la lingua etrusca, a differenza del latino, non aveva queste due consonanti in opposizione fonologica). fino allora i romani usavano la c per entrambi i suoni, e tale uso si ritrova in alcune abbreviazioni mantenute anche in epoca classica e post-classica: ad esempio, c. e cn. per i praen\u014dmina gaius e gnaeus rispettivamente. (le grafie caius e cnaeus, al pari dell'italianizzazione caio usata in riferimento a personaggi dell'antica roma, sebbene si possano trovare perfino in libri scolastici di storia antica, sono filologicamente errate).\nper l'evoluzione del grafema, vedi c.\n\n\n== voci correlate ==\ng insulare\ng carolingia\nyogh\ngh (digramma)\ngi (digramma)\n\n\n== altri progetti ==\n\n wikiquote contiene citazioni di o su g\n wikimedia commons contiene immagini o altri file su g\n\n\n== collegamenti esterni ==\n\n(en) g, su enciclopedia britannica, encyclop\u00e6dia britannica, inc."