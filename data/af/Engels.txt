"hierdie artikel handel oor die engelse taal. sien gerus engels (dubbelsinnig) vir ander artikels met 'n soortgelyke titel.engels (english, [\u02c8\u026a\u014b\u0261l\u026a\u0283], ) is 'n wes-germaanse taal wat vanuit engeland ontwikkel het. dit is die derde mees algemene \"eerste\" taal (inheemse sprekers), met omtrent 335 miljoen mense in 2002. engels het lingua franca-status in baie dele van die w\u00eareld, as gevolg van die milit\u00eare, ekonomiese, wetenskaplike, politieke en kulturele invloed van die verenigde koninkryk en later die verenigde state. waar moontlik word omtrent alle studente w\u00eareldwyd verplig om 'n bietjie engels te leer, en kennis van engels is feitlik 'n voorvereiste om te kan werk in vele velde en beroepe. die meeste ho\u00ebr akademiese inrigtings, byvoorbeeld, vereis 'n basiese vlak van engels. \n\n\n== betekenis ==\nmoderne engels, soms beskryf as die eerste w\u00eareldwye lingua franca is die belangrikste internasionale taal vir kommunikasie, wetenskap, lugvaart, vermaak, toerisme, radio, diplomasie en in die sakew\u00eareld. die uitbreiding van die taal vanaf die britse eilande tot oor die hele w\u00eareld het saam met die groei van die britse ryk begin, en aan die einde van die negentiende eeu was die taal reeds w\u00eareldwyd versprei. die taal is dominant in die verenigde state en deur sy groeiende ekonomiese en kulturele invloed en sy magstatus sedert die tweede w\u00eareldoorlog het die posisie van die taal w\u00eareldwyd versterk.'n goeie kennis van engels is 'n vereiste in 'n aantal werkgebiede en beroepe soos geneeskunde en informatika; as gevolg daarvan verstaan ten minste een miljard mense die basiese beginsels van engels. dit is ook een van die ses amptelike tale van die verenigde nasies.\ntaalkundiges soos david crystal erken dat een van die gevolge van die groei van engels (nes ander w\u00eareldwye tale) is dat die taalkundige diversiteit op baie plekke ter w\u00eareld verlore gaan, in besondere australasi\u00eb en noord-amerika.\n\n\n== geskiedenis ==\nengels ontstaan uit vele germaanse dialekte, wat na groot-brittanje gebring is deur die angelsaksiese koloniste aan die begin van die 5de eeu, veral die angele, saksers en die jute.\ndie taal word sterk be\u00efnvloed deur die oud-noorse taal van die vikings. na die normandiese verowering van engeland in 1066, ondervind die taal 'n sterk franse invloed en ontwikkel van ou engels tot middelengels. 'n rede vir die verandering was die algemene gebruik van leenwoorde uit die normandiese woordeskat en die gebruik van normandiese spelre\u00ebls. hedendaagse engels ontwikkel self daaruit en gaan voort met die opneem van buitelandse leenwoorde, veral uit latyn en grieks. dit verkry ook leenwoorde vanuit die indiese tale.\ndie grammatikale struktuur van engels is nog steeds oorwegend germaans met enkele romaans-ontleende sinskonstruksies. van die totale engelse woordeskat is baie woorde (ongeveer 60%) egter vanaf franse en latynse herkoms. mense verwys soms na engels as 'n oorbruggingstaal tussen die w\u00eareld van die germaanse en romaanse tale.\nmet engels word deurgaans soos volg geperiodiseer:\n\noudengels, 7de en 8ste eeu, ook bekend as angelsaksies, soos verklaar in beowulf.\nmiddelengels, 12de-15de eeu, be\u00efnvloed deur normandies ('n franse dialek) na die slag van hastings.\nnuwe-engels, 16de eeu tot hede\n\n\n== moderne gebruik ==\ndie engelse taal is vanaf die 20ste eeu die invloedrykste taal ter w\u00eareld. dit is deels as gevolg van die britse koloniale uitbreiding in die 19de eeu waardeur engels in baie voormalige kolonies nog steeds die vernaamste (amptelike en bestuurs-) taal is, maar veral ook deur die kulturele en wetenskaplike dominerende verenigde state.\n\n\n== eerste taal ==\nengels is die amptelike taal van onder andere australi\u00eb, belize, nieu-seeland en nigeri\u00eb en een van die amptelike tale van onder andere kanada, ierland en suid-afrika. engels funksioneer de facto as amptelike taal van die verenigde koninkryk en die verenigde state.\n\n\n== tweede taal ==\nengels word deur vele mense as hul tweede taal gepraat. as mens die eerste- en tweedetaalsprekers bymekaar tel, is dit selfs die mees gebruikte taal ter w\u00eareld. beskou mens slegs die eerstetaalsprekers, dan word engels nog oortref deur mandaryns en spaans. die taal dien as lingua franca vir kommunikasie in wetenskap, tegnologie en in die internasionale politieke en ekonomiese arena oor die hele w\u00eareld.\n'n inisiatief van die universiteit van cambridge, die university of cambridge esol examination, is 'n reeks skooleksamens wat die beheersing van die engelse taal deur nie-moedertaalsprekers toets. w\u00eareldwyd neem jaarliks twee miljoen mense in meer as 130 lande aan die eksamens deel.\n\n\n== woordeskat ==\nengels het 'n baie groot woordeskat en daar kom gereeld twee woorde voor vir 'n enkele begrip: een germaans en een romaans (byvoorbeeld 'freedom' en 'liberty' beteken beide 'vryheid'). die verskil in gebruik word grotendeels bepaal deur die register: die germaanse woord by voorkeur in die daaglikse lewe en die romaanse sinomieme in amptelike geskrewe taal. die totale aantal woorde in die engelse taal is 'n onderwerp van bespreking, maar volgens die oxford woordeboek is dit minstens 500 000.\nvolgens die shorter oxford dictionary is die woorde in engels van hierdie oorsprong:\n\nfrans, inklusief oud-frans en anglo-frans: 28,3%\nlatyn: 28,24%\nandere germaanse tale (oudengels/middelengels, oudnoors en oud-nederlands): 25%\ngrieks: 5,32%\nandere tale/onbekend: ongeveer 8%\n\n\n== spelling ==\nengels het 'n baie diep ortografie, dit wil s\u00ea daar is weinig verband tussen uitspraak en skryfwyse. 40 klanke word op 1120 verskillende wyses geskryf. volgens die navorser eraldo paulesu van die milaanse universiteit is dit die oorsaak dat in engelstalige lande tweemaal soveel disleksie-diagnoses voorkom as in itali\u00eb. in italiaans word 25 klanke op slegs 33 verskillende wyses geskryf.\n\n\n== sien ook ==\nlys van gedrukte afrikaans-vreemdtalige woordeboeke\n\n\n== verwysings ==\n\n\n== verdere leesstof ==\nthe oxford companion to the english language, ed. tom mcarthur\nthe cambridge encyclopedia of the english language, deur david crystal\na history of the english language deur albert baugh en t. cable (london, 2002)\n\n\n== eksterne skakels ==\n\n(en)  \"english language\". encyclop\u00e6dia britannica. besoek op 25 augustus 2018.\nethnologue report for english\nthe world's most widely spoken languages geargiveer 27 september 2011 op wayback machine\ncambridge dictionary\nbbc \u2013 radio 4 \u2013 routes of english\naskoxford.com: global english\nenglish-english dictionary \u2013 kombineer inligting vanuit verskeie woordeboeke.\nwoordeboek engels-afrikaans-engels\ndevelopment of english geargiveer 22 julie 2004 op wayback machine\nread print books \u2013 sluit baie publieke-domein werke in vanuit klassieke engelse literatuur\nlearning vocabulary can be fun geargiveer 26 augustus 2018 op wayback machine vier aanlyn, interaktiewe speletjies om studente te help woordeskat aanleer."