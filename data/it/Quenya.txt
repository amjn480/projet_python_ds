"il quenya (afi: /\u02c8kw\u025bnja/; in tengwar ) \u00e8 una lingua artificiale di arda, l'universo immaginario fantasy creato dallo scrittore inglese j. r. r. tolkien.\ndenominato qenya fino alla seconda met\u00e0 degli anni quaranta, venne sviluppato ininterrottamente a partire dal 1912 fino alla morte del suo creatore.\nparlato dalle razze elfiche dei noldor e dei vanyar, che raggiunsero valinor e poi migrarono verso la terra di mezzo, il quenya \u00e8 un idioma fittizio ma grammaticalmente e storicamente realistico. originario di aman, sarebbe poi stato sviluppato dagli eldar sulla base di una lingua precedente, denominata eldarin comune, mantenendo ancora tutte le caratteristiche principali del primo linguaggio elfico.quest'idioma, come gli altri linguaggi ideati da tolkien, \u00e8 il risultato di processi linguistici \"graduali\" comuni a tutte le lingue elfiche, con le quali infatti condivide buona parte del lessico, della grammatica e della fonologia. fuori da aman questa lingua, nonostante la sua \"fama\" di lingua letteraria, venne presto soppiantata dal sindarin, rimanendo in uso solo presso i pi\u00f9 colti o come lingua scritta.essendo stata creata puramente per scopi artistici, questa lingua non ha tuttora regolazioni ufficiali, nonostante ci siano molte fonti e siti considerati autorevoli dagli esperti e dagli appassionati della lingua. tuttavia buona parte del lavoro svolto da tolkien \u00e8 inedito.\nda un punto di vista grammaticale la lingua ha un complesso sistema flessivo, ispirato principalmente al finlandese, e un gran numero di affissi e prefissi. da un punto di vista fonetico, invece, la lingua \u00e8 molto simile al latino e alle lingue romanze, in particolare lo spagnolo e l'italiano.\n\n\n== storia esterna ==\n\nil quenya deve la sua origine ad altri tre linguaggi: nel 1905, il giovane tolkien (gi\u00e0 impegnato nello studio del latino e dell'anglosassone) sent\u00ec due sue cugine (mary e marjorie incledon) parlare in un linguaggio alquanto bizzarro, che usava solo nomi di animali e di numeri per formare parole di senso compiuto; intrigato e divertito da questa scoperta, inizi\u00f2 a parlarlo anche lui. tempo dopo, gli stessi che avevano ideato il primo linguaggio, insieme ad alcuni amici e compagni di scuola del giovane tolkien, ne crearono un altro, probabilmente spinti dall'idea di creare una lingua segreta, comprensibile solo per loro. tale linguaggio, denominato nevbosh, era formato da vocaboli inglesi, latini o francesi storpiati o invertiti. tuttavia, col passare del tempo l'inversione e la storpiatura non bastarono pi\u00f9 ai creatori del nevbosh, che iniziarono a inventare nuovi termini (per esempio lint, ovvero \"veloce\", rintracciabile anche in lingue successive tra cui nel quenya linta). questa nuova versione quasi interamente ideata da tolkien prese il nome di naffarin, e dai pochi testi rinvenuti pare assai pi\u00f9 simile alle future lingue elfiche rispetto al nevbosh, molto pi\u00f9 grezzo e informale.\nun primo embrione di quenya venne sviluppato dall'autore intorno al 1910-1911, ma il nome qenya (ancora scritto senza la u) apparve solo intorno al 1915. tolkien a quei tempi studiava al liceo di exeter, dove dimostr\u00f2 un buon talento per le lingue e una spiccata capacit\u00e0 creativa. in poco tempo prese familiarit\u00e0 con diverse lingue antiche e moderne: il norreno, lo spagnolo, l'italiano, l'inglese antico, il gotico, il latino e il greco (sia antico sia moderno). le lingue nordiche in particolare lo portarono in poco tempo a prendere spunto per il suo legendarium dalla mitologia nordica; \u00e8 da sottolineare specialmente l'enorme importanza di opere come l'edda in poesia o l'edda in prosa di snorri sturluson o delle opere in lingua anglosassone che furono particolarmente d'ispirazione per tolkien. nel 1914 egli si trov\u00f2 a studiare un frammento del poema cristo di cynewulf, scritto in anglosassone, che pu\u00f2 essere considerato di enorme importanza per una buona parte del legendarium tolkieniano.\n\nquesta frase si ritrova con molte similitudini anche ne le due torri, nel quale \u00e8 fatta pronunciare a frodo dentro la tana di shelob:\n\nle somiglianze semantiche dei due testi sono palesi, tuttavia \u00e8 da sottolineare anche la somiglianza fonetica tra il termine quenya aiya ed il termine anglosassone \u00e9ala (entrambi con il significato di \"salve\") e tra i nomi e\u00e4rendil ed earendel.\nin un periodo pi\u00f9 tardo tolkien conobbe anche il finlandese, una scoperta per lui molto importante. infatti, anni dopo, scrisse proprio a questo proposito:\n\ntale lingua port\u00f2 tolkien ad entrare sempre pi\u00f9 in contatto con testi nordici come il kalevala, la cui influenza \u00e8 riscontrabile per esempio nei racconti riguardanti t\u00farin turambar o nel manoscritto incompiuto la storia di kullervo.\nanche l'italiano, sebbene in misura minore, ebbe un forte impatto sullo scrittore.tolkien concep\u00ec il quenya ancora prima di creare arda ed i suoi popoli, imitando i meccanismi delle lingue naturali. fece seguire a tale lingua un proprio corso storico, diversificandosi in numerosi dialetti. l'autore ide\u00f2 anche altre lingue (sebbene non altrettanto sviluppate) che erano imparentate con il quenya ma ben distinte da esso, per via della separazione delle diverse popolazioni elfiche durante le ere di arda.\n\ntolkien non smise mai, fino alla morte, di modificare e sviluppare il quenya (al contrario di quanto successe al sindarin, che, dopo alcune revisioni fondamentali, venne \"abbandonato\" quasi totalmente). sia la grammatica sia il vocabolario furono sottoposti per decenni a continue modifiche, a volte radicali, che rendono molto diversi tra loro il quenya originario da quello maturo. anche il nome del linguaggio sub\u00ec alcuni cambiamenti: al momento della sua creazione era chiamato qenya eldarissa o semplicemente qenya, nome che rimase fino agli anni venti, quando venne modificato in favore della forma pi\u00f9 breve e sonora quenya.\n\n\n=== le influenze delle altre lingue ===\n\nil quenya \u00e8 la lingua ideata da tolkien pi\u00f9 completa e ricca di vocaboli. l'autore si bas\u00f2 principalmente sulle seguenti lingue: il finlandese, il latino, il greco antico, l'italiano e lo spagnolo.\n\nfinlandese: l'autore vi si ispir\u00f2 per la forma sintattica e grammaticale, i pronomi enclitici, buona parte dei casi e parecchi vocaboli. col passare del tempo le somiglianze con il finlandese tesero a sbiadire, senza tuttavia scomparire mai del tutto.\nlatino: vi \u00e8 soprattutto una derivazione fonetica, per quanto riguarda sia i suoni, sia gli accenti.\ngreco moderno e greco antico: nonostante l'amore di tolkien per questa lingua, soltanto anni dopo la sua morte ne sono state rilevate le somiglianze; molti suoni inesistenti in latino sono chiaramente ripresi dal greco. inoltre, riguardo ai tempi verbali, il quenya e il greco hanno alcuni nessi riguardanti soprattutto il tempo perfetto (che ha un aumento simile a quello dell'imperfetto greco), alcune desinenze simili tra i tempi di presente e passato (aoristo greco) e il cosiddetto aoristo quenya. tuttavia va sottolineato che l'aoristo quenya ha un utilizzo del tutto diverso da quello greco (vedi paragrafo: i verbi, l'aoristo). i pronomi enclitici sono quasi completamente adottati dal finlandese, tuttavia alcune desinenze hanno similitudini con la lingua greca (es: greco moderno \u03bc\u03b1\u03c2 (pr. mas) \"nostro/a\" e quenya -mma). i pronomi enfatici quenya come quelli greci iniziano per e- in greco/greco moderno \u1f10-/\u03b5- (pr. e-/e-). una delle due particelle di negazione del greco \u03bf\u1f50/\u03bf\u1f50\u03ba (pr. u/uk) ha lo stesso valore fonetico del quenya u di uguale significato. la desinenza -n del dativo quenya si ritrova in casi isolati (pronomi ecc.) anche in greco con la stessa funzione. la pronuncia per quanto concerne i dittonghi generalmente richiama quella moderna nonostante la maggior parte delle parole vengano dal greco antico, tuttavia non mancano parole derivate che conservano la pronuncia antica.\nspagnolo: soprattutto il suono delle vocali, foneticamente uguali nelle due lingue.\nitaliano e francese: anche qui le somiglianze sono soprattutto fonetiche. tolkien amava l'italiano quasi quanto il finlandese e lo preferiva nettamente al francese.\n\n\n==== similitudini e prestiti nei vocaboli quenya ====\nil lessico del quenya proviene in buona parte dal finlandese e dal greco.\n\n\n===== verbi =====\nanta- \"dare\", finlandese: antaa \"dare\"\nora- \"esortare\", greco: \u1f65\u03c1\u03b1, -\u03b1\u03c2 (pr. h\u1e51ra, -as) \"(periodo di) tempo\"\npanya- \"aggiustare, sistemare\", finlandese: panna \"mettere, sistemare\"\npapa- \"tremare\", greco: \u03c0\u03ac\u03c0(\u03c0)\u03b1\u03c2, -\u03bf\u03c5/-\u0101 (pr. p\u00e0p(p)as, -u/-\u00e3)  \"pap\u00e0, padre, prete\" (ma anche \"vecchio\", \"nonno\")\ntul- \"venire\", finlandese: tul-, tulla \"venire\"\n\n\n===== sostantivi =====\ncala \"luce\", greco: \u03ba\u03b1\u03bb\u03cc\u03c2, -\u03ae, -\u03cc\u03bd (pr. kal\u00f2s, -\u1e15, -\u00f2n) \"bello\" e \u03ba\u03b1\u03bb\u1ff6\u03c2 (pr. kal\u1e51s) \"bene, d'accordo\"\nculda, cukina \"rosso-oro, rosso acceso, rosso fiamma\", finlandese: kulta \"oro\"\nc\u00fama \"vuoto\" (indicava il vuoto senza forma, immateriale, in inglese void), finlandese: kuuma \"caldo\"\nelen \"stella\", greco: \u1f11\u03bb\u03ad\u03bd\u03b7, -\u03b7\u03c2 (pr. hel\u00e8n\u0113, -\u0113s) \"torcia, fiaccola\"\nhala \"piccolo pesce\", finlandese: kala \"pesce\"\nheri \"dama\", greco: \u03c7\u03b5\u03af\u03c1, \u03c7\u03b5\u03b9\u03c1\u03cc\u03c2 (pr. ch\u00e8ir, cheir\u00f2s) \"mano\"\nilmar\u00eb \"ancella di varda\", ilmen \u201cregione delle stelle, cielo\u201d, ilmarin \"dimora nell'alto dei cieli, dimora di manw\u00eb\u201d, finlandese: ilma \u201caria\u201d e ilmarinen (diminutivo di ilmari)\nkalavent-/kalav\u00fan- \"nave di luce\" (forma arcaica per indicare il sole), finlandese: kalavene \"barca da pesca\" (cfr. hala \"piccolo pesce\" da kala \"pesce\", connesso quindi al significato in finlandese \"barca da pesca\", mantenendo comunque il significato di \"nave di luce\" in quenya.)\nlapse \"bambino\", finlandese: lapsi \"bambino\"\nlind\u00eb \"canto, melodia\", lingue germaniche linde \"soffice, tenero\" e lind \"drago, serpente\", italiano \"linda\"\nmetta \"fine\", greco: \u03bc\u03b5\u03c4\u03ac (pr. met\u00e0)  \"dopo, in seguito, alla fine, tra, in mezzo a, per mezzo di, con\"\nnasta \"punta di lancia, punta, triangolo\", finlandese: nasta \"puntina da disegno, spillo\"\nner \"uomo\", greco: \u1f00\u03bd\u03ae\u03c1, \u1f00\u03bd\u03b4\u03c1\u03cc\u03c2 (pr. an\u1e15r, andr\u00f2s) \"uomo\"\noron \"monte\", greco/greco moderno: \u1f44\u03c1\u03bf\u03c2, -\u03b5\u03bf\u03c2/\u03cc\u03c1\u03bf\u03c2, -\u03bf\u03c5 (pr. h\u00f2ros, -eos/\u00f2ros, -u) \"monte\"\nr\u00e1ca \"lupo\", finlandese: raaka \"grezzo, crudele, crudo\"\nrauta \"metallo\" in qenya \"rame\", finlandese: rauta \"ferro\"\ns\u00edre \"fiume, corso\", greco moderno: \u03c3\u03b5i\u03c1\u03ac, -\u03ac\u03c2 (pr. s\u012br\u00e0, -\u00e0s) \"serie\"\ntereva \"sottile, acuto, pungente\", finlandese: ter\u00e4v\u00e4 \"aguzzo, tagliente\"\nti\u00eb \"sentiero, strada\", finlandese: tie \"sentiero\"\nvala \"potere, volont\u00e0\", finlandese: vala \"giuramento\"\n\n\n===== aggettivi =====\narca \"stretto\", finlandese: arka \"timido\"\ncalima \"brillante, luminoso\", greco/greco moderno: \u03ba\u03ac\u03bb\u03c5\u03bc\u03bc\u03b1, -\u03b1\u03c4\u03bf\u03c2 (pr. k\u00e0lymma, -atos/k\u00e0limma, -atos) \"velo, coperta, rivestimento, tenda, rete (da pesca)\" e spagnolo: calima, alter. da calina, \"cielo coperto/oscurato (dalla sabbia), vento caldo, nebbia, foschia, calima\" (dal greco \u03ba\u03ac\u03bb\u03c5\u03bc\u03bc\u03b1, -\u03b1\u03c4\u03bf\u03c2 o dal latino caligo, caliginis \"oscurit\u00e0, caligine\"); deriv. di cala \"luce\" pi\u00f9 suffisso aggettivale -ima\nlinda (forma aggettivale da lind\u00eb) \"melodioso, musicale, bello, armonioso\", vedi lind\u00eb\npoica \"pulito\" e poice \"puro\", finlandese: poika \"ragazzo\"\nyerna \"vecchio\", greco moderno: \u03b3\u03b5\u03c1\u03bd\u03ac\u03c9 (pr. jern\u00e0o) \"io invecchio\" e sostantivi derivati\n\n\n===== preposizioni, congiunzioni, desinenze e altro =====\nai \"se\", greco: \u03b5\u1f30 (pr. ei), \u1f10\u03ac\u03bd (pr. e\u00e0n) \"se\", greco moderno: \u03b1\u03c9 (pr. ao), \u03b5\u03ac\u03bd (pr. e\u00e0n) \"se\"\nan, na, ana, -(e)nna \"verso\", greco moderno: \u03bd\u03b1 (pr. na) \"a (solo davanti a verbi all'infinito)\"\nana \"verso\", greco moderno: \u03b1\u03bd\u03ac (pr. an\u00e0) \"verso, per, a\" ma greco: \u1f00\u03bd\u1f70 (pr. an\u00e0), \"verso l'alto, in alto, per, durante etc.\"\nc\u00e9 \"forse\", greco moderno: \u03ba\u03b1\u03af (pr. k\u0113) \"e, anche, pure, sebbene\"\nemme \"noi\", greco/greco moderno: \u1f21\u03bc\u03b5\u1fd6\u03c2/\u03b7\u03bc\u03b5\u03af\u03c2 (pr. h\u0113me\u00ecs/imis) \"noi\"\net, et- \"fuori, da\", finlandese: eteen \"avanti, davanti\"\n-ion \"figlio di (patronimico/matronimico)\", greco moderno: \u03c5\u03b9\u03cc\u03c2 (pr. \u012b\u00f2s) ma greco: \u03c5\u1f31\u03cc\u03c2 (pr: ui\u00f2s), \"figlio (usato spesso in espressioni formulari)\"; es. di utilizzo: \u03cc \u03b2\u03b5\u03bb\u03bb\u03b5\u03c1\u03bf\u03c6\u03cc\u03bd\u03c4\u03b7\u03c2 (\u03b4\u03ad) \u03c5\u1f31\u03cc\u03c2 \u03b3\u03bb\u03b1\u03cd\u03ba\u03bf\u03c5 \"bellerofonte, figlio di glauco\" talvolta \u03c5\u1f31\u03cc\u03c2 viene sottinteso: \u03cc \u03b2\u03b5\u03bb\u03bb\u03b5\u03c1\u03bf\u03c6\u03cc\u03bd\u03c4\u03b7\u03c2 (\u03b4\u03ad) \u03cc \u03b3\u03bb\u03b1\u03cd\u03ba\u03bf\u03c5\n-llo \"da\", finlandese: -lla \"da, verso, a\"\n-mma \"nostro\", greco moderno: \u03bc\u03b1\u03c2 (pr. mas) \"nostro\"\nnai \"fa che, possa (esprime desiderio)\", greco: \u03bd\u03b1\u1f76 (pr. n\u00e0i) \"certamente, sicuramente\"\n-on \"di (genitivo)\", greco/greco moderno: -\u03c9\u03bd~-\u1ff6\u03bd/-\u03c9\u03bd~-\u03ce\u03bd (pr. -\u014dn~-\u1e51n/-on~-\u00f2n) \"di (genitivo plurale)\"\n-sse \"in, verso\", finlandese: -ssa, -ss\u00e4 \"in\" e greco moderno: \u03c3\u03b5 (pr. se) \"in, verso\"\nu \"non\", greco: \u03bf\u1f50/\u03bf\u1f50\u03ba (pr. u/uk) \"non\"\n\n\n=== gli utilizzi del quenya in altre opere ===\n\ntolkien utilizz\u00f2 la sua lingua, ed in parte il suo legendarium, anche per altri scopi \"fuori da arda\". un chiaro esempio di questo fenomeno sono le lettere di babbo natale, una serie di lettere che l'autore di anno in anno spediva ai figli fingendosi babbo natale e raccontando le sue avventure al polo nord insieme ai suoi aiutanti. in due casi (le lettere del 1929 e del 1937) tolkien scrisse alcune frasi in una lingua che pu\u00f2 essere facilmente ricondotta al qenya primordiale, definito \"quenya artico/qenya\" (arctic quenya/qenya). tali frasi, raccontava tolkien, erano usate dagli elfi di babbo natale (red elven) e dall'orso polare (polar bear), personaggi ricorrenti nelle lettere. tolkien non intendeva pubblicare queste lettere n\u00e9 era intenzionato a farle pubblicare dalla sua famiglia.inoltre in questi scritti si possono ritrovare abbastanza spesso scorci di scrittura elfica (tengwar) o dell'\"alfabeto dei goblin\" (cirth), nonch\u00e9 il nome ilbereth, probabile \"progenitore\" fiabesco di elbereth, personaggio del silmarillion.\n\n\n== storia interna ==\n\nla prima lingua che gli elfi parlarono, subito dopo il loro risveglio sulle sponde del lago cuivi\u00e9nen, nel 1050 degli anni degli alberi fu l'elfico primitivo, che intorno al 1105 si evolse nell'eldarin comune (da cui poi nacquero anche il telerin parlato dai teleri e il sindarin). da questa lingua, praticamente immutato, nacque il quenya, che col tempo si evolse in alcuni dialetti reciprocamente comprensibili: il noldorin quenya parlato dai \u00f1oldor (ossia ngoldor, oppure noldor secondo una forma tarda ma pi\u00f9 usata) e il vanyarin quenya parlato dai vanyar.\nil quenya in breve tempo acquis\u00ec importanza, divenendo una delle lingue pi\u00f9 importanti di arda (soprattutto dal punto di vista letterario), nonch\u00e9 la prima ad essere messa per iscritto.\nl'invenzione dei primi caratteri elfici \u00e8 attribuita a r\u00famil, inventore delle sarati, poi perfezionate da f\u00ebanor con le tengwar.\ni noldor che si rifugiarono nella terra di mezzo, in seguito all'oscuramento di valinor, parlavano quenya anche con gli altri elfi. tuttavia, quando elu thingol del doriath, re dei sindar (elfi della stirpe dei teleri che rimasero nel beleriand anzich\u00e9 raggiungere valinor) venne a conoscenza del fratricidio da loro commesso nei confronti dei teleri nel 1495 degli anni degli alberi, proib\u00ec l'uso del quenya in tutto il suo regno:\n\ni sindar, comunque, furono lenti ad apprendere la lingua dei noldor, mentre questi ultimi in quello stesso periodo avevano gi\u00e0 acquisito piena padronanza del sindarin (conosciuto anche come la favella del beleriand).\na met\u00e0 della prima era il quenya fu abbandonato anche nel beleriand a favore del sindarin, anche dagli stessi noldor, che cominciarono ad usarla solo come lingua sapienziale. chiunque parlasse quenya al di fuori di un ambito nobile (ad esempio in casa di turgon) o in ambito letterario (dove era preferita, come lingua scritta, al sindarin) non veniva visto di buon occhio dai sindar di quelle regioni.\nnel periodo di massimo splendore di n\u00famenor, il potere dei dunedain (uomini abitanti di n\u00famenor) crebbe e le loro conoscenze (in tutti i campi del sapere) si andarono ampliando grazie all'amicizia con gli eldar. dapprima l'ad\u00fbnaico e il sindarin erano le uniche lingue parlate e conosciute, ma in seguito, con l'avvento dei primi commerci, colonizzazioni e scambi culturali, tra i grandi signori e tra i re di n\u00famenor si diffuse anche la favella degli eldar, fortificando l'antica alleanza tra i due popoli.\ntuttavia, con l'avvento del ventesimo sovrano di n\u00famenor ar-ad\u00fbnakh\u00f4r nel 2899 della seconda era, ci fu la definitiva, o quasi, emancipazione di n\u00famenor dagli elfi, tanto che il re proclam\u00f2 il suo nome per la prima volta in ad\u00fbnaico e non in quenya come era da tradizione. nel 3102 ar-gimilz\u00f4r, divenuto ventitreesimo re di n\u00famenor, band\u00ec il quenya dal suo regno, tuttavia poi suo figlio ar-inzilad\u00fbn salito al trono nel 3177, preoccupato per i cattivi rapporti con gli eldar rese nulla l'abolizione e prese, secondo l'antica usanza, nome in quenya tar-palant\u00edr. tuttavia, alla sua morte nel 3255, ar-pharaz\u00f4n, nipote del re, prese, senza diritto, il trono di n\u00famenor, sposando m\u00edriel, figlia di tar-palant\u00edr, contro il suo volere e, ingannato da sauron che si era finto suo prigioniero, dichiar\u00f2 guerra ai valar, sancendo la definitiva caduta di n\u00famenor, che venne abissata nel mare da eru per l'oltraggio e, da l\u00ec in poi, chiamata mar-nu-falmar \"l'isola sotto i flutti\" e atalant\u00eb \"la caduta\".il quenya usato nella terra di mezzo, durante la terza era (il periodo corrispondente alle storie narrate ne il signore degli anelli), era divenuto una lingua rituale e conosciuta soprattutto da studiosi e personalit\u00e0 importanti (qualcosa di analogo al latino nel medioevo). veniva insomma usato come linguaggio formale e per la scrittura, ma il linguaggio colloquiale era il sindarin. tuttavia, i \u00f1oldor ricordavano ancora il quenya e lo consideravano la loro vera lingua madre, come testimoniato dalla reazione di compiacimento degli elfi quando frodo li saluta con l'espressione elen s\u00edla l\u00famenn'omentielvo (\"una stella brilla sull'ora del nostro incontro\").\n\n\n=== i dialetti del quenya ===\ndal quenya, come gi\u00e0 accennato, si diramarono due dialetti: il[vanyarin quenya parlato dai vanyar e il noldorin (o noldorin quenya, o \u201cquenya esule\u201d) parlato dai noldor che lasciarono aman in esilio durante la prima era diretti verso la terra di mezzo e il beleriand. tuttavia questi due dialetti avevano poche differenze nella grammatica e nella forma e solo alcune nella fonologia tanto che tolkien considerava i due dialetti ed il quenya lingue praticamente identiche.\n\nin corsivo ci sono le principali differenze.\nil vanyarin o quendya nacque dall'unione del quenya parlato in aman e il valarin dei valar e degli ainur parlato anche fuori da e\u00e4. il dialetto nato dalle due favelle aveva differenze prevalentemente fonetiche, infatti l'antico fonema \u00fe si trasform\u00f2 presto in s e nacquero i suoni lb (non consentito in quenya) al posto di lv, ndy al posto di ny, hw al posto di f, z al posto di r e raramente w al posto di v. oltre poche altre \"inflessioni dialettali\" all'interno della declinazione di alcuni nomi le uniche altre vere differenze erano nel vocabolario, in parte ereditato dal valarin e caratterizzato da alcune tendenze verso il sindarin. ad ogni modo, del valarin esistono ben poche informazioni ed \u00e8 considerato un dialetto solamente in base ai pochi nomi prevalentemente propri presenti nel legendarium tolkieniano.\nil dialetto noldorin aveva ancora meno differenze dell'altro, infatti oltre a rari allungamenti tonici, caduta di vocali o ancor pi\u00f9 rari cambi consonantici, non aveva altre differenze tanto da essere considerato da alcuni non tanto un vero e proprio dialetto quanto piuttosto una \"parlata\" con minime differenze soprattutto in campo fonetico.\nsecondo alcuni anche il telerin comune sarebbe da intendersi come un dialetto del quenya, tuttavia la diffusione e la \"nascita\" di queste lingue sono quasi parallele e nonostante, soprattutto in seguito allo stabilimento in aman da parte dei teleri (1150 ca. p.e.), le due lingue diventarono mutuamente intelligibili, questo fu un fenomeno tardo che mut\u00f2 entrambe le lingue favorendone la scomparsa a favore del sindarin, del nandorin e del doriathrin sviluppatisi partendo dalla stessa lingua dei teleri.\n\n\n=== le parentele con le altre lingue di arda e le tecniche di tolkien ===\ntolkien era un filologo che conosceva i meccanismi di funzionamento di numerose lingue antiche e moderne; non stupisce quindi che fosse in grado di idearne di nuove. tuttavia egli (contrariamente a quanto si potrebbe comunemente pensare) non invent\u00f2 le sue lingue per rendere pi\u00f9 realistici i propri racconti, anzi il meccanismo era esattamente inverso: erano le sue creazioni linguistiche a dargli continuamente nuovi spunti per le sue storie. creare lingue era quello che tolkien considerava il suo \"vizio segreto\", e per rendere il tutto maggiormente realistico, l'autore cre\u00f2 inizialmente delle \"radici comuni\" da cui fece poi derivare tutti i vari vocaboli di ogni lingua parlata in arda.\n\ntolkien, come dichiarato dal figlio christopher tolkien durante un'intervista, non invent\u00f2 nuovi termini in maniera arbitrale ma li concep\u00ec partendo dalle radici, e con l'aggiunta di suffissi e prefissi e con varie mutazioni regolari minuziose anche per quanto riguarda possibili \"interventi esterni\" diedero vita quasi \"naturalmente\" ai vocaboli delle sue lingue. seguendo questo principio \u00e8 facile capire come le varie lingue (specie quelle elfiche come il quenya o il sindarin) siano necessariamente imparentate tra di loro.\nper capire al meglio questo processo, ecco una serie di comparazioni in cinque (o sei) lingue elfiche (quenya, sindarin, telerin, doriathrin, ilkorin ed elfico primitivo) pi\u00f9 altre sei lingue: l'ovestron (la lingua comune), il khuzdul (la lingua segreta dei nani), il linguaggio nero (la lingua di mordor, ideata da sauron), il valarin (la lingua dei valar), il rohirric (la lingua di rohan) e l'ad\u00fbnaico (la lingua di n\u00famenor). a differenza della maggior parte delle lingue elfiche, di queste ultime lingue, fatta eccezione per l'ad\u00fbnaico, si conoscono solo poche parole ritrovate nei vari manoscritti di tolkien, quindi non si pu\u00f2 sapere quanto tolkien ne avesse ulteriormente ampliato la grammatica ed il lessico.ecco l'ave maria in sindarin e in quenya, da notare le marcate somiglianze tra le due lingue.\n\nnella tabella qui sotto vengono presi ad esempio alcuni vocaboli con la loro provenienza e la loro forma nella maggior parte delle lingue create da tolkien.\n\n\n== designazioni del linguaggio ==\nla parola quenya (inizialmente qenya) o altrimenti quendya (nel dialetto vanyarin) \u00e8 un aggettivo formato dalla radice kwen- da cui ad esempio anche quendi ovvero \"elfi\". il significato \u00e8 quindi affine: \"elfico, quendico\". tuttavia lo stesso termine \u00e8 anche associato alla radice kwet- \"parlare\". infatti entrambe le radici provengono dalla radice kwe- da cui kwen- e kwet erano derivate. secondo tolkien i pi\u00f9 dotti tra gli elfi ritenevano che quendi significasse \"coloro che parlano con voci\" e secondo pengolodh quenya significa propriamente \"linguaggio, idioma\". comunque entrambe queste ipotesi \"interne\" al legendarium tolkieniano sono facilmente spiegabili col fatto che nessun'altra lingua elfica utilizzi l'aggettivo \"quen(d)ya\" per designare una qualunque \"lingua elfica\". infatti almeno in teoria il nome completo della lingua sarebbe quen(d)ya lamb\u00eb, ovvero \"lingua elfica\". tuttavia successivamente il vocabolo quenya venne usato esclusivamente come nome proprio e non pi\u00f9 come l'aggettivo derivato da quendi (elfi). tuttavia i noldor non scordarono mai l'etimologia della parola, continuando a vedere la favella elfica come la pi\u00f9 nobile tra le lingue e l'unica recante nel suo stesso nome anche il nome della loro razza.\nnel corso della storia interna contenuta nel legendarium tolkieniano, la lingua ebbe molti altri nomi: parmalamb\u00eb o parmaquesta (\"lingua letteraria\", intesa pi\u00f9 che altro nella sua accezione scritta), tarquesta (\"alto idioma\", intesa invece come lingua parlata) o noldorin (\"l'alta lingua dei noldor\") o ancora \"alta lingua dell'occidente\", \"alto elfico\", \"lingua dei noldor\" (noldorin), \"lingua di valinor\" o \"valinoreano\" (\"il linguaggio degli elfi di valinor\" essendo la lingua originaria di valinor), \"eress\u00ebano\" o \"avalloniano\" (poich\u00e9 molti tra i noldor dimoravano a tol eress\u00eba di avall\u00f3n\u00eb). per antonomasia la lingua era chiamata anche eldarin (\"favella degli eldar\") o \"alto eldarin\". per i teleri la lingua era gold\u00f3rin o goldolamb\u00eb, associando il termine con i noldor (la traduzione letteraria dovrebbe essere \"noldoico\" e \"noldo-lingua\"). l'elfo gildor si riferisce al quenya come \"l'antica lingua\". la favella fu ancora denominata \"alta lingua dell'occidente\" o \"(alto) eldarin\" o ancora \"alto elfico antico\". dai n\u00famenoreani venne chiamata nimriy\u00ea (\"lingua nimriana\", dal termine d\u00fanedain nim\u00eer con il quale venivano designati gli elfi). ne il signore degli anelli frodo gli si riferisce chiamandola \"l'antica lingua degli elfi al di l\u00e0 del mare\" e \"il linguaggio dei canti elfici\".\ninfine vi furono le designazioni esterne al corpus mitologico di arda che tolkien adoper\u00f2 per riferirsi alla lingua: \"alto elfico\" e \"latino elfico\" (elven latin). la motivazione per questo secondo epiteto \u00e8 che con il tempo l'utilizzo della favella elfica si faceva sempre pi\u00f9 simile a quello del latino nell'europa medievale, passando da lingua \"franca\" a lingua di culto e sapienza.\n\n\n== tutela e regolazione della lingua ==\n\ncome gi\u00e0 detto, il quenya \u00e8 attualmente privo di organismi ufficiali di tutela, studio e diffusione nonostante numerose fonti possano essere considerate pi\u00f9 che autorevoli.\nil problema principale nello studio della lingua \u00e8 che della miriade di testi scritti da tolkien soltanto una minima parte \u00e8 stata pubblicata; questo ha portato ad un lavoro di ricostruzione, da parte degli studiosi, di grammatica e lessico che, nonostante ci\u00f2, rimangono tuttora incompleti pur essendo la lingua pi\u00f9 che efficace e adatta alla comunicazione.\nmolti, tra gli studiosi della lingua, hanno nel 1988 partecipato alla fondazione della cosiddetta e.l.f. (elvish linguistic fellowship), un'organizzazione internazionale volta allo studio, alla tutela e alla diffusione dei linguaggi inventati da tolkien. al suo fondatore jorge qui\u00f1\u00f3nez si sono aggiunti successivamente anche carl f. hostetter, attuale direttore nonch\u00e9 autore dell'autorevole rivista vinyar tengwar, christopher gilson autore della rivista parma eldalamberon e patrick h. wynne autore insieme ad hostetter di un giornale on-line conosciuto come tengwesti\u00eb.\nsu internet il sito ardalambion, edito da helge fauskanger, che \u00e8 stato tradotto in numerose lingue tra cui anche l'italiano.altri noti studiosi sono edouard kloczko autore di lingue elfiche: enciclopedia illustrata della terra di mezzo e di lingue degli hobbit, dei nani e degli orchi. enciclopedia illustrata della terra di mezzo e tom shippey autore di la via per la terra di mezzo e j.r.r tolkien autore del secolo.\n\n\n== fonologia ==\n\nla fonologia del quenya, come gi\u00e0 detto, \u00e8 basata quasi totalmente su quella latina, italiana, spagnola e greca, nonch\u00e9 finlandese.\n\n\n=== le vocali e i dittonghi ===\nil quenya possiede cinque vocali: a, e, i, o e u. queste possono essere sia brevi (nella loro forma base) sia lunghe. nella forma allungata prendono l'accento (\u00e1, \u00e9, \u00ed, \u00f3, \u00fa), tuttavia sono considerate lunghe anche se in forma breve ma seguite da un gruppo consonantico. tolkien ha basato la loro pronuncia interamente su quella spagnola.\nper chiarire la pronuncia, altrimenti difficile a locutori inglesi, tolkien spesso aggiunge una dieresi su alcune vocali (\u00eb ed \u00e4) a fine parola o all'interno di dittonghi. il quenya possiede vari dittonghi: ai, au, oi, ui, eu, ei ed iu.\n\n\n=== le consonanti e i gruppi consonantici ===\nil quenya possiede 13 o 14 consonanti pi\u00f9 la b e la d ritrovabili solo in correlazione rispettivamente con m ed l e con n, r ed l.\nle consonanti si avvicinano pi\u00f9 delle vocali ad una pronuncia anglicizzante. a differenza della fonologia italiana, la c e la g in quenya sono esclusivamente dure.\nvi sono vari gruppi consonantici \"prediletti\" (nd, rd, ld, mb, ng, qu, x, ht, hw, hl, hr, hy, ry, ny, ly e ty), mentre altri sono possibili (hty, lc, lm, lp, lqu, lt, lv, lw, mn, mp, my, nc, ngw, nqu, nt, nty, nw, ps, pt, rc, rm, rn, rqu, rt, rty, rs, rw, sc, squ, st, sty, sw, ts, tw) ma, a differenza dei primi, si separano nella divisione in sillabe.\naltri gruppi che occasionalmente si formano nella flessione nominale o verbale mutano regolarmente.\nsono possibili solo alcune consonanti doppie: cc, ll, m, nn, pp, rr, ss, tt. a fine parola invece si possono trovare solo le consonanti t, r, l, n ed s.\n\n\n=== l'accento ===\nl'accento pu\u00f2 essere acuto o grave. il primo, chiamato accento maggiore, si ha nei monosillabi, nei bisillabi (sulla prima sillaba) e nei trisillabi (sulla penultima se lunga, sulla terzultima se la penultima \u00e8 breve, altrimenti sempre sulla terzultima lunga).\nil secondo, chiamato accento minore, si ritrova spesso sulla sillaba precedente l'accento maggiore, altrimenti cade solo sulle parole con pi\u00f9 di due sillabe, aventi le ultime due sillabe brevi (in questo caso l'accento cadr\u00e0 sull'ultima).\n\n\n== morfologia ==\n\ntolkien basa la morfologia del quenya su quella finnica, traendo spunto soprattutto dalla sua struttura agglutinante.\n\n\n=== l'articolo ===\nin quenya l'articolo determinativo \u00e8 rappresentato dalla particella i, ed \u00e8 indeclinabile. se l'articolo precede un nome iniziante per i viene aggiunta una n all'articolo per questioni di eufonia. se l'articolo precede un nome al duale assume il significato di \"entrambi\". un nome non accompagnato dall'articolo pu\u00f2 assumere valore indeterminato.esempi: i taurer \"le foreste\"; in indis \"la moglie\"; i ciryat \"entrambe le navi\"; parma \"un libro\".\npu\u00f2 anche assumere valore relativo (vedi paragrafo: la proposizione relativa)\n\n\n=== i nomi ===\nin quenya i sostantivi si declinano in dieci casi e in quattro numeri.i casi sono:\n\nil nominativo: \u00e8 usato per esprimere il soggetto e il predicativo del soggetto. regge anche alcune preposizioni e nel tardo quenya della terza era funge anche da complemento oggetto. il plurale si forma regolarmente aggiungendo -r se il nome termina per vocale, -i se termina per consonante (esempio: i lassi nar laic\u00eb \"le foglie sono verdi\").\nil genitivo: esprime principalmente il complemento di specificazione. regge anche alcune preposizioni. le desinenze sono -o per il singolare, -ron per il plurale dei sostantivi terminanti per vocale e -ion per il plurale dei sostantivi terminanti per consonante (esempio: quenta silmarillion \"il racconto dei/a proposito dei silmarilli\").\nl'accusativo: \u00e8 usato per esprimere il complemento oggetto e il predicativo dell'oggetto, si forma allungando la vocale finale del sostantivo, per formare il plurale aggiunge sempre -i.\nil possessivo: corrisponde principalmente al complemento di specificazione ed esprime soprattutto il possesso attuale, potrebbe essere paragonato al genitivo sassone inglese. al singolare si forma aggiungendo -va, se il nome termina per vocale, e -wa, se termina per consonante. al plurale la terminazione \u00e8 -iva (esempio: coa i nerwa \"la casa dell'uomo\").\nil dativo: \u00e8 usato per esprimere il complemento di termine e di vantaggio e svantaggio. al singolare si forma aggiungendo -n davanti alle vocali e -en davanti alle consonanti, al plurale la desinenza \u00e8 -in.\nil locativo: corrisponde al complemento di stato in luogo. al singolare si forma aggiungendo -ss\u00eb (-ess\u00eb se il nome termina per consonante), al plurale la desinenza \u00e8 -ssen.\nl'ablativo: si usa per esprimere il complemento di moto da luogo, si forma aggiungendo -llo al singolare (-ello se il nome termina per consonante) e -llon o -llor al plurale.\nl'allativo: esprime il complemento di moto a luogo. al singolare si forma aggiungendo -nna, al plurale si aggiunge -nnar.\nlo strumentale: \u00e8 usato per esprimere il complemento di modo, il complemento di mezzo, il complemento di strumento, il complemento di agente e il complemento di causa efficiente. al singolare si forma aggiungendo -nen, al plurale -inen.\nil dedativo, caso inventato da tolkien, si forma aggiungendo -s al singolare e -is al plurale, si pensa che venisse utilizzato dall'autore come una sorta di locativo.mentre i numeri:\nil plurale si forma generalmente in due modi: nei nomi terminanti in vocale aggiungendo una r (es. alda \"albero\" \u2192 aldar \"alberi\"), nei nomi terminanti in consonante una i (es. elen \"stella\" \u2192 eleni \"stelle\").\nil duale si forma generalmente aggiungendo -u nei sostantivi terminanti in dentale, indicanti parti del corpo o in -i o -e (-\u00eb) (es. sarat \"segno\" \u2192 saratu \"due segni\") altrimenti aggiungendo -t/-et.\nil partitivo si forma generalmente aggiungendo -li (es. lass\u00eb \"foglia\" \u2192 lasseli \"delle foglie, alcune foglie, un po' di foglie\").\n\n\n=== gli aggettivi ===\ngli aggettivi in quenya terminano per la maggior parte in -a o in -\u00eb. si concordano con il sostantivo a cui si riferiscono. al plurale gli aggettivi terminanti in -a terminano in -\u00eb e gli aggettivi terminanti in -\u00eb terminano in -i.\n\n\n==== i numeri ====\n\nper i multipli di dieci fino a novanta si aggiunge il suffisso -cainen.\nper i multipli di cento da 200 a 900 si aggiunge il suffisso -tuxa.\ni numeri ordinali si formano generalmente aggiungendo -\u00eba, tuttavia i primi tre e il decimo sono irregolari:\n\nprimo - minya\nsecondo - tatya\nterzo - nelya\ndecimo - quain\u00eba\n\n\n=== gli avverbi ===\ngli avverbi si formano generalmente aggiungendo -v\u00eb all'aggettivo corrispondente, gli aggettivi terminanti in -\u00eb elidono quest'ultima e aggiungono -iv\u00eb, quelli terminanti in -n, cambiano la -n in m e aggiungono -b\u00eb.\n\n\n=== i pronomi ===\ni pronomi vennero rivisti spesso da tolkien che li rese per questo involontariamente un problema per gli studi successivi. tuttavia \u00e8 ben chiaro che si ritrovino molto pi\u00f9 spesso come enclitici che come particelle isolate.\ni pronomi personali sono stati ritrovati sia in forma enclitica sia no, tuttavia come gi\u00e0 sottolineato la forma enclitica era la forma che tolkien pi\u00f9 prediligeva nonostante esistesse solamente per il soggetto e l'oggetto che tolkien \"attaccava\" al verbo. tolkien distingue una forma breve, una forma media e una forma estesa.\nanche i pronomi possessivi sono espressi in forma enclitica:\ntolkien cre\u00f2 per la sua lingua varie altre classi pronominali, tuttavia meno attestate e frequenti.\n\n\n=== i verbi ===\ni verbi in quenya si distinguono in due classi: i verbi radicali, terminanti in consonante, e i verbi derivati, terminanti in -a o -u.\nil quenya distingueva vari tempi (presente, aoristo, passato, perfetto e futuro) e vari modi (indicativo, infinito, participio, imperativo e gerundio).\nil presente indica un'azione continuativa e si forma generalmente con -a/-ar (pl. ), allungando la vocale centrale della radice. questo tempo verbale indica un'azione durativa.\nl'aoristo indica un'azione abituale nel presente (a differenza del suo corrispettivo greco) e si forma con -\u00eb/ir (pl. ).\nil passato indica un'azione svolta nel passato e pu\u00f2 essere tradotto con il passato remoto, il passato prossimo o l'imperfetto. si forma aggiungendo -n\u00eb/-ner (pl. ) alla radice verbale.\nil perfetto indica un'azione svolta nel passato e pu\u00f2 essere tradotto con il passato prossimo, con il trapassato prossimo o con il trapassato remoto. si forma con -i\u00eb/-ier (pl. ) pi\u00f9 l'aumento davanti alla parola (la vocale dell'aumento \u00e8 uguale alla vocale centrale della parola) e l'allungamento della vocale centrale.\nil futuro indica un'azione futura. si forma elidendo la vocale finale della radice e aggiungendo il suffisso -uva/-uvar (pl. ).il quenya ha vari verbi irregolari e impersonali.l'infinito in quenya si forma aggiungendo -a alla radice verbale, i verbi terminanti in -u elidono quest'ultima e aggiungono -o, i verbi radicali aggiungono invece una -\u00eb.\nl'infinito serve a specificare o a completare il significato del verbo reggente.esistono altre due forme particolari di infinito: l'infinito esteso (introdotto da un pronome personale enclitico oggetto) e l'infinito passivo, utilizzato per esprimere l'infinito in frasi passive, quest'ultimo si formava aggiungendo a- al verbo.il participio presente si forma aggiungendo -ala o -la (ai verbi derivati) e allungando la vocale \"centrale\" della parola.\nda al verbo valore di sostantivo o di aggettivo o pu\u00f2 essere utilizzato come verbo di una subordinata.il participio passato ha valore di aggettivo, dando ai verbi transitivi valore di participio passivo. si forma aggiungendo -ina, -na (nei verbi radicali in r, m ed n) e -da nei verbi radicali in -l. insieme al verbo essere crea la forma passiva.il gerundio in quenya ha il valore che in italiano ha l'infinito sostantivato. si forma aggiungendo al verbo -i\u00eb. il gerundio pu\u00f2 declinarsi in genitivo, dativo e strumentale.l'imperativo si formava anticamente aggiungendo la desinenza -a, tuttavia in seguito si afferm\u00f2 la forma introdotta dalla particella \u00e1. l'imperativo negativo si forma con \u00e1va.la forma negativa di un verbo si forma in vari modi: con il verbo um- \"non essere\" (che \u00e8 anche la negazione del verbo essere) quando la frase non contiene il complemento oggetto. altrimenti si utilizza la particella l\u00e1.\nil verbo essere si esprime in due modi: con n\u00e1 (per connettere due nomi o per formare il predicato nominale) o con \u00eba (esistere, trovarsi, stare, sentirsi).\nentrambi i verbi sono irregolari.coniugazione di n\u00e1:\n\npresente/aoristo: n\u00e1 (singolare), plurale nar. la vocale si abbrevia nelle forme con pronomi enclitici, oltre che nel plurale.\npassato: n\u00e9 (singolare), plurale ner. la vocale si abbrevia nelle forme con pronomi enclitici, oltre che al plurale.\nfuturo: nauva (singolare), plurale nauvar.\nl'imperativo \u00e8 \u00e1na.coniugazione di \u00eba:\n\npresente/aoristo: \u00eba (singolare), plurale \u00ebar.\npassato: eng\u00eb (singolare), plurale enger.\nfuturo: \u00ebuva (singolare), plurale \u00ebuvar.\nl'imperativo \u00e8 \u00eba.\n\n\n== sintassi ==\n\n\n=== la forma passiva ===\nla forma passiva in quenya \u00e8 espressa dal verbo n\u00e1 \"essere\" pi\u00f9 il participio passato del verbo principale. il complemento d'agente o causa efficiente \u00e8 invece espresso dallo strumentale.\n\n\n=== l'ottativo ===\nl'ottativo si utilizza per esprimere una desiderio realizzabile, una speranza o un augurio. si forma con la particella nai e il verbo al futuro.\n\n\n=== il condizionale ===\nil condizionale in quenya pu\u00f2 essere espresso da varie particelle: \u00edr\u00eb \"quando\" quando l'evento \u00e8 sicuro, mai o ai quando \u00e8 possibile ma non certo e nai o c\u00e9 per esprimere dubbio o probabilit\u00e0.\n\n\n=== la proposizione temporale ===\nsi distingue in anteriore, posteriore e contemporanea:\n\nquando \u00e8 anteriore si ricorre al perfetto preceduto da n\u00f3 \"dopo\" e il verbo della principale al presente o al passato. pu\u00f2 anche essere espressa dal participio passato;\nquando \u00e8 posteriore si esprime con ep\u00eb \"prima\" ed il verbo nello stesso tempo del verbo principale;\nquando \u00e8 contemporanea si ricorre al participio presente o al verbo preceduto da \u00edr\u00eb \"quando\".\n\n\n=== la proposizione dichiarativa ===\nsi esprime in quenya con sa \"che\" utilizzabile anche nel discorso indiretto.\n\n\n=== la proposizione relativa ===\nla proposizione relativa pu\u00f2 essere espressa o con la particella ya \"che, quale ecc.\" o con l'articolo semplice (es. i eru i \"il signore che\").\n\n\n== sistema di scrittura ==\n\nil quenya \u00e8 scritto dagli elfi principalmente con le tengwar di f\u00ebanor e in epoca anteriore con le sarati di r\u00famil, mentre nel corpus degli scritti di tolkien \u00e8 per lo pi\u00f9 usato l'alfabeto latino riadattato al sistema fonologico delle lingue elfiche.\n\n\n== classificazione ==\n\nil quenya, essendo una lingua artificiale, non dovrebbe far parte di nessun gruppo linguistico, tuttavia i metodi con i quali tolkien cre\u00f2 volutamente le sue lingue sembrano aver creato un grande insieme di lingue tra di loro effettivamente imparentate sia per quanto concerne la \"storia interna\" sia per quella \"esterna\". quindi i linguaggi di arda e pi\u00f9 precisamente le lingue elfiche sono generalmente considerate parte di un \"piccolo\" gruppo linguistico a sua volta compreso nel gruppo delle lingue artistiche e delle lingue artificiali. inoltre, nonostante tolkien abbia preso \"spunto\" da molte altre lingue per creare la fonologia, il lessico ed in parte la grammatica delle sue lingue, il quenya non sembra avere affinit\u00e0 tali da essere inclusa in alcun altro gruppo linguistico realmente esistente.\ngeneralmente il quenya viene classificato come una lingua flessiva e agglutinante (caratteristiche prese principalmente dal finlandese) con un ordine tipologico relativamente libero ma preferibilmente svo (caratteristica che condivide con le lingue neo-latine). \nsopra due tavole che espongono i valori fonetici delle lettere f\u00ebanoriane, valori usati in quenya. infatti le altre lingue elfiche differiscono, oltre che per la grammatica (che tuttavia contiene poche differenze tra una lingua e l'altra), anche per i suoni associati ad alcune lettere. inoltre, come si pu\u00f2 osservare, le tavole contengono anche qualche nota sulla scrittura e su alcuni valori.\n\n\n== corpus dei testi quenya scritti da tolkien ==\ntolkien, nel corso della sua vita scrisse decine di opere nelle sue lingue, a volte addirittura adoperando le tengwar, tuttavia di queste opere solo poche sono tuttora pubblicate mentre le altre sono tuttora inesaminate o archiviate in attesa della pubblicazione.\n\n\n=== nam\u00e1ri\u00eb, il lamento di galadriel ===\n\nnam\u00e1ri\u00eb (in quenya \"addio\"), comunemente noto come lamento di galadriel.\n\n\n=== il poema markirya ===\n\nil poema markirya, noto cos\u00ec dal titolo della sua versione iniziale (in qenya oilima markirya ovvero \"l'ultima arca\"), \u00e8 in assoluto il testo pi\u00f9 lungo in lingua quenya da tolkien.\n\n\n=== il canto di f\u00edriel ===\nscritto nel 1940 in un quenya non ancora maturo, ancora chiamato qenya. questo testo (cantato da f\u00edriel, figlia del re di gondor ondoher) \u00e8 uno dei rari esempi di scritti nel cosiddetto tardo qenya o quenya quasi maturo.\n\n\n==== versione del testo in quenya maturo ====\nquesta invece \u00e8 la versione in quenya \"maturo\" tradotta da helge fauskanger.\n\n\n=== altri testi redatti da tolkien ===\ntolkien tradusse anche alcune preghiere cattoliche, tra le quali l'ave maria, il padre nostro, il sub tuum praesidium e l'apertura del gloria in excelsis deo, per la maggior parte scritte negli anni cinquanta.\ninoltre sono molti i frammenti in \"qenya\" e in \"quenya\" ritrovati tra i vari manoscritti di tolkien che mostrano facilmente le grandi differenze tra i vari \"stadi\" evolutivi del quenya.\n\n\n==== aia maria e \u00e1taremma ====\ntolkien scrisse questi due pezzi nei primi anni cinquanta, usando una calligrafia che rimandava a quella anglo-sassone.\n\n\n==== frammenti di altri testi ====\ntolkien tradusse altre preghiere nei primi anni cinquanta. furono in seguito ritrovate in forma di manoscritti e pubblicate tra il 2002 e il 2003 sulla rivista vinyar tengwar n. 43-44 frammenti del sub tuum praesidium e del gloria in excelsis deo.\n\n\n== neo-quenya e utilizzi della lingua ==\ncon la morte di tolkien i testi scritti dall'autore passarono in mano al figlio christopher, che ebbe il compito di riordinarli al fine di una loro futura pubblicazione. tuttavia, anche grazie alla trilogia del signore degli anelli di peter jackson, molti linguisti (per il film, videogiochi o altro) si sono cimentati nell'impresa di ampliare le lingue rimaste incomplete, per agevolarne un eventuale utilizzo futuro. il risultato di questo lavoro \u00e8 spesso definito \"neo-quenya\". tuttavia va rilevato che una parte degli scritti di tolkien \u00e8 tuttora da esaminare, sicch\u00e9 a tutt'oggi vengono regolarmente pubblicate nuove informazioni sulle lingue e sul legendarium tolkieniano.\n\n\n=== frasi in quenya presenti nei film ===\nnella trilogia di peter jackson i dialoghi in \"elfico\" sono per lo pi\u00f9 in sindarin ma non mancano alcune (sebbene poche) frasi in quenya.\nla prima frase in quenya dei film \u00e8 il saluto di elrond poco prima della partenza della compagnia dell'anello:\n\nin secondo luogo c'\u00e8 l'incantesimo pronunciato da saruman per ostacolare la compagnia dell'anello sul passo di caradhras:\n\nla terza frase \u00e8 detta da gandalf davanti alle porte di moria. lo stregone dopo aver tentato di aprire il cancello con un incantesimo in sindarin prova nuovamente con il quenya, ottenendo lo stesso risultato. \u00e8 molto interessante notare la somiglianza tra le frasi, nelle due lingue, che sebbene abbiano un significato leggermente diverso sono comunque molto utili per constatare la somiglianza anche tra il neo-quenya ed il neo-sindarin.\n\nl'ultima \"parola\" in quenya \u00e8 pronunciata da galadriel ad aragorn alla partenza da lothl\u00f3rien, tra le varie parole in sindarin si sente anche il famoso saluto n\u00e1mari\u00eb! \"addio!\".\nnel prologo del primo film appare anche l'incisione sulla lama di narsil in tengwar: \n\ninvece per il terzo film fu fatta anche l'incisione per and\u00faril, ovvero la spada forgiata dai frammenti di narsil per aragorn. \nper coerenza con gli scritti di tolkien, l'iscrizione questa volta \u00e8 in cirth: \n\nmolti sono invece i testi quenya scritti per accompagnare le musiche de il signore degli anelli (trilogia), poi per\u00f2 utilizzati solo in maniera frammentaria da howard shore.\n\nnel film lo hobbit - un viaggio inaspettato di quenya c'\u00e8 solo la preghiera di radagast il bruno (personaggio nel libro, da cui \u00e8 tratta la pellicola, solo nominato) nell'atto di liberare il riccio sebastian dalla maledizione della nera ombra diffusasi poco prima nel bosco atro.\n\nne lo hobbit - la desolazione di smaug il materiale linguistico in sindarin supera di molto quello in quenya. in particolare solo l'incantesimo pronunciato da gandalf a dol guldur nell'atto di rivelare le forze maligne l\u00ec annidate \u00e8 in questa lingua.\n\n\n=== scritti di altri autori in neo-quenya ===\ntra gli autori che, dopo la morte di tolkien, si sono cimentati nell'impresa di ampliare il quenya o di utilizzarlo per scrivere nuovi testi, vanno ricordati david salo, carl f. hostetter, vicente valasco, ales bican e helge fauskanger. qui, tra le molte composizioni e traduzioni composte dalla morte di tolkien ai nostri giorni, se ne trovano alcune che fungano da esempio di come la lingua sia sopravvissuta al suo autore, mutando ma rimanendo sempre fedele a s\u00e9 stessa.\nin questo testo lo scrittore ha deciso di mutare la grafia pi\u00f9 comune del quenya, cambiando le c in k, nonostante tolkien stesso avesse fatto la scelta opposta. la forma marinyallo, \"alti saloni, dimora\", non \u00e8 da considerarsi sicura: essendo un vocabolo ricostruito, potrebbe anche essere mardinyallo o oromardi. infine nurtaina \u00e8 il participio passato del verbo nurta- \"celare\" (cfr. nurtal\u00eb, \"occultamento\").altri esempi di opere tradotte in neo-quenya sono: il primo e il secondo capitolo della genesi, l'apocalisse, i primi cinque capitoli del vangelo secondo matteo, l'intero valaquenta e altri testi tolkieniani e non, alcuni anche traslitterati in tengwar.\n\n\n== note ==\n\n\n== bibliografia ==\n\n\n=== scritti di tolkien ===\n j.r.r. tolkien, il signore degli anelli, a cura di quirino principe, traduzione di vicky alliata di villafranca, introduzione di el\u00e9mire zolla, 13\u00aa ed., milano, rusconi, 1984, isbn 88-18-12321-1.\n j.r.r. tolkien, il silmarillion, a cura di christopher tolkien, traduzione di francesco saba sardi, illustrazioni di t. nasmith, milano, bompiani, 2005, isbn 88-452-5654-5.\n j.r.r. tolkien, racconti incompiuti, a cura di christopher tolkien, traduzione di f. saba sardi, bompiani, 2003, isbn 88-452-9131-6.\n j.r.r. tolkien, la realt\u00e0 in trasparenza, a cura di christopher tolkien, humphrey carpenter, bompiani, 2002, isbn 88-452-9130-8.\n j.r.r. tolkien, il medioevo e il fantastico, bompiani, 2003, isbn 88-452-5489-5.\n(en) j.r.r. tolkien e christopher tolkien, the lost road and other writings, harpercollins, 2002, isbn 0-261-10225-7.\n(en) j.r.r. tolkien e christopher tolkien, the treason of isengard, harpercollins, 2002, isbn 0-261-10220-6.\n(en) j.r.r. tolkien e christopher tolkien, sauron defeated, harpercollins, 2002, isbn 0-261-10305-9.\n(en) j.r.r. tolkien e christopher tolkien, the war of the jewels, harpercollins, 2002, isbn 0-261-10324-5.\n(en) j.r.r. tolkien e christopher tolkien, the peoples of middle-earth, harpercollins, 1997, isbn 0-261-10348-2.\n\n\n=== scritti di altri autori ===\n edouard kloczko, lingue elfiche: enciclopedia illustrata della terra di mezzo, roma, tre editori, 2002, isbn 88-86755-45-7.\n tom shippey, la via per la terra di mezzo, genova-milano, marietti, 2005, isbn 978-88-211-8558-8.\n tom shippey, j.r.r tolkien autore del secolo, milano, simonelli, 2004, isbn 978-88-86792-71-4.\n helge k\u00e5re fauskanger; gianluca comastri, corso quenya, su ardalambion.immaginario.net.\n\n\n=== periodici specializzati ===\n(en)  christopher gilson, parma eldalamberon\n(en)  carl f. hostetter, vinyar tengwar\n\n\n== voci correlate ==\n\n\n== altri progetti ==\n\n wikimedia commons contiene immagini o altri file su quenya\n\n\n== collegamenti esterni ==\n quenya, su ardalambion.\n tutto il corpus quenya pubblicato, su ardalambion.immaginario.net.\n dizionario quenya - italiano con pi\u00f9 di 2000 voci, su ilfossodihelm.it.\ndizionario quenya - italiano.\n linguaggi di arda, su eldalie.com.\n grammatica descrittiva della lingua quenya di luca timponelli, 2006 (pdf), su ardalambion.immaginario.net.\n(en) sito della rivista vinyar tengwar, su elvish.org.\n(en) sito della rivista parma eldalamberon, su eldalamberon.com.\n(en) parma tyelpelassiva - the book of silver leaves, su phy.duke.edu.\n(en) lista di opere redatte in neo-quenya, su elvish.org.\n(en) tutti gli esempi di lingua pubblicati in quenya e nelle altre lingue redatte da tolkien, su jrrvf.com.\n(en) neo-quenya wiki, su neo-quenya.wikia.com."