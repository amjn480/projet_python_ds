"tadeusz ko\u015bciuszko, w\u0142a\u015bc. andrzej tadeusz bonawentura ko\u015bciuszko herbu roch iii (ur. 4 lutego 1746 w mereczowszczy\u017anie, zm. 15 pa\u017adziernika 1817 w solurze) \u2013 in\u017cynier wojskowy, najwy\u017cszy naczelnik si\u0142y zbrojnej narodowej w czasie insurekcji ko\u015bciuszkowskiej, genera\u0142 lejtnant wojska rzeczypospolitej obojga narod\u00f3w, genera\u0142 major komenderuj\u0105cy w dywizji wielkopolskiej w 1792 roku, brevet genera\u0142 brygady armii kontynentalnej w czasie wojny o niepodleg\u0142o\u015b\u0107 stan\u00f3w zjednoczonych.\n\n\n== \u017cyciorys ==\n\n\n=== pochodzenie i m\u0142odo\u015b\u0107 ===\ntadeusz ko\u015bciuszko urodzi\u0142 si\u0119 4 lutego 1746 roku w mereczowszczy\u017anie na polesiu jako czwarte dziecko miecznika brzeskiego ludwika tadeusza, pu\u0142kownika regimentu bu\u0142awy polnej litewskiej i tekli ko\u015bciuszko, z domu ratomskiej. r\u00f3d ko\u015bciuszk\u00f3w wywodzi\u0142 si\u0119 od konstantego fiodorowicza, nazywanego zdrobniale \u201ekostiuszk\u0105\u201d (bia\u0142or. \u201e\u043a\u0430\u0441\u0446\u044e\u0448\u043a\u0430\u201d), b\u0119d\u0105cego dworzaninem wielkoksi\u0105\u017c\u0119cym aleksandra jagiello\u0144czyka i zygmunta i. imi\u0119 to sta\u0142o si\u0119 po latach nazwiskiem rodowym. zygmunt i stary jako wielki ksi\u0105\u017c\u0119 litewski w 1509 roku w spisanym w j\u0119zyku ruskim przywileju nada\u0142 konstantemu na w\u0142asno\u015b\u0107 maj\u0105tek siechnowicze. miejsce to sta\u0142o si\u0119 gniazdem rodowym ko\u015bciuszk\u00f3w. z czasem r\u00f3d uleg\u0142 polonizacji. wychowywa\u0142 si\u0119 w rodzinie katolickiej, jednak w p\u00f3\u017aniejszym \u017cyciu sta\u0142 si\u0119 zdeklarowanym deist\u0105.\nw 1755 roku tadeusz razem ze starszym bratem j\u00f3zefem rozpocz\u0105\u0142 nauk\u0119 w kolegium pijar\u00f3w w lubieszowie. w 1760 roku, ze wzgl\u0119du na k\u0142opoty rodzinne (\u015bmier\u0107 ojca w roku 1758 i przez to pogorszenie warunk\u00f3w materialnych) wr\u00f3cili obaj do domu. poniewa\u017c dziedzicem niewielkiego rodzinnego maj\u0105tku mia\u0142 zosta\u0107 j\u00f3zef, tadeusz wybra\u0142 karier\u0119 wojskowego. w 1765 roku z inicjatywy stanis\u0142awa augusta poniatowskiego powsta\u0142a szko\u0142a rycerska. mia\u0142a ona przygotowa\u0107 kadr\u0119 oficer\u00f3w, ludzi \u015bwiat\u0142ych, post\u0119powych i dobrych obywateli. dzi\u0119ki wsparciu czartoryskich ko\u015bciuszko wst\u0105pi\u0142 18 grudnia 1765 roku do korpusu kadet\u00f3w szko\u0142y rycerskiej, gdzie wyr\u00f3\u017cnia\u0142 si\u0119 spo\u015br\u00f3d innych. studiowa\u0142 tam histori\u0119 polski i histori\u0119 powszechn\u0105, filozofi\u0119, \u0142acin\u0119, j\u0119zyk polski, francuski i niemiecki oraz prawo, ekonomi\u0119, arytmetyk\u0119, geometri\u0119 i miernictwo. w 1766 roku wyr\u00f3\u017cni\u0142 si\u0119 na egzaminie tygodniowym z geometrii. pobiera\u0142 specjalny kurs in\u017cynierski dla wyr\u00f3\u017cniaj\u0105cych si\u0119 s\u0142uchaczy. pozosta\u0142 w szkole rycerskiej jako instruktor podbrygadier w stopniu chor\u0105\u017cego. szko\u0142\u0119 uko\u0144czy\u0142 w stopniu kapitana.\n\n\n=== tablica przodk\u00f3w ===\n\n\n=== pobyt we francji ===\nw pa\u017adzierniku 1769 roku ko\u015bciuszko razem z j\u00f3zefem or\u0142owskim, koleg\u0105 ze szko\u0142y rycerskiej, wyjecha\u0142 dzi\u0119ki wsparciu adama kazimierza czartoryskiego jako stypendysta kr\u00f3lewski do pary\u017ca. pog\u0142\u0119bia\u0142 tam wiedz\u0119, m.in. w akademii wojskowej szwole\u017cer\u00f3w gwardii kr\u00f3lewskiej w wersalu, kt\u00f3rej profesorem by\u0142 didier-gregoire trincano, autor koncepcji fortyfikacji sprzecznej z dominuj\u0105c\u0105 w\u00f3wczas fortyfikacj\u0105 bastionow\u0105 systemu vaubana. pi\u0119cioletni pobyt ko\u015bciuszki we francji, kt\u00f3ra by\u0142a w przededniu rewolucji, wywar\u0142 powa\u017cny wp\u0142yw na jego przekonania polityczne i spo\u0142eczne.\n\n\n=== powr\u00f3t do polski ===\nlatem 1774 roku (dwa lata po i rozbiorze polski, dokonanym przez rosj\u0119, austri\u0119 i prusy) wr\u00f3ci\u0142 do kraju. nie znalaz\u0142 zatrudnienia w wojsku rzeczypospolitej, \u00f3wcze\u015bnie zredukowanym do 10 tys. \u017co\u0142nierzy. w rodzinnym maj\u0105tku gospodarzy\u0142 brat, a plany ma\u0142\u017ce\u0144skie spali\u0142y na panewce, gdy\u017c nie mia\u0142 maj\u0105tku. bezskutecznie zaleca\u0142 si\u0119 do ludwiki, c\u00f3rki hetmana polnego litewskiego j\u00f3zefa sylwestra sosnowskiego, kt\u00f3r\u0105 wcze\u015bniej naucza\u0142.\n\n\n=== drezno i pary\u017c ===\njesieni\u0105 1775 roku wyjecha\u0142 do drezna. nosi\u0142 si\u0119 z zamiarem wst\u0105pienia do s\u0142u\u017cby na dworze saskim lub w armii elektora. starania te nie przynios\u0142y powodzenia, dlatego podj\u0105\u0142 dalsz\u0105 podr\u00f3\u017c do pary\u017ca. tam dowiedzia\u0142 si\u0119 o wojnie w ameryce, gdzie kolonie podj\u0119\u0142y walk\u0119 z wielk\u0105 brytani\u0105 o swoj\u0105 odr\u0119bno\u015b\u0107 oraz niepodleg\u0142o\u015b\u0107. w pary\u017cu by\u0142o g\u0142o\u015bno o pierwszych sukcesach amerykan\u00f3w, wspieranych przez francuz\u00f3w.\n\n\n=== wyjazd do ameryki p\u00f3\u0142nocnej ===\nko\u015bciuszko w pary\u017cu zatrzyma\u0142 si\u0119 na kr\u00f3tko, gdzie przypuszczalnie zg\u0142osi\u0142 si\u0119 do znanego pisarza francuskiego, pierre augustina de beaumarchais. prawdopodobnie ju\u017c w czerwcu 1776 roku wyruszy\u0142 z portu w hawrze w dalek\u0105 i trwaj\u0105c\u0105 ponad dwa miesi\u0105ce podr\u00f3\u017c do ameryki p\u00f3\u0142nocnej. liczne niebezpiecze\u0144stwa, kt\u00f3re prze\u017cy\u0142 w czasie \u017ceglugi, tak opisywa\u0142y nowiny z 16 kwietnia 1777 roku: losy szcz\u0119\u015bcia dziwnej opatrzno\u015bci bo\u017cej zrz\u0105dzi\u0142y, \u017ce uwolniwszy od nurt\u00f3w morskich przez rozbity okr\u0119t w. j. mci pana ko\u015bciuszk\u0119, obywatela kraju naszego z w. k. litewskiego, b\u0119d\u0105cego przedtem u kadet\u00f3w [...] z pi\u0119cista\u0142 nominowany na in\u017cyniera armii ameryka\u0144skiej. wkr\u00f3tce po przybyciu do filadelfii, 24 wrze\u015bnia 1776 otrzyma\u0142 zadanie opracowania fragmentu ufortyfikowania miasta (rejon rzeki delaware). nast\u0119pnie pracowa\u0142 przez ca\u0142\u0105 zim\u0119 1776 roku przy fortyfikowaniu filadelfii.\nna wiosn\u0119 1777 roku ko\u015bciuszko zosta\u0142 wys\u0142any na p\u00f3\u0142noc nad granic\u0119 kanadyjsk\u0105 pod wodz\u0105 genera\u0142a horatio gatesa. przez wiele miesi\u0119cy ko\u015bciuszko fortyfikowa\u0142 r\u00f3\u017cne obozy wojskowe armii kontynentalnej. rozg\u0142os przyni\u00f3s\u0142 mu wk\u0142ad jego prac fortyfikacyjnych do ameryka\u0144skiego zwyci\u0119stwa w bitwie pod saratog\u0105. wyrazem uznania dla jego umiej\u0119tno\u015bci in\u017cynierskich by\u0142o powierzenie mu budowy silnej twierdzy west point nad rzek\u0105 hudson. decyzj\u0119 tak\u0105 popar\u0142 naczelny w\u00f3dz armii ameryka\u0144skiej, jerzy waszyngton.\nko\u015bciuszko na w\u0142asn\u0105 pro\u015bb\u0119 zosta\u0142 skierowany do armii po\u0142udniowej. tu tak\u017ce jego umiej\u0119tno\u015bci in\u017cynierskie pozwoli\u0142y odnosi\u0107 amerykanom zwyci\u0119stwa. w uznaniu zas\u0142ug, tadeusz ko\u015bciuszko uchwa\u0142\u0105 kongresu awansowany zosta\u0142 13 pa\u017adziernika 1783 roku na genera\u0142a brygady armii ameryka\u0144skiej. otrzyma\u0142 te\u017c specjalne podzi\u0119kowanie, nadanie gruntu (oko\u0142o 250 ha) oraz znaczn\u0105 sum\u0119 pieni\u0119dzy, kt\u00f3ra mia\u0142a by\u0107 wyp\u0142acona w terminie p\u00f3\u017aniejszym, w rocznych ratach. kiedy kongres wyp\u0142aci\u0142 mu zaleg\u0142e pobory w roku 1798, mimo trudnej sytuacji finansowej natychmiast przeznaczy\u0142 te pieni\u0105dze na wykupienie wolno\u015bci i kszta\u0142cenie czarnosk\u00f3rych mieszka\u0144c\u00f3w. ca\u0142\u0105 reszt\u0119 swojego ameryka\u0144skiego maj\u0105tku ko\u015bciuszko powierzy\u0142 jeffersonowi, kt\u00f3ry by\u0142 wykonawc\u0105 jego testamentu o wyra\u017anie abolicjonistycznym wyd\u017awi\u0119ku. jeszcze wi\u0119kszym wyr\u00f3\u017cnieniem ze strony wsp\u00f3\u0142towarzyszy walki by\u0142o przyj\u0119cie ko\u015bciuszki, jako jednego z trzech cudzoziemc\u00f3w, do towarzystwa cyncynat\u00f3w, za\u0142o\u017conego przez najbardziej zas\u0142u\u017conych oficer\u00f3w.\npodczas pobytu tadeusza ko\u015bciuszki w filadelfii odwiedzi\u0142 go india\u0144ski w\u00f3dz little turtle. ko\u015bciuszko podarowa\u0142 mu par\u0119 pistolet\u00f3w wraz z instrukcj\u0105 u\u017cycia ich przeciw \u201eka\u017cdemu, kto b\u0119dzie chcia\u0142 ciebie (tw\u00f3j lud) podbi\u0107\u201d.\nordynansem ko\u015bciuszki by\u0142 czarnosk\u00f3ry agrippa hull.\n\n\n=== ponowny powr\u00f3t do polski ===\nw lipcu 1784 roku po\u017cegnawszy si\u0119 z przyjaci\u00f3\u0142mi, wr\u00f3ci\u0142 na litw\u0119 (12 sierpnia 1784). sytuacja w kraju by\u0142a z\u0142a. po raz kolejny powr\u00f3ci\u0142 wi\u0119c ko\u015bciuszko do rodzinnych siechanowicz, gdzie sp\u0119dzi\u0107 mia\u0142 teraz bez ma\u0142a pi\u0119\u0107 lat. na szcz\u0119\u015bcie jego cz\u0119\u015b\u0107 maj\u0105tku, administrowana przez ten czas przez szwagra estko, nie by\u0142a zad\u0142u\u017cona, a nawet przynosi\u0142a doch\u00f3d. mimo skromnych dochod\u00f3w, z trudem wystarczaj\u0105cych na niezb\u0119dne wydatki, ko\u015bciuszko ograniczy\u0142 pa\u0144szczyzn\u0119 ch\u0142opom siechnowickim. odt\u0105d mieli odpracowywa\u0107 tylko dwa dni w tygodniu (dotychczas cztery). kobiety zwolnione zosta\u0142y od pracy zupe\u0142nie. taka decyzja, zgodna z pogl\u0105dami genera\u0142a, nie znalaz\u0142a uznania u okolicznej szlachty.\nko\u015bciuszko interesowa\u0142 si\u0119 wydarzeniami w kraju. coraz wi\u0119ksz\u0105 rol\u0119 w \u017cyciu politycznym polski odgrywa\u0142a grupa dzia\u0142aczy, widz\u0105cych konieczno\u015b\u0107 przeprowadzenia reform. radykalna sta\u0142a si\u0119 te\u017c postawa cz\u0119\u015bci nastrojonej patriotycznie szlachty. pisarze polityczni, tacy jak stanis\u0142aw staszic i hugo ko\u0142\u0142\u0105taj, wyst\u0119powali za wzmocnieniem w\u0142adzy centralnej, za przyznaniem wi\u0119kszych praw mieszcza\u0144stwu i ch\u0142opom. obraduj\u0105cy w latach 1788\u20131792 sejm, zwany wielkim lub czteroletnim, podj\u0105\u0142 dzie\u0142o naprawy rzeczypospolitej. jedn\u0105 z pierwszych swoich uchwa\u0142 podni\u00f3s\u0142 liczb\u0119 wojska do 100 tysi\u0119cy. powsta\u0142a dla ko\u015bciuszki szansa kariery wojskowej w armii rzeczypospolitej. 12 pa\u017adziernika 1789 roku otrzyma\u0142 podpisan\u0105 przez kr\u00f3la nominacj\u0119 na genera\u0142a majora wojsk koronnych. uzyskanie upragnionego patentu mia\u0142o te\u017c przynie\u015b\u0107 kres trapi\u0105cym go od kilku lat k\u0142opotom finansowym, otrzymywa\u0142 teraz wysok\u0105 pensj\u0119 dwunastu tysi\u0119cy z\u0142otych rocznie.\nd\u0105\u017cenia polak\u00f3w do wzmocnienia ojczyzny wywo\u0142a\u0142y niepok\u00f3j rosji oraz prus, a tak\u017ce cz\u0119\u015bci rodzimej magnaterii, zwi\u0105zanej z obcymi mocarstwami. w kwietniu 1792 roku spiskowcy magnaccy, szcz\u0119sny potocki, seweryn rzewuski i franciszek ksawery branicki przygotowali akt konfederacji, znosz\u0105cej postanowienia konstytucji 3 maja. gwarantem przywr\u00f3cenia dawnych praw mia\u0142a by\u0107 caryca katarzyna ii. akt konfederacji og\u0142oszony zosta\u0142 14 maja, w pogranicznej miejscowo\u015bci targowica, a w kilka dni p\u00f3\u017aniej armia rosyjska, na pro\u015bb\u0119 targowiczan, przekroczy\u0142a granice rzeczypospolitej.\nod kilku ju\u017c miesi\u0119cy trwa\u0142y w polsce przygotowania do spodziewanej interwencji. ko\u015bciuszko bra\u0142 w nich udzia\u0142, dokonuj\u0105c inspekcji i manewr\u00f3w podleg\u0142ych sobie wojsk, obejmuj\u0105c przy tym dow\u00f3dztwo dywizji pod nieobecno\u015b\u0107 ksi\u0119cia j\u00f3zefa poniatowskiego. na pocz\u0105tku maja 1792 roku dokonana zosta\u0142a reorganizacja wojsk polskich. wodzem armii koronnej, licz\u0105cej oko\u0142o 17 tys. \u017co\u0142nierzy, kr\u00f3l mianowa\u0142 ksi\u0119cia j\u00f3zefa poniatowskiego. dow\u00f3dc\u0105 jednej z trzech dywizji, tworz\u0105cych armi\u0119 koronn\u0105, zosta\u0142 tadeusz ko\u015bciuszko. 18 maja wojska rosyjskie (w sile oko\u0142o 100 tysi\u0119cy \u017co\u0142nierzy) wkroczy\u0142y na terytorium rzeczypospolitej. rozpocz\u0119\u0142a si\u0119 wojna polsko-rosyjska 1792. armia litewska, wskutek zdrady dow\u00f3dcy ks. ludwika wirtemberskiego, nie stawi\u0142a naje\u017ad\u017acom prawie \u017cadnego oporu. r\u00f3wnie\u017c armia koronna nie dysponowa\u0142a wystarczaj\u0105cymi si\u0142ami dla powstrzymania korpusu wkraczaj\u0105cego na ukrain\u0119. uda\u0142o si\u0119 jej tylko wycofa\u0107 bez wi\u0119kszych strat na lini\u0119 bugu. w trakcie odwrotu dosz\u0142o 18 czerwca do zwyci\u0119skiej bitwy pod ziele\u0144cami. wprawdzie nie mia\u0142a ona wi\u0119kszego znaczenia dla przebiegu dalszych dzia\u0142a\u0144, wykaza\u0142a jednak mo\u017cliwo\u015b\u0107 skutecznej walki z wrogiem. dla uczczenia tego zwyci\u0119stwa ustanowiony zosta\u0142 przez kr\u00f3la order virtuti militari. na pierwszej li\u015bcie odznaczonych widnieje, mi\u0119dzy innymi, nazwisko genera\u0142a majora tadeusza ko\u015bciuszki.\nko\u015bciuszko odznaczy\u0142 si\u0119 w bitwach pod ziele\u0144cami (18 czerwca), w\u0142odzimierzem (7 lipca) i pod dubienk\u0105 (18 lipca 1792). po walkach na linii bugu, w kt\u00f3rych odparto oko\u0142o trzykrotnie silniejsze wojska rosyjskie, ukszta\u0142towa\u0142a si\u0119 opinia o wysokich umiej\u0119tno\u015bciach dow\u00f3dczych ko\u015bciuszki, czego wyrazem by\u0142a nominacja na genera\u0142a lejtnanta, podpisana 1 sierpnia 1792. zanim nominacja ta dotar\u0142a do obozu pod sieciechowem, gdzie rozlokowa\u0142a si\u0119 armia koronna, dosz\u0142a wiadomo\u015b\u0107 o przyst\u0105pieniu kr\u00f3la do konfederacji targowickiej i polecenie wstrzymania wszelkich dzia\u0142a\u0144 przeciwko wojskom rosyjskim. ko\u015bciuszko w odpowiedzi na ni\u0105 30 lipca poda\u0142 si\u0119 do dymisji. uzasadni\u0142 to tym, \u017ce \u201ezmiana okoliczno\u015bci krajowych by\u0142aby przeciwn\u0105 pierwiastkowej mojej przysi\u0119dze i wewn\u0119trznemu przekonaniu\u201d. ko\u015bciuszko rezygnowa\u0142 w ten spos\u00f3b z 40 tysi\u0119cy z\u0142otych rocznej pensji plus dodatk\u00f3w. dla por\u00f3wnania, jednego roku po zmniejszeniu pa\u0144szczyzny swoim ch\u0142opom uzyska\u0142 doch\u00f3d z maj\u0105tku siechnowicze wynosz\u0105cy 992 z\u0142ote. do dymisji na razie nie dosz\u0142o, poniewa\u017c ko\u015bciuszko chcia\u0142 wyjedna\u0107 swoim zas\u0142u\u017conym oficerom awanse i nagrody, za nast\u0119pny kwarta\u0142 s\u0142u\u017cby jednak pensji nie pobra\u0142.\ngdy szcz\u0119sny potocki og\u0142osi\u0142, \u017ce zamierza ukara\u0107 ka\u017cdego oficera, kt\u00f3ry nosi\u0142by publicznie order virtuti militari uzyskany za wojn\u0119 w obronie konstytucji 3 maja, ko\u015bciuszko napisa\u0142 do niego list, w kt\u00f3rym zg\u0142osi\u0142 si\u0119 na ochotnika do ukarania i prosi\u0142, by pozosta\u0142ych oficer\u00f3w szcz\u0119sny potocki zostawi\u0142 w spokoju.\n\n\n=== emigracja polityczna w 1792 roku ===\nwi\u0119kszo\u015b\u0107 dzia\u0142aczy politycznych szykowa\u0142a si\u0119 do opuszczenia kraju, wyje\u017cd\u017caj\u0105c g\u0142\u00f3wnie do saksonii, bowiem w lipsku i dre\u017anie powstawa\u0142 o\u015brodek emigracyjny przeciwnik\u00f3w konfederacji targowickiej. ko\u015bciuszko coraz cz\u0119\u015bciej tak\u017ce my\u015bla\u0142 o wyje\u017adzie. 26 sierpnia narodowe zgromadzenie prawodawcze rewolucyjnej francji nada\u0142o mu zaszczytny tytu\u0142 obywatela francji. by\u0142o to wyrazem uznania dla jego dzia\u0142alno\u015bci i walki o idea\u0142y wolno\u015bci.\nw li\u015bcie adresowanym do ksi\u0119\u017cnej czartoryskiej, w pa\u017adzierniku 1792 roku poinformowa\u0142, \u017ce wkr\u00f3tce wyje\u017cd\u017ca do lipska. przebywali ju\u017c tam ignacy potocki i hugo ko\u0142\u0142\u0105taj, kieruj\u0105cy sprzysi\u0119\u017ceniem przeciwnik\u00f3w targowicy i przygotowuj\u0105cy powstanie przeciwko zaborcom. wiosn\u0105 1793 roku powsta\u0142 drugi o\u015brodek spiskowy, skupiaj\u0105cy dzia\u0142alno\u015b\u0107 wcze\u015bniejszych niewielkich organizacji, tym razem w kraju. na jego czele stan\u0119li ignacy j\u00f3zef dzia\u0142y\u0144ski, karol prozor i inni. utrzymywa\u0142 on kontakty z o\u015brodkiem emigracyjnym. w lipsku ko\u015bciuszko mieszka\u0142 tylko przez dwa tygodnie, udaj\u0105c si\u0119 nast\u0119pnie do pary\u017ca. stara\u0142 si\u0119 tam o uzyskanie pomocy francji dla planowanego powstania, ale konkretnych zobowi\u0105za\u0144 nie uzyska\u0142. na pocz\u0105tku 1793 roku wys\u0142any zosta\u0142 do pary\u017ca. przebieg uk\u0142ad\u00f3w z jakobinami ujawni\u0142 charlesowi fran\u00e7ois dumouriezowi, kt\u00f3rego zdrada ujawni\u0142a plany emigracji polskiej pa\u0144stwom rozbiorowym.\nrozw\u00f3j wydarze\u0144 w kraju zdawa\u0142 si\u0119 sprzyja\u0107 mgli\u015bcie jeszcze zarysowanej koncepcji wywo\u0142ania insurekcji. 13 stycznia 1793 roku prusy podpisa\u0142y z rosj\u0105 porozumienie w sprawie drugiego rozbioru polski. zwo\u0142any 17 czerwca sejm grodzie\u0144ski, z pewnymi oporami, ratyfikowa\u0142 uk\u0142ady rozbiorowe z dwoma pa\u0144stwami zaborczymi. polska sta\u0142a si\u0119 krajem o powierzchni niewiele przekraczaj\u0105cej 200 tys. kilometr\u00f3w kwadratowych, z ludno\u015bci\u0105 licz\u0105c\u0105 oko\u0142o 4 milion\u00f3w. gospodarka i spo\u0142ecze\u0144stwo by\u0142y zrujnowane ekonomicznie i moralnie. takiego zako\u0144czenia nie przewidywali nawet najzagorzalsi zwolennicy konfederacji targowickiej. wi\u0119kszo\u015b\u0107 obywateli zrozumia\u0142a prawdziwe zamiary zaborc\u00f3w, a to stwarza\u0142o sprzyjaj\u0105cy klimat do podj\u0119cia walki zbrojnej o niepodleg\u0142o\u015b\u0107.\npo powrocie z pary\u017ca do drezna w czerwcu 1793 roku ko\u015bciuszko opracowa\u0142 koncepcj\u0119 organizacji powstania narodowego. w formie instrukcji trafi\u0142a ona do kraju, gdy\u017c tu mia\u0142y by\u0107 przeprowadzone odpowiednie przygotowania. krajowy o\u015brodek sprzysi\u0119\u017cenia mia\u0142 nieco odmienny plan dzia\u0142ania. przedstawiony on zosta\u0142 ko\u015bciuszce we wrze\u015bniu 1793 roku w podg\u00f3rzu ko\u0142o krakowa (obecnie jego dzielnica). genera\u0142 stwierdzi\u0142, i\u017c przygotowania s\u0105 s\u0142abo zaawansowane, a warunki wybuchu powstania jeszcze niezbyt sprzyjaj\u0105ce i odroczy\u0142 jego rozpocz\u0119cie na czas bli\u017cej nieokre\u015blony. w instrukcji do przyw\u00f3dc\u00f3w tajnego sprzysi\u0119\u017cenia pisa\u0142:\n\nw wyniku tego op\u00f3\u017anienia znaczna cz\u0119\u015b\u0107 wojsk polskich zosta\u0142a zagarni\u0119ta kordonem rosyjskim lub uleg\u0142a redukcji, roboty spiskowe wykryto, a insurekcja rozpocz\u0119\u0142a si\u0119 bez\u0142adnie.\ntymczasem sytuacja w kraju rozwija\u0142a si\u0119 w niepomy\u015blnym kierunku. zapad\u0142a, wymuszona na radzie nieustaj\u0105cej, decyzja o znacznej redukcji wojska polskiego. w pierwszych dniach marca rosyjskie w\u0142adze okupacyjne wpad\u0142y na trop warszawskiej organizacji spiskowej. kolejni emisariusze z kraju przynosili do lipska nagl\u0105ce wezwania. w tej sytuacji ko\u015bciuszko zdecydowa\u0142 si\u0119 na rozpocz\u0119cie insurekcji mimo niewykonania jego instrukcji. prawdopodobnie 15 marca wyruszy\u0142 z drezna do krakowa.\n\n\n=== insurekcja ko\u015bciuszkowska ===\ntadeusz ko\u015bciuszko w li\u015bcie do siostry, anny estkowej, pisa\u0142 w 1792 roku, \u017ce trzeba \u201epami\u0119ta\u0107 zawsze, \u017ce w naturze wszyscy r\u00f3wni jeste\u015bmy, \u017ce bogactwa i wiadomo\u015bci czyni\u0105 tylko r\u00f3\u017cnic\u0119\u201d. by\u0142o to wyrazem jego najszczerszego przekonania, kt\u00f3remu pozostawa\u0142 wierny przez ca\u0142e \u017cycie. przy okazji powstania ko\u015bciuszko powiedzia\u0142:\n\nko\u015bciuszko wyg\u0142osi\u0142 odezw\u0119 do kobiet, co by\u0142o zupe\u0142n\u0105 nowo\u015bci\u0105. uj\u0105\u0142 si\u0119 tak\u017ce za \u017cydami, obiecuj\u0105c zaj\u0105\u0107 si\u0119 ich skargami. powo\u0142a\u0142 pod bro\u0144 ch\u0142op\u00f3w, wyda\u0142 uniwersa\u0142 po\u0142aniecki, ograniczaj\u0105cy podda\u0144stwo i zmniejszaj\u0105cy pa\u0144szczyzn\u0119 tej warstwy ludno\u015bci, ale zabezpieczaj\u0105cy r\u00f3wnie\u017c szlacht\u0119 przed nieuczciwo\u015bci\u0105 ch\u0142op\u00f3w. przez pewien czas w powstaniu ko\u015bciuszko chodzi\u0142 ubrany w sukman\u0119 ch\u0142opsk\u0105, w kt\u00f3rym to stroju jego wizerunek przeszed\u0142 do historii i by\u0142 wielokrotnie powielany.\nw czasie bitwy pod rac\u0142awicami ch\u0142op wojciech bartosz wykaza\u0142 si\u0119 odwag\u0105, gasz\u0105c w\u0142asnym nakryciem g\u0142owy tl\u0105cy si\u0119 lont od dzia\u0142a. ko\u015bciuszko za to wyzwoli\u0142 go, nada\u0142 mu ziemi\u0119 i tytu\u0142 szlachecki oraz awansowa\u0142 na chor\u0105\u017cego regimentu grenadier\u00f3w.\n24 marca 1794 roku na rynku krakowskim z\u0142o\u017cy\u0142 narodowi uroczyst\u0105 przysi\u0119g\u0119 i obj\u0105\u0142 formalnie przyw\u00f3dztwo insurekcji jako najwy\u017cszy naczelnik si\u0142y zbrojnej narodowej.\nja, tadeusz ko\u015bciuszko, przysi\u0119gam w obliczu boga ca\u0142emu narodowi polskiemu, i\u017c powierzonej mi w\u0142adzy na niczyj prywatny ucisk nie u\u017cyj\u0119, lecz jedynie jej dla obrony ca\u0142o\u015bci granic, odzyskania samow\u0142adno\u015bci narodu i ugruntowania powszechnej wolno\u015bci u\u017cywa\u0107 b\u0119d\u0119. tak mi panie bo\u017ce dopom\u00f3\u017c i niewinna m\u0119ka syna jego.\n\nw czasie powstania ko\u015bciuszko zreformowa\u0142 armi\u0119 polsk\u0105, wprowadzaj\u0105c w niej kilka innowacji. przypisuje mu si\u0119 autorstwo pomys\u0142u tworzenia jednostek ruchomej milicji ch\u0142opskiej \u2013 kosynier\u00f3w, a tak\u017ce utworzenie pierwszych oddzia\u0142\u00f3w strzelc\u00f3w celnych prekursor\u00f3w snajper\u00f3w. decyzja stworzenia takich oddzia\u0142\u00f3w w wojsku polskim zapad\u0142a wed\u0142ug ustale\u0144 sejmu 8 pa\u017adziernika 1789 roku. projekt ich utworzenia opracowa\u0142 tadeusz ko\u015bciuszko, kt\u00f3ry po ameryka\u0144skich do\u015bwiadczeniach wzorowa\u0142 je na oddzia\u0142ach rangers\u00f3w. podobnie jak w ameryce rekrutowano do nich my\u015bliwych oraz le\u015bniczych, a szczeg\u00f3lnie kurpi\u00f3w, kt\u00f3rzy s\u0142yn\u0119li w rzeczypospolitej z umiej\u0119tno\u015bci strzeleckich. ko\u015bciuszko napisa\u0142 dla nich instrukcj\u0119 \u0107wiczenia strzelc\u00f3w celnych wydan\u0105 przez komisj\u0119 wojskow\u0105 20 kwietnia 1791 roku\u2009.\n\n24 marca \u2013 16 listopada 1794 \u2013 insurekcja ko\u015bciuszkowska.\n4 kwietnia 1794 \u2013 zwyci\u0119ska bitwa pod rac\u0142awicami.\n7 maja 1794 \u2013 wydanie uniwersa\u0142u po\u0142anieckiego.\n10 pa\u017adziernika 1794 \u2013 w bitwie pod maciejowicami ranny ko\u015bciuszko zosta\u0142 wzi\u0119ty do niewoli, po czym zosta\u0142 uwi\u0119ziony w twierdzy pietropaw\u0142owskiej w petersburgu. prawdopodobnie w\u0142a\u015bnie podczas pobytu w niewoli rosyjskiej, ko\u015bciuszko (kt\u00f3ry by\u0142 \u015bwietnym pianist\u0105) skomponowa\u0142 dwa polonezy i walc, wszystkie dedykowane armii polskiej.\n\n\n=== ostateczna emigracja ===\ncar pawe\u0142 i romanow 26 listopada 1796 roku wypu\u015bci\u0142 ko\u015bciuszk\u0119 po z\u0142o\u017ceniu przysi\u0119gi wiernopodda\u0144czej, co by\u0142o cen\u0105 za uwolnienie z rosyjskich wi\u0119zie\u0144 i zes\u0142ania 20 tys. polak\u00f3w. ko\u015bciuszko musia\u0142 tak\u017ce przyrzec, \u017ce nie wr\u00f3ci do polski. w drog\u0119 przez finlandi\u0119 i sztokholm ko\u015bciuszko uda\u0142 si\u0119 ze swymi przyjaci\u00f3\u0142mi, w tym najwi\u0119kszym z nich julianem ursynem niemcewiczem. do stan\u00f3w zjednoczonych ameryki wyruszy\u0142 z wielkiej brytanii, po londynie przebywa\u0142 w bristolu. w anglii spotka\u0142 si\u0119 z poet\u0105 wiliamem wordsworthem, kt\u00f3rego wiersze pokrzepia\u0142y go w rosyjskim wi\u0119zieniu. w stanach zjednoczonych zaprzyja\u017ani\u0142 si\u0119 z thomasem jeffersonem, kt\u00f3ry pom\u00f3g\u0142 mu uzyska\u0107 paszport pod fa\u0142szywym nazwiskiem. wsz\u0119dzie po drodze przyjmowany by\u0142 nie tylko jako polski bohater narodowy, ale jako wielki \u00f3wczesny \u017co\u0142nierz walcz\u0105cy o wolno\u015b\u0107. w 1797 roku po kilkunastu miesi\u0105cach wr\u00f3ci\u0142 do europy, zamieszkuj\u0105c w pary\u017cu, a nast\u0119pnie w szwajcarii.\nw latach 1807\u20131814 mieszka\u0142 w ch\u00e2teau de berville pod la genevraye u petera josefa zeltnera i wzi\u0105\u0142 udzia\u0142 w tworzeniu legion\u00f3w polskich. w roku 1799 (17 pa\u017adziernika i 6 listopada) spotyka\u0142 si\u0119 z napoleonem. ko\u015bciuszko by\u0142 przeciwnikiem wi\u0105zania sprawy polskiej z napoleonem, kt\u00f3remu nie ufa\u0142.\nw 1799 roku bra\u0142 udzia\u0142 w zak\u0142adaniu w kraju towarzystwa republikan\u00f3w polskich. chcia\u0142 doda\u0107 do tekstu przysi\u0119gi towarzystwa obowi\u0105zek nauczenia czytania przynajmniej czterech ch\u0142op\u00f3w. gdyby wst\u0119puj\u0105cy si\u0119 z tego zobowi\u0105zania nie wywi\u0105za\u0142, mia\u0142 pokry\u0107 si\u0119 wieczn\u0105 nies\u0142aw\u0105. w 1808 roku opublikowa\u0142 ksi\u0105\u017ck\u0119 obroty artylerii konnej. prawdopodobnie w tym samym roku wyjecha\u0142 do solury (solothurn) w szwajcarii, do franciszka ksawerego zeltnera (w\u00f3jta solury), u kt\u00f3rego zamieszka\u0142 w patrycjuszowskiej kamienicy przy gurzelngasse nr 12. tam sp\u0119dzi\u0142 ostatnie lata \u017cycia. w 1815 roku car aleksander i romanow, pragn\u0105c uzyska\u0107 aprobat\u0119 dla stworzenia marionetkowego kr\u00f3lestwa polskiego, zaprosi\u0142 ko\u015bciuszk\u0119 do wiednia. ten na wiadomo\u015b\u0107, \u017ce planowane kr\u00f3lestwo polskie ma mie\u0107 mniejsze terytorium od ksi\u0119stwa warszawskiego, o\u015bwiadczy\u0142, \u017ce to jest \u201epo\u015bmiech\u201d i po bezskutecznej pr\u00f3bie listownego skontaktowania si\u0119 z carem opu\u015bci\u0142 wiede\u0144.\n2 kwietnia 1817 roku ko\u015bciuszko napisa\u0142 testament, w kt\u00f3rym wyzwoli\u0142 swoich ch\u0142op\u00f3w. pisa\u0142 w nim:\n\n15 wrze\u015bnia 1817 roku w li\u015bcie do jeffersona ko\u015bciuszko potwierdzi\u0142 swoj\u0105 wol\u0119 z 1798 roku, \u017ce pieni\u0105dze zarobione przez niego w ameryce i tam si\u0119 znajduj\u0105ce maj\u0105 po jego \u015bmierci zosta\u0107 przeznaczone na wyzwolenie i edukacj\u0119 czarnosk\u00f3rych niewolnik\u00f3w.\ntadeusz ko\u015bciuszko zmar\u0142 15 pa\u017adziernika 1817 roku w solurze, w domu zeltnera, i zosta\u0142 pochowany w pobliskim zuchwilu. badania genetyczne wykonane na prze\u0142omie 2021\u20132022 na pr\u00f3bkach pobranych z materia\u0142\u00f3w u\u017cytych do zabezpieczenia serca ko\u015bciuszki przez micha\u0142a witta i tadeusza dobosza sugeruj\u0105, \u017ce przyczyn\u0105 \u015bmierci by\u0142o zapalenie wsierdzia wywo\u0142ane przez bakteri\u0119 cutibacterium acnes. w pobranym materiale nie stwierdzono sekwencji genetycznych bakterii wywo\u0142uj\u0105cej tyfus, co wyklucza\u0142oby wcze\u015bniejsze diagnozy.\nw roku 1818 trumna z zabalsamowanym cia\u0142em tadeusza ko\u015bciuszki zosta\u0142a sprowadzona do kraju i 23 czerwca uroczy\u015bcie z\u0142o\u017cona w krypcie \u015bw. leonarda na wawelu; w 1832 trumn\u0119 z\u0142o\u017cono do sarkofagu.\nzgodnie z testamentem wydobyte z cia\u0142a serce ko\u015bciuszki zosta\u0142o umieszczone w urnie i przekazane emilii zeltner, c\u00f3rce franciszka. w 1819 roku serce ko\u015bciuszki zosta\u0142o zabrane przez emili\u0119 zeltner do vezii ko\u0142o lugano, a w 1829 do varese we w\u0142oszech. w 1895 roku urna z sercem tadeusza ko\u015bciuszki zosta\u0142a przekazana muzeum w rapperswilu i zdecydowano umie\u015bci\u0107 je w miejscowym ko\u015bciele \u015bw. jana chrzciciela. w 1921 roku polski sejm podj\u0105\u0142 uchwa\u0142\u0119 o sprowadzeniu serca ko\u015bciuszki do kraju, co zosta\u0142o zrealizowane 15 pa\u017adziernika 1927 roku. w latach 1927\u20131939 urna z sercem znajdowa\u0142a si\u0119 w kaplicy na zamku kr\u00f3lewskim w warszawie. zosta\u0142a tam umieszczona ponownie 31 sierpnia 1984 roku podczas uroczysto\u015bci zako\u0144czenia odbudowy i przekazania zamku kr\u00f3lewskiego spo\u0142ecze\u0144stwu.\n\n\n== odznaczenia i wyr\u00f3\u017cnienia ==\nz\u0142oty medal virtuti militari, 1792 r. ko\u015bciuszko by\u0142 pierwsz\u0105 osob\u0105 odznaczon\u0105 tym odznaczeniem. p\u00f3\u017aniej zast\u0105pi\u0142 medal krzy\u017cem kawalerskim vm.\norder cyncynata otrzyma\u0142 5 maja 1784 r. z r\u0105k waszyngtona w filadelfii\njedna z planetoid odkryta przez ameryka\u0144skiego astronoma edwarda bowella, nazwana zosta\u0142a (90698) kosciuszkow 1792 roku stanis\u0142aw august poniatowski chcia\u0142 nada\u0107 ko\u015bciuszce order or\u0142a bia\u0142ego. ten jednak, jako republikanin z przekonania, mia\u0142 odm\u00f3wi\u0107 jego przyj\u0119cia.\n\n\n== przynale\u017cno\u015b\u0107 do masonerii ==\ncho\u0107 niekt\u00f3rzy twierdz\u0105, \u017ce ko\u015bciuszko by\u0142 wolnomularzem, nie ma \u017cadnych dowod\u00f3w, \u017ce nale\u017ca\u0142 do masonerii, ani polskiej, ani francuskiej, ani ameryka\u0144skiej, ani szwajcarskiej. franciszek piotr j\u00f3zef zeltner, u kt\u00f3rego ko\u015bciuszko mieszka\u0142 w latach 1801\u20131815 w berville, na zebraniu warszawskiej lo\u017cy maso\u0144skiej \u015bwi\u0105tynia izydy 25 maja 1818 roku powiedzia\u0142 o ko\u015bciuszce: \u201eniewiadome dla mnie wypadki nie po\u0142\u0105czy\u0142y go z naszym zwi\u0105zkiem\u201d. z kolei w czerwcu 1779 roku ko\u015bciuszko nie wzi\u0105\u0142 udzia\u0142u w spotkaniu mason\u00f3w \u2013 wojskowych \u2013 z waszyngtonem w czasie wizyty waszyngtona w west point, gdzie przysz\u0142y naczelnik zajmowa\u0142 w tamtym czasie kluczow\u0105 pozycj\u0119 wojskow\u0105. ponadto j. morkowski i b. drewnowski zwracaj\u0105 uwag\u0119, \u017ce zachodnie lo\u017ce maso\u0144skie nie zajmowa\u0142y si\u0119 problematyk\u0105 niepodleg\u0142o\u015bci polski, i z tego powodu dla ko\u015bciuszki przynale\u017cno\u015b\u0107 do nich by\u0142aby strat\u0105 czasu.\n\n\n== opinie o ko\u015bciuszce ==\nhugo ko\u0142\u0142\u0105taj pisa\u0142 w swoim dzienniku: \u201edla uchronienia si\u0119 od nieszcz\u0119\u015bliwych wypadk\u00f3w rewolucyi francuskiej, zgodzili\u015bmy si\u0119, \u017ce insurekcja w polsce powinna by\u0107 pod dyktatur\u0105 jednego cz\u0142owieka, kt\u00f3ry by pozyska\u0142 powszechne zaufanie. ca\u0142y nar\u00f3d wskaza\u0142 do tego ko\u015bciuszk\u0119\u201d.\nnapoleon nazwa\u0142 go \u201ebohaterem p\u00f3\u0142nocy\u201d.\nthomas jefferson nazwa\u0142 go \u201enajczystszym synem wolno\u015bci jakiego pozna\u0142em [...] i to wolno\u015bci dla wszystkich, a nie tylko dla nielicznych i bogatych\u201d.\nberek joselewicz nazywa\u0142 go \u201epos\u0142a\u0144cem od boga\u201d.\nlord byron w wierszu \u201ethe age of bronze\u201d (wiek br\u0105zu, 1823) napisa\u0142: \u201eko\u015bciuszko \u2013 to d\u017awi\u0119k, kt\u00f3ry przera\u017ca ucho tyrana\u201d.\nkatarzyna wielka nazwa\u0142a go \u201ebesti\u0105\u201d.\njules michelet nazwa\u0142 go \u201eostatnim rycerzem, ale pierwszym polakiem z nowoczesnym zrozumieniem braterstwa i r\u00f3wno\u015bci\u201d.\ngenera\u0142 nathanael greene nazwa\u0142 go \u201emistrzem swojej profesji\u201d\u2009.\njules verne uhonorowa\u0142 tadeusza ko\u015bciuszk\u0119 umieszczaj\u0105c jego portret w gabinecie kapitana nemo w powie\u015bci dwadzie\u015bcia tysi\u0119cy mil podmorskiej \u017ceglugi (1870).\npawe\u0142 edmund strzelecki nazwa\u0142 odkryty przez siebie najwy\u017cszy szczyt australii mount kosciuszko, kt\u00f3ry znajduje si\u0119 w parku narodowym ko\u015bciuszki.\nfeliks koneczny pisa\u0142 o nim: \u201eca\u0142a cywilizowana ludzko\u015b\u0107 sk\u0142ada si\u0119 na s\u0142aw\u0119 ko\u015bciuszki. nie ma kultury bez czci dla jego imienia. kto nie uchyla g\u0142owy przed tym imieniem, ten stoi poni\u017cej poziomu przeci\u0119tnego cywilizowanego cz\u0142owieka. gdzie ko\u0144czy si\u0119 kult ko\u015bciuszki, tam ko\u0144czy si\u0119 cywilizacja\u201d.\n\n\n== upami\u0119tnienie ==\ntadeusz ko\u015bciuszko jest uznawany za bohatera narodowego polski, stan\u00f3w zjednoczonych ameryki oraz bia\u0142orusi.\n14 pa\u017adziernika 1861, w przeddzie\u0144 patriotycznych obchod\u00f3w rocznicy \u015bmierci tadeusza ko\u015bciuszki, rosyjski namiestnik karol lambert wprowadzi\u0142 w kr\u00f3lestwie polskim stan wojenny. brutalne st\u0142umienie uroczysto\u015bci rocznicowych przez wojsko rosyjskie, po\u0142\u0105czone m.in. ze sprofanowaniem ko\u015bcio\u0142\u00f3w, przyspieszy\u0142o przygotowania powsta\u0144cze. w czasie ii wojny \u015bwiatowej sformowano pierwszy zwi\u0105zek ludowego wojska polskiego w maju 1943, na terenie zsrr w sielcach nad ok\u0105 1 polsk\u0105 dywizj\u0119 piechoty im. tadeusza ko\u015bciuszki. chrzest bojowy przesz\u0142a pod lenino. po ii wojnie \u015bwiatowej jego imieniem nazwano hut\u0119 w chorzowie. w wielu polskich miastach znajduj\u0105 si\u0119 ulice im. tadeusza ko\u015bciuszki, kt\u00f3re spotyka si\u0119 r\u00f3wnie\u017c za granic\u0105 \u2013 g\u0142\u00f3wnie w usa, na bia\u0142orusi, na ukrainie oraz na w\u0119grzech (budapeszt), w serbii (belgrad), rosji (petersburg, wo\u0142gograd i kopiejsk) i kazachstanie (karaganda). istnieje te\u017c wiele park\u00f3w jego imienia, np. kosciuszko park w chicago oraz w mie\u015bcie milwaukee w stanie wisconsin.\n\n\n=== nazwy geograficzne ===\nimi\u0119 bohatera s\u0142awi odkryta przez paw\u0142a edmunda strzeleckiego g\u00f3ra ko\u015bciuszki. ten najwy\u017cszy szczyt australii znajduje si\u0119 w parku narodowym ko\u015bciuszki (kosciuszko national park).\nhrabstwo ko\u015bciuszki w stanie indiana\nkosciusko \u2013 miasto w stanie missisipi\nmosty ko\u015bciuszki \u2013 dwa g\u0142\u00f3wne mosty w nowym jorku\nwyspa ko\u015bciuszki na alasce\n\n\n=== numizmatyka ===\nwizerunek ko\u015bciuszki pojawi\u0142 si\u0119 na wielu numizmatach, m.in.:\n\nna banknotach o warto\u015bci 5, 10, 20, 100, 1000, 5000 marek polskich,\nna mi\u0119dzywojennych banknotach o warto\u015bci 1, 2, 10, 20, 50, 100, 500, i 1000-z\u0142otowym banku polskiego,\nna monecie 10-z\u0142otowej wyemitowanej przez narodowy bank polski w latach 1959\u20131966 oraz 1969\u20131973 w prl-u,\nna banknocie o nominale 500 z\u0142, b\u0119d\u0105cym w obiegu w latach 1975\u20131996.\nna srebrnej monecie 10-z\u0142otowej i z\u0142otej monecie 200-z\u0142otowej bitych stemplem lustrzanym, wyemitowanych przez nbp w 2017 roku z okazji 200. rocznicy \u015bmierci ko\u015bciuszki.\n\n\n=== pomniki ===\nna wawelu stoi konny pomnik tadeusza ko\u015bciuszki,\npomnik tadeusza ko\u015bciuszki w \u0142odzi u zwie\u0144czenia ulicy piotrkowskiej na placu wolno\u015bci zbudowany w latach 1927\u20131930,\nw chicago pomnik ko\u015bciuszki stoi na presti\u017cowej promenadzie widokowej \u201esolidarity drive\u201d w centrum miasta, nad jeziorem michigan. w rocznic\u0119 konstytucji 3 maja organizacje polonijne sk\u0142adaj\u0105 wie\u0144ce i kwiaty pod tym pomnikiem.\npomnik tadeusza ko\u015bciuszki w waszyngtonie wzniesiony w 1910 wed\u0142ug projektu antoniego popiela, kt\u00f3ry ufundowany zosta\u0142 przez ameryka\u0144sk\u0105 poloni\u0119 \u2013 komitet narodowy polski ustawiony w parku lafayette. jego kopia znajduje si\u0119 na osi ogrodu saskiego w warszawie,\npomnik na polu bitwy pod saratog\u0105,\npomnik w detroit,\npomnik w che\u0142mie,\npomnik w \u0142\u0119cznej,\npos\u0105g oraz tablica pami\u0105tkowa w akademii wojskowej stan\u00f3w zjednoczonych west point, kt\u00f3r\u0105 wybudowa\u0142 ko\u015bciuszko w czasie ameryka\u0144skiej wojny o niepodleg\u0142o\u015b\u0107\npomnik w bostonie autorstwa theo alice ruggles kitson.\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nprzed 1939 rokiem w polsce i usa wzniesiono w sumie co najmniej 40 pomnik\u00f3w po\u015bwi\u0119conych ko\u015bciuszce. wiele spo\u015br\u00f3d tych wzniesionych w polsce zosta\u0142o zniszczonych, uszkodzonych lub zlikwidowanych przez niemc\u00f3w w czasie ii wojny \u015bwiatowej. niekt\u00f3re z nich po wojnie odbudowano, wzgl\u0119dnie przywr\u00f3cono, czasem w innych miejscach ni\u017c znajdowa\u0142y si\u0119 przed wojn\u0105.\n\n\n=== kopce ===\nw latach 1820\u20131823 usypano kopiec ko\u015bciuszki w krakowie na wz\u00f3r istniej\u0105cych w mie\u015bcie kopc\u00f3w wandy i krakusa,\nw 1861, kopiec ko\u015bciuszki w olkuszu,\nw 1917, kopiec ko\u015bciuszki w po\u0142a\u0144cu,\nw 1917, kopiec ko\u015bciuszki w tarnogrodzie,\nkopce ko\u015bciuszki we wsiach rac\u0142awice, kiernozia, ucha\u0144ce oraz w janowiczkach\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n=== statki ===\nimi\u0119 ko\u015bciuszki nosi\u0142y statki i okr\u0119ty, m.in.:\n\nss ko\u015bciuszko \u2013 jeden z trzech pierwszych polskich transatlantyk\u00f3w (obok \u201epolonii\u201d i \u201epu\u0142askiego\u201d) o poj. ok. 6900 brt, jakie w 1930 roku rozpocz\u0119\u0142y obs\u0142ug\u0119 po\u0142\u0105czenia mi\u0119dzy gdyni\u0105 i nowym jorkiem;\norp gen. t. ko\u015bciuszko \u2013 polska fregata rakietowa ameryka\u0144skiego typu ohp (oliver hazard perry; ex uss \u201ewadsworth\u201d);\nturbinowy frachtowiec niemiecko-du\u0144skiej budowy o tona\u017cu 7000 brt i no\u015bno\u015bci ok. 10 400 ton, kt\u00f3ry trafi\u0142 do polskiej floty handlowej w maju 1947 roku;\npierwszy z czterech kontenero-pojazdowc\u00f3w, zbudowany we francuskiej stoczni la ciotat.\n\n\n=== muzea ===\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\nthaddeus kosciuszko national memorial (pol. muzeum narodowe pami\u0119ci tadeusza ko\u015bciuszki) \u2013 znajduj\u0105ce si\u0119 w filadelfii w domu pod adresem 301 pine street, w kt\u00f3rym przez 6 miesi\u0119cy w latach 1797\u20131798 mieszkali tadeusz ko\u015bciuszko oraz julian ursyn niemcewicz. jest zarz\u0105dzane przez national park service.\nw 1988 roku otwarto w maciejowicach muzeum im. tadeusza ko\u015bciuszki. w muzeum eksponowane s\u0105 makieta bitwy pod maciejowicami oraz r\u00f3\u017cnego rodzaju pami\u0105tki zwi\u0105zane z tadeuszem ko\u015bciuszk\u0105. jego siedziba mie\u015bci si\u0119 w ratuszu w centrum maciejowic.\nw 20-leciu mi\u0119dzywojennym ii rp w dawnym dworku ko\u015bciuszk\u00f3w w mereczowszczy\u017anie (bia\u0142oru\u015b) dzia\u0142a\u0142o muzeum ko\u015bciuszki, kt\u00f3re w czasie ii wojny \u015bwiatowej uleg\u0142o zniszczeniu. w 2004 r. staraniem w\u0142adz bia\u0142oruskich i przy wsparciu stan\u00f3w zjednoczonych odtworzono na podstawie fotografii dworek, w kt\u00f3rym ponownie uruchomiono muzeum po\u015bwi\u0119cone ko\u015bciuszce '\u201e\u043c\u0443\u0437\u0435\u0439-\u0441\u044f\u0434\u0437\u0456\u0431\u0430 \u0442\u0430\u0434\u044d\u0432\u0443\u0448\u0430 \u043a\u0430\u0441\u0446\u044e\u0448\u043a\u0456\u201d'. muzeum zawiera ekspozycj\u0119 archiwalnych zdj\u0119\u0107 oraz umeblowanie z epoki, odtwarzaj\u0105ce prawdopodobny wygl\u0105d wn\u0119trz z czas\u00f3w, gdy przyszed\u0142 tu na \u015bwiat ko\u015bciuszko.\n\n\n=== szko\u0142y ===\nimi\u0119 tadeusza ko\u015bciuszki nosz\u0105 m.in. licea og\u00f3lnokszta\u0142c\u0105ce oraz inne instytucje i jednostki:\n\npolitechnika krakowska im. tadeusza ko\u015bciuszki w krakowie\nwy\u017csza szko\u0142a oficerska wojsk l\u0105dowych im. gen. tadeusza ko\u015bciuszki we wroc\u0142awiu\n1 warszawska brygada pancerna im. tadeusza ko\u015bciuszki w warszawie-weso\u0142ej\n1 warszawska dywizja zmechanizowana\ninstytut ko\u015bciuszkizar\u00f3wno uchwa\u0142\u0105 sejmu rp z 22 czerwca 2016, jak i uchwa\u0142\u0105 senatu rp z 4 listopada 2016, rok 2017 zosta\u0142 ustanowiony rokiem tadeusza ko\u015bciuszki.\n\n\n=== obrazy ===\nko\u015bciuszko przedstawiony zosta\u0142 na wielu obrazach i ilustracjach:\n\nko\u015bciuszko pod rac\u0142awicami \u2013 obraz jana matejki z 1888,\ncykloramiczny obraz zwany panoram\u0105 rac\u0142awick\u0105 namalowany w latach 1893\u20131894 przez zesp\u00f3\u0142 malarzy pod kierunkiem jana styki i wojciecha kossaka,\nobraz franciszka smuglewicza przysi\u0119ga ko\u015bciuszki na rynku w krakowie z 1794 roku.\nilustracji przysi\u0119ga ko\u015bciuszki walerego eljasza-radzikowskiego z 1905 roku.\nobraz edwarda mesjasza tadeusz ko\u015bciuszko ze sztabem pod rac\u0142awicami z 1991 roku.\n\n\n=== znaczki pocztowe ===\n4 lutego 2017 r. poczta polska wyda\u0142a znaczek pocztowy nr 4746 \u201erok tadeusza ko\u015bciuszki\u201d przedstawiaj\u0105cy portret bohatera autorstwa nieznanego artysty, a w tle fragment obrazu \u201ebitwa pod rac\u0142awicami\u201d aleksandra or\u0142owskiego ze zbior\u00f3w muzeum wojska polskiego w warszawie.\n\n\n=== literatura ===\nkonstanty majerowski stworzy\u0142 tekst opery \u201eko\u015bciuszko nad sekwan\u0105\u201d (data wydania 1821). opera opowiada\u0142a o spotkaniu ko\u015bciuszki z polskimi \u017co\u0142nierzami we francji, kt\u00f3rzy to \u017co\u0142nierze uprowadzili szykuj\u0105c\u0105 si\u0119 do \u015blubu pann\u0119, gdy\u017c sami pragn\u0119li si\u0119 z ni\u0105 o\u017ceni\u0107.polonez ko\u015bciuszki \u2013 polska pie\u015b\u0144 patriotyczna, powsta\u0142a w 1792 roku z okazji przymusowej emigracji tadeusza ko\u015bciuszki, spowodowanej kl\u0119sk\u0105 wojsk polskich w wojnie z rosj\u0105 i przyst\u0105pieniem kr\u00f3la stanis\u0142awa poniatowskiego do targowicy. w czasie powstania listopadowego, poeta rajnold suchodolski zmieni\u0142 nieco melodi\u0119 i napisa\u0142 nowy tekst pie\u015bni, kt\u00f3r\u0105 \u015bpiewano podczas powstania listopadowego. zaczyna\u0142 si\u0119 on od s\u0142\u00f3w: patrz, ko\u015bciuszko, na nas z nieba.\ndo ko\u015bciuszki \u2013 wiersz johna keatsa z 1817 roku.\nprzysi\u0119ga ko\u015bciuszki \u2013 wiersz marii konopnickiej\nstary w\u00f3dz (der alte feldherr) \u2013 dramat karla von holteia z 1829 roku.\nczasy ko\u015bciuszkowskie \u2013 cykl powie\u015bci j\u00f3zefa ignacego kraszewskiego publikowany w roku 1873. na cykl sk\u0142adaj\u0105 si\u0119 powie\u015bci sceny sejmowe: grodno 1793 oraz warszawa w 1794 roku\nko\u015bciuszko pod rac\u0142awicami \u2013 dramat w\u0142adys\u0142awa ludwika anczyca z 1880 roku. z dramatu pochodzi pie\u015b\u0144 dalej ch\u0142opcy, dalej \u017cywo, z muzyk\u0105 kazimierza hofmana. tekst tej pie\u015bni nie jest dzie\u0142em autora sztuki, lecz zosta\u0142 przez niego zapo\u017cyczony z dw\u00f3ch pie\u015bni ludowych, z kt\u00f3rych jedna by\u0142a \u015bpiewana przez kosynier\u00f3w w czasach ko\u015bciuszkowskich na melodi\u0119 mazura\nrok 1809 \u2013 powie\u015b\u0107 wac\u0142awa g\u0105siorowskiego z 1903 roku (ko\u015bciuszko pojawia si\u0119 w niej epizodycznie).\nrok 1794 \u2013 trylogia w\u0142adys\u0142awa reymonta, kt\u00f3rej akcja toczy si\u0119 w czasie powstania ko\u015bciuszkowskiego. cykl by\u0142 publikowany w latach 1911\u20131916. na cykl sk\u0142adaj\u0105 si\u0119 powie\u015bci  ostatni sejm rzeczypospolitej, nil desperandum oraz insurekcja.\n\n\n=== film ===\nko\u015bciuszko pod rac\u0142awicami \u2013 polski film fabularny z 1913, scen. i re\u017c. orland na podstawie dramatu anczyca\nko\u015bciuszko pod rac\u0142awicami \u2013 polski film fabularny z 1938, re\u017cyseria: j\u00f3zef lejtes, scenariusz: wac\u0142aw g\u0105siorowski i stanis\u0142aw urbanowicz, w roli ko\u015bciuszki: tadeusz bia\u0142oszczy\u0144ski\nin\u017cynier ko\u015bciuszko \u2013 polski film dokumentalny z 1977, realizacja: juliusz janicki\ntadeusz ko\u015bciuszko \u2013 polski film dokumentalny z 1987, scenariusz i re\u017cyseria: ryszard rogozi\u0144ski\n\u201ejego imi\u0119 polska\u201d. tadeusz ko\u015bciuszko \u2013 polski film dokumentalny z 2006, scenariusz i re\u017cyseria: lucyna smoli\u0144ska, mieczys\u0142aw sroka\nko\u015bciuszko \u2013 cz\u0142owiek, kt\u00f3ry wyprzedzi\u0142 swoje czasy \u2013 ameryka\u0144ski film dokumentalny o ko\u015bciuszce w re\u017cyserii alexa storo\u017cy\u0144skiego\n\n\n== zobacz te\u017c ==\njednostki wojska polskiego imienia tadeusza ko\u015bciuszki\ntestament ko\u015bciuszki (po angielsku)\nfinis poloniae\n\n\n== przypisy ==\n\n\n== bibliografia ==\ntadeusz korzon, ko\u015bciuszko, biografia z dokument\u00f3w wysnuta. krak\u00f3w, warszawa, 1894. (polona, polona.pl [dost\u0119p 2018-03-10] .)\ntadeusz ko\u015bciuszko jego odezwy i raporta, wst\u0119p i obja\u015bnienia, krak\u00f3w 1918 (polona, polona.pl [dost\u0119p 2018-03-10] .)\ntomasz leszkowicz: spadkobiercy mieszka, ko\u015bciuszki i \u015bwierczewskiego. ludowe wojsko polskie jako instytucja polityki pami\u0119ci historycznej. warszawa: wydawnictwo instytut pami\u0119ci narodowej, 2022. isbn 978-83-8229-588-7.\njan lubicz-pacho\u0144ski, ko\u015bciuszko w krakowie. miejsca i wa\u017cniejsze pami\u0105tki zwi\u0105zane z pobytem i kultem., muzeum historyczne miasta krakowa, 1952.\ntadeusz rawski, sztuka dow\u00f3dcza tadeusza ko\u015bciuszki, wydawnictwo ministerstwa obrony narodowej, warszawa 1953.\njan stanis\u0142aw kopczewski, tadeusz ko\u015bciuszko w historii i tradycji. warszawa, 1968.\nwiktor malski, ameryka\u0144ska wojna pu\u0142kownika ko\u015bciuszki, kiw, warszawa 1977.\njan lubicz-pacho\u0144ski, ko\u015bciuszko na ziemi krakowskiej, warszawa-krak\u00f3w 1984. isbn 83-01-05428-x.\ntomasz leszkowicz: spadkobiercy mieszka, ko\u015bciuszki i \u015bwierczewskiego. ludowe wojsko polskie jako instytucja polityki pami\u0119ci historycznej. warszawa: wydawnictwo instytut pami\u0119ci narodowej, 2022. isbn 978-83-8229-588-7.\njan lubicz-pacho\u0144ski, ko\u015bciuszko po insurekcji 1794-1817, wydawnictwo literackie, lublin 1986. isbn 83-222-0428-0.\nnieznane listy i rozkazy tadeusza ko\u015bciuszki. zestawi\u0142: w\u0142adimir michajlenko. opracowali: w\u0142adimir michajlenko, jerzy skowronek i joanna zimi\u0144ska. \u00ab nowe miscellanea historyczne \u00bb. tom 1. seria: powstania narodowe. zeszyt 1. warszawa, naczelna dyrekcja archiw\u00f3w pa\u0144stwowych, 1996\nartura. \u015bliwi\u0144ski artura., powstanie ko\u015bciuszkowskie, marianm. kukiel (oprac.) i inni, warszawa: wydawnictwo jeden \u015bwiat, 2004, isbn 83-89632-15-2, oclc 69635282 .brak strony (ksi\u0105\u017cka)\nstefan bratkowski: z czym do nie\u015bmiertelno\u015bci. katowice: wydawnictwo \u201e\u015bl\u0105sk\u201d, 1977, s. 40\u201341.\nkonstanty g\u00f3rski: historya piechoty polskiej. krak\u00f3w: 1893.\njames s. pula, thaddeus kosciuszko: the purest son of liberty. hippocrene books 1998. isbn 0-7818-0576-7.\nalexa. storo\u017cy\u0144ski alexa., ko\u015bciuszko. ksi\u0105\u017c\u0119 ch\u0142op\u00f3w, jaros\u0142awj. mikos (t\u0142um.), warszawa: w.a.b, 2011, isbn 978-83-7414-930-3, oclc 802022109 .\njanuszj. weso\u0142owski januszj., ko\u015bciuszko. bohater dw\u00f3ch kontynent\u00f3w, marekm. j\u0119drzejewski, krak\u00f3w: wydawnictwo bia\u0142y kruk, 2017, isbn 978-83-7553-234-0 .brak strony (ksi\u0105\u017cka)\nlisty ko\u015bciuszki do jenera\u0142a mokronowskiego i innych os\u00f3b pisane / zebr. i wst\u0119pem opatrzy\u0142 lucjan siemie\u0144ski, lw\u00f3w 1877 (polona, polona.pl [dost\u0119p 2018-03-10] .)\nnieznane listy tadeusza ko\u015bciuszki w sprawie legion\u00f3w z czas\u00f3w dyrektoryatu i konsulatu: 1798\u20131800, lw\u00f3w 1898 (polona, polona.pl [dost\u0119p 2018-03-10] .)\nsylwetki wielkich polak\u00f3w: tadeusz ko\u015bciuszko \u2013 naczelnik w sukmanie, warszawa 1947 (polona, polona.pl [dost\u0119p 2018-03-10] .)\ntadeusza ko\u015bciuszki opis kampanii r. 1792, pozna\u0144 1917 (polona, polona.pl [dost\u0119p 2018-03-10] .)\nleonard chod\u017ako, tadeusz ko\u015bciuszko, paryz 1859 (polona, polona.pl [dost\u0119p 2018-03-10] .)\nkazimierz rosinkiewicz, naczelnik narodu tadeusz ko\u015bciuszko, kij\u00f3w 1917 (polona, polona.pl [dost\u0119p 2018-03-10] .)\nbarbara wachowicz: tadeusz ko\u015bciuszko w ojczy\u017anie, ameryce, szwajcarii. warszawa: oficyna wydawnicza \u201erytm\u201d, 2018.\nfeliks koneczny: tadeusz ko\u015bciuszko. \u017cycie \u2013 czyny \u2013 duch. komor\u00f3w: wydawnictwo antyk, 2009.\njanusz morkowski, benedykt drewnowski: tadeusz ko\u015bciuszko w szwajcarii 1815-1817. zamek kr\u00f3lewski w warszawie, 2016.\nhenryk mo\u015bcicki: ko\u015bciuszko. listy, odezwy, wspomnienia. warszawa: 1917.\n\n\n== linki zewn\u0119trzne ==\n\u0442\u0430\u0434\u044d\u0432\u0443\u0448 \u043a\u0430\u0441\u0446\u044e\u0448\u043a\u0430, 1745-1817 (bia\u0142.)\ntadeusz ko\u015bciuszko \u2013 cz\u0142owiek idei (wystawa cyfrowa muzeum historii polski)\ntadeusz ko\u015bciuszko. \u017cycie jak film. kosciuszko.info. [zarchiwizowane z tego adresu (2021-06-10)]. \u2013 wieloj\u0119zyczna strona stworzona z okazji roku ko\u015bciuszki"