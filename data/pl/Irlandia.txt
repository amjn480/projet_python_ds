"irlandia (irl. \u00e9ire /\u02c8e\u02d0\u027e\u02b2\u0259/, ang. ireland ), oficjalnie republika irlandii (irl. poblacht na h\u00e9ireann , ang. republic of ireland) \u2013 pa\u0144stwo wyspiarskie w zachodniej cz\u0119\u015bci europy, zajmuj\u0105ce wi\u0119kszo\u015b\u0107 terytorium wyspy irlandia, cz\u0142onek unii europejskiej.\n\n\n== nazwa ==\n\n\n=== pochodzenie nazwy ===\nhistoryczn\u0105, \u0142aci\u0144sk\u0105 nazw\u0105 irlandii, nadan\u0105 przez rzymian, by\u0142a hibernia, pochodz\u0105ca od greckiego okre\u015blenia \u1f30\u03bf\u03c5\u03b5\u03c1\u03bd\u03af\u03b1 (iuernia). spotykana jest tak\u017ce nazwa \u1f30\u03ad\u03c1\u03bd\u03b7 (iern\u0113). nazwa rzymska zosta\u0142a \u201eprzerobiona\u201d na hibernia ze wzgl\u0119du na swoje podobie\u0144stwo do wyrazu (\u0142ac.) hibernus \u2013 \u201ezimowy\u201d. staroirlandzkie zapo\u017cyczenie nazwy jako \u012bweri\u016b / \u012bwerion, po pewnym czasie przeistoczy\u0142o si\u0119 we wsp\u00f3\u0142czesn\u0105 nazw\u0119 \u00e9ire.\n\n\n=== nazwa wsp\u00f3\u0142czesna ===\nartyku\u0142 4. konstytucji irlandii z 1937 roku stanowi, i\u017c oficjaln\u0105 nazw\u0105 pa\u0144stwa jest \u00e9ire (w j\u0119zyku irlandzkim) oraz ireland (w j\u0119zyku angielskim). oba warianty j\u0119zykowe nazwy s\u0105 u\u017cywane podczas podpisywania um\u00f3w mi\u0119dzynarodowych i traktat\u00f3w stowarzyszeniowych. stosowanie jednej nazwy dla okre\u015blenia wyspy, jak i pa\u0144stwa, mia\u0142o na celu podkre\u015blenie integralno\u015bci irlandii p\u00f3\u0142nocnej i pozosta\u0142ej cz\u0119\u015bci wyspy, jako jednego organizmu pa\u0144stwowego. pa\u0144stwa stowarzyszone we wsp\u00f3lnocie narod\u00f3w, w\u0142\u0105czaj\u0105c w to zjednoczone kr\u00f3lestwo, dla okre\u015blenia irlandii jako pa\u0144stwa u\u017cywaj\u0105 nazwy \u00e9ire. podobnie w pa\u0144stwach europejskich, przesy\u0142ki pocztowe adresowane s\u0105 do irlandii z dodatkowym dopiskiem \u00e9ire. wed\u0142ug przepis\u00f3w z 1947 roku w pismach urz\u0119dowych dotycz\u0105cych irlandii jako pa\u0144stwa powinno stosowa\u0107 si\u0119 nazw\u0119 \u00e9ire.\nnatomiast wed\u0142ug rozdzia\u0142u 2. aktu republiki irlandii z 1948 roku opisem pa\u0144stwa jest wyra\u017cenie republic of ireland (w t\u0142um. na j. irl. poblacht na h\u00e9ireann).\n\n\n== geografia ==\npo\u0142o\u017cenie\ndost\u0119p do morza irlandzkiego, morza celtyckiego, oceanu atlantyckiego, a od wielkiej brytanii oddziela j\u0105 kana\u0142 \u015bw. jerzego.\nd\u0142. wybrze\u017ca 1448 km\nd\u0142. granicy z irlandi\u0105 p\u00f3\u0142nocn\u0105 (cz\u0119\u015bci\u0105 zjednoczonego kr\u00f3lestwa) 360 km\nnajwy\u017cszy punkt carrantuohill 1041 m n.p.m.\nnajni\u017cszy punkt ocean atlantycki 0 m.\nnajd\u0142u\u017csza rzeka shannon 386 km\nnajwi\u0119ksze jezioro lough corrib 176 km\u00b2\nklimat\numiarkowanie ciep\u0142y (w wyniku oddzia\u0142ywania ciep\u0142ego pr\u0105du morskiego p\u00f3\u0142nocnoatlantyckiego)\nniskie amplitudy rocznych temperatur\nwysoka wilgotno\u015b\u0107 powietrza oraz cz\u0119ste opady deszczu\n\n\n== historia ==\npierwsze znane \u015blady osadnictwa na terenach irlandii szacowane s\u0105 na oko\u0142o 8000 p.n.e. i by\u0142y to migracje my\u015bliwych z kontynentu europejskiego. pozosta\u0142o\u015bci\u0105 po tych ludach s\u0105 serie neolitycznych grobowc\u00f3w jak np. newgrange. rzymianie nie podj\u0119li pr\u00f3by podboju wyspy, mimo blisko\u015bci brytanii. od v wieku naszej ery wyspa by\u0142a chrystianizowana za spraw\u0105 \u015bw. patryka, za\u015b od viii wieku rozpocz\u0119\u0142a si\u0119 inwazja wiking\u00f3w, kt\u00f3ra w 1014 roku ostatecznie zosta\u0142a odparta za spraw\u0105 wojsk \u00f3wczesnego kr\u00f3la briana \u015bmia\u0142ego.\nod 1169 roku rozpocz\u0119\u0142y si\u0119 wyprawy anglo-normandzkie, rozpoczynaj\u0105c tym samym wielowiekow\u0105 dominacj\u0119 angielsk\u0105 nad wysp\u0105. w okresie tym mia\u0142y miejsce wielokrotnie r\u00f3\u017cnego rodzaju powstania i wojny przeciwko dominacji, jak irlandzka wojna dziewi\u0119cioletnia w 1594 r., bitwa nad rzek\u0105 boyne w 1690 r. czy te\u017c rewolucja irlandzka w 1798 roku. jednocze\u015bnie strona anglii nie trwa\u0142a bezczynnie. ju\u017c w 1175 r. anglia umocni\u0142a wp\u0142ywy poprzez traktat windsorski, w 1605 r. rozpocz\u0119\u0142a wysiedlenia zwane plantacj\u0105 ulsteru, natomiast na podstawie aktu z 1800 roku po\u0142\u0105czy\u0142a si\u0119 z irlandi\u0105 w jedno pa\u0144stwo, tworz\u0105c zjednoczone kr\u00f3lestwo wielkiej brytanii i irlandii.\nwielki g\u0142\u00f3d mia\u0142 miejsce w irlandii w latach 1845\u20131849. populacja irlandii zmniejszy\u0142a si\u0119 w\u00f3wczas o 20%, dosz\u0142o r\u00f3wnie\u017c do wielkiej fali emigracji \u2013 irlandi\u0119 opu\u015bci\u0142y 2 000 000 os\u00f3b.\nkoniec angielskiej dominacji mia\u0142 miejsce w pocz\u0105tkach xx wieku, najpierw poprzez rozpocz\u0119cie powstania wielkanocnego w 1916 roku oraz poprzez podpisanie traktatu angielsko-irlandzkiego w 1921. w tym okresie powsta\u0142 r\u00f3wnie\u017c pierwszy rz\u0105d irlandzki z \u00e9amonem de valer\u0105 na czele, co spowodowa\u0142o wybuch irlandzkiej wojny domowej. ostatecznie w 1937 w \u017cycie wesz\u0142a konstytucja irlandii, na mocy kt\u00f3rej utworzono pa\u0144stwo irlandi\u0119, kt\u00f3ra to obowi\u0105zuje do dnia dzisiejszego.\nw 1955 roku irlandia sta\u0142a si\u0119 cz\u0142onkiem onz, za\u015b w 1973 wst\u0105pi\u0142a do wsp\u00f3lnoty europejskiej. w 1969 roku sw\u00f3j pocz\u0105tek mia\u0142 polityczno-etniczny konflikt w irlandii p\u00f3\u0142nocnej, zako\u0144czony w 1998 roku podpisaniem porozumienia wielkopi\u0105tkowego pomi\u0119dzy irlandi\u0105 i wielk\u0105 brytani\u0105.\n\n\n== ustr\u00f3j polityczny ==\nirlandia to demokracja parlamentarna. jej system prawny jest oparty na prawie precedensowym i ustawodawstwie uchwalanym przez parlament zgodnie z konstytucj\u0105.\nprzepisy unii europejskiej maj\u0105 moc prawn\u0105 w irlandii. konstytucja irlandzka, przyj\u0119ta 29 grudnia 1937, opisuje form\u0119 rz\u0105du oraz definiuje w\u0142adz\u0119 i funkcje prezydenta, obu izb parlamentu (oireachtas) oraz rz\u0105du. definiuje tak\u017ce struktur\u0119 i w\u0142adz\u0119 s\u0105du oraz opisuje podstawowe prawa obywatelskie. akt republiki irlandii z 1948 zerwa\u0142 ostatnie formalne zwi\u0105zki z wielk\u0105 brytani\u0105. irlandia odzyska\u0142a niepodleg\u0142o\u015b\u0107 w 1921.\n\nprezydent jest g\u0142ow\u0105 pa\u0144stwa i jest wybierany w wyborach bezpo\u015brednich na kadencj\u0119, kt\u00f3ra trwa 7 lat. ta sama osoba mo\u017ce by\u0107 prezydentem tylko dwukrotnie. bierne prawo wyborcze przys\u0142uguje obywatelom irlandii, kt\u00f3rzy uko\u0144czyli 35 lat. od 2011 prezydentem irlandii jest michael d. higgins. obowi\u0105zki prezydenta to stanie na stra\u017cy konstytucji oraz oficjalne reprezentowanie narodu. niemal wszystkie uprawnienia przyznawane mu przez konstytucj\u0119 wykonuje on za rad\u0105 rz\u0105du.\ntaoiseach (premier) stoi na czele rz\u0105du i jest mianowany przez prezydenta na wniosek d\u00e1il \u00e9ireann (izba ni\u017csza parlamentu). taoiseach nominuje innych cz\u0142onk\u00f3w rz\u0105du (og\u00f3\u0142em nie mniej ni\u017c siedmiu i nie wi\u0119cej ni\u017c pi\u0119tnastu), kt\u00f3rych musi zaakceptowa\u0107 d\u00e1il \u00e9ireann. nominuje tak\u017ce jednego cz\u0142onka rz\u0105du, zwanego t\u00e1naiste, kt\u00f3ry pe\u0142ni funkcj\u0119 wicepremiera. od 2022 premierem irlandii jest leo varadkar\n\nirlandzki parlament stanowi\u0105 dwie izby:\n\nd\u00e1il \u00e9ireann jest izb\u0105 ni\u017csz\u0105, wybieran\u0105 w wyborach bezpo\u015brednich. zasiada w niej 166 pos\u0142\u00f3w. jest odpowiedzialna za uchwalanie ustaw. jej cz\u0142onkowie (zwani teachta d\u00e1la) s\u0105 wybierani w wyborach proporcjonalnych i powszechnych. nie wyst\u0119puje poj\u0119cie kadencyjno\u015bci, ustawa wyborcza m\u00f3wi tylko o przyznaniu parlamentowi pe\u0142nomocnictw na okres 5 lat. g\u0142\u00f3wne partie polityczne reprezentowane w d\u00e1il \u00e9ireann to: fine gael (plemi\u0119 gael\u00f3w), labour party (partia pracy), fianna f\u00e1il (\u017co\u0142nierze przeznaczenia), sinn f\u00e9in oraz niezale\u017cni.\nseanad \u00e9ireann jest izb\u0105 wy\u017csz\u0105 i posiada g\u0142\u00f3wnie rol\u0119 doradcz\u0105. z jej 60 cz\u0142onk\u00f3w, 11 jest nominowanych przez taoiseacha, natomiast reszta jest wybierana, w 5 kuriach opieraj\u0105cych si\u0119 na okre\u015blonych grupach spo\u0142eczno-zawodowych oraz przez absolwent\u00f3w narodowego uniwersytetu irlandii i uniwersytetu w dublinie.samorz\u0105dy lokalne s\u0105 administrowane przez 114 w\u0142adz lokalnych, kt\u00f3re s\u0105 odpowiedzialne, mi\u0119dzy innymi, za: mieszkalnictwo i budownictwo, transport drogowy i bezpiecze\u0144stwo, kanalizacj\u0119, inicjatywy dotycz\u0105ce rozwoju i kontrol\u0119 nad nimi, rekreacj\u0119, ochron\u0119 \u015brodowiska, rolnictwo, edukacj\u0119 i pomoc spo\u0142eczn\u0105. samorz\u0105d lokalny jest finansowany cz\u0119\u015bciowo przez rz\u0105d centralny a cz\u0119\u015bciowo przez lokalne \u017ar\u00f3d\u0142a, w tym lokalne podatki.\nirlandia wst\u0105pi\u0142a do unii europejskiej w 1973 roku, ale nadal pozostaje poza uk\u0142adem z schengen. mimo to, dzi\u0119ki specjalnym rozporz\u0105dzeniom (tzw. common travel area), pasa\u017cerowie nie musz\u0105 posiada\u0107 paszport\u00f3w, podr\u00f3\u017cuj\u0105c mi\u0119dzy zjednoczonym kr\u00f3lestwem a irlandi\u0105, mog\u0105 by\u0107 jednak wymagane dodatkowe dokumenty, potwierdzaj\u0105ce to\u017csamo\u015b\u0107.\n\n\n== podzia\u0142 administracyjny ==\nod ko\u0144ca xvi w. wyspa irlandia tradycyjnie dzielona by\u0142a na 4 historyczne prowincje, a te z kolei dzielono na 32 hrabstwa. dwa historyczne hrabstwa: desmond oraz coleraine obecnie nie istniej\u0105, a niekt\u00f3re inne zmieni\u0142y nazwy b\u0105d\u017a granice.\npo podziale irlandii w 1921 roku, nowo powsta\u0142e pa\u0144stwo irlandzkie (saorst\u00e1t \u00e9ireann) obj\u0119\u0142o 26 hrabstw, a 6 pozosta\u0142ych znalaz\u0142o si\u0119 w granicach irlandii p\u00f3\u0142nocnej. pomimo p\u00f3\u017aniejszych zmian administracyjnych, tradycyjny podzia\u0142 na 26 hrabstw wci\u0105\u017c funkcjonuje dla cel\u00f3w pocztowych, w kontekstach sportowych i kulturowych oraz dla cel\u00f3w administracyjnych, samorz\u0105dowych i innych.\n\n\n== si\u0142y zbrojne ==\narmia irlandzka posiada 8500 zawodowych \u017co\u0142nierzy i 13 000 rezerwowych. tak ma\u0142a liczba wojska jest spowodowana neutralno\u015bci\u0105 irlandii (np. nie jest cz\u0142onkiem nato). pomimo to irlandia jest zaanga\u017cowana w misje pokojowe onz i unii europejskiej.\nsi\u0142y zbrojne irlandii sk\u0142adaj\u0105 si\u0119 z wojsk:\n\nl\u0105dowych\nlotniczych (irlandzki korpus lotniczy)\nmorskich\nrezerwy\n\n\n== gospodarka ==\nw roku 2012 spo\u015br\u00f3d kraj\u00f3w unijnych, gospodarka irlandii mia\u0142a najlepszy wska\u017anik wolno\u015bci i by\u0142a w pierwszej dziesi\u0105tce najbardziej wolnych na \u015bwiecie. w roku 2013 spad\u0142a na 11. miejsce, a najbardziej wolna w unii sta\u0142a si\u0119 dania.\nnajwa\u017cniejszymi ga\u0142\u0119ziami gospodarki irlandzkiej s\u0105 przemys\u0142y:\n\nelektroniczny i informatyczny\nchemiczny i farmaceutyczny\nmetalurgiczny\npoligraficzny\nw\u0142\u00f3kienniczyszeroko \u015bwiadczone s\u0105 us\u0142ugi w zakresie:\n\nhandlu elektronicznego\ntelekomunikacji\noprogramowania komputerowego\nnowoczesnych us\u0142ug finansowychrozw\u00f3j gospodarki przebiega dwutorowo \u2013 z jednej strony bowiem zach\u0119ca si\u0119 do rozwoju prywatnej inicjatywy, z drugiej za\u015b \u2013 zostawia podstawowe ga\u0142\u0119zie gospodarki oraz us\u0142ugi maj\u0105ce kluczowe znaczenie dla kraju w r\u0119kach pa\u0144stwowych. irlandia jest jednym z najszybciej rozwijaj\u0105cych si\u0119 gospodarczo pa\u0144stw unijnych. w latach 1987\u20131997 wzrost gospodarczy si\u0119ga\u0142 6% w stosunku rocznym. obecnie irlandia, obok luksemburga, norwegii i szwajcarii, jest krajem o najwy\u017cszym pkb per capita w europie. gospodarka jest \u015bci\u015ble uzale\u017cniona od handlu, a g\u0142\u00f3wni partnerzy to wielka brytania, niemcy, francja i stany zjednoczone. podatki stanowi\u0105 30% pkb irlandii. stawki podatku dochodowego od os\u00f3b fizycznych to 41% i 20% z szeregiem ulg. podatek dochodowy od firm jest najni\u017cszy w starej ue i wynosi 12,5%, co bywa cz\u0119sto podawane jako jeden z g\u0142\u00f3wnych czynnik\u00f3w nap\u0142ywu inwestycji zagranicznych do irlandii. podstawowa stawka podatku od towar\u00f3w i us\u0142ug wynosi 21%. p\u0142aca minimalna waha si\u0119 od 39% do 77% \u015bredniej krajowej w zale\u017cno\u015bci od bran\u017cy. pod wzgl\u0119dem hdi irlandia zajmuje 4. miejsce na \u015bwiecie, a pod wzgl\u0119dem hpi 18. miejsce na 19 najbardziej rozwini\u0119tych pa\u0144stw. irlandzka gospodarka jest tak\u017ce jedn\u0105 z najbardziej innowacyjnych gospodarek w europie z poziomem wydatk\u00f3w na badania i rozw\u00f3j 1,2% pkb.\nobecnie, wed\u0142ug wska\u017anika wolno\u015bci gospodarczej, irlandia jest drug\u0105 najbardziej liberaln\u0105 gospodark\u0105 w europie i sz\u00f3st\u0105 na \u015bwiecie, za hongkongiem, singapurem, szwajcari\u0105, australi\u0105 i now\u0105 zelandi\u0105. podczas kryzysu finansowego w 2008 pkb irlandii spad\u0142 o 2,3%.\nspis powszechny z 2011 ujawni\u0142 niekt\u00f3re skutki kryzysu gospodarczego \u2013 np. na 2 mln dom\u00f3w a\u017c 290 tys. to pustostany. irlandczycy cz\u0119sto nie byli w stanie sp\u0142aci\u0107 kredyt\u00f3w, kt\u00f3re zaci\u0105gn\u0119li na nieruchomo\u015bci, a deweloperzy \u2013 sprzeda\u0107 swoich dom\u00f3w. w niekt\u00f3rych hrabstwach stoi pusty prawie co trzeci dom.\n\n\n=== przemys\u0142 ===\nfenomenem irlandzkiej gospodarki na skal\u0119 \u015bwiatow\u0105 by\u0142 silny rozw\u00f3j przemys\u0142u wysokich technologii, kt\u00f3ry przyczyni\u0142 si\u0119 do wzrostu gospodarczego na poziomie 15,8% rocznie. inwestycje w r\u00f3\u017cnego rodzaju ga\u0142\u0119zie przemys\u0142u tego kraju wynika\u0142y ze strategicznego po\u0142o\u017cenia irlandii (przycz\u00f3\u0142ek ameryka\u0144skich inwestor\u00f3w interesuj\u0105cych si\u0119 rynkiem europejskim).\nszybki rozw\u00f3j irlandia zawdzi\u0119cza pomocy unii europejskiej, d\u0142ugoletnim zwolnieniom podatkowym, a tak\u017ce stosunkowo taniej sile roboczej. przynios\u0142o to korzy\u015bci przede wszystkim o\u015brodkom regionalnym, gdzie przemys\u0142 oparty jest g\u0142\u00f3wnie na przetw\u00f3rstwie p\u0142od\u00f3w rolnych. rozwin\u0105\u0142 si\u0119 przemys\u0142 zbo\u017cowo-m\u0142ynarski, mleczarski, browarnictwo oraz produkcja wysoko procentowych alkoholi \u2013 whisky\n\n\n=== rolnictwo ===\nrolnictwo pozostaje jedn\u0105 z najwa\u017cniejszych ga\u0142\u0119zi gospodarki. jest ono wysoko zmechanizowane i daje zatrudnienie 9,5% ludno\u015bci. produkcja wo\u0142owiny i mleka stanowi 58% og\u00f3\u0142u produkcji rolnej. olbrzymi\u0105 wi\u0119kszo\u015b\u0107 w rolnictwie stanowi\u0105 ma\u0142e gospodarstwa rolne. powierzchnia przeznaczona pod uprawy rolnicze jest niewielka, za to wysoce produktywna. g\u0142\u00f3wnymi ro\u015blinami uprawnymi s\u0105 zbo\u017ca, buraki cukrowe i ziemniaki. olbrzymie obszary \u0142\u0105k i sprzyjaj\u0105cy klimat pozwalaj\u0105 na ca\u0142oroczny wypas zwierz\u0105t.\n\n\n=== surowce naturalne ===\nzasoby surowc\u00f3w naturalnych w irlandii s\u0105 niewielkie. irlandia posiada z\u0142o\u017ca cynku i o\u0142owiu, kt\u00f3re odkryto na pocz\u0105tku lat 90. xx w. wydobywa si\u0119 przede wszystkim gips, rudy cynku (164 tys. t. rocznie) i o\u0142owiu (45 tys. t. rocznie).\n\n\n=== transport ===\nstrategiczne znaczenie ma transport drogowy. irlandia ma g\u0119st\u0105 sie\u0107 dr\u00f3g, kt\u00f3re cz\u0119sto nie s\u0105 jednak w najlepszym stanie, a ich ca\u0142kowita d\u0142ugo\u015b\u0107 wynosi 92 327 km, z czego ok. 1017 km ma standard autostrady (2018). wi\u0119kszo\u015b\u0107 autostrad jest p\u0142atna. w irlandii obowi\u0105zuje ruch lewostronny. opr\u00f3cz licznych przewo\u017anik\u00f3w prywatnych transportem autobusowym w kraju zajmuje si\u0119 subsydiowana przez pa\u0144stwo firma bus \u00e9ireann. firma ta jest odpowiedzialna zar\u00f3wno za transport mi\u0119dzymiastowy, jak i za transport lokalny (komunikacja miejska w kilku wi\u0119kszych miastach jednak\u017ce z wy\u0142\u0105czeniem dublina).\nsie\u0107 kolejowa ma d\u0142. 1944 km i jej wy\u0142\u0105cznym operatorem jest firma iarnr\u00f3d \u00e9ireann. w ostatnich latach rozwijaj\u0105 si\u0119 tak\u017ce inne formy transportu szynowego, czyli tramwaj luas w dublinie oraz planowane metro.\nnajwa\u017cniejszymi portami handlowymi s\u0105 dublin i cork, a morska \u017cegluga handlowa liczy 150 statk\u00f3w. najwi\u0119kszym portem morskim jest dublin, za\u015b przewozy transatlantyckie obejmuj\u0105 przede wszystkim cork. przystanie promowe w dublinie, d\u00fan laoghaire oraz rosslare zapewniaj\u0105 po\u0142\u0105czenia z g\u0142\u00f3wnymi portami wielkiej brytanii.\nzbudowana w xviii i xix w., a nast\u0119pnie modernizowana sie\u0107 kana\u0142\u00f3w s\u0142u\u017cy przede wszystkim do przewozu towar\u00f3w, lecz ma tak\u017ce znaczenie turystyczne.\nmi\u0119dzynarodowe porty lotnicze w dublinie, cork, knock oraz shannon s\u0105 znane tak\u017ce jako strefy wolnoc\u0142owe. irlandia ma 40 lotnisk krajowych i mi\u0119dzynarodowych. po\u0142\u0105czenia transatlantyckie obs\u0142ugiwane s\u0105 przez shannon i knock, za\u015b europejskie przez kerry, cork, dublin, galway. w po\u0142. 1990 wszystkie lotniska obs\u0142ugiwa\u0142y oko\u0142o 10,5 mln pasa\u017cer\u00f3w. gwa\u0142towny wzrost liczby podr\u00f3\u017cuj\u0105cych liniami lotniczymi w zwi\u0105zku z pojawieniem si\u0119 tzw. \u201etanich przewo\u017anik\u00f3w\u201d, przede wszystkim ryanair, wym\u00f3g\u0142 du\u017ce inwestycje w infrastruktur\u0119 lotnicz\u0105. samo lotnisko w dublinie w 2008 roku odprawi\u0142o 23.5 miliona pasa\u017cer\u00f3w, a dzi\u0119ki powsta\u0142emu nowemu terminalowi t2 liczba ta stale wzrasta.\n\n\n=== emisja gaz\u00f3w cieplarnianych ===\nemisja r\u00f3wnowa\u017cnika dwutlenku w\u0119gla z irlandii wynios\u0142a w 1990 roku 57,500 mt, z czego 32,851 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 9,204 t dwutlenku w\u0119gla, a w przeliczeniu na 1000 dolar\u00f3w pkb 432 kg. nast\u0119pnie emisje waha\u0142y si\u0119, osi\u0105gaj\u0105c maksymalne warto\u015bci w pierwszej dekadzie xxi w. w 2018 emisja dwutlenku w\u0119gla pochodzenia kopalnego wynios\u0142a 37,206 mt, a w przeliczeniu na mieszka\u0144ca 7,745 t i w przeliczeniu na 1000 dolar\u00f3w pkb 10982 kg. \u017ar\u00f3d\u0142a emisji w latach 90. by\u0142y zr\u00f3\u017cnicowane, z najwi\u0119kszym udzia\u0142em energetyki i emisji z budynk\u00f3w, ale z czasem zacz\u0105\u0142 rosn\u0105\u0107 udzia\u0142 emisji z transportu. g\u0142\u00f3wnym gazem cieplarnianym emitowanym z irlandii jest dwutlenek w\u0119gla, emisja metanu jest na drugim miejscu, a na dalszych miejscach s\u0105 emisje podtlenku azotu i gaz\u00f3w fluorowanych.\n\n\n== demografia ==\n\u015brednia d\u0142ugo\u015b\u0107 \u017cycia 76 lat (m\u0119\u017cczy\u017ani 73, kobiety 78)\npkb: 60 208 $ na mieszka\u0144ca (nominalnie)mi\u0119dzy rokiem 1841 a 1851 liczba ludno\u015bci spad\u0142a z 8,2 miliona do 6,5 miliona os\u00f3b. przyczynami gwa\u0142townego spadku liczby ludno\u015bci by\u0142y \u015bmier\u0107 g\u0142odowa i emigracja (przewa\u017cnie do wielkiej brytanii i usa). aktualnie poza granicami wyspy mieszka od 12 do 16 milion\u00f3w os\u00f3b pochodzenia irlandzkiego (13 mln w stanach zjednoczonych, a 1 mln w kanadzie).\nw 2007 roku, by\u0142 to kraj o najszybciej rosn\u0105cej populacji w europie. tempo wzrostu w 2006 wynosi\u0142o 2,5%, a trzy poprzednie lata kszta\u0142towa\u0142y si\u0119 na poziomie 2%. w 2011 zanotowano rekordow\u0105 liczb\u0119 70 tys. urodze\u0144, a liczba dzieci przypadaj\u0105cych na 1 kobiet\u0119 postawi\u0142a ten kraj na pierwszym miejscu w unii europejskiej. 12% mieszka\u0144c\u00f3w to cudzoziemcy.\nw spisie powszechnym w 2011 roku zanotowano og\u00f3lny wzrost populacji w okresie 2006\u20132011 o 8,1%. najwi\u0119kszy wzrost mia\u0142 miejsce w hrabstwie laois i wynosi\u0142 20%. kolejnymi hrabstwami, gdzie wzrost wynosi\u0142 \u015brednio 13%, by\u0142y: cavan, fingal, longford, meath i kildare. w latach 2006\u20132011, w por\u00f3wnaniu do lat 2002\u20132006, irlandia zanotowa\u0142a og\u00f3lny spadek migracji ludno\u015bci, chocia\u017c w pierwszych latach tego okresu by\u0142 to jeszcze wzrost emigracji. \u015brednia liczba ludno\u015bci emigruj\u0105cej do irlandii w tym okresie wynosi\u0142a 23 730 os\u00f3b w skali roku. najwi\u0119kszy wzrost emigrant\u00f3w zanotowano w hrabstwie laois, za\u015b najwi\u0119kszy odsetek ludno\u015bci imigruj\u0105cej \u2013 w limerick. w okresie tym zanotowano r\u00f3wnie\u017c odp\u0142yw ludno\u015bci z centrum dublina do hrabstw o\u015bciennych: dun laoghaire-rathdown, fingal i dublin po\u0142udniowy oraz do hrabstw meath i kildare.\n\n\n=== miasta ===\nnajwa\u017cniejsze miasta (2011):\n\n\n=== polonia w irlandii ===\npolonia w irlandii wykszta\u0142ci\u0142a si\u0119 g\u0142\u00f3wnie w momencie wst\u0105pienia polski do unii europejskiej w 2004 roku. wed\u0142ug spisu ludno\u015bci w 2011 roku liczba os\u00f3b polskiego pochodzenia mieszkaj\u0105cych w irlandii wynosi\u0142a 122 585 os\u00f3b.\n\n\n== o\u015bwiata ==\nsystem o\u015bwiatowy w irlandii kierowany jest przez ministerstwo edukacji i umiej\u0119tno\u015bci. mo\u017cliwo\u015b\u0107 tworzenia szk\u00f3\u0142 maj\u0105 osoby prywatne, w\u0142adze ko\u015bcielne, czy inicjatywy lokalne poszczeg\u00f3lnych hrabstw. edukacja odbywa si\u0119 w j\u0119zyku angielskim lub irlandzkim.\n90% wszystkich szk\u00f3\u0142 w kraju nale\u017cy do ko\u015bcio\u0142a katolickiego. pa\u0144stwo op\u0142aca wi\u0119kszo\u015b\u0107 koszt\u00f3w prowadzenia tych plac\u00f3wek, a budynki, w kt\u00f3rych si\u0119 znajduj\u0105, s\u0105 w\u0142asno\u015bci\u0105 ko\u015bcieln\u0105. w zwi\u0105zku z tym ko\u015bci\u00f3\u0142 ma prawo okre\u015blania ich \u201eetosu\u201d, co oznacza m.in. prawo decydowania o rekrutacji, w tym prawo odrzucania dzieci nieochrzczonych (tzw. \u201ebariera chrztu\u201d). od wrze\u015bnia 2018 obowi\u0105zuje ustawa usuwaj\u0105ca prawo selekcji religijnej uczni\u00f3w w szko\u0142ach finansowanych przez pa\u0144stwo. do 2030 rz\u0105d planuje utworzy\u0107 minimum 400 (do 13% og\u00f3\u0142u) szk\u00f3\u0142 bezwyznaniowych lub wielowyznaniowych.\n\n\n== religia ==\nw irlandii oficjalnie panuje rozdzia\u0142 pa\u0144stwa od ko\u015bcio\u0142a, a konstytucja zabrania promowania jednej religii. irlandzki ko\u015bci\u00f3\u0142 rzymskokatolicki pozostaje najwi\u0119ksz\u0105 wsp\u00f3lnot\u0105 religijn\u0105 w irlandii z liczb\u0105 3,73 mln wiernych. w spisie powszechnym z 2016 roku 78,3% populacji zadeklarowa\u0142o katolicyzm, co by\u0142o spadkiem o 10% w stosunku do roku 2002. w liczbach bezwzgl\u0119dnych liczba katolik\u00f3w wzros\u0142a jednak o ponad 266 tysi\u0119cy. spowodowane to by\u0142o przede wszystkim nap\u0142ywem imigrant\u00f3w z polski i litwy.\ndrug\u0105 grup\u0105 liczon\u0105 wed\u0142ug wyznania s\u0105 osoby okre\u015blaj\u0105ce si\u0119 w spisie jako \u201ebez religii\u201d. w okresie 2002\u20132016 liczba os\u00f3b bez wyznania i niezdeklarowanych wzros\u0142a z 3,6% do 10,1%. najwi\u0119kszy odsetek tych os\u00f3b znajduje si\u0119 na wschodzie (g\u0142\u00f3wnie w dublinie) i p\u00f3\u0142nocy kraju (nie licz\u0105c irlandii p\u00f3\u0142nocnej).\nkolejnymi wyznaniami w irlandii s\u0105 cz\u0142onkowie ko\u015bcio\u0142a irlandii (irl. eaglais na h\u00e9ireann, ang. church of ireland), kt\u00f3rych populacja w liczbach bezwzgl\u0119dnych wzros\u0142a (126,4 tys. wyznawc\u00f3w), ale ich odsetek w og\u00f3lnej populacji irlandii spad\u0142 do 2,6%, oraz mniejszo\u015bci wyznaniowe: muzu\u0142manie (1,3%), prawos\u0142awni (1,3%), zielono\u015bwi\u0105tkowcy i ewangelikalni (0,48%), prezbiterianie (0,47%), \u015bwiadkowie jehowy (0,13%) i mniejsze ko\u015bcio\u0142y protestanckie, takie jak metody\u015bci, luteranie i bapty\u015bci (razem 0,5%).\n\ntradycyjnymi patronami irlandii s\u0105 \u015bwi\u0119ty patryk (irl. p\u00e1draig mac calprainn, naomh p\u00e1draig, p\u00e1draig naofaur) i \u015bwi\u0119ta brygida z kildare (irl. naomh bhr\u00edde).\nwed\u0142ug danych o\u015brodka bada\u0144 opinii eurobarometr w 2010 roku 70% irlandczyk\u00f3w przyzna\u0142o si\u0119 do wiary w boga, 20% do wiary w nieokre\u015blon\u0105 si\u0142\u0119 wy\u017csz\u0105, 7% zadeklarowa\u0142o brak wiary, a 1% nie chcia\u0142o lub nie potrafi\u0142o si\u0119 okre\u015bli\u0107.\n\n\n=== kryzys zaufania do ko\u015bcio\u0142a ===\ndo pocz\u0105tku lat 90. xx wieku ko\u015bci\u00f3\u0142 rzymskokatolicki cieszy\u0142 si\u0119 powszechnym autorytetem i bardzo du\u017cym wp\u0142ywem na polityk\u0119, media i szkolnictwo w kraju. rozwody, kontakty homoseksualne, aborcja, antykoncepcja i edukacja seksualna by\u0142y prawnie zakazane.\nna skutek dynamicznego rozwoju gospodarczego, podniesienia si\u0119 standardu \u017cycia mieszka\u0144c\u00f3w kraju, upowszechnienia si\u0119 konsumpcjonizmu i technologii informacyjnej ko\u015bci\u00f3\u0142 i religia przesta\u0142y by\u0107 jedynym drogowskazem. irlandzkie spo\u0142ecze\u0144stwo zacz\u0119\u0142o si\u0119 wewn\u0119trznie r\u00f3\u017cnicowa\u0107, a religia zacz\u0119\u0142a by\u0107 wypierana przez konsumpcyjny styl \u017cycia, prywatyzacj\u0119 wizji \u015bwiata i nowe \u015bwiatopogl\u0105dy. dodatkowo na skutek ujawnionych skandali prawnych i finansowych oraz przest\u0119pstw seksualnych pope\u0142nianych przez niekt\u00f3rych katolickich duchownych (w tym biskup\u00f3w), jak r\u00f3wnie\u017c powszechne ukrywanie tych przypadk\u00f3w przez hierarchi\u0119 autorytet ko\u015bcio\u0142a w irlandzkim spo\u0142ecze\u0144stwie zosta\u0142 bardzo mocno zachwiany. irlandczycy zacz\u0119li na niespotykan\u0105 wcze\u015bniej skal\u0119 odwraca\u0107 si\u0119 od ko\u015bcio\u0142a i podnosi\u0107 g\u0142osy sprzeciwu i ostrej krytyki na pr\u00f3by przypomnienia wiernym o katolickiej etyce seksualnej i moralno\u015bci.\nponad 2/3 irlandczyk\u00f3w jest zdania, \u017ce ko\u015bci\u00f3\u0142 zawi\u00f3d\u0142 i utraci\u0142 autorytet moralny. kryzys zaufania do ko\u015bcio\u0142a w irlandzkim spo\u0142ecze\u0144stwie jest dzi\u015b bardzo du\u017cy, co w znacznym stopniu wp\u0142yn\u0119\u0142o na kryzys powo\u0142a\u0144 kap\u0142a\u0144skich i rezygnacj\u0119 z pos\u0142ugi wielu duchownych. w ci\u0105gu ostatnich kilkunastu lat zamkni\u0119to prawie wszystkie seminaria duchowne, zosta\u0142o tylko jedno w maynooth. w po\u0142owie lat 60. w seminarium tym wy\u015bwi\u0119cano ponad 400 nowych ksi\u0119\u017cy rocznie. w 2001 roku ju\u017c tylko 30, a w 2007 roku zaledwie 9 w skali ca\u0142ego kraju. kryzys ten w jeszcze wi\u0119kszym stopniu dotyka \u017ce\u0144skie zgromadzenie zakonne. w 2007 \u015bluby z\u0142o\u017cy\u0142y zaledwie 2 kobiety, podczas gdy w tym samym czasie liczba si\u00f3str zakonnych zmniejszy\u0142a si\u0119 o 228.\nnajbardziej widocznym przejawem kryzysu zaufania do ko\u015bcio\u0142a jest spadek uczestnictwa w mszach niedzielnych z 90% w latach 70., 81% w 1990 roku do 60% w 1996 roku, 44\u201348% w latach 2005\u20132006 i 35% w 2012.\n\n\n== kuchnia ==\nnajbardziej znanym daniem jest gulasz irlandzki z jagni\u0119ciny lub baraniny. mi\u0119so dusi si\u0119 z ziemniakami, cebul\u0105, marchewk\u0105, porem i kasz\u0105 j\u0119czmienn\u0105. od xix wieku ziemniaki s\u0105 podstaw\u0105 diety irlandczyk\u00f3w.\n\n\n== sport i kultura ==\nnajwi\u0119ksze sukcesy odnosi reprezentacja irlandii w rugby. mieszka\u0144cy interesuj\u0105 si\u0119 przede wszystkim sportami narodowymi: hurlingiem, futbolem gaelickim, rugby, krykietem oraz wy\u015bcigami konnymi i wy\u015bcigami ps\u00f3w. z irlandii pochodzi conor mcgregor \u2013 by\u0142y mistrz kategorii lekkiej i pi\u00f3rkowej ufc.\nirlandia siedmiokrotnie wygra\u0142a konkurs piosenki eurowizji, co czyni j\u0105 najbardziej utytu\u0142owanym uczestnikiem konkursu.\n\n\n== zobacz te\u017c ==\ngeografia i polityka\nangielscy w\u0142adcy irlandii\nflaga irlandii\nherb irlandii\nhymn irlandii\nirlandczycy\nirlandia p\u00f3\u0142nocna\npremierzy irlandii\nprezydenci irlandii\nwielcy kr\u00f3lowie irlandii\nhistoria\nirlandia prehistoryczna\nodrodzenie irlandzkie w literaturze\ninne\nhurling \u2013 gra\npier\u015bcie\u0144 claddagh\nleprechaun \u2013 skrzat\n\u015bniadanie irlandzkie\n\n\n== uwagi ==\n\n\n== przypisy ==\n\n\n== linki zewn\u0119trzne ==\n\u00e1ras an uachtar\u00e1in \u2013 oficjalna strona prezydenta irlandii. gov.ie. [zarchiwizowane z tego adresu (2005-04-03)]. (ang. \u2022 irl.)\noficjalna strona rz\u0105dowa. irlgov.ie. [zarchiwizowane z tego adresu (2008-11-08)]. (ang.).\ntaoiseach \u2013 oficjalna strona premiera irlandii\ntithe an oireachtais \u2013 oficjalna strona parlamentu irlandii. gov.ie. [zarchiwizowane z tego adresu (2008-06-11)]. (ang. \u2022 irl.)\nirlandzki serwis informacyjny dla mieszka\u0144c\u00f3w (ang. \u2022 irl. \u2022 pol. \u2022 rum. \u2022 fr.)\nw. piechocki: o wasz\u0105 wolno\u015b\u0107 \u2013 po irlandzku | przegl\u0105d dziennikarski (przegladdziennikarski.pl)[1]"