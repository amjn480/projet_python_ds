"x factor \u00e8 la versione italiana del talent show musicale di origine britannica the x factor. le prime quattro edizioni sono andate in onda su rai 2, mentre dal 2011 \u00e8 in onda su sky uno e su now dal 2014 con repliche su tv8, dopo la rinuncia da parte della rai per via degli alti costi di produzione e l'acquisto del format da parte di sky italia che, dopo aver avuto l'esclusiva per otto stagioni tv, ha poi prolungato la trasmissione del talent fino alla stagione 2023. dall'undicesima edizione, rtl 102.5 diventa la nuova radio ufficiale del programma, subentrando a radio deejay (edizione 6-10) e radio 105 (edizione 5).\nil programma \u00e8 stato condotto da francesco facchinetti durante le prime quattro edizioni dal 10 marzo 2008 al 23 novembre 2010, da alessandro cattelan dal 20 ottobre 2011 al 10 dicembre 2020, da ludovico tersigni dal 16 settembre al 9 dicembre 2021 e da francesca michielin dal 15 settembre 2022. dalla settima edizione il programma viene prodotto solo da fremantle italia senza la collaborazione, come per gli anni precedenti, con magnolia, la quale ha prodotto le puntate inerenti alle selezioni del programma.\n\n\n== il programma ==\nil talent show \u00e8 una competizione tra giudici, ognuno dei quali a capo di una categoria di aspiranti artisti musicali (senza esclusione di generi). fino alla terza edizione le categorie, e di conseguenza i giudici, erano tre, mentre dalla quarta sono passate a quattro. dalla quindicesima edizione vengono abolite le categorie, ma permangono quattro squadre per altrettanti giudici.\nil programma \u00e8 suddiviso in diverse fasi:\n\nx factor on the road (edizioni 8-in corso)\ncasting (edizioni 1-in corso)\naudizioni: senza pubblico (edizioni 1-4, 14-15); con il pubblico (edizioni 5-13, 16-in corso)\nbootcamp: (edizioni 1-7); six chair challenge (edizioni 8-10, 16); five chair challenge (edizioni 11-15, 17)\nhome visit / last call: senza pubblico (edizioni 1-12, 14-15, 17); con il pubblico (edizioni 13, 16)\nlive (edizioni 1-in corso)per passare dalla prima fase delle audizioni alla seconda fase servono i \"s\u00ec\" di almeno due giudici a maggioranza semplice (tre dalla quarta edizione). gli aspiranti cantanti verranno poi divisi in categorie specifiche e assegnati al proprio giudice di appartenenza durante la seconda fase, per poi essere scelti definitivamente durante la terza fase, nella quale i cantanti canteranno davanti al proprio giudice in una location scelta da quest'ultimo. successivamente i cantanti sono pronti per salire sul palco vero e proprio del programma. durante le puntate live i cantanti sono suddivisi equamente in due manche. al termine di ogni manche, e a seguito del televoto, il meno votato va al ballottaggio dove ogni giudice decide di eliminare uno dei due. l'eliminazione avviene a maggioranza semplice e in caso di parit\u00e0, se i giudici sono quattro, dalla quarta edizione si procede ad uno spareggio chiamato tilt tramite un televoto della durata di 200 secondi.\nil premio finale \u00e8 un contratto discografico da 300 000\u20ac con la sony music e, solo per la terza e quarta edizione, un posto di diritto nella sezione big del festival di sanremo. fino all'undicesima edizione il programma si avvaleva della direzione artistica di luca tommassini, poi passato ad amici di maria de filippi: per questo motivo dalla dodicesima alla tredicesima edizione il programma si avvaleva della direzione artistica e creativa di simone ferrari. dalla quattordicesima edizione il talent musicale si avvale della direzione artistica e delle coreografie di laccio e shake, esponenti del modulo project.\n\n\n== edizioni ==\nlegenda:\n\nnote: nelle prime tre edizioni le categorie under uomini e under donne erano unite nell'unica categoria under. dalla 9\u00aa edizione la categoria gruppi vocali diventa semplicemente gruppi, con l'introduzione delle band musicali. dalla 15\u00aa edizione vengono abolite le categorie.\n\n\n== audience ==\n\n\n== categorie e concorrenti ==\nin ogni edizione, a ciascun giudice viene assegnata una categoria e deve scegliere un certo numero di cantanti. dalla prima alla ottava edizione, ad eccezione della quinta, vengono effettuate delle integrazioni, che vanno ad aggiungersi ad ogni categoria.\n\n\n== giudici ==\nnelle prime due edizioni del programma ricoprono il ruolo di giudici il musicista e compositore morgan, la produttrice discografica mara maionchi e la conduttrice televisiva simona ventura. nella terza edizione al posto di simona ventura vi \u00e8 claudia mori, cantante e personaggio televisivo. nella quarta edizione viene introdotta la novit\u00e0 del quarto giudice, dove mara maionchi (unica riconfermata dalle precedenti edizioni) viene affiancata da tre nuovi giudici: il cantautore enrico ruggeri, la cantante anna tatangelo e il cantante elio, frontman del gruppo elio e le storie tese. la quinta edizione vede il passaggio del programma dalla rai su sky, e la giuria vede la conferma di elio, il ritorno di morgan e simona ventura, e l'arrivo della cantante arisa. la giuria rimane invariata per la sesta edizione, mentre nella settima a sostituire arisa \u00e8 il cantante mika. l'ottava edizione vede in giuria i riconfermati morgan e mika, mentre al posto di elio e della ventura arrivano il rapper fedez e la conduttrice televisiva victoria cabello.\nla nona edizione vede in giuria i riconfermati mika e fedez, mentre al posto di morgan torna a ricoprire il ruolo di giudice elio: inoltre viene sostituita victoria cabello con la cantante inglese skin. per la decima edizione vi sono gli addii di elio, mika e skin: con fedez unico riconfermato, il tavolo dei giudici vede il ritorno di arisa e l'arrivo delle new entry manuel agnelli, cantante degli afterhours, e \u00e1lvaro soler. l'undicesima edizione vede la conferma di fedez e manuel agnelli, il ritorno di mara maionchi e l'ingresso in giuria di levante. in occasione della dodicesima edizione, i componenti della giuria antecedente rimangono invariati, fatta eccezione per levante, alla quale subentra l'attrice e regista asia argento.. dopo il caso bennett, sky annuncia la \"revoca\" del ruolo ad asia argento, sostituita da lodo guenzi de lo stato sociale. nella tredicesima edizione, ad affiancare mara maionchi, sono il cantautore e frontman dei subsonica samuel, il rapper sfera ebbasta e la cantautrice malika ayane. nella quattordicesima edizione viene rivoluzionata la giuria: ritornano manuel agnelli e mika, affiancati dalla cantante emma e dal rapper hell raton. nella quindicesima edizione viene riconfermata tutta la giuria dell'anno precedente e vengono abolite le categorie, facendo cos\u00ec, la versione italiana di x factor diventa la prima a sperimentare il nuovo format. nella sedicesima edizione viene rivoluzionata la giuria: fa il suo ritorno fedez, affiancato da ambra angiolini, dal rapper dargen d'amico e dal rapper cantautore rkomi. nella diciassettesima edizione la giuria rimane invariata tranne un'eccezione: morgan, dopo nove anni dalla sua ultima partecipazione, che subentra al posto di rkomi.\nil giorno 21 novembre 2023, dopo la quarta puntata delle esibizioni live, con un comunicato ufficiale su instagram, diffuso sulla pagina ufficiale di x factor (italia), sky e fremantle decidono di \"interrompere il rapporto di collaborazione con morgan e la sua presenza a x factor come giudice\" a causa dei suoi \"ripetuti comportamenti incompatibili e inappropriati\", riferito probabilmente alle opinioni espresse dal giudice in live condiderate sbagliate e offensive e ad alcuni comportamenti ritenuti inadeguati nei confronti della produzione, anche se i reali motivi non sono manifesti a nessuno. l'effetto del comunicato sar\u00e0, come scritto, \"immediato\".  morgan quindi non verr\u00e0 sostituito. il concorrente rimasto della sua squadra passa ad ambra e si torna al formato tre giurati (a partire dal quinto live show fino alla finale) come per le prime tre edizioni del programma.\n\n\n== dettagli edizioni ==\nnelle prime tre edizioni del programma morgan \u00e8 sempre stato il giudice vincente, rispettivamente con gli aram quartet nella prima stagione, nella seconda con matteo beccucci e nella terza con il futuro vincitore del festival di sanremo marco mengoni. nella quarta stagione la new entry elio diventa il secondo giudice a trionfare nel programma grazie alla cantante nathalie. nella quinta stagione ad affermarsi \u00e8 simona ventura con francesca michielin. nella sesta e nella settima stagione, invece, domina nuovamente morgan con chiara galiazzo prima e michele bravi poi. nell'ottava edizione \u00e8 il celebre rapper italiano fedez a trionfare con lorenzo fragola. nella nona stagione vince nuovamente elio con il giovane gi\u00f2 sada. nella decima edizione \u00e8 la celebre pop star spagnola \u00e1lvaro soler a trionfare con il gruppo dei soul system. nell'undicesima vince mara maionchi con lorenzo licitra, che batte inaspettatamente in finalissima i m\u00e5neskin. nella dodicesima stagione trionfa ancora mara maionchi con il rapper napoletano anastasio. la tredicesima edizione \u00e8 vinta da sofia tornambene, cantante capitanata dal rapper sfera ebbasta, rappresentando la seconda vittoria di un'artista appartenente alla categoria under donne. la quattordicesima edizione vede la vittoria della cantante elisa coclite, in arte casadilego, del team del produttore discografico, originario di olbia, hell raton.\nnella quindicesima edizione vi \u00e8 un totale rinnovamento, causato dall'addio dello storico conduttore del programma alessandro cattelan, passato in rai e sostituito dall'attore romano ludovico tersigni, e dalla eliminazione delle divisioni in squadre. a vincere \u00e8 il giovane producer edoardo spinsante, in arte baltimora, sempre capitanato da hell raton. nella sedicesima edizione, il banco della giuria e la conduzione subiscono un totale cambiamento; i quattro giurati di tale edizione sono la cantante ambra angiolini, i rapper rkomi, dargen d'amico e fedez, quest'ultimo che ritorna dopo 4 anni d'assenza, mentre la conduzione \u00e8 stata affidata per la prima volta ad una donna, ovvero francesca michielin, vincitrice della quinta edizione; a vincere questa edizione sono i santi francesi, gruppo appartenente alla squadra di rkomi. nella diciassettesima edizione la giuria rimane quasi totalmente invariata. per la seconda edizione consecutiva tornano ambra angiolini, dargen d'amico e il rapper fedez, mentre subentra ad rkomi, il cantante morgan che torna sul banco dopo nove anni. la conduzione rimane a francesca michielin; il giorno 21 novembre 2023, dopo la quarta puntata delle esibizioni live, con un comunicato ufficiale su instagram, diffuso sulla pagina ufficiale di x factor (italia), sky e fremantle decidono di \"interrompere il rapporto di collaborazione con morgan e la sua presenza a x factor come giudice\" a causa dei suoi \"ripetuti comportamenti incompatibili e inappropriati\", riferito probabilmente alle opinioni espresse dal giudice in live condiderate sbagliate e offensive e ad alcuni comportamenti ritenuti inadeguati nei confronti della produzione, anche se i reali motivi non sono manifesti a nessuno. l'effetto del comunicato sar\u00e0, come scritto, \"immediato\".  morgan quindi non verr\u00e0 sostituito. il concorrente rimasto della sua squadra passa ad ambra e si torna al formato tre giurati (a partire dal quinto live show fino alla finale) come per le prime tre edizioni del programma, a vincere questa edizione \u00e9 la producer sara sorrenti, in arte sarafine, appartenente alla squadra di fedez.\n\n\n== spin-off ==\n\n\n=== x factor - il processo ===\ndurante le prime edizioni targate rai, il sabato pomeriggio alle 14.00 circa andava in onda su rai 2 il talk show x factor - il processo, con la conduzione di francesco facchinetti e con la partecipazione in studio dei vocal coach, dell'ultimo eliminato dalla puntata serale, di personaggi radiofonici e di ospiti fissi quali benedetta mazzini, antonella elia, carlo pastore e pier paolo peroni, e con la partecipazione, a turno, in collegamento dal loft dei concorrenti ancora in gara. durante la quarta edizione, nel daytime quotidiano (alle 18.50 circa) e il sabato pomeriggio (alle 18.10 circa) su rai 2 andava in onda il talk show extra factor, con la conduzione di francesco facchinetti e alessandra barzaghi, e con la presenza in studio dei vocal coach e di ospiti fissi quali benedetta mazzini, antonella elia, carlo pastore, pier paolo peroni, cristiano malgioglio, bruno santori, andrea scanzi e marco balestri. regia enrico rimoldi.\n\n\n=== xtra factor ===\ndalla quinta edizione, come in the x factor uk, andava in onda su sky uno, subito dopo il live show serale (alle 00.05 circa), il talk show xtra factor con la conduzione di max novaresi e brenda lodigiani.\nnel corso del programma i due conduttori intervistano, per i commenti a caldo, sia l'eliminato della puntata appena andata in onda sia i giudici, i quali vengono sottoposti anche alle domande e alle critiche del pubblico (tramite telefonate in studio, collegamenti via skype e commenti sulla pagina ufficiale del programma presente sui due social network facebook e twitter). inoltre i due conduttori rivelano i retroscena della puntata e commentano lo show appena andato in onda con vari ospiti in studio. nella settima edizione, xtra factor viene condotto da matteo bordone con la collaborazione di rocco tanica e di alcuni giornalisti di sky tg24. nella ottava edizione, xtra factor viene condotto dall'ex giudice del talent mara maionchi, con davide camicioli e daniela collu. nella nona edizione viene condotto sempre dalla maionchi con alessio viola. dopo quattro edizioni lo spazio occupato da xtra factor cambia nome in strafactor.\n\n\n=== strafactor ===\nspin-off in onda dal 2016 al 2018 per tre edizioni in seconda serata a seguito della puntata serale di x factor su sky uno come \"anti-talent\". dalla decima edizione daniela collu passa alla conduzione di strafactor. in questo programma oltre ad un breve dibattito sulla puntata conclusasi (come accadeva in xtra factor) prende vita una competizione alternativa, una sorta di freak show, che vede come concorrenti 12 personaggi esilranti e irriverenti scartati alle selezioni delle 6 edizioni prodotte da sky (un po' sullo stile de la corrida). il vincitore si esibiva al mediolanum forum in occasione della finale di x factor. nell'undicesima e nella dodicesima edizione strafactor va in onda anche durante la fase selettiva del programma, dando cos\u00ec vita ad un ulteriore talent show. le finali di queste due edizioni si sono svolte al mediolanum forum.\nnella decima edizione (2016) a rivestire i panni dei giudici sono stati elio e mara maionchi. gli artisti a vincere l'edizione sono stati cecco e cipo.\nil programma nell'undicesima edizione (2017) ha visto una giuria composta da elio, jake la furia e drusilla foer e una conduzione portata avanti da daniela collu e mara maionchi. il vincitore di tale edizione \u00e8 stato dario zumkeller.\nnella dodicesima edizione (2018) la giuria \u00e8 stata presenziata dalla dark polo gang, da elio e da pupo, mentre la conduzione ancora una volta \u00e8 stata portata avanti da daniela collu. il vincitore fu mc fierli.\n\n\n=== ante factor ===\ndurante la sesta edizione, \u00e8 andato in onda esclusivamente sul sito web del programma, la diretta di web factor con la conduzione di max novaresi e brenda lodigiani.\nnel corso del programma i due conduttori intervistavano i personaggi dietro le quinte, tra i quali i concorrenti, i giudici, gli ospiti della serata e alcuni tecnici addetti al lavoro. la diretta aveva una durata complessiva di 10 minuti: si poteva vedere in alto a sinistra il conto alla rovescia prima dell'inizio del programma. allo scadere dei 10 minuti i conduttori lasciavano subito la diretta al live show su sky uno. durante la medesima edizione, a partire dalla sesta puntata del 22 novembre 2012, web factor viene trasmesso simultaneamente anche su sky uno e viene rinominato in ante factor. dalla settima edizione in poi l'ante factor viene proposto circa 10 minuti prima dell'inizio dei live, con l'eccezione della finale, in cui dura un'ora prima dell'inizio di quest'ultima.\nnella settima edizione, l'ante factor viene condotto da matteo bordone, nell'ottava edizione da davide camicioli e nella nona da alessio viola.\nnella quindicesima edizione viene condotto da paola di benedetto.\nnella diciassettesima edizione viene condotto da gianluca gazzoli.\n\n\n=== x factor daily ===\ndurante la seconda e la terza edizione, e dalla quinta edizione va in onda x factor daily, la striscia quotidiana del day-time, dal luned\u00ec al venerd\u00ec alle ore 19:40 su sky uno e, dal 2021, su tv8 il mercoled\u00ec alle 17:30 (precedentemente su rai2) con questa divisione:\n\nluned\u00ec e marted\u00ec: assegnazione brani\nmercoled\u00ec: le prove dei ragazzi\ngioved\u00ec: le prove generali in studio, e il live la sera dalle 21:10.\nvenerd\u00ec: riassunto e backstage del live show del giorno precedente\n\n\n=== x factor weekly ===\nva ogni anno in onda di sabato, con il riassunto della settimana. l'x factor daily ha sempre visto la conduzione dei due presentatori principali dello show (francesco facchinetti e alessandro cattelan), dalla nona edizione alla undicesima viene presentato da aurora ramazzotti. nella dodicesima edizione \u00e8 presentato da benji e fede, mentre nella tredicesima \u00e8 presentato da luna melis, concorrente dell'edizione precedente.\n\n\n=== x factor - il sogno ===\nda venerd\u00ec 26 luglio 2019, in prima serata su tv8 e sky uno, vengono trasmessi degli speciali dedicati alle prime otto edizioni targate sky, del talent musicale.\n\n\n=== hot factor ===\ndalla quattordicesima alla sedicesima edizione va in onda, in diretta su sky uno e subito dopo lo show serale, hot factor. durante le puntate la conduttrice daniela collu raccoglie le impressioni a caldo dei giudici dopo i live di x factor. nella quindicesima e sedicesima edizione la conduzione passa a paola di benedetto.\n\n\n== location ==\nla parte relativa ai casting del talent show (audizioni, bootcamp e homevisit) viene registrata in diverse sedi che cambiano in ogni stagione, tranne che per la quattordicesima e quindicesima edizione (a causa della pandemia da covid-19) svoltasi interamente presso il teatro 5 di cinecitt\u00e0.dalla sedicesima edizione la parte relativa alle audition e bootcamp viene interamente registrata presso l'allianz cloud di milano.\n\n\n== compilation legate al programma ==\n2008 \u2013 x factor compilation 2008\n2009 \u2013 x factor anteprima compilation 2009\n2009 \u2013 x factor compilation 2009 - finale\n2009 \u2013 x factor 3 compilation\n2009 \u2013 x factor - the christmas album\n2010 \u2013 x factor 4 compilation\n2011 \u2013 x factor 5 compilation\n2012 \u2013 x factor compilation 2012\n2013 \u2013 the best of x factor\n2013 \u2013 x factor compilation 2013\n2014 \u2013 x factor christmas 2014\n2015 \u2013 x factor 9\n2016 \u2013 x factor 10 compilation\n2017 \u2013 x factor 11 compilation\n2018 \u2013 x factor 12 compilation - gli inediti\n2019 \u2013 x factor 2019 - gli inediti\n2020 \u2013 x factor 2020 mixtape\n2021 \u2013 x factor mixtape vol. 2\n\n\n== tour legati al programma ==\n2009 \u2013 x factor tour\n2012 \u2013 x factor on ice tour\n\n\n== premi e riconoscimenti ==\n2009 - premio regia televisiva categoria top ten.\n2013 - premio regia televisiva categoria top ten.\n2016 - premio regia televisiva categoria top ten.\n\n\n== loghi ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== note ==\n\n\n== voci correlate ==\nthe x factor\n\n\n== collegamenti esterni ==\n\n sito ufficiale, su xfactor.sky.it. \n x factor italia (canale), su youtube. \n(en) x factor, su imdb, imdb.com."