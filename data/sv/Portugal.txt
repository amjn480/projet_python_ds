"portugal (portugisiska: portugal), formellt republiken portugal (portugisiska: rep\u00fablica portuguesa), \u00e4r en republik p\u00e5 iberiska halv\u00f6n i sydv\u00e4stra europa. portugal gr\u00e4nsar till spanien i norr och \u00f6ster och har kust mot atlanten i v\u00e4ster och s\u00f6der. till portugal h\u00f6r ocks\u00e5 \u00f6gruppen azorerna, som ligger i atlanten v\u00e4ster om portugals fastland samt \u00f6n madeira som ocks\u00e5 ligger i atlanten, men sydsydv\u00e4st om portugal. portugals huvudstad \u00e4r lissabon.\nunder 1400- och 1500-talen var portugal ett av v\u00e4rldens ekonomiska, politiska och kulturella centra, med kolonier i sydamerika, afrika och asien. fr\u00e5n portugal kom flera k\u00e4nda uppt\u00e4cktsresande, s\u00e5som bartolomeu dias, vasco da gama, pedro \u00e1lvares cabral och magellan. till f\u00f6ljd av krig med spanien p\u00e5 1600-talet och med b\u00e5de spanien och frankrike p\u00e5 1800-talet tappade portugal efter hand kolonier och inflytande. efter inrikespolitiska konflikter och kolonialkrig p\u00e5 1900-talet fick de sista kolonierna sj\u00e4lvstyre p\u00e5 1970-talet, utom macau, som \u00e5terl\u00e4mnades till kina \u00e5r 1999. till f\u00f6ljd av portugals tidigare omfattande kolonier \u00e4r portugisiska det sj\u00e4tte st\u00f6rsta spr\u00e5ket i v\u00e4rlden. endast en mindre andel av de portugisisktalande, ca 5 %, bor i portugal.\nportugals nuvarande gr\u00e4nser har varit i stort sett stabila sedan mitten av 1200-talet, men landet har sedan dess ing\u00e5tt i union med spanien (1580 \u2013 1640) och \u00e4ven varit invaderat av napoleon bonapartes trupper i b\u00f6rjan av 1800-talet, vilket ledde till att det portugisiska imperiets huvudstad fick flyttas till brasilien under 1808 \u2013 1821. portugal deltog i f\u00f6rsta v\u00e4rldskriget p\u00e5 de allierades sida, men f\u00f6rh\u00f6ll sig neutralt under andra v\u00e4rldskriget. landet blev efter en milit\u00e4rkupp 1926 en auktorit\u00e4r milit\u00e4rdiktatur fram till 1974, d\u00e5 en oblodig revolution (nejlikerevolutionen) ledde fram till den nuvarande demokratiska styrelseformen.\ndet portugisiska spr\u00e5ket och spr\u00e5kkulturen skiljer sig mycket fr\u00e5n den spanska kulturen d\u00e5 spr\u00e5ken inte har samma ordf\u00f6rr\u00e5d, grammatik eller uttal. de m\u00e5 vara besl\u00e4ktade men 1896 beslutade portugisiska akademien att spr\u00e5ken skulle h\u00e5llas s\u00e5 avskilt ifr\u00e5n varandra som  m\u00f6jligt.\nportugal \u00e4r medlem i europeiska unionen sedan 1986, och \u00e4r en av de nationer som 1949 grundade milit\u00e4ralliansen nato.\n\n\n== historia ==\n\ni forntiden beboddes iberiska halv\u00f6n av ibererna och kelterna. hela halv\u00f6n er\u00f6vrades av karthago, som f\u00f6rlorade den till romarna. efter det v\u00e4stromerska rikets fall under folkvandringstiden kom germanska stammar dit, d\u00e4ribland visigoterna. under 700-talet er\u00f6vrades halv\u00f6n av araber, men dessa f\u00f6rlorade snart inflytande \u00f6ver halv\u00f6ns norra delar. i dessa delar uppkom kristna sm\u00e5riken. under alfons i kunde flera av de v\u00e4stra provinserna er\u00f6vras under 1100-talet. under alfons iii fick portugal den utstr\u00e4ckning landet har idag.\nsj\u00f6farten har alltid spelat stor roll f\u00f6r portugals ekonomi, och under 1400-talet inleddes uppt\u00e4cktsf\u00e4rderna. portugisiska skeppare v\u00e5gade sig allt l\u00e4ngre s\u00f6derut l\u00e4ngs afrikas v\u00e4stkust tills bartolomeu diaz rundade godahoppsudden 1488. portugal kunde kolonisera bl a brasilien i sydamerika, angola och mo\u00e7ambique i afrika, territorier runt indiska oceanen samt macao i kina.\ndet var sj\u00f6fararnationen portugal, som p\u00e5b\u00f6rjade handeln med svarta afrikaner efter att ha st\u00f6tt p\u00e5 negros (port. f\u00f6r svarta) i sina utforskningar och plundringst\u00e5g i afrika.  det var spanien som f\u00f6rst hade behov av att f\u00f6ra slavar fr\u00e5n afrika till de nyuppt\u00e4ckta \u00f6arna (karibien). portugals del i detta var att slavarna i stor utstr\u00e4ckning f\u00f6rdes till v\u00e4stindien med portugisiska skepp. afrikanerna skeppades inte direkt fr\u00e5n afrika till amerika, utan togs f\u00f6rst till lissabon och auktionerades ut d\u00e4r. casa dos escravos i lissabon (regeringens slavhandelsbyr\u00e5) s\u00e5lde fler \u00e4n 1 200 negros mellan 1511 och 1513. portugals tidiga inblandning berodde p\u00e5 tordesillasf\u00f6rdraget 1494, som kom till f\u00f6r att f\u00f6rhindra en v\u00e4pnad konflikt mellan d\u00e5tidens m\u00e4ktigaste katolska l\u00e4nder. f\u00f6rdraget innebar att portugiserna beh\u00e4rskade v\u00e4stafrika, d\u00e4r de blivande slavarna inf\u00e5ngades, och \u00f6ver det landomr\u00e5de i sydamerika, som skulle komma att bli brasilien.  till det fram till 1825 portugisiska brasilien f\u00f6rdes uppskattningsvis 35 % av alla f\u00f6rslavade afrikaner som s\u00e5ldes i amerika. mer \u00e4n 3 miljoner afrikaner skickades till brasilien f\u00f6r att arbeta fr\u00e4mst p\u00e5 sockerr\u00f6rsodlingar fr\u00e5n 1500-talet till 1800-talet. portugal f\u00f6rbj\u00f6d slavhandel \u00f6ver atlanten 1761. i brasilien frigavs slavarna f\u00f6rst 1888.andra halvan av 1500-talet blev dock en nedg\u00e5ngstid f\u00f6r portugal med epidemier och befolkningsminskning. 1580 hamnade landet i personalunion med spanien under kung filip ii. spanjorerna missk\u00f6tte portugal, och ett uppror utbr\u00f6t 1640 som \u00e5tergav landet sj\u00e4lvst\u00e4ndighet. ekonomin sk\u00f6ttes illa, och under 1700-talet var landet n\u00e4ra knutet till england. under detta och f\u00f6ljande \u00e5rhundrade var landet politiskt oroligt.\nslutet av 1800-talet var en kamp mellan reformvilliga och konservativa grupper. en republikansk opinion v\u00e4xte fram, och vid ett attentat 1908 d\u00f6dades kungen och kronprinsen. republiken utropades 1910, men regeringarna var svaga p\u00e5 grund av den d\u00e5liga ekonomin. 1926 gjordes en milit\u00e4rkupp, och portugal var en diktatur under diktatorerna salazar och caetano fram till 1974. under 1960-talet och 1970-talet f\u00f6rlorade portugal sina kvarvarande kolonier; macao var emellertid under portugisisk f\u00f6rvaltning fram till 1999.\ndiktaturen st\u00f6rtades i nejlikerevolutionen 1974, och demokratiska reformer inleddes. efter 1976 och fram\u00e5t hade socialisten m\u00e1rio soares stor del i den stabila demokratiska utvecklingen. soares blev portugals president 1986, och kunde 1986 f\u00f6ra portugal in i eg. han f\u00f6rblev president till 1996. efter att portugal gick in den europeiska gemenskapen upplevde landet en stabil ekonomisk tillv\u00e4xt fram till 2000-talet. landet gick med i eurosamarbetet fr\u00e5n starten 1999. fr\u00e5n 1996 till 2006 var socialisten jorge sampaio president, sedan gick presidentskapet till an\u00edbal cavaco silva, som tillh\u00f6rde partido social democrata (psd). den globala finanskrisen 2007\u20132008 slog h\u00e5rt mot landet, och ledde till en budgetkris och h\u00f6ga statsskulder. det stora budgetunderskottet gjorde att landet 2011 beviljades ett n\u00f6dl\u00e5n av eu och internationella valutafonden. efter n\u00e5gra \u00e5r med tuff \u00e5tstramningspolitik kunde i mitten av 2010-talet en viss ekonomisk \u00e5terh\u00e4mtning ses. sedan 2016 \u00e4r marcelo rebelo de sousa (psd) landets president. i slutet av december 2017 hade portugal betalat tillbaka 80 % av n\u00f6dl\u00e5net fr\u00e5n internationella valutafonden. i januari 2021  blev portugals sittande president marcelo rebelo de sousa omvald. han fick 61,6 procent av r\u00f6sterna p\u00e5 f\u00f6rsta omg\u00e5ngen.sedan 2015 styrs landet  av det socialdemokratiska socialistpartiet (ps). regeringen har fortsatt att f\u00f6ra en stram ekonomisk politik, men har ocks\u00e5 h\u00f6jt pensionerna och minimil\u00f6nerna och s\u00e4nkt skatterna f\u00f6r l\u00e5ginkomsttagare. i valet 2019 st\u00e4rkte ps sin st\u00e4llning men lyckades inte n\u00e5 egen majoritet och kommer d\u00e4rf\u00f6r att forts\u00e4tta att vara beroende av st\u00f6d fr\u00e5n ett eller flera partier.  ant\u00f3nio costa har varit portugals premi\u00e4rminister sedan den 26 november 2015.\n\n\n== geografi ==\nkontinentala portugal delas av sin l\u00e4ngsta flod tejo (1 010 kilometer l\u00e5ng). norra delen \u00e4r bergig i inlandet med plat\u00e5er som sk\u00e4rs av av fyra linjer som till\u00e5ter utveckling av relevanta jordbruksomr\u00e5den. den s\u00f6dra delen mellan tejo och algarve best\u00e5r fr\u00e4mst av sl\u00e4ttland med ett n\u00e5got varmare och torrare klimat \u00e4n det regnigare i norr. sydligaste portugal har ett medelhavsklimat, som \u00e4r j\u00e4mf\u00f6rbart med s\u00f6dra spanien. andra st\u00f6rre floder \u00e4r douro, minho och guadiana, som precis som tejo alla har sina k\u00e4llor i spanien. en annan viktig flod, mondego, har sin k\u00e4lla i serra da estrela, de h\u00f6gsta bergen i portugal (1 993 meter \u00f6ver havet).\n\u00f6grupperna azorerna och madeira ligger i atlanten. n\u00e5gra av de azoriska \u00f6arna har nyligen haft vulkanisk aktivitet. exempelvis var s\u00e3o miguel till att b\u00f6rja med tv\u00e5 \u00f6ar, tills de slogs ihop i ett vulkanutbrott 1563. den senaste vulkanen som fick ett utbrott var vulc\u00e3o dos capelinhos 1957, i v\u00e4stra delen av faial, vilket f\u00f6rstorade \u00f6n. dom jo\u00e3o de castro \u00e4r en stor undervattensvulkan som ligger mitt emellan \u00f6arna terceira och s\u00e3o miguel och stiger upp till 14 meter under havsytan. dess senaste utbrott var 1720, och d\u00e5 skapade en \u00f6, som l\u00e5g kvar \u00f6ver vattenytan i flera \u00e5r. en ny \u00f6 kan komma att bildas inom en relativt snar framtid. portugals h\u00f6gsta punkt \u00e4r ponta do pico p\u00e5 pico, en ur\u00e5ldrig vulkan, som n\u00e5r en h\u00f6jd p\u00e5 2 351 meter.\n\nportugal har en l\u00e5ng kustlinje, 943 kilometer i kontinentala portugal, 667 kilometer i azorerna, samt 250 kilometer i madeira . l\u00e4ngs med kusten finns fina str\u00e4nder, och algarvestranden \u00e4r v\u00e4rldsk\u00e4nd. p\u00e5 \u00f6n porto santo finns en sandstrand som lockar m\u00e5nga turister. l\u00e4ngs med kusten ligger ocks\u00e5 noterbara ria de aveiro (n\u00e4ra aveiro), ett delta som \u00e4r 45 kilometer l\u00e5ngt, och som mest 11 kilometer brett. d\u00e4r finns m\u00e5nga fiskar och sj\u00f6f\u00e5glar. det finns fyra st\u00f6rre kanaler, och mellan dem flera \u00f6ar och holmar. h\u00e4r m\u00f6ter fyra floder havet.\npopul\u00e4ra turistm\u00e5l \u00e4r estoril och cascais, och framf\u00f6r allt den s\u00f6dra kusten (algarve). flygplatsen ligger i faro. det finns alla olika varianter av str\u00e4nder, fr\u00e5n milsl\u00e5nga sandstr\u00e4nder till klipphyllor av stelnad lava.\n\n\n=== klimat ===\nportugal \u00e4r ett av europas varmaste l\u00e4nder. i kontinentala portugal \u00e4r den \u00e5rliga medeltemperaturen omkring 15 \u00b0c i norr och 18 \u00b0c i s\u00f6der. under v\u00e5r och sommar \u00e4r det ofta soligt. temperaturerna under juli och augusti ligger mellan 35 \u00b0c och 40 \u00b0c i inlandet, och 30 \u00b0c \u2013 35 \u00b0c i norr. temperaturen kan \u00e4ven uppn\u00e5 45 \u00b0c i s\u00f6dra delen av landet. h\u00f6st och vinter \u00e4r normalt sett regniga och bl\u00e5siga, \u00e4ven om soliga dagar ocks\u00e5 f\u00f6rekommer. temperaturen faller inte ofta under 5 \u00b0c. genomsnittet ligger p\u00e5 10 \u00b0c. l\u00e4ngre in\u00e5t landet kan temperaturen understiga 0 \u00b0c. sn\u00f6 \u00e4r vanligt i bergiga omr\u00e5den i norr, speciellt i serra da estrela. portugal har medelhavsklimat, speciellt i algarve och alentejo, \u00e4ven om kusten tekniskt sett \u00e4r atlantisk.\n\n\n== statsskick och politik ==\n\nportugal \u00e4r sedan 1910 en republik. presidenten \u00e4r folkvald, men har huvudsakligen ceremoniella uppgifter. den lagstiftande f\u00f6rsamlingen heter portugals republikanska f\u00f6rsamling och best\u00e5r av en kammare och d\u00e4r ledaren f\u00f6r det st\u00f6rsta partiet eller koalitionen utses till premi\u00e4rminister av presidenten.\nportugal \u00e4r medlem i nato och europeiska unionen (eu).\nde st\u00f6rsta politiska partierna \u00e4r:\n\npartido comunista portugu\u00eas (pcp), kommunistparti\ncentro democr\u00e1tico e social - partido popular (cds-pp), kristdemokrater\npartido socialista (ps), socialdemokrater\npartido social democrata (psd), liberaler\nbloco de esquerda (be), mindre v\u00e4nsterpartier i union\npartido ecologista os verdes (pev), milj\u00f6parti portugisisk politik pr\u00e4glas i h\u00f6g grad av efterdyningarna av den allvarliga ekonomiska kris som landet genomgick fr\u00e5n 2008.\nsedan 2015 styrs landet styrs av det socialdemokratiska socialistpartiet (ps). regeringen har fortsatt att f\u00f6ra en stram ekonomisk politik, men har ocks\u00e5 h\u00f6jt pensionerna och minimil\u00f6nerna och s\u00e4nkt skatterna f\u00f6r l\u00e5ginkomsttagare. i valet 2019 st\u00e4rkte ps sin st\u00e4llning men lyckades inte n\u00e5 egen majoritet och kommer d\u00e4rf\u00f6r att forts\u00e4tta att vara beroende av st\u00f6d fr\u00e5n ett eller flera partier.\n\n\n=== f\u00f6rsvar ===\nportugals v\u00e4pnade styrkor (portugisiska: for\u00e7as armadas portuguesas) \u2013 best\u00e5r av arm\u00e9n (ex\u00e9rcito), marinen (marinha) och flygvapnet (for\u00e7a a\u00e9rea), samt gendarmeriet. v\u00e4rnplikten avskaffades 2004, och portugal har sedan dess en yrkesarm\u00e9.\narm\u00e9ns grundorganisation best\u00e5r av 25 000 soldater och 3 operativa brigader. arm\u00e9flyget \u00e4r utrustat med helikoptrar.\nmarinens grundorganisation best\u00e5r av 11 000 sj\u00f6m\u00e4n och marininfanterister. flottan har 3 fregatter, 2 korvetter samt 2 ub\u00e5tar. marininfanteriet har 2 amfibiebataljoner. marinflyget \u00f6verf\u00f6rdes 1952 till flygvapnet.\nflygvapnets grundorganisation best\u00e5r av 8 000 flygsoldater. lockheed martin f-16 fighting falcon \u00e4r det viktigaste stridsflygplanet.\ngendarmeriet best\u00e5r av 25 000 polissoldater.\n\n\n=== r\u00e4ttssystem ===\nportugals r\u00e4ttssystem \u00e4r del av \"civil law\"-familjen (som ocks\u00e5 kallas den kontinentala r\u00e4ttssystemfamiljen). fram till slutet av 1800-talet var det franska inflytandet st\u00f6rst. senare har den tyska r\u00e4tten haft ett stort inflytande. de viktigaste lagarna \u00e4r konstitutionen fr\u00e5n 1976, civilr\u00e4tten (fr\u00e5n 1966) samt strafflagen (fr\u00e5n 1982). andra viktiga lagar \u00e4r handelsr\u00e4tten (fr\u00e5n 1888) och processr\u00e4ttslagstiftningen (fr\u00e5n 1961).\nportugisisk r\u00e4tt bildar grunden f\u00f6r r\u00e4ttssystemen i de tidigare kolonierna och territorierna.\n\n\n=== administrativ indelning ===\nportugal best\u00e5r av en centralstyrd del p\u00e5 iberiska halv\u00f6n kallad portugisiska fastlandet (portugal continental) och tv\u00e5 sj\u00e4lvstyrande omr\u00e5den ben\u00e4mnda autonoma regioner (regi\u00f5es aut\u00f3nomas). portugisiska fastlandet \u00e4r indelat i 18 distrikt (distritos). de tv\u00e5 autonoma regionerna \u00e4r uppkallade efter \u00f6grupperna azorerna (regi\u00e3o aut\u00f3noma dos a\u00e7ores) och madeira (regi\u00e3o aut\u00f3noma da madeira). distrikten och de autonoma regionerna \u00e4r i sin tur indelade i 308 kommuner (munic\u00edpios), som i sin tur best\u00e5r av 4 257 stadsdelar/kommundelar (freguesias). \n\n\n=== distrikten och autonoma regioner ===\n.\nportugisiska fastlandets distrikt:\n\ndistrito de aveiro\ndistrito de beja\ndistrito de braga\ndistrito de bragan\u00e7a\ndistrito de castelo branco\ndistrito de coimbra\ndistrito de \u00e9vora\ndistrito de faro\ndistrito da guarda\ndistrito de leiria\ndistrito de lisboa\ndistrito de portalegre\ndistrito do porto\ndistrito de santar\u00e9m\ndistrito de set\u00fabal\ndistrito de viana do castelo\ndistrito de vila real\ndistrito de viseuautonoma regioner:\n\nazorerna\nmadeira\n\n\n=== portugals nuts-indelning ===\n\nportugisiska fastlandet, azorerna och madeira utg\u00f6r f\u00f6rsta ordningens nomenklatur f\u00f6r statistiska territoriella enheter (nuts i) en indelning f\u00f6r statistiska \u00e4ndam\u00e5l, som anv\u00e4nds inom europeiska unionen. alentejo, algarve, mellersta portugal, lissabonregionen och norra portugal \u00e4r andra ordningens indelningar (nuts ii).\n\n\n== ekonomi ==\nportugal \u00e4r en marknadsekonomi med en produktion per capita som \u00e4r 69 % av eu:s genomsnitt. portugal \u00e4r det fattigaste landet i v\u00e4steuropa. portugals bnp hade en real tillv\u00e4xt p\u00e5 1 % 2004. den f\u00f6rv\u00e4ntades v\u00e4xa med 1,8 % (enligt imf) under 2005. landets ekonomi v\u00e4xer gradvis, \u00e4ven om finansmarknaden har varit fortsatt stark. portugals handelsbalans \u00e4r negativ. utrikeshandeln sker till st\u00f6rsta delen inom eu, man importerar mest ifr\u00e5n spanien, tyskland, frankrike, italien och storbritannien. man s\u00e4ljer fr\u00e4mst till tyskland, spanien och frankrike.\nunder andra kvartalet 2005 sj\u00f6nk arbetsl\u00f6sheten till 7,2 %, fortfarande under eu-standard, men konvergerar \u00e4nd\u00e5 emot denna (detta var f\u00f6rsta g\u00e5ngen sen 2001 som landet haft sjunkande arbetsl\u00f6shet). en ny arbetsmarknadslag, som antogs 2003, \u00f6kade flexibiliteten p\u00e5 arbetsmarknaden, \u00e4ven om den inte \u00e4n visat sig ha en roll i minskande arbetsl\u00f6shet, fr\u00e4mst d\u00e5 f\u00f6r de yngre och de \u00e4ldre av den arbetande befolkningen. den nuvarande regeringen har slagit fast en v\u00e4g mot en \u00f6ppnare marknad, privatisering och avreglering av ekonomin, och att f\u00f6renkla det administrativa arbetet hos f\u00f6retagen. den har ocks\u00e5 arbetat f\u00f6r investeringar i forskning och informationsteknologi f\u00f6r att f\u00f6rb\u00e4ttra produktivitet och konkurrenskraft.\n\nindustrialiseringen v\u00e4xte starkt p\u00e5 1950-talet under salazars regim, vilket ledde till en genomsnittlig tillv\u00e4xt av bnp:n p\u00e5 6 % mellan 1959 och 1963, 7 % mellan 1965 och 1967, efter ett fall till 5,2 % 1964. p\u00e5 grund av problem med den internationella marknaden avstannade tillv\u00e4xten. 1985 b\u00f6rjade moderniseringen av den portugisiska ekonomin och industrin tack vare intern stabilitet. portugal gick med i europeiska ekonomiska gemenskapen 1986. efterf\u00f6ljande regeringar har genomf\u00f6rt diverse reformer: de har privatiserat statligt \u00e4gda f\u00f6retag, och har avreglerat delar av ekonomin, bland annat finanssektorn och telekommunikationssektorn. portugal utvecklade en v\u00e4xande servicebaserad ekonomi, och det var ett av de elva l\u00e4nder som lade grunden f\u00f6r eurosamarbetet 1999, ett samarbete med mycket restriktiva kriterier. landet b\u00f6rjade anv\u00e4nda den nya valutan 1 januari 2002, tillsammans med elva andra eu-medlemmar.\nen stor del av det kontinentala portugal anv\u00e4nds f\u00f6r jordbruk, \u00e4ven om denna sektor inte st\u00e5r f\u00f6r st\u00f6rre delen av ekonomin. den s\u00f6dra delen av landet har stora odlingar med spannm\u00e5l och olivtr\u00e4d och ving\u00e5rdar. inhemskt vin och olivolja har stort genomslag hos landets befolkning. utl\u00e4ndska motsvarigheter har d\u00e4rmed sv\u00e5rt att skaffa sig en marknad i landet, trots l\u00e4gre priser. portugal har en l\u00e5ng tradition med vinodlingar och portvin. vinho verde \u00e4r de st\u00f6rsta exportprodukterna inom omr\u00e5det. portugal har ocks\u00e5 stora fruktodlingar, bland annat apelsiner och p\u00e4ron. man framst\u00e4ller \u00e4ven bland annat solrosolja, socker (av sockerbetor) samt tobak.\nlandet t\u00e4cks till stor del (34 %) av sm\u00e5skog, bland annat tall, korkek (portugal producerar h\u00e4lften av v\u00e4rldens kork), stenek och eukalyptus. det vidstr\u00e4ckta odlandet av eukalyptus f\u00f6r skogsindustrin har varit kontroversiellt, d\u00e5 eukalyptustr\u00e4den har djupa r\u00f6tter och g\u00f6r att grundvattenniv\u00e5n sjunker. detta har varit en bidragande orsak till den h\u00f6ga andelen anlagda br\u00e4nder i landet, d\u00e5 b\u00f6nder s\u00e4tter eld p\u00e5 odlingarna i f\u00f6rargelse.\nviktigare metalltillg\u00e5ngar \u00e4r bland annat volfram, tenn och uran.\nlandets st\u00f6rre industrier \u00e5terfinns inom textil, skotillverkning, l\u00e4der, m\u00f6bler, keramik och kork. moderna industrier har tagit stora steg fram\u00e5t, bland annat oljeraffinaderier, petrokemi, cementproduktion, bil- och b\u00e5tindustrier, elektronikindustrier och industrier inom maskintillverkning och pappersframst\u00e4llning. portugal har ett ambiti\u00f6st och v\u00e4lplanerat omr\u00e5de av petrokemifabriker i sines, d\u00e4r iberiska halv\u00f6ns st\u00f6rsta oljeraffinaderi ska byggas. bilindustrin och andra mekaniska industrier \u00e5terfinns i set\u00fabal, porto, aveiro, braga, santar\u00e9m och aza.\n\nportugal f\u00f6rs\u00f6ker utveckla en kulturell och mer m\u00e5ngbottnad turism \u00e4n den sol- och badturism man i nul\u00e4get fr\u00e4mst har. orsaken \u00e4r att de mer v\u00e4lb\u00e4rgade turisterna oftast \u00e4r mer intresserade att l\u00e4ra k\u00e4nna det \"riktiga\" portugal. landets inre delar har en minskande befolkning, men har m\u00e5nga m\u00f6jligheter till st\u00f6rre turism. algarveregionens str\u00e4nder har varit en huvudattraktion under \u00e5rtionden, men omr\u00e5det har lidit av massturismen, och staten f\u00f6rs\u00f6ker \u00e5terv\u00e4nda till 1960-talets algarve, genom att \u00e5terskapa kustomr\u00e5den och riva illegalt byggda bostadsomr\u00e5den. massturismen har ocks\u00e5 orsakat ekologiska skador i algarve, bland annat vattenbrist. lissabonomr\u00e5det har de senare \u00e5ren ocks\u00e5 blivit ett popul\u00e4rt turistm\u00e5l, mycket tack vare stadens attraktioner, men ocks\u00e5 tack vare de palats och slott som finns i omr\u00e5det. det finns \u00e4ven f\u00f6rhoppningar om mer turism till madeira och azorerna.\n\n\n=== kommunikationer ===\nj\u00e4rnv\u00e4garna i portugal n\u00e5r ut till stora delar av landet och binder samman de viktiga orterna. j\u00e4rnv\u00e4gsn\u00e4tet i portugal \u00e4r bredsp\u00e5rigt med sp\u00e5rvidden 1 668 mm. den vanliga sp\u00e5rvidden \u00e4r annars 1 435 mm.\nett antal motorv\u00e4gar finns, som n\u00e5r stora delar av landet. fr\u00e5n lissabon g\u00e5r en viktig motorv\u00e4g till gr\u00e4nsen mot spanien, som \u00e4r en del i motorv\u00e4gf\u00f6rbindelsen mellan lissabon och madrid.\n\n\n== demografi ==\n\nportugal \u00e4r spr\u00e5kligt och religi\u00f6st ett relativt homogent land. etniskt \u00e4r det portugisiska folket en kombination av flera etniciteter, bland annat iberer, kelter, romare och germaner. morerna tillh\u00f6r ocks\u00e5 det portugisiska folket, men \u00e4r av mindre betydelse, en\u00e4r de utvisades under reconquistaperioden. judarna utgjorde 10 % av befolkningen under 1500-talet, tills de tvingades fly eller konvertera till katolicism.\nmellan 1960 och 1970 emigrerade \u00f6ver en miljon portugiser, fr\u00e4mst till andra europeiska l\u00e4nder, vilket resulterade i en befolkningsminskning. innan detta, fr\u00e4mst sedan 1700-talet, hade brasilien varit ett popul\u00e4rt m\u00e5l f\u00f6r emigranter. sedan mitten av 1970-talet har landets demografi f\u00f6r\u00e4ndrats betydligt, exempelvis har medellivsl\u00e4ngden \u00f6kat, plus att barnad\u00f6dligheten och fertiliteten minskat. dessutom flyttade m\u00e5nga portugiser hem fr\u00e5n afrika i och med avkoloniseringen.\nenligt 2001 \u00e5rs folkr\u00e4kning har portugal 10 356 117 inv\u00e5nare, varav 51,7 % \u00e4r kvinnor. mot slutet av 2003 stod lagliga invandrare f\u00f6r 4,2 % av befolkningen. av invandrarna \u00e4r 15 % ukrainare, 14,8 % brasilianare, 14,4 % kapverdier samt 7,9 % angolaner. det finns ocks\u00e5 ett stort antal illegala invandrare.\nen stor majoritet av portugiserna \u00e4r katoliker. religi\u00f6sa minoriteter best\u00e5r av ungef\u00e4r 300 000 protestanter, 40 000 muslimer, 10 000 hinduer, (varav majoriteten kommer fr\u00e5n goa, en f\u00f6re detta portugisisk koloni), samt omkring 1 000 judar. det finns \u00e4ven omkring 34 000 mormoner i landet, och antalet ateister och agnostiker stiger i antal.\nportugals st\u00f6rsta st\u00e4der \u00e4r lissabon, porto, braga, coimbra och aveiro.\n\n\n== kultur ==\n\n\n=== litteratur ===\n\nf\u00f6rfattare:\nlu\u00eds de cam\u00f5es, 1524 \u2013 1580\ne\u00e7a de queiroz, 1845 \u2013 1900\nfernando pessoa, 1888 \u2013 1935\nsophia de mello breyner andresen, 1919 \u2013 2004\njos\u00e9 saramago, f\u00f6dd 1922, nobelpristagare i litteratur 1998.\nant\u00f3nio lobo antunes, f\u00f6dd 1942\nl\u00eddia jorge, f\u00f6dd 1946\n\n\n=== konst och arkitektur ===\nkonstn\u00e4rer:\nmaria helena vieira da silva, 1908 \u2013 1982, m\u00e5leri\npaula rego, f\u00f6dd 1935, m\u00e5leri och grafik\npedro cabrita reis, f\u00f6dd 1956, skulptur och installationer\nrui chafes, f\u00f6dd 1966, skulptur\narkitekter:\n\u00e1lvaro siza, f\u00f6dd 1933\ntom\u00e1s taveira, f\u00f6dd 1938\neduardo souto de moura, f\u00f6dd 1952\n\n\n=== film ===\nfilmregiss\u00f6rer:\nmanoel de oliveira, f\u00f6dd 1908\njo\u00e3o c\u00e9sar monteiro, 1939 \u2013 2003\npedro costa, f\u00f6dd 1959\nteresa villaverde, f\u00f6dd 1966\nsk\u00e5despelare:\njoaquim de almeida, f\u00f6dd 1957\nmaria de medeiros, f\u00f6dd 1965, \u00e4ven regiss\u00f6r.\n\n\n=== musik ===\nmusiker:\nam\u00e1lia rodrigues 1920 \u2013 1999, fados\u00e5ngerska\ncarlos paredes, 1925 \u2013 2004, gitarrist och komposit\u00f6r\nmaria jo\u00e3o pires, f\u00f6dd 1944, klassisk pianist\nbernardo sassetti, 1970 \u2013 2012, pianist & komposit\u00f6r, jazz, klassisk musik och filmmusik\nmariza, f\u00f6dd 1973, fados\u00e5ngerska\nmadredeus, musikgrupp bildad 1987portugal var v\u00e4rdnation f\u00f6r eurovision song contest 2018, sedan salvador sobral vunnit eurovision song contest 2017. detta var f\u00f6rsta g\u00e5ngen som landet stod som v\u00e4rdnation f\u00f6r t\u00e4vlingen.\n\n\n=== folkkultur ===\nfado \u00e4r den mest typiska musiken i portugal. en sm\u00e4ktande musik om l\u00e4ngtan efter k\u00e4rlek.\nfolkloredanser, som dansas i grupper om cirka 10 personer.\nalentejanos\u00e5nger, som \u00e4r som ett sk\u00e5despel, d\u00e4r en person \u00e4r f\u00f6rs\u00e5ngare, och cirka 20 personer svarar genom att upprepa vad den f\u00f6rste sjungit. (call-and-response)\nkulturdanser\n\n\n=== \u00f6vrigt ===\nportugisiska viner\nportugals grand prix\nlista \u00f6ver portugisiska fotbollsklubbar\nlista \u00f6ver portugisiska sev\u00e4rdheter\n\n\n== internationella rankningar ==\n\n\n== se \u00e4ven ==\ngaliciska\nazorerna\nmadeira\n\u00f6sttimor\nguinea-bissau\nangola\nmo\u00e7ambique\nkap verde\nmacao\ns\u00e3o tom\u00e9 och pr\u00edncipe\nlista \u00f6ver portugals regenter\n\n\n== referenser ==\n\n\n== externa l\u00e4nkar ==\nofficiell webbplats\n\n wikimedia commons har media som r\u00f6r portugal."