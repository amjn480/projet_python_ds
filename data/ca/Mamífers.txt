"els mam\u00edfers (mammalia) s\u00f3n una classe d'animals vertebrats que es caracteritzen per tenir pelatge, un cervell amb neoc\u00f2rtex, una orella mitjana amb tres ossos i gl\u00e0ndules mam\u00e0ries que secreten llet per alimentar les cries. aquests car\u00e0cters els diferencien dels r\u00e8ptils i els ocells, dels quals divergiren al tri\u00e0sic superior, fa entre 201 i 227 milions d'anys. se n'han descrit unes 6.400 esp\u00e8cies vivents. els ordres m\u00e9s diversos s\u00f3n els rosegadors, els ratpenats, els eulipotifles (eri\u00e7ons, talps, musaranyes i afins), els primats (\u00e9ssers humans i altres simis, mones i afins), els artiod\u00e0ctils i els carn\u00edvors (gats, gossos, foques i afins).\ndes del punt de vista de la clad\u00edstica, que reflecteix la hist\u00f2ria evolutiva, els mam\u00edfers s\u00f3n els \u00fanics representants vivents del clade dels sin\u00e0psids, que forma el grup dels amniotes juntament amb els saur\u00f2psids (r\u00e8ptils i ocells). els primers avantpassats sin\u00e0psids dels mam\u00edfers foren els pelicosaures esfenacodonts, un grup que inclo\u00efa animals com el dimetrodont. aquest grup diverg\u00ed del llinatge saur\u00f2psid a la fi del per\u00edode carbon\u00edfer, fa uns 300 milions d'anys. el llinatge del grup troncal dels esfenacodonts es divid\u00ed en una multitud de grups diversos de sin\u00e0psids que no eren mam\u00edfers (de vegades descrits incorrectament com a \u00abr\u00e8ptils mamiferoides\u00bb) abans de desembocar en els ter\u00e0psids durant el permi\u00e0 inferior. els ordres de mam\u00edfers moderns sorgiren durant els per\u00edodes paleogen i neogen del cenozoic, despr\u00e9s de l'extinci\u00f3 dels dinosaures no aviaris, i han estat un dels grups dominants d'animals terrestres dels \u00faltims 66 milions d'anys.\nel pla corporal fonamental \u00e9s quadr\u00fapede. la majoria dels mam\u00edfers es mouen per terra a quatre potes, per\u00f2 tamb\u00e9 n'hi ha que tenen extremitats adaptades a un estil de vida aqu\u00e0tic, aeri, arbor\u00edcola, subterrani o b\u00edpede. els mam\u00edfers presenten una gran varietat de dimensions, que va des del ratpenat de nas porc\u00ed (30-40 mm i 2 g) fins al rorqual blau (33 m i 181 t), possiblement l'animal m\u00e9s gros de tots els temps. la seva longevitat m\u00e0xima va des dels 2 anys de les musaranyes fins als 211 de la balena de groenl\u00e0ndia. excepte els monotremes, tots els mam\u00edfers donen a llum cries vives en lloc de pondre ous com altres animals. els placentaris, que en s\u00f3n el grup m\u00e9s divers, desenvolupen una placenta que permet alimentar els fetus durant la gestaci\u00f3.\ngaireb\u00e9 tots s\u00f3n intel\u00b7ligents i alguns tenen un cervell gros, consci\u00e8ncia i la capacitat d'utilitzar eines. es comuniquen mitjan\u00e7ant el marcatge de territori, ultrasons, senyals d'alarma, el cant, l'ecolocalitzaci\u00f3 i tota una s\u00e8rie d'altres vocalitzacions. es poden organitzar en societats de fissi\u00f3-fusi\u00f3, harems i jerarquies o ser solitaris i territorials. la majoria dels mam\u00edfers s\u00f3n poligins, per\u00f2 n'hi ha que practiquen la monog\u00e0mia o la poli\u00e0ndria.\nla domesticaci\u00f3 de nombrosos tipus de mam\u00edfers fou un factor clau en la revoluci\u00f3 neol\u00edtica i obr\u00ed la porta a la substituci\u00f3 de la ca\u00e7a i recol\u00b7lecci\u00f3 per l'agricultura com a principal font d'aliment dels \u00e9ssers humans. aix\u00f2 permet\u00e9 que les societats humanes fessin la transici\u00f3 del nomadisme al sedentarisme i comencessin a col\u00b7laborar m\u00e9s entre si en un proc\u00e9s que acabaria portant al desenvolupament de les primeres civilitzacions. els mam\u00edfers domesticats proporcionen aliments (carn i productes lactis), pell i cuir i es fan servir en l'agricultura i com a mitj\u00e0 de transport. els \u00e9ssers humans cacen mam\u00edfers, els fan competir en curses i els empren com a organismes model en la recerca cient\u00edfica. els mam\u00edfers han estat representats en l'art des del paleol\u00edtic i apareixen en la literatura, les pel\u00b7l\u00edcules, la mitologia i la religi\u00f3. la ca\u00e7a furtiva i la destrucci\u00f3 d'h\u00e0bitats (en gran part a trav\u00e9s de la desforestaci\u00f3) s\u00f3n la causa m\u00e9s important del declivi i l'extinci\u00f3 de moltes esp\u00e8cies de mam\u00edfers.\n\n\n== classificaci\u00f3 ==\n\nla classificaci\u00f3 dels mam\u00edfers ha anat evolucionant des que carl von linn\u00e9 defin\u00ed la classe per primera vegada. no n'hi ha cap sistema de classificaci\u00f3 universalment acceptat. entre els compendis recents hi ha el de mckenna i bell (1997) i el de wilson i reeder (2005). la sistem\u00e0tica dels or\u00edgens i les relacions dels mam\u00edfers publicada per simpson el 1945 fou emprada a totes les institucions educatives fins a la darreria del segle xx. tanmateix, la informaci\u00f3 disponible ha fet un gran salt quantitatiu i qualitatiu des de l'\u00e8poca de simpson, incloent-hi el recalibratge del registre f\u00f2ssil i grans aven\u00e7os en la base te\u00f2rica de la sistem\u00e0tica, en part gr\u00e0cies al desenvolupament de la clad\u00edstica.\nla gran majoria dels mam\u00edfers pertanyen al grup dels euteris. els tres primers ordres per nombre d'esp\u00e8cies s\u00f3n els rosegadors (ratolins, rates, porcs espins, castors, capibares i afins), els ratpenats i els eulipotifles (musaranyes, talps, almiquins, eri\u00e7ons i gimnurs).\nels mam\u00edfers vivents se subdivideixen en una trentena d'ordres repartits entre tres infraclasses. els euteris inclouen quatre superordres i els metateris n'inclouen dos.\n\nsubclasse prototheria\nordre monotremata\nsubclasse metatheria\nsuperordre ameridelphia\nordre didelphimorphia\nordre paucituberculata\nsuperordre australidelphia\nordre microbiotheria\nordre notoryctemorphia\nordre dasyuromorphia\nordre peramelemorphia\nordre diprotodontia\nsubclasse eutheria\nsuperordre afrotheria\nordre afrosoricida\nordre macroscelidea\nordre tubulidentata\nordre hyracoidea\nordre proboscidea\nordre sirenia\nsuperordre xenarthra\nordre cingulata\nordre pilosa\nsuperordre euarchontoglires\nordre scandentia\nordre dermoptera\nordre primates\nordre rodentia\nordre lagomorpha\nsuperordre laurasiatheria\nordre artiodactyla\nordre eulipotyphla\nordre chiroptera\nordre pholidota\nordre carnivora\nordre perissodactylanotes:\n\nameridelphia \u00e9s probablement un grup parafil\u00e8tic.\nels ungulats ja no s\u00f3n considerats com un clade, sin\u00f3 com un grup d'animals similars per\u00f2 no relacionats entre ells.\nels afrosor\u00edcids eren antigament classificats com a insect\u00edvors, per\u00f2 ara se sap que nom\u00e9s s\u00f3n un exemple d'evoluci\u00f3 convergent.\nen algunes sistem\u00e0tiques, els ratpenats s\u00f3n relacionats amb els primats, per\u00f2 ara se'ls considera exemples d'evoluci\u00f3 convergent amb els derm\u00f2pters.\nels ordres de les musaranyes elefant, porcs formiguers i pangolins foren discutits durant molt de temps, per\u00f2 la investigaci\u00f3 gen\u00e8tica les ha confirmat.\n\n\n=== ordres extints ===\nla classificaci\u00f3 sistem\u00e0tica dels mam\u00edfers es basa en part en an\u00e0lisis moleculars gen\u00e8tiques. com que aix\u00f2 no \u00e9s possible amb els grups extints, aquests costen d'encaixar dins la sistem\u00e0tica. sistemes com el de mckenna i bell, que inclouen tant els ordres vivents com els extints, es contradiuen en part amb la sistem\u00e0tica presentada aqu\u00ed. aquesta \u00e9s la llista d'ordres extints de marsupials i d'euteris.\nordres extints de metateris:\n\npolydolopimorphia\nsparassodontaordres extints d'euteris:\n\nasioryctitheria\nastrapotheria\nbibymalagasia\ncimolesta\ncondylarthra\ncreodonta\ndesmostylia\ndidymoconida\ndinocerata\nembrithopoda\nleptictida\nlitopterna\nmesonychia\nnotoungulata\nplesiadapiformes\npyrotheria\nxenungulataels ordres m\u00e9s antics de mam\u00edfers, que no pertanyen ni als placentaris ni als marsupials, es resumeixen aqu\u00ed.\n\n\n== morfologia ==\n\n\n=== p\u00e8l ===\nel p\u00e8l \u00e9s un dels principals car\u00e0cters dels mam\u00edfers. encara que algunes esp\u00e8cies (com ara els cetacis) no en tenen, evolucionaren d'avantpassats peluts i presenten creixement capil\u00b7lar com a m\u00ednim durant la fase embrion\u00e0ria. la quantitat i la distribuci\u00f3 del p\u00e8l varien molt d'una esp\u00e8cie a l'altra. es compon principalment de ceratina, la mateixa prote\u00efna que forma les escates i les plomes en altres tipus d'animals.el pelatge compleix diverses funcions. juntament amb les gl\u00e0ndules cut\u00e0nies, participa en la regulaci\u00f3 t\u00e8rmica. els seus colors i patrons contribueixen al camuflatge, tant en les preses com en els depredadors. alguns mam\u00edfers, com ara la llebre de les neus i la guineu \u00e0rtica, muden el pelatge en resposta als canvis estacionals en els medis que habiten. en general, les foques que neixen en pannes de gla\u00e7 tenen el pelatge natal blanc, mentre que les que neixen a les platges el solen tenir de color marr\u00f3 fosc o negre. els patrons del pelatge poden servir per avisar altres membres de la mateixa esp\u00e8cie de la pres\u00e8ncia d'un depredador o, com en el cas de les mofetes, com a element dissuasiu contra el mateix depredador. l'eri\u00e7ament del p\u00e8l indica una actitud hostil o defensiva. el pelatge pot ser un car\u00e0cter distintiu dels dos sexes; en s\u00f3n exemples les crineres dels lleons i el p\u00e8l facial en els \u00e9ssers humans. de vegades, el seu color serveix per generar atracci\u00f3 sexual.en alguns mam\u00edfers, com ara els eri\u00e7ons, els porcs espins i els equidnes, una part del pelatge es presenta com una capa de punxes que ofereix una protecci\u00f3 gens negligible contra els depredadors. les vibrisses, un tipus de p\u00e8l associat a una alta concentraci\u00f3 de nervis i vasos sanguinis, estan implicades en el sentit del tacte. generalment prenen la forma de \u00abbigotis\u00bb, per\u00f2 es poden trobar a diferents parts del cos. les pestanyes, les celles, els p\u00e8ls de les orelles i els p\u00e8ls nasals protegeixen altres \u00f2rgans sensorials impedint-hi l'entrada d'objectes externs.\n\n\n=== gl\u00e0ndules tegument\u00e0ries ===\nels mam\u00edfers presenten la major diversitat de gl\u00e0ndules tegument\u00e0ries de tots els animals vertebrats. n'hi ha dos tipus b\u00e0sics: les gl\u00e0ndules sudor\u00edpares i les gl\u00e0ndules seb\u00e0cies. es creu que els altres tipus s\u00f3n, en realitat, formes derivades d'aquests dos.\nles gl\u00e0ndules sudor\u00edpares s\u00f3n un car\u00e0cter exclusiu dels mam\u00edfers, encara que la majoria no en tenen. la seva funci\u00f3 principal \u00e9s la termoregulaci\u00f3 mitjan\u00e7ant la secreci\u00f3 de suor. es divideixen en gl\u00e0ndules sudor\u00edpares eccrines, que segreguen una sudoraci\u00f3 aquosa amb residus metab\u00f2lics i sals, i apocrines, que deixen anar un producte m\u00e9s llet\u00f3s, blanquin\u00f3s o groguenc. com a regla general, les primeres es distribueixen per les regions desprove\u00efdes de p\u00e8l, mentre que les segones dipositen les secrecions a les cavitats dels fol\u00b7licles pilosos, es desenvolupen durant la pubertat i nom\u00e9s es troben a certes parts del cos (en els \u00e9ssers humans, sobretot a les orelles, les aixelles, els mugrons, el melic i la regi\u00f3 anogenital).\nles gl\u00e0ndules seb\u00e0cies, generalment associades als fol\u00b7licles pilosos, excreten seu, un material lip\u00eddic que protegeix el p\u00e8l i la pell i evita que perdin massa humitat. els sirenis (i els proboscidis) no en tenen, mentre que en altres mam\u00edfers aqu\u00e0tics, com ara les ll\u00fadries i els ossos marins, les excrecions seb\u00e0cies limiten el contacte entre l'aigua freda i la pell i ajuden a retardar la p\u00e8rdua de temperatura. les gl\u00e0ndules de meibom i les gl\u00e0ndules de hartner s\u00f3n gl\u00e0ndules seb\u00e0cies modificades que lubriquen les parpelles i les membranes nictitants, respectivament.les gl\u00e0ndules odor\u00edferes poden ser predominantment sudor\u00edpares, predominantment seb\u00e0cies o una barreja m\u00e9s o menys homog\u00e8nia d'aquests dos tipus. produeixen feromones i altres secrecions oloroses que tenen una funci\u00f3 comunicativa, com ara marcar territori. gaireb\u00e9 tots els mam\u00edfers en tenen, tot i que no sempre a les mateixes parts del cos.les gl\u00e0ndules mam\u00e0ries, el car\u00e0cter que dona nom als mam\u00edfers, s\u00f3n gl\u00e0ndules sudor\u00edpares modificades que es poden observar en les femelles i, de forma rudiment\u00e0ria, en els mascles. es formen a partir de la l\u00ednia l\u00e0ctia i es poden trobar al t\u00f2rax, l'abdomen o la regi\u00f3 dels engonals, segons l'esp\u00e8cie. com que la seva \u00fanica funci\u00f3 \u00e9s secretar llet per a l'alimentaci\u00f3 de les cries, nom\u00e9s estan actives entre el part i la fi de l'alletament. la lact\u00e0ncia no es dona en cap altre tipus d'animal. els monotremes tenen dues gl\u00e0ndules mam\u00e0ries que vessen el seu contingut en depressions abdominals, mentre que els teris presenten un nombre variable de mugrons o mamelles que les cries poden xuclar directament. els \u00e9ssers humans s\u00f3n l'\u00fanica esp\u00e8cie en la qual les femelles tenen les mamelles engrandides de manera permanent, no nom\u00e9s durant la lact\u00e0ncia.\n\n\n=== ossos de l'orella i l'articulaci\u00f3 de la mand\u00edbula ===\nels ossos de l'orella i l'articulaci\u00f3 de la mand\u00edbula evolucionaren en paral\u00b7lel. els pelicosaures tenien l'articulaci\u00f3 del maxil\u00b7lar inferior formada per l'os articular i el quadrat. a m\u00e9s d'unir diferents parts de la mand\u00edbula, aquests dos ossos, juntament amb l'os angular, transmetien el so a la membrana timp\u00e0nica. en els mam\u00edfers, en canvi, l'articulaci\u00f3 de la mand\u00edbula es compon de l'os dental i l'os escat\u00f3s, fet \u00fanic en el regne animal, mentre que el quadrat i l'articular han migrat a l'orella mitjana i s'han convertit, respectivament, en el martell i l'enclusa, que ensems amb l'estrep es coneixen com els \u00abossicles\u00bb de l'orella mitjana. aquestes adaptacions permeten una masticaci\u00f3 m\u00e9s efica\u00e7 i una o\u00efda m\u00e9s sensible. aix\u00ed mateix, els mam\u00edfers desenvoluparen un os ectotimp\u00e0nic que fixa el timp\u00e0 al seu lloc. tot aix\u00f2 contrasta amb la configuraci\u00f3 de l'orella i la mand\u00edbula dels altres vertebrats, que presenten un sol os (la columel\u00b7la) a l'orella mitjana i un m\u00ednim de nou ossos al maxil\u00b7lar inferior.\n\n\n=== dentadura ===\nla majoria dels mam\u00edfers s\u00f3n heterodonts, \u00e9s a dir, tenen diversos tipus de dents (incisives, canines, molars i premolars). el nombre de dents de cada tipus es representa mitjan\u00e7ant una f\u00f3rmula dental. l'heterod\u00f2ncia \u00e9s un car\u00e0cter diferenciador important respecte a l'homod\u00f2ncia dels r\u00e8ptils i t\u00e9 un paper fonamental en la classificaci\u00f3 dels f\u00f2ssils. la majoria dels mam\u00edfers s\u00f3n difiodonts, \u00e9s a dir, presenten un canvi de dents entre la dentadura temporal dels individus joves i la dentadura permanent dels adults. les molars surten juntament amb les dents permanents.els prototeris adults manquen de dents, mentre que les cries exhibeixen una dent similar al telol\u00e8cit dels r\u00e8ptils i els ocells que els serveix per obrir-se pas a trav\u00e9s de la closca de l'ou i els cau poc despr\u00e9s de l'eclosi\u00f3. els metateris tenen una f\u00f3rmula dental m\u00e0xima de \n  \n    \n      \n        \n          \n            \n              5.1.3.4\n              4.1.3.4\n            \n          \n        \n      \n    \n    {\\displaystyle {\\tfrac {5.1.3.4}{4.1.3.4}}}\n  , per un total de 50 dents, i conserven el precursor temporal de la cinquena premolar dels teris basals, transformat en la primera molar. els uombats s\u00f3n els \u00fanics metateris que no tenen m\u00e9s incisives al maxil\u00b7lar superior que a l'inferior.els euteris tenen una f\u00f3rmula dental m\u00e0xima de \n  \n    \n      \n        \n          \n            \n              3.1.4.3\n              3.1.4.3\n            \n          \n        \n      \n    \n    {\\displaystyle {\\tfrac {3.1.4.3}{3.1.4.3}}}\n  , per un total de 44 dents. hi ha una tend\u00e8ncia evolutiva cap a un menor nombre de dents que troba la seva m\u00e0xima expressi\u00f3 en animals com els ossos formiguers i els pangolins, que no en presenten cap. les \u00faniques excepcions a aquesta tend\u00e8ncia s\u00f3n l'otoci\u00f3, que t\u00e9 fins a 50 peces, l'armadillo gegant, que en pot arribar a presentar 100, i la majoria dels odontocets, que en tenen fins a 260 i s\u00f3n dels pocs mam\u00edfers essencialment homodonts.\n\n\n=== altres car\u00e0cters ===\nel cervell est\u00e0 ben desenvolupat. el neoc\u00f2rtex i els cossos quadrig\u00e8mins no es troben en cap altre tipus d'animal. el crani, de tipus sin\u00e0psid, origin\u00e0riament tenia una finestra temporal darrere de cada \u00f2rbita ocular. en el decurs de l'evoluci\u00f3, la desaparici\u00f3 de l'os postorbitari, una major ossificaci\u00f3 del neurocrani i la reducci\u00f3 de l'arc zigom\u00e0tic han tancat aquestes finestres temporals i han fet que la morfologia cranial dels mam\u00edfers tingui un aspecte for\u00e7a diferent del que presentaven els primers sin\u00e0psids.els mam\u00edfers desenvoluparen un paladar secundari que els permet \u2014excepte en els \u00e9ssers humans\u2014 respirar i menjar alhora. s\u00f3n els \u00fanics animals que tenen diafragma, un m\u00fascul pla que separa la cavitat tor\u00e0cica de la cavitat abdominal. a m\u00e9s a m\u00e9s, perden l'arc a\u00f2rtic dret cap al principi del seu desenvolupament embrionari, a difer\u00e8ncia dels ocells, que en perden l'esquerre, i els r\u00e8ptils, que en conserven tant l'un com l'altre. igual que en els crocodilians i els ocells, el cor es compon de quatre cambres i, com en els ocells, la sang oxigenada no es barreja amb sang no oxigenada. els gl\u00f2buls vermells madurs no tenen nucli cel\u00b7lular. aquest sistema cardiovascular relativament complex \u00e9s un dels factors que permeten mantenir l'homeot\u00e8rmia (\u00absang calenta\u00bb).\n\n\n=== varietat morfol\u00f2gica ===\nal llarg de la seva hist\u00f2ria evolutiva, els mam\u00edfers han colonitzat una ampl\u00edssima varietat d'h\u00e0bitats i s'han diversificat molt. un grup de mam\u00edfers s'ha adaptat a un mode de vida aqu\u00e0tic. els m\u00e9s adaptats a aquest mode de vida s\u00f3n els cetacis, amb la seva morfologia semblant a la dels peixos. els seus membres anteriors s'han reconvertit en aletes, els posteriors han desaparegut i la cua s'ha transformat en una aleta caudal. en altres mam\u00edfers, com ara les foques o els manat\u00eds, la transici\u00f3 a una vida aqu\u00e0tica \u00e9s molt menys completa. els ratpenats s\u00f3n, juntament amb els ocells i els pterosaures del mesozoic, els \u00fanics vertebrats capa\u00e7os de volar. tenen dits molt allargats que suporten el patagi. altres grups de mam\u00edfers han desenvolupat patagis independentment els uns dels altres. aquestes membranes els permeten planar. aquests grups inclouen els derm\u00f2pters, els esquirols voladors i els anomal\u00farids, a m\u00e9s de marsupials com els utes, els pet\u00e0urids i els acrob\u00e0tids. altres mam\u00edfers s'han adaptat a un mode de vida subterrani, amb una anatomia cil\u00edndrica i potes curtes que sovint utilitzen per excavar. moltes esp\u00e8cies tenen un mode de vida arbor\u00edcola. es distingeixen per la seva capacitat de manipular objectes per mitj\u00e0 de polzes oposables i cues pr\u00e8nsils. els que habiten als prats i altres h\u00e0bitats oberts solen tenir menys dits i presentar pe\u00fclles, o peus endurits, mentre que altres tenen potes posteriors molt desenvolupades i es mouen saltant. molts mam\u00edfers, sobretot els m\u00e9s petits i els que viuen amagats, tenen el cos grassonet amb les potes curtes. en s\u00f3n exemples els rosegadors i els insect\u00edvors.\ntamb\u00e9 hi ha grans difer\u00e8ncies de mida. els mam\u00edfers m\u00e9s menuts s\u00f3n el ratpenat de nas porc\u00ed i la musaranya etrusca, que nom\u00e9s pesen uns dos grams. el rorqual blau, en canvi, \u00e9s probablement l'animal m\u00e9s gros que ha existit mai i pot arribar a pesar 180 tones, \u00e9s a dir, 75 milions de vegades m\u00e9s que els mam\u00edfers m\u00e9s petits.\n\n\n== distribuci\u00f3 i h\u00e0bitats ==\nels mam\u00edfers s'han est\u00e8s arreu del m\u00f3n. es troben a tots els continents, a tots els oceans i a la majoria d'illes. els monotremes nom\u00e9s es troben a austr\u00e0lia i nova guinea, mentre que els marsupials habiten a oceania i les am\u00e8riques. els placentaris es troben arreu del m\u00f3n, per\u00f2 fins a l'arribada dels humans a austr\u00e0lia nom\u00e9s n'hi havia poques esp\u00e8cies: ratpenats i murins. la pres\u00e8ncia de mam\u00edfers a les illes remotes era bastant limitada abans de l'arribada dels humans i, en moltes d'elles, com ara nova zelanda, els ratpenats, les foques i els lleons marins eren els \u00fanics mam\u00edfers abans que hi arrib\u00e9s homo sapiens.els mam\u00edfers han colonitzat gaireb\u00e9 tots els h\u00e0bitats de la terra. habiten tant als deserts com a les jungles, l'alta muntanya i les regions polars. una de les poques regions on no hi ha mam\u00edfers (tret de les estades temporals dels humans) \u00e9s l'interior del continent ant\u00e0rtic. les profunditats del mar s\u00f3n el terreny de ca\u00e7a del catxalot.\n\n\n== etologia ==\n\n\n=== comportament ===\nel mode de vida dels mam\u00edfers \u00e9s tan variat com ho s\u00f3n la seva morfologia i els seus h\u00e0bitats. n'hi ha que s\u00f3n di\u00fcrns, crepusculars i nocturns i d'altres que s\u00f3n actius de nit i de dia. tamb\u00e9 existeixen importants difer\u00e8ncies en el comportament social. alguns mam\u00edfers viuen en solitari, mentre que d'altres viuen en grups de fins a milers d'exemplars. moltes esp\u00e8cies han desenvolupat un complex patr\u00f3 de comportament, establint una forta jerarquia dins el grup i comunicant-se mitjan\u00e7ant sons, gests o la coloraci\u00f3 del cos. tot i que no \u00e9s el m\u00e9s habitual, tamb\u00e9 hi ha mam\u00edfers que utilitzen ver\u00ed per defensar-se o per ca\u00e7ar (vegeu mam\u00edfer verin\u00f3s).\n\n\n=== sentits ===\nel sentit de l'olfacte t\u00e9 un paper important en el mode de vida dels mam\u00edfers, per exemple en l'alimentaci\u00f3 i la reproducci\u00f3. en aquesta \u00faltima, la receptivitat per aparellar-se s'indica per mitj\u00e0 de feromones. l'olfacte tamb\u00e9 \u00e9s important en el comportament territorial, car hi ha esp\u00e8cies que marquen el seu territori amb orina, excrements o secrecions de gl\u00e0ndules especials.\nen general, el sentit de l'o\u00efda est\u00e0 ben desenvolupat en els mam\u00edfers. l'ecolocalitzaci\u00f3 \u00e9s una forma especial d'o\u00efda que permet determinar la posici\u00f3 de l'emissor o de preses potencials a partir de l'eco d'ones s\u00f2niques. \u00e9s un tret molt caracter\u00edstic dels ratpenats i dels odontocets, per\u00f2 tamb\u00e9 es dona en altres grups.el tacte tamb\u00e9 serveix perqu\u00e8 els mam\u00edfers percebin el m\u00f3n que els envolta. aix\u00ed doncs, moltes esp\u00e8cies han desenvolupat uns p\u00e8ls t\u00e0ctils especials (vibrisses) que tenen una sensibilitat extraordin\u00e0ria i es poden moure per mitj\u00e0 de moviments musculars. la pell tamb\u00e9 \u00e9s un \u00f2rgan sensorial. algunes parts del cos tenen una gran abund\u00e0ncia de mecanoreceptors, com ara la punta dels dits dels primats i el nas o la prob\u00f2scide d'altres esp\u00e8cies. generalment es considera que el mam\u00edfer amb el sentit del tacte m\u00e9s desenvolupat \u00e9s el talp de musell estrellat. tamb\u00e9 cal destacar els sensibles electroreceptors del bec dels monotremes, que detecten el moviment dels m\u00fasculs de les preses. el tacte tamb\u00e9 \u00e9s sovint important en les relacions socials, per exemple quan dos individus de la mateixa esp\u00e8cie s'empolainen l'un a l'altre.\nla import\u00e0ncia de la vista \u00e9s ben diferent. sovint t\u00e9 un paper secundari, especialment en els mam\u00edfers que viuen sota terra, que sovint tenen els ulls poc desenvolupats. en canvi, altres mam\u00edfers com els gats i els primats tenen ulls grossos i una vista relativament bona. la posici\u00f3 dels ulls tamb\u00e9 \u00e9s decisiva. mentre que la majoria de depredadors tenen els ulls al davant del cap, cosa que els dona una visi\u00f3 estereosc\u00f2pica i, per tant, una estimaci\u00f3 m\u00e9s precisa de la dist\u00e0ncia, les preses solen tenir-los als costats del cap, cosa que els proporciona un abast visual extremament ampli i els permet detectar r\u00e0pidament qualsevol amena\u00e7a.\n\n\n=== alimentaci\u00f3 ===\nun tret com\u00fa de tots els mam\u00edfers \u00e9s el seu alt requeriment d'energia i, per tant, d'aliment en comparaci\u00f3 amb altres animals de la mateixa mida. aix\u00f2 \u00e9s degut a la regulaci\u00f3 de la temperatura corporal. algunes esp\u00e8cies consumeixen cada dia una quantitat d'aliment gaireb\u00e9 igual al seu pes. quant al tipus d'aliment que mengen, hi ha molta varietat, amb herb\u00edvors, carn\u00edvors i omn\u00edvors. el nombre i la morfologia de les dents, juntament amb la configuraci\u00f3 de l'aparell digestiu, indiquen el tipus d'aliment que consumeixen. els carn\u00edvors tenen l'intest\u00ed curt per evitar que la r\u00e0pida putrefacci\u00f3 de la carn els enverini. els herb\u00edvors, que mengen aliments que solen ser m\u00e9s dif\u00edcils de digerir, han desenvolupat una s\u00e8rie d'adaptacions per extreure el m\u00e0xim de nutrients del seu aliment. aquestes adaptacions inclouen un intest\u00ed m\u00e9s llarg, un est\u00f3mac amb diverses cambres (com en els remugants o els cangurs) i la cecotr\u00f2fia dels rosegadors i els conills, que consisteix en la reingesti\u00f3 dels excrements. les esp\u00e8cies purament fol\u00edvores (com els coales o els peresosos) espremen al m\u00e0xim els seus aliments pobres en nutrients passant llargs per\u00edodes de baixa activitat.\n\n\n== reproducci\u00f3 ==\n\n\n=== aparellament ===\nla majoria de mam\u00edfers o b\u00e9 practiquen la polig\u00ednia (un mascle s'aparella amb diverses femelles) o b\u00e9 s\u00f3n promiscus (tant el mascle com la femella s'aparellen amb diverses parelles). com que les femelles han d'invertir molt de temps i energia en la gestaci\u00f3, els mascles poden tenir m\u00e9s cries que elles. per aix\u00f2 se sol donar una situaci\u00f3 de polig\u00ednia en qu\u00e8 pocs mascles es reprodueixen amb moltes femelles i la majoria de mascles es queden sense aparellar-se. en molts casos hi ha intensos combats entre mascles pel dret a aparellar-se i per guanyar-se la femella. per conseg\u00fcent, molts mam\u00edfers han desenvolupat comportaments o trets anat\u00f2mics complexos per la reproducci\u00f3. moltes esp\u00e8cies es caracteritzen pel seu dimorfisme sexual (els mascles sovint s\u00f3n significativament m\u00e9s grossos i pesants que les femelles), com a resultat de la pressi\u00f3 selectiva sobre els mascles per millorar les seves possibilitats d'aparellar-se.\nes calcula que un 3% de les esp\u00e8cies de mam\u00edfers tenen relacions mon\u00f2games en qu\u00e8 el mascle s'aparella amb una \u00fanica femella durant el per\u00edode de reproducci\u00f3. en aquests casos, el mascle sovint t\u00e9 un paper com a m\u00ednim parcial en la cria dels nounats. a vegades, el comportament reproductiu dep\u00e8n de les condicions ambientals. quan hi ha escassetat de recursos, el mascle s'aparella amb una \u00fanica femella i ajuda a cuidar les cries. en canvi, si hi ha abund\u00e0ncia d'aliments, la femella pot cuidar-les tota sola i els mascles s'aparellen amb diverses femelles.\nla poli\u00e0ndria (en qu\u00e8 la femella s'aparella amb diversos mascles) \u00e9s poc habitual en els mam\u00edfers. en s\u00f3n un exemple els cal\u00b7litriquins, entre els quals \u00e9s el mascle el que s'ocupa principalment de cuidar les cries.\n\ncal destacar diverses esp\u00e8cies de rates talp, un grup de rosegadors africans que inclouen els g\u00e8neres cryptomys i heterocephalus. tenen un mode de vida eusocial. de manera similar a molts insectes, a cada col\u00f2nia hi ha una \u00fanica femella, anomenada \u00abreina\u00bb, que \u00e9s f\u00e8rtil i s'aparella amb diversos mascles, mentre que la resta d'individus s\u00f3n est\u00e8rils i duen a terme les tasques necess\u00e0ries per a l'aprovisionament del grup.\n\n\n=== naixement ===\nels mam\u00edfers es classifiquen en tres infraclasses segons el naixement de les cries: \n\n\n==== monotremes ====\nuna caracter\u00edstica dels monotremes \u00e9s una obertura compartida per l'excreci\u00f3 i la reproducci\u00f3, anomenada cloaca. el penis del mascle nom\u00e9s expulsa semen i est\u00e0 partit a la punta. els monotremes es diferencien de la resta de mam\u00edfers en qu\u00e8 no donen a llum cries vives, sin\u00f3 que ponen ous. aquests ous s\u00f3n petits (entre deu i quinze mil\u00b7l\u00edmetres de di\u00e0metre) i per la seva closca cuirosa i el seu vitel gran recorden m\u00e9s als ous de r\u00e8ptil que als d'ocell. la femella pon entre un i tres ous s\u00f3n covats per la femella durant aproximadament deu dies. els nounats s\u00f3n calbs i petits i en el seu estat embrionari s\u00f3n comparables als nounats marsupials.\n\n\n==== marsupials ====\nels marsupials presenten importants difer\u00e8ncies respecte als placentaris en la morfologia del sistema reproductor. els marsupials el tenen doble: les femelles tenen dos \u00faters i dues vagines, mentre que els mascles tenen un penis partit o doble amb un escrot situat a la part anterior. la gestaci\u00f3 \u00e9s curta (entre dotze i quaranta-tres dies de mitjana) i el r\u00e8cord el t\u00e9 el ratol\u00ed marsupial de cara ratllada, amb nom\u00e9s 10,5-11 dies. la majoria d'esp\u00e8cies no tenen placenta, per\u00f2 alguns d'ells (els coales, b\u00e0ndicuts i bilbis, per exemple), s\u00ed que desenvolupen una placenta primitiva. els nounats surten a trav\u00e9s d'un canal situat entre les dues vagines, que en moltes esp\u00e8cies est\u00e0 destinat especialment a donar a llum. les cries de marsupial s\u00f3n petites i poc desenvolupades en comparaci\u00f3 a les dels placentaris. el pes de la cria \u00e9s sovint menys de l'1% del pes de la mare; les cries dels p\u00f2ssums de la mel pesen nom\u00e9s cinc mil\u00b7l\u00edgrams, sent els nounats m\u00e9s petits de tots els mam\u00edfers. les cries de marsupial tenen \u00f2rgans rudimentaris, per\u00f2 les potes anteriors estan ben desenvolupades car les cries s'han d'arrossegar pels seus propis mitjans fins a les mamelles de la mare.molts dels marsupials, per\u00f2 no pas tots, tenen una butxaca (anomenada marsupi) en qu\u00e8 es troben les mamelles. les femelles de moltes esp\u00e8cies tenen un marsupi permanent, mentre que en altres la butxaca es desenvolupa durant la gestaci\u00f3 i en altres les cries simplement es pengen de les mamelles de la mare, arrapant-se \u00fanicament a la seva pell o al seu pelatge. els nounats s'agafen al mugr\u00f3 amb la boca i es mantenen aix\u00ed les primeres setmanes de vida. la lact\u00e0ncia \u00e9s m\u00e9s llarga que en els placentaris.antigament es considerava la reproducci\u00f3 dels marsupials com m\u00e9s primitiva i menys desenvolupada que la dels placentaris. el despla\u00e7ament de molts marsupials per placentaris invasors contribu\u00ed a aquesta creen\u00e7a. tanmateix, cal indicar que aquest \u00abprejudici\u00bb ha anat desapareixent a mesura que es configurava la sistem\u00e0tica moderna i que es comprovava que molts marsupials tenien molt d'\u00e8xit dins els seus h\u00e0bitats. el m\u00e8tode de reproducci\u00f3 dels marsupials tamb\u00e9 t\u00e9 avantatges: d'una banda escur\u00e7a el temps de gestaci\u00f3, dur per la mare i de l'altra, permet que l'animal pugui tornar a criar m\u00e9s aviat en cas que la cria original mori.\n\n\n==== placentaris ====\nels placentaris comprenen de llarg la majoria de mam\u00edfers. els noms utilitzats per aquest t\u00e0xon s\u00f3n un xic desafortunats: \u00abplacentaris\u00bb no \u00e9s prou prec\u00eds, car alguns marsupials tenen una placenta senzilla. un altre terme considerat sinon\u00edmic, \u00abeuteri\u00bb, ve dels mots grecs \u03b5\u03c5 eu i \u03b8\u03b7\u03c1\u03af\u03bf\u03bd ther\u00edon, que signifiquen \u00abb\u00e8stia ben desenvolupada\u00bb. aquesta etimologia reflecteix un prejudici sense base en la sistem\u00e0tica actual.\nla caracter\u00edstica clau dels placentaris \u00e9s el trofoblast (la capa cel\u00b7lular externa d'un \u00f2vul). aquesta capa \u00e9s una barrera immunol\u00f2gica i fa possible un llarg per\u00edode de desenvolupament a l'\u00fater. els marsupials no tenen cap trofoblast i per tant la gestaci\u00f3 ha d'acabar abans que el sistema immunitari de la mare comenci a actuar. la placenta dels placentaris es caracteritza per l'al\u00b7lantocori (un tipus de microvellositat). aquesta vellositat assegura que l'embri\u00f3 s'alimenti correctament.\nla durada de la gestaci\u00f3 i el nombre de nounats tamb\u00e9 dep\u00e8n del mode de vida. les esp\u00e8cies precocials (com els carn\u00edvors o els rosegadors) tenen una gestaci\u00f3 curta i tenen m\u00e9s cries per ventrada, mentre que les esp\u00e8cies altricials (com els artiod\u00e0ctils) presenten una gestaci\u00f3 llarga i donen a llum menys cries per ventrada. aix\u00ed doncs, en algunes esp\u00e8cies d'h\u00e0mster la gestaci\u00f3 dura nom\u00e9s setze dies, mentre que en l'elefant afric\u00e0 pot durar fins a vint-i-cinc mesos.\n\n\n=== lact\u00e0ncia ===\nuna altra caracter\u00edstica exclusiva dels mam\u00edfers \u00e9s que les femelles alimenten els nounats amb llet, un l\u00edquid alimentari que produeixen les gl\u00e0ndules mam\u00e0ries. les gl\u00e0ndules mam\u00e0ries s'agrupen en complexos de gl\u00e0ndules (\u00abcomplexos mamaris\u00bb) externs, que solen acabar en un mugr\u00f3. els monotremes en s\u00f3n una excepci\u00f3, car les seves cries xuclen la llet directament de les gl\u00e0ndules mam\u00e0ries sota el pelatge de la mare. el nombre de mamelles difereix entre esp\u00e8cies i est\u00e0 relacionat amb el nombre de cries per ventrada, de manera que els humans o els cavalls nom\u00e9s en tenen dues i els tenrecs comuns en tenen vint-i-quatre. la lact\u00e0ncia es prolonga fins que la cria \u00e9s capa\u00e7 de menjar i digerir aliment s\u00f2lid per si mateixa.\nla lact\u00e0ncia t\u00e9 importants conseq\u00fc\u00e8ncies per les cries i per la femella. els nounats reben sense gaire esfor\u00e7 un aliment ric en l\u00edpids i en nutrients, que els garanteix un creixement r\u00e0pid, per\u00f2 a expenses de la mare. \u00e9s rar que les femelles alletin cries que no s\u00f3n seves i nom\u00e9s algunes esp\u00e8cies (com els lleons) ho fan. en la majoria de casos, la femella tamb\u00e9 cuida de les cries en altres aspectes. la lact\u00e0ncia requereix molt de temps i energia de la mare.\n\n\n=== longevitat ===\nl'esperan\u00e7a de vida dels mam\u00edfers \u00e9s tan variada com el seu mode de vida o la seva fisiologia. en general, les esp\u00e8cies petites viuen menys que les grosses, per\u00f2 els ratpenats en s\u00f3n una excepci\u00f3. mentre que els mascles de ratol\u00ed marsupial moren a l'edat d'uns onze mesos, despr\u00e9s d'haver-se aparellat per primer cop, hi ha mam\u00edfers m\u00e9s grossos que poden viure d\u00e8cades. cap de les esp\u00e8cies terrestres no s'acosta a la longevitat dels humans, que per mitj\u00e0 de les millores en la medicina han arribat a una longevitat m\u00e0xima de 122 anys (jeanne calment). despr\u00e9s dels humans, els elefants s\u00f3n els mam\u00edfers terrestres amb una major esperan\u00e7a de vida, arribant als 80 anys. tanmateix, moltes balenes viuen molt m\u00e9s temps. el mam\u00edfer m\u00e9s vell conegut \u00e9s una balena de groenl\u00e0ndia que tenia 211 anys.\n\n\n== relaci\u00f3 entre humans i altres mam\u00edfers ==\nsens dubte, els mam\u00edfers han marcat la hist\u00f2ria dels \u00e9ssers humans de manera decisiva. des de temps immemorials, els humans se n'han menjat la carn i n'han utilitzat el pelatge i els ossos. se'ls ha fet servir com a animals de sella i de c\u00e0rrega. encara avui se n'extreu llet i se'ls utilitza com a animals de gu\u00e0rdia i de laboratori. de la mateixa manera, els humans tamb\u00e9 han influ\u00eft de forma important la majoria de mam\u00edfers. moltes esp\u00e8cies han ampliat la seva distribuci\u00f3 gr\u00e0cies als humans. tanmateix, les seves poblacions s\u00f3n sovint delmades per la ca\u00e7a i per la destrucci\u00f3 del seu h\u00e0bitat i se n'ha redu\u00eft la difusi\u00f3. molts mam\u00edfers s'han extingit per l'acci\u00f3 directa o indirecta dels humans.\n\n\n=== explotaci\u00f3 ===\nels humans han domesticat una s\u00e8rie de mam\u00edfers pel seu valor econ\u00f2mic. aquests animals dom\u00e8stics es coneixen amb el nom de bestiar. a m\u00e9s, tamb\u00e9 es cacen animals salvatges i es crien animals semidom\u00e8stics que viuen a l'exterior i que s\u00f3n \u00abrecol\u00b7lectats\u00bb peri\u00f2dicament (per exemple, en boscos o la cria de vaques i cavalls a am\u00e8rica).\n\n\n==== motius pel seu \u00fas ====\nun dels motius m\u00e9s importants per la ca\u00e7a o cria de mam\u00edfers \u00e9s el consum de la seva carn, que \u00e9s valorada pel seu alt contingut en prote\u00efnes i l\u00edpids. al m\u00f3n occidental es consumeix sobretot la carn de bou i de porc i en menor mesura la carn d'ovella, de cabra, de cavall i de c\u00e9rvol. en altres cultures i tribus d'arreu del m\u00f3n es ca\u00e7aven i encara es cacen criatures molt diverses, des dels armadillos, que a sud-am\u00e8rica es consideren una delicadesa, fins als equidnes, que a nova guinea s\u00f3n un plat habitual.el pelatge i la pell de molts mam\u00edfers diferents tamb\u00e9 s\u00f3n recursos utilitzats pels humans. les ovelles s\u00f3n esquilades i la pell de les vaques i altres animals \u00e9s convertida en cuir. antigament es mataven animals per produir roba, mantes i moltes altres coses. encara avui en dia \u00e9s important la ind\u00fastria de la pell, que mant\u00e9 xinxilles, visons, martes, ll\u00fadries i ossos rentadors, entre d'altres, a les seves granges. sent una ind\u00fastria que produeix articles purament de luxe, la ind\u00fastria de la pell \u00e9s un blanc habitual de les cr\u00edtiques dels defensors dels drets dels animals.a m\u00e9s de la carn i del pelatge, s'utilitzen moltes altres parts del cos dels mam\u00edfers. en s\u00f3n exemples les banyes i els ossos, que s'utilitzaven com a eines i materials de construcci\u00f3, l'oli i l'espermaceti de les balenes o el vori, a m\u00e9s de parts que per motius religiosos, supersticiosos, cerimonials, d'estatus, o (com a m\u00ednim en teoria) medicinals, han estat utilitzades, com ara les banyes de rinoceront.\ntamb\u00e9 es crien mam\u00edfers per obtenir-ne llet. la llet de vaques, amb un 85% de la producci\u00f3, t\u00e9 el paper m\u00e9s important. en menor mesura, tamb\u00e9 s'obt\u00e9 llet de les ovelles, cabres, dels cavalls, ases, b\u00fafals dom\u00e8stics o carib\u00fas, entre altres animals.\na causa de la seva gran mida i la seva for\u00e7a, alguns mam\u00edfers s\u00f3n utilitzats com a animals de c\u00e0rrega i de sella. en s\u00f3n exemples els cavalls, els ases, els bous, els b\u00fafals dom\u00e8stics, els elefants asi\u00e0tics, els camells i els gossos (vegeu gos de c\u00e0rrega). amb la mecanitzaci\u00f3 de l'agricultura i la difusi\u00f3 dels autom\u00f2bils, aquest \u00fas dels animals s'ha redu\u00eft molt als pa\u00efsos industrials del m\u00f3n occidental i sovint es practica nom\u00e9s com una afici\u00f3 o un esport. encara es fan servir cavalls a la policia per motius oficials. tanmateix, a les parts subdesenvolupades de la terra, l'\u00fas de les b\u00e8sties encara est\u00e0 molt est\u00e8s.pels mateixos motius, els humans han utilitzat b\u00e8sties per a usos militars des de l'antiguitat. fins al segle xix, la cavalleria era essencial per dur a terme operacions r\u00e0pides al camp de batalla, que sovint eren decisives. tamb\u00e9, des de l'antiguitat i fins a principis de l'edat moderna, s'utilitzaren elefants de guerra per desbaratar les files de l'enemic; \u00e9s c\u00e8lebre el seu \u00fas pel general cartagin\u00e8s ann\u00edbal durant la segona guerra p\u00fanica. en els ex\u00e8rcits moderns, tamb\u00e9 s'han utilitzat mam\u00edfers per operacions militars, com per exemple els gossos antitanc utilitzats per les forces sovi\u00e8tiques contra els tancs alemanys. en temps m\u00e9s recents, l'ex\u00e8rcit estatunidenc ha entrenat dofins antimines.els mam\u00edfers tamb\u00e9 s\u00f3n utilitzats sovint com a animals de vigil\u00e0ncia, sobretot els gossos i els gats dom\u00e8stics.\ntamb\u00e9 est\u00e0 estesa la utilitzaci\u00f3 d'animals de laboratori. en aquest cas s'utilitzen sobretot primats (com ara el macaco rhesus o les mones esquirol) i rosegadors. tamb\u00e9 se'ls utilitza en estudis cognitius i en el viatge espacial. la pol\u00e8mica sobre la utilitat real d'aquestes pr\u00e0ctiques \u00e9s intensa.\n\nsovint s'utilitzen mam\u00edfers per entretenir els humans, com per exemple les exhibicions d'animals als circs, les exhibicions de dofins i foques, els rodeos, les curses de braus o els ossos dansaires. com que sovint els animals no viuen en condicions dignes i l'entrenament sovint \u00e9s comparat amb la crueltat animal, aquestes pr\u00e0ctiques s\u00f3n controvertides. tamb\u00e9 \u00e9s pol\u00e8mica la ca\u00e7a, com per exemple la ca\u00e7a de guineus que fins fa poc es practicava a les illes brit\u00e0niques.\ns'utilitzen mam\u00edfers per aprofitar el seu bon olfacte (com els gossos rastrejadors o els porcs buscadors de t\u00f2fones) o per ajudar humans cecs. la delfinoter\u00e0pia pot contribuir a millorar l'estat de persones que pateixen trastorns mentals.els animals dom\u00e8stics s\u00f3n aquells que es tenen no per la seva utilitat econ\u00f2mica, sin\u00f3 per plaer i afecte. entre ells hi ha alguns mam\u00edfers: rosegadors com els h\u00e0msters daurats, conills porquins, deg\u00fas, xinxilles, ratolins, rates i els conills. actualment tamb\u00e9 es tenen gossos i gats nom\u00e9s com a animals de companyia i no per la seva funci\u00f3 com a animals de vigil\u00e0ncia o de ca\u00e7a. entre els animals dom\u00e8stics ex\u00f2tics es troben els ximpanz\u00e9s, petaures del sucre o porcs. en algunes esp\u00e8cies \u00e9s problem\u00e0tic o fins i tot impossible tenir-les com a animals de companyia, per la dificultat de donar-los un h\u00e0bitat adequat i per la transmissi\u00f3 de malalties en ambdues direccions.tamb\u00e9 cal destacar la import\u00e0ncia d'alguns mam\u00edfers pel turisme, com per exemple a les reserves africanes. una conseq\u00fc\u00e8ncia positiva d'aquesta pr\u00e0ctica \u00e9s que la protecci\u00f3 dels animals tamb\u00e9 ha aconseguit beneficis econ\u00f2mics, mentre que un aspecte negatiu \u00e9s que els animals sovint s\u00f3n molestats en el seu h\u00e0bitat natural. una variant de l'\u00fas tur\u00edstic dels mam\u00edfers \u00e9s la seva ca\u00e7a per \u00abesport\u00bb. aquestes morts, innecess\u00e0ries i que nom\u00e9s es fan per aconseguir trofeus de ca\u00e7a, s\u00f3n molt criticades.\n\n\n==== domesticaci\u00f3 ====\nper molts dels motius mencionats, els humans no s'acontentaren de ca\u00e7ar certes esp\u00e8cies, sin\u00f3 que tamb\u00e9 intentaren domesticar-les i criar-les. la domesticaci\u00f3 del bestiar comen\u00e7\u00e0 fa almenys 10.000-15.000 anys, mentre que l'evid\u00e8ncia gen\u00e8tica indica que en el cas del gos, aquest proc\u00e9s podria haver comen\u00e7at fa m\u00e9s de cent mil anys. al segle viii ac possiblement ja es domesticaren les cabres, ovelles i vaques salvatges. una mica m\u00e9s tard foren domesticades les cabres, ovelles, vaques i porcs dom\u00e8stics. al principi, el bestiar era una font d'aliment i m\u00e9s endavant es comen\u00e7aren a utilitzar els mam\u00edfers com a animals de c\u00e0rrega, com ara els cavalls i les llames cap al segle iii ac. els estudis gen\u00e8tics mostren que el proc\u00e9s de domesticaci\u00f3 es repet\u00ed en regions diferents independentment l'una de l'altra.\n\n\n=== efectes perjudicials ===\nels animals perjudicials s\u00f3n aquells que provoquen danys als humans o a l'ecosistema. el concepte \u00e9s de car\u00e0cter principalment econ\u00f2mic i no representa cap mena de classificaci\u00f3 biol\u00f2gica.\n\n\n==== plagues ====\nalguns mam\u00edfers s\u00f3n considerats plagues de l'agricultura o dels aliments, \u00e9s a dir, s'alimenten o b\u00e9 a les zones destinades a l'agricultura o b\u00e9 als dip\u00f2sits d'aliments. la creaci\u00f3 excessiva de zones agr\u00edcoles causa una disponibilitat excessiva de menjar per moltes esp\u00e8cies que permet que es multipliquin i per tant que causin m\u00e9s danys. aix\u00f2 \u00e9s especialment freq\u00fcent als pa\u00efsos en vies de desenvolupament. entre les plagues d'aliments m\u00e9s conegudes es troben els ratolins i les rates o rates negres, que s'estengueren amb els humans i que han arribat arreu del m\u00f3n. alguns animals (com els megaquir\u00f2pters i nombrosos rosegadors) s'alimenten directament dels camps de vegetals, mentre que els animals subterranis poden danyar les arrels. l'economia bovina veu un problema en els carn\u00edvors; almenys dues esp\u00e8cies, la guineu de les malvines i el llop marsupial, s'han extingit per la seva ca\u00e7a. de manera similar, la ind\u00fastria pesquera competeix amb les foques i altres mam\u00edfers pisc\u00edvors i els persegueix.\nl'amena\u00e7a que representen els animals considerats \u00abperjudicials\u00bb \u00e9s incerta i sovint exagerada. els humans s\u00f3n sovint la causa principal del xoc, envaint l'h\u00e0bitat dels animals. amb la transformaci\u00f3 de molts ecosistemes a zones dedicades a l'agricultura, moltes esp\u00e8cies es veuen obligades a buscar altres fonts d'alimentaci\u00f3. aix\u00ed doncs, competeixen amb els interessos econ\u00f2mics, cosa que fa que siguin perseguides. tanmateix, se les ca\u00e7a, enverina i persegueix d'altres maneres de manera excessiva, cosa que sovint \u00e9s fatal per la poblaci\u00f3.\n\n\n==== morts humanes ====\na vegades, els humans s\u00f3n amena\u00e7ats directament per mam\u00edfers. romanen arrelats a la consci\u00e8ncia popular els casos de grans carn\u00edvors antrop\u00f2fags, entre els quals el tigre t\u00e9 una reputaci\u00f3 destacada com a menjador d'homes. tanmateix, les morts causades per atacs de carn\u00edvors es limiten a uns pocs casos per any. els mam\u00edfers s\u00f3n m\u00e9s perillosos com a portadors de malalties. aix\u00ed doncs, cada any moren entre trenta i setanta mil persones de r\u00e0bia, la majoria dels quals en pa\u00efsos subdesenvolupats. la causa de contagi m\u00e9s freq\u00fcent s\u00f3n les mossegades d'animals infectats, com ara gossos, gats, toixons, ossos rentadors o ratpenats. una altra malaltia destacada \u00e9s la pesta, transmesa per puces que parasiten les rates negres i altres rosegadors, que a vegades pot contagiar-se als humans. les epid\u00e8mies i pand\u00e8mies de la pesta costaren milions de vides humanes durant la pesta negra del segle xiv, quan mor\u00ed aproximadament un ter\u00e7 de la poblaci\u00f3 europea.\n\n\n=== aspectes culturals ===\nmolts mam\u00edfers tenen un paper rellevant en la hist\u00f2ria cultural. animals especialment grossos, forts o perillosos s\u00f3n animals her\u00e0ldics o s\u00edmbols de t\u00f2tems o de clans. molts mam\u00edfers s\u00f3n considerats \u00abanimals sagrats\u00bb com a manifestacions de divinitats i reben una protecci\u00f3 especial, com ara les vaques sagrades o els langurs grisos a l'\u00edndia o els gats i el xacal daurat a l'antic egipte. d'altra banda, molts mam\u00edfers foren vists com a representants d'una for\u00e7a demon\u00edaca, com els ratpenats o els gats. abunden les representacions estereot\u00edpiques de les caracter\u00edstiques d'algunes esp\u00e8cies, com la ignor\u00e0ncia de l'ase o l'ast\u00facia de la guineu, que apareixen en moltes rondalles i contes de fades i que en alguns casos han passat a convertir-se en insults.\n\n\n=== mort i extinci\u00f3 per causes humanes ===\namb la seva intervenci\u00f3 a la naturalesa, els humans s\u00f3n responsables del declivi o extinci\u00f3 d'algunes esp\u00e8cies de mam\u00edfers. es discuteix fins a quin punt la ca\u00e7a que en feren els humans \u00e9s responsable de l'extinci\u00f3 de nombrosos mam\u00edfers gegants a la fi del plistoc\u00e8 (fa entre 50.000 i 10.000 anys); aquesta extinci\u00f3 es correspon, almenys parcialment, amb l'expansi\u00f3 dels humans (vegeu tamb\u00e9 hist\u00f2ria evolutiva). a partir de les cr\u00f2niques i de les representacions, queda clara la reducci\u00f3 de la difusi\u00f3 de moltes esp\u00e8cies des de l'antiguitat. la situaci\u00f3 actual tamb\u00e9 \u00e9s compromesa per molts tipus de mam\u00edfers. la uni\u00f3 internacional per la conservaci\u00f3 de la natura (uicn) classifica un 25% de tots els mam\u00edfers com a en perill greu o esp\u00e8cie amena\u00e7ada. tres esp\u00e8cies, l'\u00f2rix blanc, la gasela saudita i el tur\u00f3 de peus negres, s'han extingit a la naturalesa, \u00e9s a dir, nom\u00e9s en queden en els programes de cria i protecci\u00f3 dels humans. les causes de l'amena\u00e7a envers moltes esp\u00e8cies es troben principalment en la cada dia major p\u00e8rdua d'h\u00e0bitats per la seva transformaci\u00f3 en zones agr\u00edcoles o poblats, aix\u00ed com la ca\u00e7a que fan els humans dels animals que troben \u00fatils o perjudicials. un altre factor \u00e9s la destrucci\u00f3 de l'equilibri natural amb la introducci\u00f3 volunt\u00e0ria o involunt\u00e0ria d'esp\u00e8cies invasores. les esp\u00e8cies natives poden ser perseguides per gossos i gats salvatges o poden trobar-se competint pels aliments amb ratolins, rates, llebres, especialment en regions on aquestes esp\u00e8cies no habitaven (com austr\u00e0lia o moltes illes) i aix\u00f2 causa un gran problema.\nper aquestes causes, segons la uicn s'extingiren setanta-tres esp\u00e8cies de mam\u00edfers als \u00faltims segles, entre les quals el b\u00e0ndicut de peus de porc, quatre esp\u00e8cies de cangur, el llop marsupial, la guineu de les malvines, tres esp\u00e8cies de gasela, l'ant\u00edlop blau, la vaca marina de steller, dotze esp\u00e8cies de ratpenats i nombrosos rosegadors com ara algunes huties o les huties gegants. es tem que aquesta llista pugui allargar-se en els pr\u00f2xims anys.\n\n\n== evoluci\u00f3 ==\n\nen contra del que afirmen teories avan\u00e7ades a mitjans del segle xx, els mam\u00edfers probablement formen un grup monofil\u00e8tic. aix\u00f2 vol dir que descendeixen tots d'un mateix avantpassat com\u00fa i que inclouen tots els descendents d'aquest avantpassat com\u00fa. les seves tres infraclasses (prototheria, metatheria i eutheria) tamb\u00e9 s\u00f3n t\u00e0xons monofil\u00e8tics. la majoria de models sistem\u00e0tics reuneixen els metateris i els euteris dins el clade theria en contrast amb els prototeris. tanmateix, alguns investigadors creuen que els monotremes evolucionaren dels marsupials.\nla sistem\u00e0tica esdev\u00e9 m\u00e9s incerta quan s'hi inclouen t\u00e0xons f\u00f2ssils. a m\u00e9s de les habituals difer\u00e8ncies d'opini\u00f3 dels cient\u00edfics, cal afegir-hi el fet que moltes esp\u00e8cies nom\u00e9s es coneixen per fragments de dents o de parts de la mand\u00edbula. l'examinaci\u00f3 detallada de les dents \u00e9s per tant un dels criteris clau per estudiar l'evoluci\u00f3 dels mam\u00edfers.\n\n\n=== mam\u00edfers basals ===\nels mam\u00edfers evolucionaren dels sin\u00e0psids, un grup de r\u00e8ptils que es caracteritza per una \u00fanica finestra temporal i que prosperaren al permi\u00e0. dins dels sin\u00e0psids evolucionaren els ter\u00e0psids, coneguts com a r\u00e8ptils semblants als mam\u00edfers, que ja mostraven caracter\u00edstiques dels mam\u00edfers, com ara una dentadura variada i possiblement p\u00e8l corporal. un dels grups de ter\u00e0psids eren els cinodonts, que destacaven, entre altres coses, pel seu cervell m\u00e9s gros i la forma especial del maxil\u00b7lar. els mam\u00edfers i els seus parents m\u00e9s propers componen el clade eucynodontia, el representant m\u00e9s conegut del qual era cynognathus. clades germans dels mam\u00edfers s\u00f3n els triteled\u00f2ntids, un grup d'animals carn\u00edvors diminuts, o els tritilod\u00f2ntids, un grup d'herb\u00edvors de fins a un metre de longitud. cadascun d'aquests grups t\u00e9 els seus trets anat\u00f2mics, per\u00f2 la majoria de cient\u00edfics donen l'avantatge als triteled\u00f2ntids.els ter\u00e0psids no mam\u00edfers foren despla\u00e7ats gradualment pels dinosaures i els \u00faltims s'extingiren al cretaci inferior.\n\n\n=== mam\u00edfers en sentit ampli ===\n\u00e9s dif\u00edcil determinar quin \u00e9s el mam\u00edfer m\u00e9s antic conegut. alguns animals mostren caracter\u00edstiques de transici\u00f3 entre els r\u00e8ptils i els mam\u00edfers en la configuraci\u00f3 de l'orella, el maxil\u00b7lar inferior, l'articulaci\u00f3 de la mand\u00edbula i les dents. molts cient\u00edfics els defineixen com a mammaliaformes o protomammalia i no els classifiquen com a mam\u00edfers en sentit estricte (sensu stricto), mentre que d'altres estenen el terme \u00abmam\u00edfer\u00bb (sensu lato).\n\nsegons moltes fonts, adelobasileus cromptoni \u00e9s el mam\u00edfer m\u00e9s antic conegut. se n'han trobat fragments cranials del tri\u00e0sic superior a texas. la configuraci\u00f3 de les orelles mostra que aquest animal representa com a m\u00ednim una forma de transici\u00f3 dels cinodonts als mam\u00edfers. si no se'n troben m\u00e9s restes f\u00f2ssils, \u00e9s dif\u00edcil que es pugui determinar amb m\u00e9s exactitud l'estatus taxon\u00f2mic de a. cromptoni.\nsinoconodon tamb\u00e9 \u00e9s considerat a vegades el mam\u00edfer m\u00e9s antic. se n'han trobat f\u00f2ssils relativament ben conservats a la xina; visqu\u00e9 al jur\u00e0ssic superior i ja mostrava caracter\u00edstiques dels mam\u00edfers moderns en la configuraci\u00f3 del maxil\u00b7lar. altres factors, com un canvi de les dents repetit o un creixement del crani al llarg de la vida, s\u00f3n caracter\u00edstiques encara reptilianes.\nels morganucodonts foren un grup semblant a les musaranyes per\u00f2 uns deu cent\u00edmetres m\u00e9s llargs i probablement insect\u00edvors, que visqueren entre el tri\u00e0sic superior i el jur\u00e0ssic mitj\u00e0 en moltes regions del m\u00f3n. els exemples m\u00e9s coneguts s\u00f3n morganucodon i megazostrodon. coincideixen amb els mam\u00edfers moderns en la configuraci\u00f3 del maxil\u00b7lar inferior i les dents (que es caracteritzen per tres c\u00faspides) i la difer\u00e8ncia m\u00e9s important \u00e9s la doble articulaci\u00f3 de la mand\u00edbula.\nels docodonts, els exemples m\u00e9s coneguts dels quals s\u00f3n haldanodon i docodon, s\u00f3n \u00abm\u00e9s semblants als mam\u00edfers\u00bb que els morganucodonts. es caracteritzen per unes dents molars i premolars m\u00e9s amples que permetien mastegar amb efectivitat, per\u00f2 encara mostren semblances amb els seus avantpassats reptilians quant a l'articulaci\u00f3 mandibular. visqueren entre el jur\u00e0ssic mitj\u00e0 i el cretaci superior. la filiaci\u00f3 taxon\u00f2mica d'una troballa del cretaci superior \u00e9s incerta.\nhadrocodium wui, del qual s'han trobat restes del jur\u00e0ssic inferior a la xina, \u00e9s considerat t\u00e0xon germ\u00e0 dels \u00abaut\u00e8ntics\u00bb mam\u00edfers i a vegades el \u00abprimer\u00bb mam\u00edfer. era un animal min\u00fascul (probablement nom\u00e9s dos grams de pes), que ja mostrava una articulaci\u00f3 mandibular secund\u00e0ria i un cervell m\u00e9s gros. les difer\u00e8ncies respecte als mam\u00edfers es troben en detalls de la configuraci\u00f3 dental i del maxil\u00b7lar inferior.un possible cladograma simplificat d'aquest grup:\n\n\n=== mam\u00edfers en sentit estricte ===\nels mam\u00edfers en sentit estricte (mammalia sensu stricto), per delimitar-los dels mam\u00edfers en sentit ampli o mamaliaformes, s\u00f3n definits com el grup que formen l'\u00faltim avantpassat com\u00fa de tots els mam\u00edfers actuals aix\u00ed com tots els seus descendents. aquest t\u00e0xon existeix com a m\u00ednim des del jur\u00e0ssic mitj\u00e0, per\u00f2 l'evoluci\u00f3 dins aquest grup \u00e9s molt discutida.\n\nno es coneix amb precisi\u00f3 en quin punt divergiren les l\u00ednies evolutives dels monotremes (ornitorrincs i equidnes) de les dels altres mam\u00edfers. la teoria menys acceptada \u00e9s que els monotremes evolucionaren independentment dels altres mam\u00edfers a partir d'una altra branca de cinodonts. una teoria nova per\u00f2 discutida classifica aquests animals en un clade anomenat australosphenida, que ja habitaven al continent meridional de gondwana a mitjans del jur\u00e0ssic. altres teories els consideren una branca a\u00efllada que se separ\u00e0 aviat dels altres mam\u00edfers. d'altra banda, molts altres cient\u00edfics els consideren pr\u00f2xims als marsupials. en tot cas, les restes f\u00f2ssils m\u00e9s antigues que pertanyen clarament a un avantpassat dels monotremes daten del cretaci.\nels multituberculats componen un grup amb nombroses esp\u00e8cies que deu el seu nom als molts tubercles de les seves molars. sovint tenien una aparen\u00e7a similar a la dels rosegadors i els seus primers representants aparegueren a mitjans del jur\u00e0ssic. els multituberculats sobrevisqueren a l'extinci\u00f3 del cretaci-paleogen i s'extingiren a l'oligoc\u00e8. la hist\u00f2ria evolutiva d'aquestes b\u00e8sties \u00e9s discutida i alguns cient\u00edfics els consideren un exemple d'evoluci\u00f3 convergent amb els mam\u00edfers i creuen que evolucionaren d'una altra branca de cinodonts. tanmateix, la posici\u00f3 dominant avui en dia \u00e9s que representen una l\u00ednia paral\u00b7lela als mam\u00edfers de posici\u00f3 taxon\u00f2mica incerta.\nallotheria \u00e9s un clade que agrupa els multituberculats amb els haram\u00edyides, un grup de mam\u00edfers probablement herb\u00edvors del tri\u00e0sic superior i el jur\u00e0ssic, i els gondwanateris, que visqueren al cretaci i el paleoc\u00e8 a gondwana. aquesta classificaci\u00f3 es basa principalment en les semblances de la morfologia de les molars, per\u00f2 \u00e9s discutida perqu\u00e8 els haram\u00edyides mostren algunes caracter\u00edstiques primitives i podrien representar un llinatge paral\u00b7lel que s'havia separat anteriorment.\neutriconodonta \u00e9s un clade que agrupa diversos tipus de mam\u00edfers que es caracteritzen per tenir tres c\u00faspides a cada molar. inclou els amfil\u00e8stids (jur\u00e0ssic mitj\u00e0-cretaci superior), els gobiconod\u00f2ntids del cretaci inferior (entre els quals hi ha repenomamus giganticus, un carn\u00edvor de la mida d'un gos) i els triconod\u00f2ntids (jur\u00e0ssic superior-cretaci mitj\u00e0). tanmateix, es discuteix si aquests grups realment estaven estretament relacionats.\nholotheria \u00e9s un t\u00e0xon dins dels mam\u00edfers aut\u00e8ntics per\u00f2 sense els grups mencionats m\u00e9s amunt, tot i que algunes sistem\u00e0tiques hi inclouen alguns grups d'eutriconodonts. els holoteris inclouen el kuehneoteri i esp\u00e8cies properes, agrupades a kuehneotheriidae, que es caracteritzen per una estructura dental desenvolupada i caracter\u00edstiques mandibulars primitives. molts autors consideren el kuehneoteri un g\u00e8nere molt m\u00e9s primitiu, de manera que holotheria \u00e9s discutit.trechnotheria \u00e9s un t\u00e0xon dins de holotheria, subdividit en alguns grups que nom\u00e9s s\u00f3n coneguts per escasses restes dentals i mandibulars, com spalacotheroidea o cladotheria.\nuna de les divisions de cladotheria \u00e9s dryolestida, animals que visqueren al jur\u00e0ssic superior i el cretaci. tamb\u00e9 aparegueren els tribosf\u00e8nides, que juntament amb altres grups formen els teris aut\u00e8ntics.\ntheria \u00e9s el t\u00e0xon que inclou l'\u00faltim avantpassat com\u00fa dels marsupials (metateris) i els placentaris (euteris), aix\u00ed com tots els seus descendents. l'exemple m\u00e9s antic de marsupial \u00e9s sinodelphys szalayi, del cretaci inferior (fa aproximadament 125 milions d'anys), mentre que el placentari m\u00e9s antic conegut \u00e9s juramaia sinensis, del jur\u00e0ssic superior (fa aproximadament 160 milions d'anys).\n\n\n=== caracter\u00edstiques dels mam\u00edfers del mesozoic ===\nen general, els mam\u00edfers del mesozoic eren petits i la majoria nom\u00e9s arribaven a la mida dels ratolins o les rates. les seves dents indiquen que la majoria d'esp\u00e8cies s'alimentaven d'insectes i altres invertebrats i la forma del seu cervell i els seus \u00f2rgans sensorials indiquen un mode de vida principalment nocturn. encara es mant\u00e9 la pregunta de per qu\u00e8 la majoria de mam\u00edfers del mesozoic conservaren una mida, una fisiologia i un mode de vida relativament homogenis, mentre que en un per\u00edode evolutivament molt curt (uns cinc milions d'anys) a principis del cenozoic conegueren una important radiaci\u00f3 quant a la mida i l'alimentaci\u00f3. la causa d'aix\u00f2 sol ser considerada la competici\u00f3 dels dinosaures, que mentre existiren exerciren una pressi\u00f3 selectiva que imped\u00ed l'evoluci\u00f3 de mam\u00edfers grans. a vegades, aquesta teoria \u00e9s posada en dubte: basant-se en l'enorme difer\u00e8ncia de mida i de mode de vida respecte als dinosaures, que eren principalment di\u00fcrns, hauria d'haver existit almenys una classe de mam\u00edfers de mida mitjana. per aix\u00f2 s'han suggerit altres causes de tipus fisiol\u00f2gic, com ara una baixa capacitat de baixar la temperatura corporal o uns aparells masticatori i digestiu encara no totalment desenvolupats.\nen temps m\u00e9s recents hi ha hagut nous descobriments que mostren un grau d'especialitzaci\u00f3 m\u00e9s alt dels mam\u00edfers del mesozoic. castorocauda era almenys parcialment aqu\u00e0tic, el volaticoteri estava dotat de membranes per planar i fruitafossor tenia adaptacions per menjar insectes semblants a les dels ossos formiguers. finalment, repenomamus, del cretaci inferior de la xina, arrib\u00e0 a una mida de m\u00e9s d'un metre i el seu pes es calcula entre dotze i catorze quilograms. \u00e9s el mam\u00edfer del mesozoic m\u00e9s gros conegut i s'alimentava de dinosaures petits.\n\n\n=== evoluci\u00f3 durant el cretaci ===\nels mam\u00edfers estaven limitats a nord-am\u00e8rica, tret d'algunes zones a\u00efllades de l'est d'\u00e0sia. entre els grups m\u00e9s antics encara vivents es troben els op\u00f2ssums, els avantpassats dels quals daten del cretaci. els euteris es diversificaren en els quatre superordres coneguts avui a partir de la investigaci\u00f3 gen\u00e8tica: els xenartres, els afroteris, els laurasiateris i els euarcontoglirs. a aix\u00f2 hi contribu\u00efren moviments tect\u00f2nics, com ara la fragmentaci\u00f3 de gondwana. aquesta separaci\u00f3 es data principalment per mitj\u00e0 de la investigaci\u00f3 molecular gen\u00e8tica, car les restes f\u00f2ssils de placentaris del cretaci inferior s\u00f3n escasses i fins ara nom\u00e9s se n'han trobat a nord-am\u00e8rica i l'est asi\u00e0tic. entre els t\u00e0xons m\u00e9s coneguts d'aquesta \u00e8poca hi ha asioryctes; els primers lept\u00edctids, que possiblement serien els avantpassats dels insect\u00edvors; els zalambdal\u00e8stids (possibles avantpassats dels rosegadors); els zhel\u00e8stids (possibles avantpassats dels ungulats) i cimolestes (possiblement l'avantpassat m\u00e9s antic dels carn\u00edvors). tanmateix, la seva relaci\u00f3 amb els t\u00e0xons actuals sol ser discutida i els mam\u00edfers que es poden relacionar sense cap mena de dubte a les esp\u00e8cies actuals no aparegueren fins al paleoc\u00e8.\namb l'excepci\u00f3 dels multituberculats, la majoria d'aquests t\u00e0xons s'extingiren a la fi del cretaci.\n\n\n=== evoluci\u00f3 durant el cenozoic ===\namb l'extinci\u00f3 dels dinosaures no aviaris quedaren molts n\u00ednxols ecol\u00f2gics lliures, que foren ocupats per una multitud de mam\u00edfers nous. al llarg del cenozoic, els mam\u00edfers es convertiren en el grup dominant de vertebrats terrestres. aparegueren els ordres actuals amb un proc\u00e9s evolutiu que no fou de cap manera lineal, sin\u00f3 que hi hagu\u00e9 culs de sac evolutius, processos de substituci\u00f3 i fins i tot extincions de grups sencers de mam\u00edfers. el cam\u00ed evolutiu d'alguns grups (com els cavalls i els elefants) es coneixen relativament b\u00e9 a partir de troballes de f\u00f2ssils. sud-am\u00e8rica segu\u00ed una evoluci\u00f3 especial a causa del seu a\u00efllament de la resta de continents durant gran part del cenozoic. amb aquesta situaci\u00f3 insular, moltes esp\u00e8cies ocuparen els n\u00ednxols ecol\u00f2gics i es desenvolup\u00e0 una fauna \u00fanica, amb animals com els esparassodonts, un grup de marsupials carn\u00edvors; els paucituberculats, un grup de marsupials amb moltes esp\u00e8cies del qual encara viuen els op\u00f2ssums rata i els ungulats sud-americans (meridiungulata). amb la creaci\u00f3 del pont de terra mesoameric\u00e0 arribaren mam\u00edfers del nord i despla\u00e7aren en gran part les esp\u00e8cies end\u00e8miques.la majoria d'ordres de mam\u00edfers es coneixen ja de l'eoc\u00e8, fins i tot els avantpassats de grups altament especialitzats com els ratpenats i els cetacis. en el mateix per\u00edode tamb\u00e9 aparegueren les primeres formes gegantines com el uintateri. aquest desenvolupament culmin\u00e0 en els indricoteris, que amb una al\u00e7ada de 5,5 metres a l'espatlla i un pes d'entre 10 i 15 tones s\u00f3n els mam\u00edfers terrestres m\u00e9s grossos coneguts.els mam\u00edfers assoliren la seva m\u00e0xima diversitat al mioc\u00e8; des d'aleshores, les condicions clim\u00e0tiques s'anaren deteriorant cont\u00ednuament fins a les glaciacions del plistoc\u00e8. la cruesa del clima i la influ\u00e8ncia humana han causat des d'aleshores una reducci\u00f3 de la diversitat de mam\u00edfers.\n\n\n=== extinci\u00f3 dels mam\u00edfers gegants a la fi del plistoc\u00e8 ===\na la fi del plistoc\u00e8 (fa 50.000 - 10.000 anys) tingu\u00e9 lloc una extinci\u00f3 en massa dels mam\u00edfers grossos. amb l'excepci\u00f3 dels que vivien a \u00e0frica i el sud d'\u00e0sia, s'extingiren totes les esp\u00e8cies d'un pes superior a 1.000 kg i el 80% de les esp\u00e8cies d'entre 100 i 1.000 kg. a austr\u00e0lia el proc\u00e9s es desenvolup\u00e0 fa entre 51.000 i 38.000 anys, amb l'extinci\u00f3, entre d'altres, de diprotodon, thylacoleo i el cangur gegant, de fins a tres metres d'al\u00e7ada. a eur\u00e0sia, el proc\u00e9s s'estengu\u00e9 m\u00e9s en el temps, fa entre 50.000 i 10.000 anys i el seu punt \u00e0lgid fou a la fi de la glaciaci\u00f3 de w\u00fcrm. entre les esp\u00e8cies extintes a europa abans del 10000 ac es troben el mamut llanut, el rinoceront llanut, el c\u00e9rvol gegant, el bis\u00f3 de les estepes, el lle\u00f3 de les cavernes i l'\u00f3s de les cavernes. a am\u00e8rica, l'extinci\u00f3 fou bastant curta (fa 11.000 - 8.000 anys) i s'extingiren, entre d'altres, mamuts, mastodonts i altres proboscidis, dents de sabre, peresosos gegants i gliptodonts.encara es discuteix fins a quina mesura foren responsables d'aquesta extinci\u00f3 els canvis clim\u00e0tics o la intervenci\u00f3 humana (extinci\u00f3 de l'holoc\u00e8). quant a la ca\u00e7a, l'extinci\u00f3 es correspon almenys parcialment amb l'expansi\u00f3 dels humans i en cap fase d'extinci\u00f3 anterior no s'havia vist una tal limitaci\u00f3 a les esp\u00e8cies m\u00e9s grosses. a m\u00e9s, l'escalfament despr\u00e9s de la glaciaci\u00f3 de w\u00fcrm hauria d'haver augmentat la biodiversitat, com sol passar quan el clima esdev\u00e9 m\u00e9s c\u00e0lid. els valedors de la teoria de l'extermini pels humans indiquen un proc\u00e9s an\u00e0leg a les illes que foren colonitzades m\u00e9s tard. aix\u00ed doncs, a madagascar, colonitzat des de fa aproximadament 1.500 anys, s'hi extingiren en els segles seg\u00fcents a l'arribada dels humans els hipop\u00f2tams que hi habitaven, aix\u00ed com grans primats com el l\u00e8mur gegant megaladapis. en canvi, els cient\u00edfics que s'oposen a aquesta teoria arg\u00fceixen que els m\u00e8todes de ca\u00e7a primitius dels humans prehist\u00f2rics no podrien haver tingut un impacte tan profund sobre les poblacions de mam\u00edfers i posen l'exemple d'\u00e0frica, on els humans arribaren molt abans i tanmateix no hi hagu\u00e9 cap extinci\u00f3 significativa. el canvi clim\u00e0tic tamb\u00e9 fou complex fins a un punt que s'ha de valorar una multitud de factors.en temps m\u00e9s recents s'han multiplicat les teories que responsabilitzen una mescla d'ambd\u00f3s factors per aquesta extinci\u00f3 en massa. aix\u00ed doncs, la ca\u00e7a pels humans hauria estat el cop de gr\u00e0cia per esp\u00e8cies delmades pels canvis clim\u00e0tics. tamb\u00e9 podrien haver tingut un paper factors ecol\u00f2gics: l'expansi\u00f3 dels boscos fou fatal per les poblacions de grans mam\u00edfers herb\u00edvors. segons alguns cient\u00edfics, l'agricultura itinerant tamb\u00e9 podria tenir part de la culpa.\naquesta discussi\u00f3 no t\u00e9 nom\u00e9s un component cient\u00edfic, sin\u00f3 tamb\u00e9 un component antropol\u00f2gic, depenent de si aquesta extinci\u00f3 en massa es considera l'\u00faltima d'una s\u00e8rie d'extincions naturals o si es considera la primera intervenci\u00f3 destructiva de la humanitat en el medi ambient.\n\n\n== refer\u00e8ncies ==\n\n\n== bibliografia ==\nberkovitz, b.; shellis, p. the teeth of mammalian vertebrates (en angl\u00e8s).  associated press, 2018. doi 10.1016/b978-0-12-802818-6.00004-1. isbn 978-0-12-802818-6. \nburgin, c. j.; colella, j. p.; kahn, p. l.; upham, n. s. \u00abhow many species of mammals are there?\u00bb (en angl\u00e8s). journal of mammalogy, 99, 1, 2018, p\u00e0g. 1-14. doi: 10.1093/jmammal/gyx147. issn: 0022-2372.\ndawson, t. j.; webster, k. n.; maloney, s. k. \u00abthe fur of mammals in exposed environments; do crypsis and thermal needs necessarily conflict? the polar bear and marsupial koala compared\u00bb (en angl\u00e8s). journal of comparative physiology b, 184, 2, 2014, p\u00e0g. 273-284.\nd\u00edaz, j. a.; santos, t. zoolog\u00eda: aproximaci\u00f3n evolutiva a la diversidad y organizaci\u00f3n de los animales (en castell\u00e0).  s\u00edntesis editorial, 1998. isbn 978-84-7738-591-2. \nfreinkel, r. k. \u00abhair\u00bb. a: freinkel, r. k.; woodley, d. t. the biology of the skin (en angl\u00e8s).  parthenon publishing, 2001, p. 77-86. isbn 9781850700067. \n hist\u00f2ria natural. volum i: zoologia. mam\u00edfers i aus.  oc\u00e9ano i institut gallach, 1998. isbn 84-494-0788-5. \nhoffmann, s. \u00ablend an ear to a classic tale of mammalian evolution\u00bb (en angl\u00e8s). nature, 590, 7.845, 2021, p\u00e0g. 224-226. doi: 10.1038/d41586-021-00064-5.\nhyman, l. h. hyman's comparative vertebrate anatomy (en angl\u00e8s). 3a edici\u00f3.  university of chicago press, 1992. isbn 9780226870137. \nkemp, t. s. the origin and evolution of mammals (en angl\u00e8s).  oxford university press, 2005. isbn 9780198507611. \nmartin, e.; hine, r. a dictionary of biology (en angl\u00e8s). 6a edici\u00f3.  oxford university press, 2008. isbn 9780199204625. \nmartin, r. e.; pine, r. h.; deblase, a. f. a manual of mammalogy, with keys to families of the world (en angl\u00e8s). 3a edici\u00f3.  waveland press, 2011. isbn 9781478609537. \nmichelena, j. m.; lluch, j.; baixeras, j. fonaments de zoologia.  publicacions de la universitat de val\u00e8ncia, 2004. isbn 9788437058580. \npaw\u0142owski, b.; \u017cela\u017aniewicz, a. \u00abthe evolution of perennially enlarged breasts in women: a critical review and a novel hypothesis\u00bb (en angl\u00e8s). biological reviews, 96, 6, 2021, p\u00e0g. 2.794-2.809. doi: 10.1111/brv.12778.\nvaughan, t. a.; ryan, j. m.; czaplewski, n. j. mammalogy (en angl\u00e8s). 6a edici\u00f3.  jones & bartlett learning, 2015. isbn 9781284032185. \nzachos, f. e.; asher, r. j. mammalian evolution, diversity and systematics (en angl\u00e8s).  de gruyter, 2018. isbn 978-3-11-027590-2. \n\n\n== vegeu tamb\u00e9 ==\n\nllista de mam\u00edfers descrits al segle xxi\n\nviccionari"