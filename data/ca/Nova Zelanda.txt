"nova zelanda (nova terra del mar, en refer\u00e8ncia a la prov\u00edncia neerlandesa; aotearoa en maori, llarg n\u00favol blanc) \u00e9s un estat situat a uns 2.000 quil\u00f2metres al sud-est d'austr\u00e0lia. es tracta d'un conjunt d'illes que es troben al llarg del pac\u00edfic sud, amb una extensi\u00f3 una mica m\u00e9s gran que el regne unit. el pa\u00eds es compon de nou illes, de les quals l'illa del nord i l'illa del sud s\u00f3n les que tenen m\u00e9s extensi\u00f3 i import\u00e0ncia. ambdues illes es troben tan sols a 32 quil\u00f2metres de dist\u00e0ncia. en l'illa meridional es troben els alps neozelandesos, aix\u00ed com volcans (alguns dels quals encara s\u00f3n actius), glaceres, llacs creats per explosions volc\u00e0niques, termes, fiords, milers de quil\u00f2metres quadrats de boscos, costes de coralls i els seus innombrables rius.\ntot aix\u00f2 fa de nova zelanda un pa\u00eds amb un atractiu natural incomparable, que ofereix zones naturals molt diverses.\n\n\n== geografia ==\n\nnova zelanda \u00e9s un llarg i estret pa\u00eds de terreny abrupte consistent en l'illa del nord i l'illa del sud (a m\u00e9s d'un grupet d'illes). cobreix una superf\u00edcie de 166.940 km\u00b2 i 1.600 quil\u00f2metres de longitud. t\u00e9 una longitud una mica m\u00e9s gran que la del regne unit. nova zelanda se situa en el pac\u00edfic sud, aproximadament 10.400 km al sud-oest de sud-am\u00e8rica i a 2.250 km a l'est d'austr\u00e0lia.\nl'illa del nord amb les seves platges daurades, els ancestrals boscos de kauris, volcans, \u00e0rees termals, i grans ciutats (entre les quals es troba wellington, la capital), \u00e9s l'illa m\u00e9s poblada de les dues. l'illa del sud amb les seves muntanyes nevades, glacials, exuberants boscos primaris, fiords, \u00e9s la m\u00e9s gran de les dues, orgullosament anomenada \"la terra principal\" pels seus habitants (encara que els habitants de l'illa nord estiguin en desacord amb aix\u00f2). la petita illa stewart (1.750 quil\u00f2metres quadrats) un lloc verge, amb els seus boscos plens d'ocells end\u00f2gens i les seves platges paradis\u00edaques, en el lloc m\u00e9s al sud del pa\u00eds, que \u00e9s un dels m\u00e9s propencs a l'ant\u00e0rtida al qual l'home hagi arribat mai. dins de la jurisdicci\u00f3 territorial de nova zelanda tamb\u00e9 s'inclouen un grupet d'illes com les illes chatham, illes kermadec, l'illa campbell, illes auckland, illes ant\u00edpodes, les snares, illes solander i les illes bounty. envoltada per l'oce\u00e0 pac\u00edfic sud a l'est i del mar de tasm\u00e0nia a l'oest, nova zelanda apareix com un puntet en el globus, malgrat tenir 1.600 quil\u00f2metres de longitud, similar en grand\u00e0ria a les illes brit\u00e0niques o al jap\u00f3.\nel territori de nova zelanda consisteix en un arxip\u00e8lag principal amb dues illes grans i diverses illes a les seves costes, altres arxip\u00e8lags menors i illes allunyats, i territoris aut\u00f2noms.\nl'arxip\u00e8lag principal compr\u00e8n les illes del nord i del sud, separades per l'estret de cook.\n\nilla del nord (north island, \u00abte ika a maui\u00bb en maori, el peix de maui). \u00e9s l'illa amb m\u00e9s poblaci\u00f3 on hi ha la capital wellington i la ciutat m\u00e9s gran, auckland.\nportland, a la badia de hawke.\nwhite, a la badia de l'abund\u00e0ncia, anomenada blanca perqu\u00e8 sempre estava voltada d'un n\u00favol blanc. en realitat \u00e9s un volc\u00e0.\nalderman, grup d'illots a la pen\u00ednsula de coromandel.\nmercury, grup d'illes a la badia de mercury.\ngreat barrier, illa habitada que forma una barrera natural a l'entrada del golf d'harauki.\nhen and chickens, grup d'illes al nord d'auckland.\nthree kings, s\u00f3n tres illes davant del cap nord i el seu nom fa refer\u00e8ncia als tres reis mags d'orient.\nkapiti, a la costa oest, \u00e9s una reserva natural d'ocells.\nbay of islands, \u00e9s una badia amb 144 illes, declarada parc mar\u00edtim i hist\u00f2ric, on es fund\u00e0 la primera col\u00f2nia.\nilla del sud (south island, \u00abte wai pounamu\u00bb en maori, terra del jade verd). \u00e9s l'illa m\u00e9s gran, amb les muntanyes nevades dels alps del sud, glaceres, fiords i boscos exuberants.\nstewart, \u00e9s la tercera illa en superf\u00edcie, al sud de l'illa del sud.\nilles chatham, arxip\u00e8lag a 800 km a l'est de l'illa del sud. habitades pels moriori, poble d'origen incert de cultura polin\u00e8sia, van ser enva\u00efdes pels maoris de l'illa del sud el 1832, i incorporades a nova zelanda el 1842:\nchatham\npitt\nilles kermadec, a mig cam\u00ed entre l'illa del nord i les illes tonga, van ser incorporades a nova zelanda el 1887:\nraoul\nmacauley\ncurtis\nilles subant\u00e0rtiques:\nbounty, illots descoberts pel vaixell bounty abans del fam\u00f3s amotinament\nant\u00edpodes, illots situats just als ant\u00edpodes del canal de la m\u00e0nega\nauckland, illots ocupats pels maoris el 1842, va ser una base balenera. avui s\u00f3n deshabitats.\ncampbell, \u00e9s l'illa neozelandesa que es troba m\u00e9s al sud\nsnares\nterritoris aut\u00f2noms:\ntokelau\nilles cook\nniue\n\n\n== hist\u00f2ria ==\n\nal voltant de l'any mil abans de la nostra era, els pobles lapita van emigrar a nova zelanda. fugien de les guerres i de la fam. a nova zelanda van trobar un gran rebost animal i vegetal. posteriorment va haver-hi una segona \u00e8poca d'assentaments, anomenat el per\u00edode maori cl\u00e0ssic. aquests colons van desenvolupar l'agricultura a la nova terra. en el per\u00edode entre els segles xii al xiv, la necessitat d'aconseguir m\u00e9s terra de cultiu va afavorir la proliferaci\u00f3 de guerres entre les diferents tribus maoris assentades a nova zelanda, moltes d'elles van ser massacrades i el canibalisme es va fer m\u00e9s patent.\nel 1642 l'explorador neerland\u00e8s abel tasman va arribar a terres neozelandeses trobant-se una forta resist\u00e8ncia per part dels maoris. va cristianitzar la \"badia dels assassinats\" (avui golden bay) i va batejar la nova terra com statenlandt, suposant que es tractava del continent austral que arribava fins a la terra dels estats, a am\u00e8rica del sud. a les oficines de la companyia neerlandesa de les \u00edndies orientals li van canviar el nom, ja que acabaven de descobrir que la terra dels estats nom\u00e9s era una illa (avui illa dels estats), i l'anomenaren \"nieuw zeeland\" en remembran\u00e7a de la prov\u00edncia neerlandesa, el comtat de zelanda, separada per l'estuari del rin i del mosa de la prov\u00edncia d'holanda, igual que nova zelanda est\u00e0 separada de nova holanda (austr\u00e0lia) pel mar.\nl'explorador angl\u00e8s james cook va navegar per tota la costa neozelandesa demostrant que est\u00e0 formada per dues grans illes. cook va proclamar nova zelanda territori de la corona brit\u00e0nica. els primers assentaments de colons es componien de pescadors i mariners que van introduir la prostituci\u00f3 i m\u00faltiples malalties, tamb\u00e9 canviaven armes de foc per pedres precioses amb els maoris provocant grans massacres entre diferents tribus que es van con\u00e8ixer com \"les guerres dels mosquets\". aquests enfrontaments van portar a un dram\u00e0tic descens de la poblaci\u00f3 aut\u00f2ctona.\nel 1838 nova zelanda era un territori sense llei, que unit al setge colonial franc\u00e8s va provocar el tractat de waitangi pel qual els habitants cedien la sobirania de la seva terra a la corona anglesa a canvi de protecci\u00f3. per les difer\u00e8ncies de significats entre la llengua maori i l'anglesa es van donar mals entesos en el que s'havia pactat, provocant grans conflictes com fou la possibilitat de venda de terres a colons no anglesos, que els aut\u00f2ctons es negaven fortament.\nla situaci\u00f3 va finalitzar en una guerra entre ambdues parts on els colons es van fer amb la gran majoria de les terres maoris durant tota la resta del segle xix. els maoris veien com la seva cultura tendia a desapar\u00e8ixer. al final del segle xix nova zelanda es va convertir en el graner del regne unit, exportant-se productes agr\u00edcoles aix\u00ed com carn a diferents pa\u00efsos europeus. no seria fins a 1947 que el pa\u00eds va aconseguir la total independ\u00e8ncia del regne unit. les relacions entre els dos pa\u00efsos van seguir sent molt estretes com es va poder veure quan les tropes neozelandeses van lluitar al costat brit\u00e0nic en ambdues guerres mundials. entre els anys 70 i els 80 de segle xx, nova zelanda va perdre el seu mercat europeu cosa que, afegida a la crisi del petroli, va fer que l'economia del pa\u00eds se'n ressent\u00eds fortament. el 1984 es va firmar un tractat de lliure comer\u00e7 amb austr\u00e0lia.\n\n\n== demografia ==\n el 30 de juny de 2011, statistics new zealand ha trobat 4.405.200 persones vivint a nova zelanda, de les quals 2.164.600 homes i 2.240.600 dones. el desembre de 2011, la poblaci\u00f3 del pa\u00eds va augmentar una persona cada 8 minuts i 19 segons : un naixement cada 8 minuts i 49 segons, una defunci\u00f3 cada 19 minuts i 37 segons, i un immigrant cada 2 hores, 47 minuts i 55 segons. els idiomes oficials s\u00f3n l'angl\u00e8s i el maori (i el llenguatge de s\u00edmbols). l'esperan\u00e7a de vida \u00e9s de 79 anys, i la mitjana de fills per dona \u00e9s de 2,05. el 99% de la poblaci\u00f3 est\u00e0 alfabetitzada.\naproximadament un 78% de la poblaci\u00f3 diu haver-se identificat amb grups \u00e8tnics europeus; s\u00f3n col\u00b7lectivament anomenats pakeha. el terme es refereix als neozelandesos d'origen europeu, encara que dels maoris el fan servir per designar tots els no-maoris.\nla majoria dels neozelandesos d'origen europeu t\u00e9 avantpassats brit\u00e0nics o irlandesos, per\u00f2 hi ha hagut una immigraci\u00f3 important dels pa\u00efsos baixos, de dalm\u00e0cia, d'it\u00e0lia i d'alemanya, aix\u00ed com una immigraci\u00f3 europea indirecta per austr\u00e0lia, sud-\u00e0frica, i am\u00e8rica del nord. segons les previsions del padr\u00f3 de 2001, el 2021 els nens d'origen europeu seran un 63% de la poblaci\u00f3, comparat amb un 74% el 2001.els maoris formen l'\u00e8tnia no europea m\u00e9s important, el 14,6% de la poblaci\u00f3 en el padr\u00f3 de 2006. les persones es poden identificar amb m\u00e9s d'un grup \u00e8tnic sobre els padrons nacionals; el 53% dels maoris es van identificar com d'origen \u00fanic maorila composici\u00f3 \u00e8tnica \u00e9s la seg\u00fcent:\neuropeus: 78%\nmaoris: 7,9%\nmestissos: 7,8%\nasi\u00e0tics: 5,7%\nde les illes del pac\u00edfic: 4,4%\nsense especificar: 3,8%\naltres: 0,5%les persones que reivindiquen or\u00edgens asi\u00e0tics formen un 9,2% de la poblaci\u00f3 el 2006, un augment considerable des de 2001, on eren el 6,6%. a m\u00e9s a m\u00e9s, un 6,9% de la poblaci\u00f3 diu tenir or\u00edgens polinesis no maor\u00ed, melan\u00e8sics o micron\u00e8sics, un augment d'un 0,4% des de 2001les pol\u00edtiques d'immigraci\u00f3 de nova zelanda s\u00f3n relativament flexibles i acollidores; el govern s'ha comprom\u00e8s a augmentar la poblaci\u00f3 d'un u per cent anualment. un vint-i-tres per cent de la poblaci\u00f3 va n\u00e9ixer a l'estranger, o sigui 879.543 persones en el moment del padr\u00f3 de 2006. el 2004-2005, el servei d'immigraci\u00f3 del pa\u00eds pensava acollir 45.000 persones, sigui l'1,5% de la poblaci\u00f3. el primer lloc de les regions d'on s\u00f3n originaris els immigrants el tenen, ex\u00e6quo , irlanda/el regne unit i \u00e0sia, tots dos amb un 28,6% dels immigrants. dels asi\u00e0tics, els xinesos s\u00f3n els m\u00e9s nombrosos.sempre segons el padr\u00f3 de 2006, el cristianisme \u00e9s la religi\u00f3 m\u00e9s escampada a nova zelanda, o sigui el 55,6% de la poblaci\u00f3; un 34,7% es manifesten sense religi\u00f3. les principals subdivisions cristianes s\u00f3n l'anglicanisme, el catolicisme, el presbiterianisme i el metodisme; es troben igualment persones de les esgl\u00e9sies pentecostalista, baptista, o mormona. el moviment cristi\u00e0 ratana troba fidels entre els maoris. entre les religions no cristianes m\u00e9s esteses, es troba l'hinduisme, el budisme i l'islam.la religi\u00f3 no juga tanmateix un paper important en la pol\u00edtica : els partits obertament cristians (entre els quals christian heritage i destiny) s\u00f3n poc populars. les opinions religioses dels dirigents pol\u00edtics, encara que generalment conegudes, s\u00f3n considerades com una cosa privada.\nuna observaci\u00f3 que es fa sovint \u00e9s que el nombre dels neozelandesos \u00e9s superat pel nombre de xais. cert des del comen\u00e7ament de la colonitzaci\u00f3, la desviaci\u00f3 entre la poblaci\u00f3 humana i ovina ha passat no obstant aix\u00f2 de 20 a 8 xais per persona.\n\n\n== govern i pol\u00edtica ==\n\n\n=== govern local ===\na partir de les reformes de l'administraci\u00f3 local de 1996, nova zelanda va quedar dividida en 16 regions governades cada una d'elles per una junta. aquestes regions s\u00f3n auckland, badia de plenty, badia de hawke, northland, taranaki, gisborne, waikato, manawatu-wanganui i wellington a l'illa del nord, i canterbury, otago, nelson, marlborough, southland, tasman i west coast a l'illa del sud. estan dividides en 15 ciutats i 59 districtes. la majoria dels representants del govern local s\u00f3n escollits per a per\u00edodes de tres anys.\n\n\n=== organitzaci\u00f3 territorial ===\n\nnova zelanda consta de 16 regions (7 a l'illa del sud i 9 a l'illa del nord), que a la vegada, se subdivideixen en 95 districtes i 4 districtes maoris. nova zelanda tamb\u00e9 t\u00e9 un bon nombre d'illes apartades que no s'inclouen dins els l\u00edmits regionals. les illes chatham no s\u00f3n una regi\u00f3, encara que el seu consell operi com una regi\u00f3 sota la tutela del resource management act. les illes kermadec i les illes subant\u00e0rtiques estan habitades nom\u00e9s per un nombre petit de membres del departament de conservaci\u00f3 de nova zelanda.\nnova zelanda tamb\u00e9 t\u00e9 a les seves mans la responsabilitat dels assumptes exteriors dels pa\u00efsos aut\u00f2noms de les illes cook i niue, i administra la depend\u00e8ncia de tokelau.\na l'ant\u00e0rtida, nova zelanda mant\u00e9 (encara que congelada pel tractat ant\u00e0rtic) la reclamaci\u00f3 sobre la depend\u00e8ncia de ross, incloent-hi l'illa scott i les illes balleny.\n\n\n== economia ==\n\nun dels principals productes que exporta nova zelanda \u00e9s el kiwi. a m\u00e9s, destina una \u00e0mplia superf\u00edcie de pastures per obtenir productes com carn, l\u00e0ctics i llana, que es venen tant a nivell mundial com al seu principal soci comercial austr\u00e0lia. amb m\u00e9s de 10 milions de caps de bestiar bov\u00ed, en el sector agrari hi ha treballant el 10% de la poblaci\u00f3 activa i contribueix en un 8% al producte intern brut.\na principis de la d\u00e8cada dels 70, l'adhesi\u00f3 del regne unit a la comunitat econ\u00f2mica europea va contribuir a fer que es produ\u00eds un estancament de l'economia neozelandesa, que va haver d'orientar-se cap a pa\u00efsos de l'am\u00e8rica llatina i el jap\u00f3. opera el seu mercat de valors a la borsa de nova zelanda.\n\n\n== cultura ==\nla cultura de nova zelanda est\u00e0 conformada per una fusi\u00f3 entre la cultura maori i la provinent dels descendents dels colons brit\u00e0nics, dels quals la majoria era de classe obrera.\nla cultura maori, coneguda com a maoritanga, el seu estil de vida i concepci\u00f3 del m\u00f3n constitueixen una part canviant i creixent de la vida d'aotearoa (nova zelanda en maori). no obstant aix\u00f2, els maoris han adoptat com a propis molts aspectes de la cultura occidental, i un nombre creixent de neozelandesos comparteixen les riqueses del patrimoni maori.\n\n\n=== cultura maori ===\nla cultura maori \u00e9s una cultura diferent dins de la cultura de nova zelanda. amb el creixement del turisme i amb la notable exposici\u00f3 mundial del haka dels all blacks, la cultura maori, que pr\u00e8viament nom\u00e9s es veia en aquesta societat, va comen\u00e7ar a veure's com una part fonamental de la cultura neozelandesa. aquesta cultura posseeix diversos ritus a m\u00e9s del haka: un d'ells \u00e9s el moko, tatuatge facial tradicional amb el qual un maori distingia i marcava el clan al qual pertanyia.\n\n\n=== cultura pakeha ===\nla cultura pakeha deriva, principalment, dels colons brit\u00e0nics que van arribar a nova zelanda durant el segle xix, tot i que t\u00e9 algunes difer\u00e8ncies que s'han anat incrementant al llarg del temps: aquest cultura, a difer\u00e8ncia de la brit\u00e0nica, inclou majors nivells d'igualtat, lluita contra l'intel\u00b7lectualisme i diu que la majoria de la gent pot fer la majoria de les coses nom\u00e9s si pensen en ella. dins de la cultura, hi ha subcultures derivades de la cultura irlandesa, italiana i d'altres grups europeus.\n\n\n=== altres cultures ===\npersones de diferents pa\u00efsos s'han establert a nova zelanda, i s'han desenvolupat diferents variacions culturals. molts grups s'han acostat uns als altres, molt m\u00e9s que no al seu propis pa\u00efsos d'origen. per exemple, els habitants de les illes del pac\u00edfic que resideixen a nova zelanda han deixat a un costat els seus antagonisme hist\u00f2rics i s'han dedicat exclusivament al treball.\n\n\n== idiomes ==\na nova zelanda tres idiomes s\u00f3n considerats oficials: l'angl\u00e8s neozeland\u00e8s, el maori (te reo maori) i la llengua de signes de nova zelanda. el m\u00e9s utilitzat \u00e9s el primer dels tres.\n\n\n=== angl\u00e8s neozeland\u00e8s ===\nl'angl\u00e8s neozeland\u00e8s, anomenat tamb\u00e9 newzild, \u00e9s semblant a l'angl\u00e8s australi\u00e0 quant a pronunciaci\u00f3; per\u00f2 t\u00e9 petites difer\u00e8ncies que a vegades s\u00f3n aportades per persones d'altres pa\u00efsos: algunes d'aquestes mostren que aquest idioma t\u00e9 m\u00e9s relaci\u00f3 amb l'idioma angl\u00e8s del sud d'anglaterra que amb l'angl\u00e8s australi\u00e0. aquestes difer\u00e8ncies tamb\u00e9 tenen a veure amb la influ\u00e8ncia maori. la m\u00e9s significativa difer\u00e8ncia entre l'angl\u00e8s de nova zelanda i els altres tipus d'angl\u00e8s \u00e9s la i, constantment utilitzada en aquest idioma. l'accent neozeland\u00e8s tamb\u00e9 t\u00e9 influ\u00e8ncies escoceses i irlandeses a causa del gran nombre d'immigrants que arribaren des d'aquests pa\u00efsos durant el segle xix. d'acord amb el cens de l'any 2006, aquest tipus d'angl\u00e8s el parlen 3.673.623 persones a nova zelanda.\n\n\n=== idioma maori ===\nl'idioma maori, un idioma de la polin\u00e8sia oriental, est\u00e0 estretament relacionat amb el tahiti\u00e0 i el maori de les illes cook, una mica menys relacionat amb els idiomes hawai\u00e0 i marques\u00e0, i encara m\u00e9s lluny dels idiomes de la polin\u00e8sia occidental (incloent-hi els de samoa, niue i tonga). l'idioma va comen\u00e7ar a decaure i a deixar d'utilitzar-se despr\u00e9s de la colonitzaci\u00f3, per\u00f2 des de la d\u00e8cada dels 70 s'han dut a terme esfor\u00e7os reeixits per a revertir aquesta tend\u00e8ncia. entre aquests esfor\u00e7os hi figura la concessi\u00f3 de llengua oficial mitjan\u00e7ant la llei de l'idioma maori de 1987, la setmana de la llengua maori i un canal de televisi\u00f3. el cens del 2006 va donar el resultat que 157.110 persones parlaven aquest idioma a nova zelanda.\n\n\n=== llengua de signes a nova zelanda ===\nla llengua de signes de nova zelanda t\u00e9 els seus or\u00edgens en l'alfabet manual angl\u00e8s (bsl), i \u00e9s t\u00e8cnicament considerat un dialecte de la llengua de signes brit\u00e0nica, australiana i neozelandesa (banzsl). hi ha el 62,5% de similituds entre el bsl i el nzsl, comparades amb el 33% de similituds entre el nzsl i la llengua de signes americana. com qualsevol altra llengua de signes, va ser ideada per i per a gent sorda, sense relacions ling\u00fc\u00edstiques amb qualsevol altra llengua escrita o parlada, i \u00e9s capa\u00e7 d'expressar qualsevol cosa que es vulgui dir. es va convertir en idioma oficial l'abril de 2006, i un total de 24.090 persones utilitzen aquesta llengua a nova zelanda.\n\n\n=== altres idiomes ===\nd'acord amb el cens de 2006, es parlen 174 lleng\u00fces diferents a nova zelanda. despr\u00e9s de l'angl\u00e8s i el maori, els m\u00e9s comuns s\u00f3n: el samo\u00e0 (85.428 parlants), el franc\u00e8s (53.757 parlants), l'hindi (44.589 parlants), i el canton\u00e8s (44.154 parlants). l'alt nombre de parlants de franc\u00e8s es deu al fet que s'inclou com una mat\u00e8ria escolar a causa de la important immigraci\u00f3 de persones que parlen aquest idioma.\n\n\n== art ==\nnova zelanda t\u00e9 dues importants tradicions: la maori i la de l'oest. no obstant aix\u00f2, la gran majoria consumeix material cultura de l'estranger, especialment de gran bretanya i dels estats units. aquest motiu juntament amb l'escassa poblaci\u00f3 del pa\u00eds van portar als artistes, int\u00e8rprets i escriptors a viure del seu art. alguns dels fons destinats a les arts s\u00f3n proporcionats per un departament del govern creat espec\u00edficament per aix\u00f2, creative new zealand. el fons per als llocs hist\u00f2rics de nova zelanda i el ministeri de cultura i patrimoni s\u00f3n els organismes nacionals que col\u00b7laboren amb la preservaci\u00f3 cultural. la majoria de les ciutats tenen museus i, tot sovint, galeries d'art, i el museu i la galeria d'art nacional \u00e9s el te papa (el nostre lloc), a wellington.\n\n\n=== arts pl\u00e0stiques ===\nl'art visual preeuropeu maori t\u00e9 dos tipus principals: les talles i els teixits. ambd\u00f3s registren contes, llegendes i rols religiosos. quan els europeus van arribar portaren les tradicions art\u00edstiques occidentals. al principi, aquest art es va centrar, principalment, en la pintura paissatg\u00edstica, encara que alguns dels artistes pakeha del segle xix (charlie goldie i gottfried lindauer) s'especialitzaren en els retrats maori.\nalguns maoris van adoptar estils occidentals i per aquest motiu una s\u00e8rie de cases del segle xix van reunir certes caracter\u00edstiques, com per exemple, les parets pintades amb dissenys de plantes i retrats. des de principis del segle xx, apirana ngata i altre van posar en marxa un programa de reactivaci\u00f3 de les arts tradicionals dels maoris, i moltes de les noves edificacions van ser constru\u00efdes amb el tallat tradicional i els tukutuku (panells de teixit a la paret).\n\n\n=== arts esc\u00e8niques ===\n\n\n==== kapa haka ====\nel kapa haka s\u00f3n les arts esc\u00e8niques tradicionals dels maoris. han experimentat un renaixement amb les competicions nacionals celebrades anualment i el kapa haka s'ha utilitzat en moltes ocasions. el haka (que tot sovint s'ha conf\u00f3s amb la dansa-ritual de desafiament o guerra) s'ha convertit en part de la cultura de nova zelanda. \u00e9s portada a terme pels all blacks como un ritu abans dels partits internacionals i per tots els neozelandesos nost\u00e0lgics de totes les races que volen expressar la seva cultura.\n\n\n==== teatre i cinema ====\nel teatre de nova zelanda, tant a l'escenari com en pantalla, s'ha vist afectat pel cost i la falta d'inter\u00e8s popular. tot i aix\u00f2, roger hall, i m\u00e9s recentment jacon rajan, s\u00f3n dos dramaturgs que han aconseguit un considerable \u00e8xit. en les \u00faltimes d\u00e8cades la ind\u00fastria cinematogr\u00e0fica ha crescut amb les pel\u00b7l\u00edcules once were warriors, the piano i heavenly criatures, i amb el director de la trilogia de el senyor dels anells, peter jackson. el comediant m\u00e9s fam\u00f3s de nova zelanda va ser billy james.\n\n\n==== m\u00fasica ====\nnova zelanda rep la majoria dels estils musicals dels pa\u00efsos occidentals, com el hip hop, molt popular entre el jovent maori i els habitants de les illes del pac\u00edfic. el hip hop neozeland\u00e8s t\u00e9 una certa tend\u00e8ncia humor\u00edstica, i no violent o sexista com en altres pa\u00efsos. hi ha un petit per\u00f2 pr\u00f2sper renaixement de la m\u00fasica en viu i les festes \"ballables\". la m\u00fasica cl\u00e0ssica no t\u00e9 molt suport popular per\u00f2 de tota manera, nova zelanda t\u00e9 diversos compositors i una cantant d'\u00f2pera (kiri te kanawa) de renom.\n\n\n=== literatura ===\nels primers \u00e8xits de la literatura neozelandesa van ser escriptors estrangers, com katherine mansfield. des de la d\u00e8cada de 1950 frank sargeson, janet frame i altres van construir, sense \u00e0nim de lucre, les seves carreres mentre encara vivien all\u00e0. fins prop de la d\u00e8cada de 1980, la principal forma liter\u00e0ria de nova zelanda va ser el conte curt, per\u00f2 en les \u00faltimes d\u00e8cades, novel\u00b7les com once were warriors, d'alan duff, the vintner's luck, d'elizabeth knox, i altres han aconseguit \u00e8xit tant de cr\u00edtica com popular. la cultura maori \u00e9s oral i no liter\u00e0ria, per\u00f2 en els \u00faltims anys novel\u00b7listes com duff, witi ihimaera i keri hulme, i poetes com hone tuwhare han demostrat el seu domini de les formes d'origen europeu.\n\n\n== religi\u00f3 ==\nla cultura maori era politeista abans de l'arribada dels europeus. una de les seves principals caracter\u00edstiques era el tapu (sagrat i/o prohibit), que era utilitzat per a manterior la condici\u00f3 de caps i tohunga (sacerdots) i per a la conservaci\u00f3 de recursos. alguns dels primers colons europeus a nova zelanda eren missioners cristians, en la gran majoria de l'esgl\u00e9sia anglicana, i tamb\u00e9 d'altres branques del protestants i de l'esgl\u00e9sia cat\u00f2lica. des de l'any 1980 en endavant, un gran nombre de maoris varen ser cristianitzats, com per exemple pai marire, ringatu, i durant els primers anys del segle xx, ratana. normalment es van centrar en un profeta-l\u00edder. aquestes esgl\u00e9sies encara segueixen atraient fidels, ja que segons el cens de 2006, 50.565 persones s\u00f3n creients ratana, i 16.419 s\u00f3n ringatu. un total de 1.689 persones van declarar seguir la religi\u00f3 maori.\nla majoria dels neozelandesos es consideren cristians, principalment anglicans (25%), presbiterians (16%) i cat\u00f2lics (15%). tamb\u00e9 tenen una destacada pres\u00e8ncia entre la poblaci\u00f3 les creences metodista i protestant. la major part dels maoris s\u00f3n membre de les esgl\u00e9sies cristianes de ringatu i ratana. hi ha petites minories de jueus, hind\u00fas i confucians. al voltant del 18% de la poblaci\u00f3 no professa cap creen\u00e7a religiosa.\n\n\n== esports ==\n\nl'esport t\u00e9 molta import\u00e0ncia dins la cultura del pa\u00eds. el m\u00e9s important \u00e9s el rugbi. altres esports molt populars s\u00f3n el criquet, el netball, el b\u00e0squet i el futbol. en menor mesura es practique el golf, ciclisme, hoquei sobre herba, esqu\u00ed, snowboarding, softbol (ha sigut campions del torneig mundial de la federaci\u00f3 internacional de softbol els anys 1996, 2000 i 2004) i diversos esports aqu\u00e0tics, particularment surf, vela, kayak i rem. nova zelanda va guanyar quatre medalles d'or consecutives al campionat mundial de rem de 2005. el pa\u00eds t\u00e9 un cert reconeixement internacional per les seves bones actuacions als jocs ol\u00edmpics i als jocs de la mancomunitat.\nl'equitaci\u00f3 tamb\u00e9 ha pres certa import\u00e0ncia amb genets com mark todd, que va ser escollit internacionalment \"genet del segle\". l'esportista m\u00e9s fam\u00f3s de nova zelanda \u00e9s sir edmund hillary, la primera persona que va coronar el cim m\u00e9s alt de la terra, l'everest. altres personalitats esportives neozelandeses destacades s\u00f3n el jugador de criquet sir richard hadlee, el jugador de rugbi jonah lomu, el navegant sir peter blake i el guanyador del u.s. open de golf de 2005 michael campbell.\nel rugbi est\u00e0 estretament lligat a la identitat nacional de nova zelanda. l'equip nacional neozeland\u00e8s, els all blacks tenen el millor r\u00e8cord entre totes les seleccions nacionals. foren amfitrions i campions de la primera copa del m\u00f3n de rugbi l'any 1987, i ho tornaren a ser el 2011. el haka, una dansa de guerra tradicional maori, la duen a terme els all blacks abans de cada partit internacional.\nel criquet \u00e9s considerat com el principal esport d'estiu de nova zelanda i la selecci\u00f3 de criquet de nova zelanda (tamb\u00e9 coneguts com els black caps) normalment es posiciona entre les sis millors esquadres del m\u00f3n. el netball \u00e9s l'esport m\u00e9s prominent quant a participants femenins, i l'equip nacional de nova zelanda, i els silver ferns (falgueres platejades) han esdevingut campions mundials en diverses ocasions. nova zelanda tamb\u00e9 \u00e9s un pot\u00e8ncia mundial dins el m\u00f3n de la vela, especialment en competicions de grans dist\u00e0ncies a mar obert i regates al voltant del m\u00f3n. en regates prop de la costa, l'equip neozeland\u00e8s va guanyar la regata de la copa am\u00e8rica el 1995 i el va defensar amb \u00e8xit l'any 2000.\nde nova zelanda en prov\u00e9 el sistema d'entrenament les mills amb els programes bodyvive, rpm, bodypump, bodyattack, bodycombat, bodybalance, bodystep i bodyjam.\n\n\n== vegeu tamb\u00e9 ==\n\n\n== refer\u00e8ncies =="