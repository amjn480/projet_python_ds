Young Leosia, dawniej Sara, właśc. Sara Leokadia Sudoł (ur. 13 sierpnia 1998 w Szczecinie) – polska piosenkarka, raperka, autorka tekstów, realizatorka dźwięku i DJ-ka.


== Życiorys ==


=== Edukacja ===
Była uczennicą IX Liceum Ogólnokształcącego im. Bohaterów Monte Cassino w Szczecinie. W młodości uczęszczała na lekcje hip-hopu i dancehall. Jest absolwentką Szkoły Piosenki Elżbiety Zapendowskiej. Zdała również państwowy egzamin z realizacji dźwięku.


=== Kariera muzyczna ===


==== Początki ====
Grała jako DJ-ka w klubach, takich jak m.in. Prozak 2.0, Miłość Kredytowa, Mewa Towarzyska czy Newonce Bar. Pierwsze piosenki nagrywała od 2015 roku jako Sara.
6 sierpnia 2020 zadebiutowała z singlem „Wyspy”, który jednak przeszedł niezauważony, podobnie jak kolejny – „Zakochałam się, ale zryłeś”, który nagrała z zespołem B24.


==== Internaziomale i współpraca z Żabsonem (2020–2022) ====
16 października 2020 wraz z Żabsonem, Beteo i Boruccim wydała singel „ULALA”, który dostał się na polskie streamingowe listy przebojów Apple Music, iTunes i Spotify. Również w 2020 zaśpiewała gościnnie w utworze rapera Nik Tendo „Loyal”, który był wysoko notowany na czeskich i słowackich listach przebojów.
Największą popularność zyskała w 2021 dzięki singlowi „Szklanki”, który dostał się na szczyt polskiej listy Apple Music oraz Spotify. Do utworu nakręciła teledysk, który do września 2021 został wyświetlony ponad 32 mln razy w serwisie YouTube. W czerwcu zagrała główną rolę w teledysku Maty do utworu „Kiss cam (podryw roku)”. 6 sierpnia wydała singel „Jungle Girl”, który nagrała we współpracy z Żabsonem. Piosenka znalazła się na jej debiutanckim albumie pt. Hulanki, który został wydany 23 września nakładem wytwórni Internaziomale. 24 września opublikowała teledysk do utworu „Baila Ella”, który w ciągu miesiąca od premiery przekroczył 8 mln wyświetleń w serwisie YouTube.
Wraz duecie Matą, występującym pod pseudonimem Skute Bobo, nagrała maxisingiel pt. #fundacja420 zawierający utwory CICHO, WYSPA NADZIEI oraz KC.


==== Baila Ella Records (od 2022) ====
20 listopada zapowiedziała wydarzenie Baila Ella by Young Leosia: First Night Out, wraz z cyklem imprez organizowanych przez Baila Ella. 25 listopada wydała singiel „CROWD”  własnym nakładem, tym samym kończąc współpracę z Żabsonem i odchodząc z wytwórni Internaziomale.
Wcześniej artystka pojawiła się na wydarzeniu club2020: POCZĄTEK w roli gościa specjalnego, co sugerowało dalszą współpracę z kolektywem wydawniczym 2020. Wzięła udział w projekcie club2020, w ramach którego udzieliła się w utworach: „Malibu Barbie", opublikowanym 19 stycznia 2023 roku, nagranym z raperami: Taco Hemingway, Otsochodzi, OKI, Dwa Sławy, Gruby Mielzky; „CYPHER2022", opublikowanym 9 lutego, nagranym z udziałem: Taco Hemingway, OKI, Otsochodzi, Young Igi, Łajzol, Gruby Mielzky, HAŁASTRA, Kukon, Dwa Sławy, CatchUp, Margaret, schafter, DZIARMA, Szczyl, Miły ATZ; „No weź", opublikowanym 16 lutego, nagranym z raperami: OKI, Taco Hemingway, Young Igi.
W międzyczasie, do jej wytwórni dołączyła raperka Bambi. Young Leosia zagrała rolę w teledysku do utworu „IRL" autorstwa Bambi, opublikowanym 10 lutego.


== Dyskografia ==


=== Minialbumy ===


=== Single ===
Jako główna artystka


=== Inne notowane lub certyfikowane utwory ===


=== Teledyski ===


== Nagrody i nominacje ==


== Uwagi ==


== Przypisy ==