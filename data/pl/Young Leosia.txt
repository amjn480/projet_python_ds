"young leosia, dawniej sara, w\u0142a\u015bc. sara leokadia sudo\u0142 (ur. 13 sierpnia 1998 w szczecinie) \u2013 polska piosenkarka, raperka, autorka tekst\u00f3w, realizatorka d\u017awi\u0119ku i dj-ka.\n\n\n== \u017cyciorys ==\n\n\n=== edukacja ===\nby\u0142a uczennic\u0105 ix liceum og\u00f3lnokszta\u0142c\u0105cego im. bohater\u00f3w monte cassino w szczecinie. w m\u0142odo\u015bci ucz\u0119szcza\u0142a na lekcje hip-hopu i dancehall. jest absolwentk\u0105 szko\u0142y piosenki el\u017cbiety zapendowskiej. zda\u0142a r\u00f3wnie\u017c pa\u0144stwowy egzamin z realizacji d\u017awi\u0119ku.\n\n\n=== kariera muzyczna ===\n\n\n==== pocz\u0105tki ====\ngra\u0142a jako dj-ka w klubach, takich jak m.in. prozak 2.0, mi\u0142o\u015b\u0107 kredytowa, mewa towarzyska czy newonce bar. pierwsze piosenki nagrywa\u0142a od 2015 roku jako sara.\n6 sierpnia 2020 zadebiutowa\u0142a z singlem \u201ewyspy\u201d, kt\u00f3ry jednak przeszed\u0142 niezauwa\u017cony, podobnie jak kolejny \u2013 \u201ezakocha\u0142am si\u0119, ale zry\u0142e\u015b\u201d, kt\u00f3ry nagra\u0142a z zespo\u0142em b24.\n\n\n==== internaziomale i wsp\u00f3\u0142praca z \u017cabsonem (2020\u20132022) ====\n16 pa\u017adziernika 2020 wraz z \u017cabsonem, beteo i boruccim wyda\u0142a singel \u201eulala\u201d, kt\u00f3ry dosta\u0142 si\u0119 na polskie streamingowe listy przeboj\u00f3w apple music, itunes i spotify. r\u00f3wnie\u017c w 2020 za\u015bpiewa\u0142a go\u015bcinnie w utworze rapera nik tendo \u201eloyal\u201d, kt\u00f3ry by\u0142 wysoko notowany na czeskich i s\u0142owackich listach przeboj\u00f3w.\nnajwi\u0119ksz\u0105 popularno\u015b\u0107 zyska\u0142a w 2021 dzi\u0119ki singlowi \u201eszklanki\u201d, kt\u00f3ry dosta\u0142 si\u0119 na szczyt polskiej listy apple music oraz spotify. do utworu nakr\u0119ci\u0142a teledysk, kt\u00f3ry do wrze\u015bnia 2021 zosta\u0142 wy\u015bwietlony ponad 32 mln razy w serwisie youtube. w czerwcu zagra\u0142a g\u0142\u00f3wn\u0105 rol\u0119 w teledysku maty do utworu \u201ekiss cam (podryw roku)\u201d. 6 sierpnia wyda\u0142a singel jungle girl, kt\u00f3ry nagra\u0142a we wsp\u00f3\u0142pracy z \u017cabsonem. piosenka znalaz\u0142a si\u0119 na jej debiutanckim albumie pt. hulanki, kt\u00f3ry zosta\u0142 wydany 23 wrze\u015bnia nak\u0142adem wytw\u00f3rni internaziomale. 24 wrze\u015bnia opublikowa\u0142a teledysk do utworu \u201ebaila ella\u201d, kt\u00f3ry w ci\u0105gu miesi\u0105ca od premiery przekroczy\u0142 8 mln wy\u015bwietle\u0144 w serwisie youtube.\nw duecie z mat\u0105, wyst\u0119puj\u0105cym pod pseudonimem skute bobo, nagra\u0142a maxisingiel pt. #fundacja420 zawieraj\u0105cy utwory cicho,wyspa nadziei oraz kc.\n\n\n==== baila ella records (od 2022) ====\n20 listopada zapowiedzia\u0142a wydarzenie baila ella by young leosia: first night out, wraz z cyklem imprez organizowanych przez baila ella. 25 listopada wyda\u0142a singiel crowd w\u0142asnym nak\u0142adem, tym samym ko\u0144cz\u0105c wsp\u00f3\u0142prac\u0119 z \u017cabsonem i odchodz\u0105c z wytw\u00f3rni internaziomale.\nwcze\u015bniej artystka pojawi\u0142a si\u0119 na wydarzeniu club2020: pocz\u0105tek w roli go\u015bcia specjalnego, co sugerowa\u0142o dalsz\u0105 wsp\u00f3\u0142prac\u0119 z kolektywem wydawniczym 2020. wzi\u0119\u0142a udzia\u0142 w projekcie club2020, w ramach kt\u00f3rego udzieli\u0142a si\u0119 w utworach: \u201emalibu barbie\u201d, opublikowanym 19 stycznia 2023 roku, nagranym z raperami: taco hemingway, otsochodzi, oki, dwa s\u0142awy, gruby mielzky; cypher2022, opublikowanym 9 lutego, nagranym z udzia\u0142em: taco hemingway, oki, otsochodzi, young igi, \u0142ajzol, gruby mielzky, ha\u0142astra, kukon, dwa s\u0142awy, catchup, margaret, schafter, dziarma, szczyl, mi\u0142y atz; no we\u017a, opublikowanym 16 lutego, nagranym z raperami: oki, taco hemingway, young igi.\nw mi\u0119dzyczasie do jej wytw\u00f3rni do\u0142\u0105czy\u0142a raperka bambi. young leosia zagra\u0142a rol\u0119 w teledysku do utworu \u201eirl\u201d autorstwa bambi, opublikowanym 10 lutego.\n\n\n== dyskografia ==\n\n\n=== minialbumy ===\n\n\n=== single ===\njako g\u0142\u00f3wna artystka\n\n\n=== inne notowane lub certyfikowane utwory ===\n\n\n=== teledyski ===\n\n\n== nagrody i nominacje ==\n\n\n== uwagi ==\n\n\n== przypisy =="