"lech aleksander kaczy\u0144ski (ur. 18 czerwca 1949 w warszawie, zm. 10 kwietnia 2010 w smole\u0144sku) \u2013 polski polityk i prawnik. prezydent rzeczypospolitej polskiej w latach 2005\u20132010. brat bli\u017aniak jaros\u0142awa kaczy\u0144skiego.\ndzia\u0142acz opozycji politycznej w okresie polskiej rzeczypospolitej ludowej. senator i kadencji (1989\u20131991) oraz pose\u0142 na sejm i i iv kadencji (1991\u20131993, 2001\u20132002). prezes najwy\u017cszej izby kontroli (1992\u20131995), minister sprawiedliwo\u015bci i prokurator generalny w rz\u0105dzie jerzego buzka (2000\u20132001), prezydent miasta sto\u0142ecznego warszawy (2002\u20132005). wsp\u00f3\u0142za\u0142o\u017cyciel partii prawo i sprawiedliwo\u015b\u0107 i jej pierwszy prezes (2001\u20132003). by\u0142 doktorem habilitowanym nauk prawnych, profesorem nadzwyczajnym uniwersytetu kardyna\u0142a stefana wyszy\u0144skiego w warszawie i uniwersytetu gda\u0144skiego, specjalist\u0105 w zakresie prawa pracy. zgin\u0105\u0142 w katastrofie rz\u0105dowego samolotu tu-154.\n\n\n== \u017cyciorys ==\n\n\n=== dzieci\u0144stwo ===\nurodzi\u0142 si\u0119 18 czerwca 1949 w domu rodzinnym przy ul. paw\u0142a suzina 3 na warszawskim \u017coliborzu. jego ojciec, rajmund kaczy\u0144ski, z zawodu in\u017cynier, by\u0142 \u017co\u0142nierzem armii krajowej, uczestnikiem powstania warszawskiego, kawalerem orderu virtuti militari. matka, jadwiga z domu jasiewicz, z wykszta\u0142cenia by\u0142a filologiem polskim (zawodowo zwi\u0105zana z instytutem bada\u0144 literackich polskiej akademii nauk). przez matk\u0119 by\u0142 potomkiem rod\u00f3w szlacheckich z xvi wieku: olszowskich, biskupskich i kurozw\u0119ckich, ze strony ojca \u2013 potomkiem kaczy\u0144skich herbu pomian. by\u0142 bratem bli\u017aniaczym jaros\u0142awa kaczy\u0144skiego. przy ich porodzie asystowa\u0142a jako po\u0142o\u017cna matka poety tadeusza gajcego. rodzicami chrzestnymi lecha kaczy\u0144skiego zostali jego wuj stanis\u0142aw miedza-tomaszewski oraz zofia wo\u017anicka. chrzest odby\u0142 si\u0119 z op\u00f3\u017anieniem, 3 czerwca 1951, z powodu choroby dziadka, aleksandra jasiewicza.\nbracia zagrali role jacka (lech) i placka (jaros\u0142aw) w ekranizacji powie\u015bci kornela makuszy\u0144skiego o dw\u00f3ch takich, co ukradli ksi\u0119\u017cyc (1962) w re\u017cyserii jana batorego.\n\n\n=== wykszta\u0142cenie ===\nucz\u0119szcza\u0142 do xli liceum og\u00f3lnokszta\u0142c\u0105cego im. joachima lelewela w warszawie, uko\u0144czy\u0142 xxxix liceum og\u00f3lnokszta\u0142c\u0105ce im. ludowego lotnictwa polskiego na bielanach (1967).\nby\u0142 absolwentem wydzia\u0142u prawa i administracji uniwersytetu warszawskiego (studiowa\u0142 w latach 1967\u20131971). na tym samym roku studiowali z nim m.in. jego brat jaros\u0142aw, andrzej rzepli\u0144ski, marek safjan, bogus\u0142aw wo\u0142osza\u0144ski i miros\u0142aw wyrzykowski. w 1980 na podstawie pracy zatytu\u0142owanej zakres swobody stron w zakresie kszta\u0142towania tre\u015bci stosunku pracy (pisanej pocz\u0105tkowo pod kierunkiem romana korolca, a po jego \u015bmierci pod kierunkiem czes\u0142awa jackowiaka) uzyska\u0142 stopie\u0144 doktora na uniwersytecie gda\u0144skim. rozprawa ta zosta\u0142a nagrodzona przez redakcj\u0119 miesi\u0119cznika \u201epa\u0144stwo i prawo\u201d. w 1990 r\u00f3wnie\u017c na ug uzyska\u0142 stopie\u0144 doktora habilitowanego w oparciu o rozpraw\u0119 pt. renta socjalna.\n\n\n=== dzia\u0142alno\u015b\u0107 zawodowa ===\nw latach 1971\u20131997 by\u0142 pracownikiem naukowym w katedrze prawa pracy uniwersytetu gda\u0144skiego. w latach 1996\u20131999 by\u0142 pracownikiem naukowym wydzia\u0142u prawa i administracji uniwersytetu gda\u0144skiego (zajmuj\u0105c stanowisko profesora nadzwyczajnego), a od 1999 wydzia\u0142u prawa i administracji uniwersytetu kardyna\u0142a stefana wyszy\u0144skiego w warszawie (r\u00f3wnie\u017c na stanowisku profesora nadzwyczajnego). zosta\u0142 urlopowany w zwi\u0105zku z prezydentur\u0105.\nby\u0142 autorem publikacji z dziedziny prawa pracy: ocena nowelizacji kodeksu pracy (1996), przewodnik do nauki prawa pracy (1998). w trakcie pracy naukowej pod jego kierunkiem powsta\u0142a jedna rozprawa doktorska (zwi\u0105zkowa zdolno\u015b\u0107 uk\u0142adowa, obroniona w 1999 przez jakuba stelin\u0119 z ug).\n\n\n=== dzia\u0142alno\u015b\u0107 polityczna do 2005 ===\n\n\n==== opozycja demokratyczna ====\nw 1971 przeprowadzi\u0142 si\u0119 do sopotu. jesieni\u0105 1977 za po\u015brednictwem brata jaros\u0142awa nawi\u0105za\u0142 wsp\u00f3\u0142prac\u0119 z biurem interwencyjnym komitetu samoobrony spo\u0142ecznej \u201ekor\u201d, kierowanym przez zofi\u0119 i zbigniewa romaszewskich. prowadzi\u0142 szkolenia z zakresu prawa pracy dla robotnik\u00f3w. od 1978 dzia\u0142a\u0142 w wolnych zwi\u0105zkach zawodowych. w latach 1978\u20131980 wraz z joann\u0105 i andrzejem gwiazdami prowadzi\u0142 dla robotnik\u00f3w wyk\u0142ady z prawa pracy i historii prl. pisywa\u0142 w niezale\u017cnym \u201erobotniku wybrze\u017ca\u201d oraz kolportowa\u0142 w\u015br\u00f3d robotnik\u00f3w pisma \u201erobotnik\u201d i \u201ebiuletyn informacyjny kss \u201ekor\u201d\u201d.\nw 1981 zosta\u0142 delegatem gda\u0144skiego niezale\u017cnego samorz\u0105dnego zwi\u0105zku zawodowego \u201esolidarno\u015b\u0107\u201d na i zjazd krajowy delegat\u00f3w zwi\u0105zku w gda\u0144sku; wybrano go na cz\u0142onka komisji programowej. przewodniczy\u0142 zespo\u0142owi do spraw uregulowania stosunk\u00f3w z polsk\u0105 zjednoczon\u0105 parti\u0105 robotnicz\u0105.\nw czasie stanu wojennego by\u0142 internowany w strzebielinku od 13 grudnia 1981 do 15 pa\u017adziernika 1982. od 1983 bra\u0142 udzia\u0142 w posiedzeniach tymczasowej komisji koordynacyjnej oraz w pracach tajnej regionalnej komisji koordynacyjnej nszz \u201esolidarno\u015b\u0107\u201d. od 1985 wchodzi\u0142 w sk\u0142ad regionalnej rady pomocy wi\u0119\u017aniom politycznym w gda\u0144sku. w czasie strajk\u00f3w w 1988 w maju i sierpniu by\u0142 doradc\u0105 (razem ze swoim bratem jaros\u0142awem) robotnik\u00f3w strajkuj\u0105cych w stoczni gda\u0144skiej.\npod koniec lat 80. sta\u0142 si\u0119 bliskim wsp\u00f3\u0142pracownikiem lecha wa\u0142\u0119sy, lidera \u201esolidarno\u015bci\u201d i p\u00f3\u017aniejszego prezydenta polski. 16 wrze\u015bnia 1988 bra\u0142 udzia\u0142 w rozmowach \u201esolidarno\u015bci\u201d z przedstawicielami w\u0142adz w magdalence pod warszaw\u0105. od grudnia tego roku nale\u017ca\u0142 do komitetu obywatelskiego przy lechu wa\u0142\u0119sie.\nod lutego do kwietnia 1989 bra\u0142 udzia\u0142 w obradach tzw. podstolik\u00f3w powsta\u0142ych w zwi\u0105zku z rozmowami okr\u0105g\u0142ego sto\u0142u (gdzie zasiada\u0142 w zespole do spraw pluralizmu zwi\u0105zkowego). od kwietnia 1989 wchodzi\u0142 w sk\u0142ad prezydium krajowej komisji wykonawczej nszz \u201esolidarno\u015b\u0107\u201d. w lipcu i sierpniu 1989 by\u0142 ze strony nszz \u201esolidarno\u015b\u0107\u201d cz\u0142onkiem zespo\u0142u ds. negocjacji ze stronnictwem demokratycznym i zjednoczonym stronnictwem ludowym w sprawie powo\u0142ania koalicyjnego rz\u0105du.\n\n\n==== dzia\u0142alno\u015b\u0107 polityczna w latach 90. ====\nw maju 1990 zosta\u0142 wybrany na pierwszego wiceprzewodnicz\u0105cego komisji krajowej nszz \u201esolidarno\u015b\u0107\u201d (kierowa\u0142 praktycznie zwi\u0105zkiem w czasie kampanii prezydenckiej lecha wa\u0142\u0119sy i po jego wyborze na stanowisko prezydenta rp). zrezygnowa\u0142 z funkcji po przegranej walce z marianem krzaklewskim o stanowisko przewodnicz\u0105cego \u201esolidarno\u015bci\u201d w lutym 1991. by\u0142 p\u00f3\u017aniej pierwszym przewodnicz\u0105cym rady nadzorczej fundacji na rzecz polskich zwi\u0105zk\u00f3w kredytowych, zwi\u0105zanej z powstaj\u0105cym systemem sp\u00f3\u0142dzielczych kas oszcz\u0119dno\u015bciowo-kredytowych (skok).\nby\u0142 senatorem i kadencji (1989\u20131991) i cz\u0142onkiem obywatelskiego klubu parlamentarnego. nast\u0119pnie sprawowa\u0142 mandat pos\u0142a na sejm i kadencji (1991\u20131993) z listy porozumienia obywatelskiego centrum (nie b\u0119d\u0105c formalnie cz\u0142onkiem partii porozumienie centrum).\nod 12 marca 1991 do 31 pa\u017adziernika 1991 w kancelarii prezydenta rp lecha wa\u0142\u0119sy zajmowa\u0142 stanowisko ministra stanu do spraw bezpiecze\u0144stwa nadzoruj\u0105cego prac\u0119 biura bezpiecze\u0144stwa narodowego. z pracy w kprp odszed\u0142 po konflikcie z lechem wa\u0142\u0119s\u0105 i szefem jego gabinetu mieczys\u0142awem wachowskim.\n14 lutego 1992 zosta\u0142 wybrany przez sejm na stanowisko prezesa najwy\u017cszej izby kontroli. sze\u015bcioletniej kadencji nie uko\u0144czy\u0142, gdy\u017c w 1995 uchwa\u0142ami sejmu (z 26 maja) i senatu (z 8 czerwca) zosta\u0142 odwo\u0142any z tego urz\u0119du. w wyborach parlamentarnych w 1993 startowa\u0142 bez powodzenia z listy komitetu wyborczego pc-zjednoczenie polskie w okr\u0119gu nowos\u0105deckim.\nby\u0142 kandydatem na urz\u0105d prezydenta rp w wyborach w 1995. zrezygnowa\u0142 30 pa\u017adziernika (jeszcze przed pierwsz\u0105 tur\u0105 g\u0142osowania), zg\u0142aszaj\u0105c gotowo\u015b\u0107 poparcia ka\u017cdego, kto \u2013 jego zdaniem \u2013 mia\u0142 szans\u0119 pokona\u0107 lecha wa\u0142\u0119s\u0119 (wymieni\u0142 w\u00f3wczas hann\u0119 gronkiewicz-waltz, jana olszewskiego, a tak\u017ce jacka kuronia).\n\n\n==== minister sprawiedliwo\u015bci ====\n14 czerwca 2000 zosta\u0142 powo\u0142any przez prezydenta aleksandra kwa\u015bniewskiego na urz\u0105d ministra sprawiedliwo\u015bci w rz\u0105dzie jerzego buzka, staj\u0105c si\u0119 nast\u0119pc\u0105 hanny suchockiej. stanowisko to zajmowa\u0142 do 5 lipca 2001. jako prokurator generalny wyda\u0142 w 2000 wytyczne dla prokurator\u00f3w, aby w wi\u0119kszo\u015bci spraw okre\u015blonego rodzaju wyst\u0119powali do s\u0105d\u00f3w o zastosowanie tymczasowego aresztowania wobec podejrzanych. p\u00f3\u017aniejsze stosowanie tymczasowego aresztowania skutkowa\u0142o w grudniu 2007 tzw. sygnalizacj\u0105 europejskiego trybuna\u0142u praw cz\u0142owieka, kwestionuj\u0105c\u0105 w opinii tego trybuna\u0142u zbyt cz\u0119ste i nieuzasadnione orzekanie oraz przed\u0142u\u017canie tymczasowego aresztowania.\n\n\n==== prezes prawa i sprawiedliwo\u015bci ====\nw 2001 stan\u0105\u0142 na czele prawa i sprawiedliwo\u015bci, nowej (wsp\u00f3\u0142tworzonej z bratem) partii, powsta\u0142ej na bazie dawnego porozumienia centrum, jego wsp\u00f3\u0142pracownik\u00f3w z nik i ms oraz niekt\u00f3rych by\u0142ych cz\u0142onk\u00f3w akcji wyborczej solidarno\u015b\u0107. w tym samym roku z listy pis uzyska\u0142 mandat pos\u0142a na sejm iv kadencji w okr\u0119gu gda\u0144skim.\nw 2001 w wywiadzie udzielonym radiu zet okre\u015bli\u0142 mieczys\u0142awa wachowskiego mianem \u201ewielokrotnego przest\u0119pcy\u201d. 24 czerwca 2005 lech kaczy\u0144ski w i instancji zosta\u0142 uznany za winnego znies\u0142awienia oraz skazany na grzywn\u0119. orzeczono wobec niego te\u017c nawi\u0105zk\u0119 na cel spo\u0142eczny i zobowi\u0105zano do opublikowania przeprosin w prasie. po apelacji lecha kaczy\u0144skiego s\u0105d okr\u0119gowy w warszawie wyrokiem z 14 grudnia 2005 uchyli\u0142 zaskar\u017cone orzeczenie i spraw\u0119 przekaza\u0142 do ponownego rozpoznania. post\u0119powanie karne zosta\u0142o zawieszone (ze wstrzymaniem terminu przedawnienia) na mocy przepis\u00f3w konstytucji rp od 23 grudnia 2005 (w zwi\u0105zku z obj\u0119ciem urz\u0119du prezydenta rp i przys\u0142uguj\u0105cego mu immunitetu), ostatecznie umorzone wobec \u015bmierci oskar\u017conego.\nwiosn\u0105 2002 doprowadzi\u0142 do zjednoczenia pis z przymierzem prawicy. by\u0142 prezesem pis w latach 2001\u20132003 (nast\u0119pnie za\u015b, do 2006, pe\u0142ni\u0142 funkcj\u0119 prezesa honorowego). po obj\u0119ciu urz\u0119du prezydenta rp wyst\u0105pi\u0142 z partii (podczas drugiego kongresu pis, kt\u00f3ry odby\u0142 si\u0119 3 czerwca 2006).\n\n\n==== prezydent warszawy ====\nod 18 listopada 2002 do 22 grudnia 2005 zajmowa\u0142 stanowisko prezydenta miasta sto\u0142ecznego warszawy, wybranego w pierwszych wyborach bezpo\u015brednich przeprowadzonych w dniach 27 pa\u017adziernika i 10 listopada 2002 z ramienia pis. w pierwszej turze otrzyma\u0142 49,58% g\u0142os\u00f3w, w drugiej za\u015b pokona\u0142 kandydata koalicji sld-up marka balickiego, uzyskuj\u0105c 70,54% g\u0142os\u00f3w. w trakcie kampanii wyborczej po spotkaniu z wyborcami u\u017cy\u0142 wobec jednego z \u2013 zdaniem lecha kaczy\u0144skiego zaczepiaj\u0105cych go uporczywie \u2013 uczestnik\u00f3w s\u0142\u00f3w \u201espieprzaj, dziadu!\u201d, kt\u00f3re to sformu\u0142owanie by\u0142o p\u00f3\u017aniej wykorzystywane m.in. przez satyryk\u00f3w. lech kaczy\u0144ski zrezygnowa\u0142 z funkcji na sesji rady miasta 22 grudnia 2005, w przeddzie\u0144 obj\u0119cia urz\u0119du prezydenta, lecz dopiero 8 lutego 2006, uchwa\u0142\u0105 zdominowanej przez pis rady miasta, stwierdzono wyga\u015bni\u0119cie jego mandatu.\npodczas jego kadencji zorganizowano obchody 60. rocznicy wybuchu powstania warszawskiego. przy tej okazji prezydent w lipcu 2004 otworzy\u0142 muzeum powstania warszawskiego. za jego prezydentury powsta\u0142y tak\u017ce wydzia\u0142y obs\u0142ugi mieszka\u0144c\u00f3w, jak r\u00f3wnie\u017c otwarto pierwsze trasy szybkiej kolei miejskiej i rozstrzygni\u0119to konkurs na projekt budynku centrum nauki kopernik. w styczniu 2005 lech kaczy\u0144ski by\u0142 jednym z sygnatariuszy umowy dotycz\u0105cej finansowania budowy muzeum historii \u017cyd\u00f3w polskich m.in. z funduszy miasta. w okresie sprawowania urz\u0119du stworzy\u0142 stanowisko pe\u0142nomocnika ds. zwierz\u0105t. w trakcie kadencji nie uruchomiono natomiast m.in. zapowiadanej budowy mostu p\u00f3\u0142nocnego.\nw 2004 i 2005 zabroni\u0142 przej\u015bcia paradzie r\u00f3wno\u015bci ulicami warszawy, co wywo\u0142a\u0142o kontrowersje zwi\u0105zane ze zgodno\u015bci\u0105 tego postanowienia z konstytucj\u0105 rp oraz zarzuty o homofobi\u0119. pocz\u0105tkowo t\u0142umaczy\u0142 odmow\u0119 obron\u0105 publicznej moralno\u015bci, p\u00f3\u017aniej za\u015b brakami formalnymi. w jednym z przypadk\u00f3w wskazywa\u0142 na zaplanowan\u0105 na ten sam dzie\u0144 co parada uroczysto\u015b\u0107 ods\u0142oni\u0119cia pomnika stefana roweckiego, wyda\u0142 natomiast zezwolenie na organizowan\u0105 przez m\u0142odzie\u017c wszechpolsk\u0105 parad\u0119 normalno\u015bci. w 2006 trybuna\u0142 konstytucyjny orzek\u0142, \u017ce przepis prawa o ruchu drogowym, na kt\u00f3ry prezydent stolicy powo\u0142a\u0142 si\u0119, zabraniaj\u0105c demonstracji, jest niezgodny z konstytucj\u0105 rp w takim zakresie, w jakim narusza on wolno\u015b\u0107 do zgromadze\u0144. w 2007 europejski trybuna\u0142 praw cz\u0142owieka w strasburgu uzna\u0142, \u017ce decyzja w\u0142adz miasta by\u0142a sprzeczna z kilkoma postanowieniami ekpc.\n\u015brodowisko polityczne lecha kaczy\u0144skiego za jedno z osi\u0105gni\u0119\u0107 jego prezydentury uznawa\u0142o tak\u017ce rozbicie tzw. uk\u0142adu warszawskiego, istniej\u0105cej rzekomo sieci nieformalnych powi\u0105za\u0144 rz\u0105dz\u0105cej miastem koalicji platformy obywatelskiej (wcze\u015bniej unii wolno\u015bci) i sojuszu lewicy demokratycznej z lokalnymi przedsi\u0119biorcami, w ramach kt\u00f3rej mia\u0142o dochodzi\u0107 do ustawiania przetarg\u00f3w. po zerwaniu koalicji z po w radzie miejskiej wspieraj\u0105cy prezydenta klub radnych pis zawiera\u0142 porozumienia z usuni\u0119tymi z platformy obywatelskiej radnymi kojarzonymi z paw\u0142em piskorskim, kreowanym na lidera \u201euk\u0142adu warszawskiego\u201d.\nw 2004 wyst\u0105pi\u0142 w specjalnym odcinku teleturnieju chwila prawdy; uzyskan\u0105 w nim wygran\u0105 go\u015bcie przekazali na rzecz fundacji tvn nie jeste\u015b sam\n\n\n==== wybory prezydenckie w 2005 ====\n19 marca 2005 jako pierwszy og\u0142osi\u0142 sw\u00f3j zamiar ubiegania si\u0119 z ramienia pis o najwy\u017cszy urz\u0105d w wyborach prezydenckich, zajmuj\u0105c pierwsze miejsce w sonda\u017cach. kampania wyborcza da\u0142a mu pocz\u0105tkowo bardzo wysokie poparcie. wyprzedzi\u0142 w rankingach m.in. kardiochirurga i senatora zbigniewa relig\u0119. po wystartowaniu kampanii wyborczej marsza\u0142ka sejmu w\u0142odzimierza cimoszewicza lech kaczy\u0144ski spad\u0142 w lipcu na drugie miejsce w badaniach opinii publicznej. po rezygnacji marsza\u0142ka sejmu we wrze\u015bniu nie odzyska\u0142 pozycji lidera, kt\u00f3r\u0105 zaj\u0105\u0142 w sonda\u017cach wicemarsza\u0142ek sejmu donald tusk, startuj\u0105cy z ramienia po.\njesieni\u0105 jego notowania zacz\u0119\u0142y ponownie rosn\u0105\u0107. kandydat po by\u0142 przez pis oskar\u017cany o nadmierny liberalizm. jego szanse zwi\u0119kszy\u0142o zwyci\u0119stwo pis w wyborach parlamentarnych. w pierwszej turze wybor\u00f3w prezydenckich zaj\u0105\u0142 drugie miejsce po donaldzie tusku, otrzymuj\u0105c 33% g\u0142os\u00f3w. w drugiej turze g\u0142osowania lech kaczy\u0144ski zdoby\u0142 poparcie \u015brodowiska radia maryja, samoobrony oraz polskiego stronnictwa ludowego. w trakcie kampanii wyborczej dzia\u0142aj\u0105cy w jego sztabie wyborczym (odpowiedzialny za kampani\u0119 telewizyjn\u0105) jacek kurski spekulowa\u0142 w pi\u015bmie \u201eangora\u201d na temat rzekomego ochotniczego wst\u0105pienia j\u00f3zefa tuska, dziadka donalda tuska, do wehrmachtu.\nw drugiej turze g\u0142osowania w dniu 23 pa\u017adziernika 2005 lech kaczy\u0144ski wygra\u0142 wybory, otrzymuj\u0105c 8 257 468 g\u0142os\u00f3w, co stanowi\u0142o 54,04% g\u0142osuj\u0105cych.\n\n\n=== prezydent rzeczypospolitej polskiej ===\nkadencja lecha kaczy\u0144skiego na stanowisku prezydenta rp rozpocz\u0119\u0142a si\u0119 23 grudnia 2005 i zako\u0144czy\u0142a si\u0119 z chwil\u0105 jego \u015bmierci w katastrofie lotniczej 10 kwietnia 2010. obowi\u0105zki konstytucyjne prezydenta przej\u0105\u0142 wtedy marsza\u0142ek sejmu bronis\u0142aw komorowski.\n\n\n==== polityka zagraniczna ====\n\n\n===== wizyty zagraniczne prezydenta =====\n\n\n===== wizyty zagranicznych g\u0142\u00f3w pa\u0144stw w polsce =====\nprezydent lech kaczy\u0144ski podejmowa\u0142 w polsce m.in. prezydenta stan\u00f3w zjednoczonych george\u2019a w. busha (w czerwcu 2007), papie\u017ca benedykta xvi (w maju 2006), prezydenta francji nicolasa sarkozy\u2019ego (w czerwcu 2007 i w maju 2008), prezydenta pakistanu perveza musharrafa (w kwietniu 2007).\n\n\n===== polskie kontyngenty wojskowe w iraku i afganistanie =====\npodtrzyma\u0142 polityk\u0119 zagraniczn\u0105 prowadzon\u0105 przez aleksandra kwa\u015bniewskiego w zakresie utrzymywania wojskowej misji stabilizacyjno-szkoleniowej na terenie iraku. misja ta, trwaj\u0105ca od 3 wrze\u015bnia 2003, na mocy postanowienia prezydenta wydanego na wniosek premiera donalda tuska zako\u0144czy\u0142a si\u0119 31 pa\u017adziernika 2008. 29 pa\u017adziernika 2008 do polski powr\u00f3cili \u017co\u0142nierze z ostatniej dziesi\u0105tej zmiany polskiego kontyngentu wojskowego \u201eirak\u201d.\nna mocy postanowienia prezydenta z 2006 wydanego na wniosek premiera jaros\u0142awa kaczy\u0144skiego, na prze\u0142omie kwietnia i maja 2007, stacjonuj\u0105cy na terenie afganistanu polski kontyngent wojskowy zosta\u0142 powi\u0119kszony do prawie 1200 \u017co\u0142nierzy i przeszed\u0142 pod dow\u00f3dztwo natowskiej misji mi\u0119dzynarodowych si\u0142 wsparcia bezpiecze\u0144stwa (isaf). postanowienie to na wniosek premiera donalda tuska by\u0142o przed\u0142u\u017cane na kolejne okresy, w trakcie kt\u00f3rych kontyngent by\u0142 stopniowo powi\u0119kszany.\n\n\n===== gruzja i ukraina =====\ndeklarowa\u0142 poparcie stara\u0144 gruzji i ukrainy w kwestii ich akcesji do organizacji paktu p\u00f3\u0142nocnoatlantyckiego (nato). stanowisko to prezentowa\u0142 w trakcie spotkania szef\u00f3w pa\u0144stw i rz\u0105d\u00f3w kraj\u00f3w cz\u0142onkowskich sojuszu, kt\u00f3re odby\u0142o si\u0119 w bukareszcie (59. szczyt nato w dniach 2\u20134 kwietnia 2008).\nw 2006 lech kaczy\u0144ski mia\u0142 zosta\u0107 ojcem chrzestnym syna prezydenta gruzji, jednak wyjazd do tbilisi odwo\u0142a\u0142 z powodu wypadku w kopalni w\u0119gla kamiennego halemba.\n12 sierpnia 2008 podczas wojny w osetii po\u0142udniowej polecia\u0142 do gruzji z planowanym l\u0105dowaniem w gand\u017cy. pilot odm\u00f3wi\u0142 uwzgl\u0119dnienia sugestii prezydenta, aby wyl\u0105dowa\u0107 w tbilisi; incydent ten wywo\u0142a\u0142 zainteresowanie medi\u00f3w. ostatecznie lech kaczy\u0144ski tego dnia (wraz z prezydentami ukrainy wiktorem juszczenk\u0105, litwy valdasem adamkusem, estonii toomasem ilvesem i premierem \u0142otwy ivarsem godmanisem) pojawi\u0142 si\u0119 na wiecu politycznym w stolicy gruzji, udzielaj\u0105c poparcia prezydentowi gruzji micheilowi saakaszwilemu.\n23 listopada 2008 podczas pobytu lecha kaczy\u0144skiego i prezydenta gruzji przy granicy gruzi\u0144sko-osetyjskiej w pobli\u017cu wioz\u0105cej ich kolumny nieustaleni sprawcy oddali strza\u0142y ostrzegawcze z broni palnej. w sprawie tego zdarzenia \u015bledztwo wszcz\u0119to w ramach prokuratury okr\u0119gowej w warszawie.\n\n\n===== polityka energetyczna =====\nw ramach deklarowanych zamiar\u00f3w stworzenia wsp\u00f3lnej polityki energetycznej \u0142\u0105cz\u0105cej kraje nale\u017c\u0105ce do unii europejskiej, ukrain\u0119 i republiki kaukaskie, zorganizowa\u0142 tzw. szczyt energetyczny w krakowie w dniach 11\u201312 maja 2007, w kt\u00f3rym udzia\u0142 wzi\u0119li prezydenci azerbejd\u017canu, gruzji, litwy i ukrainy. na spotkaniu zadeklarowano porozumienie pomi\u0119dzy polsk\u0105 i litw\u0105 w sprawie tzw. mostu energetycznego i wst\u0119pnego mi\u0119dzyrz\u0105dowego opracowania projektu budowy elektrowni atomowej dostarczaj\u0105cej energi\u0119 na potrzeby kraj\u00f3w regionu.\n\n\n===== traktat lizbo\u0144ski =====\npodczas szczytu negocjacyjnego rady europejskiej w brukseli w dniach 21\u201323 czerwca 2007, b\u0119d\u0105c w sk\u0142adzie delegacji rz\u0105dowej, zg\u0142asza\u0142 postulaty w sprawie systemu g\u0142osowania w re w ramach negocjowania tre\u015bci przysz\u0142ego traktatu lizbo\u0144skiego. propozycja rz\u0105dowa, dla kt\u00f3rej poparcie zadeklarowa\u0142a tylko strona czeska, dotycz\u0105ca tzw. systemu pierwiastkowego, wobec proponowanego przez pozosta\u0142ych 25 cz\u0142onk\u00f3w szczytu tzw. zasady podw\u00f3jnej wi\u0119kszo\u015bci nie uzyska\u0142a poparcia przewodnicz\u0105cej rady europejskiej kanclerz niemiec angeli merkel. w rezultacie strona polska wynegocjowa\u0142a utrzymanie \u201esystemu nicejskiego\u201d (z 2000) do 2014.\nprezydent by\u0142 obecny w lizbonie podczas uroczysto\u015bci podpisania traktatu przez premiera donalda tuska i ministra spraw zagranicznych rados\u0142awa sikorskiego. z dniem 30 kwietnia 2008 zosta\u0142 uprawniony do ratyfikacji traktatu lizbo\u0144skiego, kt\u00f3ry ratyfikowa\u0142 10 pa\u017adziernika 2009.\n\n\n==== polityka krajowa ====\n\n\n===== nominacje i powo\u0142ania =====\npodczas swojej kadencji prezydent desygnowa\u0142 dw\u00f3ch prezes\u00f3w rady ministr\u00f3w, odbieraj\u0105c przysi\u0119g\u0119:\n\n14 lipca 2006 od rz\u0105du jaros\u0142awa kaczy\u0144skiego (desygnowany 10 lipca 2006),\n16 listopada 2007 od rz\u0105du donalda tuska (desygnowany 9 listopada 2007).na prezesa trybuna\u0142u konstytucyjnego powo\u0142a\u0142 4 listopada 2006 jerzego st\u0119pnia, a 25 czerwca 2008 bohdana zdziennickiego. w ramach swoich uprawnie\u0144 31 stycznia 2006 powo\u0142a\u0142 do krajowej rady radiofonii i telewizji el\u017cbiet\u0119 kruk i wojciecha dziomdzior\u0119, a po ich rezygnacji z zajmowanych funkcji nominowa\u0142 piotra boronia (18 wrze\u015bnia 2007) i barbar\u0119 bubul\u0119 (26 wrze\u015bnia 2007). 6 stycznia 2006 na swojego przedstawiciela w krajowej radzie s\u0105downictwa wyznaczy\u0142 ew\u0119 stryczy\u0144sk\u0105. w styczniu 2007 wskaza\u0142 kandydata na prezesa narodowego banku polskiego w osobie s\u0142awomira skrzypka.\npostanowieniem z 3 stycznia 2008 jako pierwszy prezydent w iii rzeczypospolitej odm\u00f3wi\u0142 nominacji na stanowiska s\u0119dziowskie dziewi\u0119ciu kandydatom przedstawionym mu do powo\u0142ania przez krajow\u0105 rad\u0119 s\u0105downictwa. powo\u0142a\u0142 si\u0119 na art. 179 konstytucji rp (pos\u0142uguj\u0105cym si\u0119 wy\u0142\u0105cznie terminem \u201epowo\u0142uje\u201d). pierwszy prezes s\u0105du najwy\u017cszego lech gardocki wyst\u0105pi\u0142 o rozstrzygni\u0119cie sporu kompetencyjnego, jednak trybuna\u0142 konstytucyjny umorzy\u0142 post\u0119powanie z wniosku wobec braku przes\u0142anek sporu kompetencyjnego.\npostanowieniem z 5 marca 2010 powo\u0142a\u0142 na urz\u0105d prokuratora generalnego andrzeja seremeta, a na jego wniosek 31 marca 2010 trzech zast\u0119pc\u00f3w.\n\n\n===== rada gabinetowa =====\nposiedzenia rady gabinetowej zwo\u0142ane przez prezydenta kaczy\u0144skiego:\n\n23 lutego 2006 \u2013 po\u015bwi\u0119cone programowi prac rz\u0105du w 2006 i zasadom wsp\u00f3\u0142pracy mi\u0119dzy rz\u0105dem a prezydentem;\n9 czerwca 2006 \u2013 po\u015bwi\u0119cone sytuacji w s\u0142u\u017cbie zdrowia, problemowi bezrobocia, koordynacji dzia\u0142a\u0144 w polityce zagranicznej i rz\u0105dowej, propozycji zmian w sposobie opodatkowania tw\u00f3rc\u00f3w;\n14 stycznia 2008 \u2013 po\u015bwi\u0119cone polityce ochrony zdrowia;\n28 pa\u017adziernika 2008 \u2013 po\u015bwi\u0119cone planom rz\u0105du w sprawie wprowadzenia euro w polsce.\n\n\n===== relacje z parlamentem =====\npodczas trwaj\u0105cego sporu politycznego w sejmie prezydent w or\u0119dziu telewizyjnym z 13 lutego 2006 zapowiedzia\u0142, \u017ce nie skorzysta z prerogatywy skr\u00f3cenia kadencji wobec uznania przez niego, \u017ce sejm v kadencji nie uchwali\u0142 ustawy bud\u017cetowej w terminie konstytucyjnym.\nna skutek uchwa\u0142y sejmu z 7 wrze\u015bnia 2007 o skr\u00f3ceniu kadencji sejmu v kadencji, postanowieniem z 8 wrze\u015bnia 2007 zarz\u0105dzi\u0142 na dzie\u0144 21 pa\u017adziernika tego roku przedterminowe wybory parlamentarne.\nw 2008 prezydent przes\u0142a\u0142 do senatu projekt postanowienia w sprawie przeprowadzenia w dniach 10\u201311 stycznia 2009 referendum og\u00f3lnokrajowego w kwestii komercjalizacji i prywatyzacji s\u0142u\u017cby zdrowia. senat uchwa\u0142\u0105 z 29 pa\u017adziernika 2008 nie wyrazi\u0142 zgody na referendum.\n22 maja 2009 zwr\u00f3ci\u0142 si\u0119 z or\u0119dziem do sejmu vi kadencji na temat kryzysu finansowego i stanu polskiej gospodarki.\n\n\n==== dzia\u0142alno\u015b\u0107 legislacyjna ====\nwybrane prezydenckie inicjatywy ustawodawcze:\n2006 \u2013 projekt ustawy zmieniaj\u0105cej konstytucj\u0119 rp w zakresie dotycz\u0105cym ekstradycji i europejskiego nakazu aresztowania; ustawa zosta\u0142a przyj\u0119ta, zmieniaj\u0105c konstytucj\u0119 rp w dniu 7 listopada 2006;\n2006 \u2013 projekt nowelizacji ustawy lustracyjnej;\n2007 \u2013 projekt ustawy zmieniaj\u0105cej konstytucj\u0119 rp w zakresie dotycz\u0105cym ochrony \u017cycia pocz\u0119tego cz\u0142owieka; ustawa w g\u0142osowaniu z 13 kwietnia 2007 nie zosta\u0142a przyj\u0119ta przez sejm kwalifikowan\u0105 wi\u0119kszo\u015bci\u0105 g\u0142os\u00f3w.\nratyfikacje wybranych um\u00f3w mi\u0119dzynarodowych:\nw grudniu 2006 ratyfikowa\u0142 konwencj\u0119 mi\u0119dzy rp a wielk\u0105 brytani\u0105 w sprawie unikania podw\u00f3jnego opodatkowania;\nw marcu 2007 ratyfikowa\u0142 umow\u0119 mi\u0119dzynarodow\u0105 o przyst\u0105pieniu rp do konwencji rzymskiej;\nw pa\u017adzierniku 2009 ratyfikowa\u0142 traktat lizbo\u0144ski.\nweta prezydenckie:\nsejm v kadencji (rz\u0105dy kazimierza marcinkiewicza i jaros\u0142awa kaczy\u0144skiego): jednokrotnie;\nsejm vi kadencji (rz\u0105d donalda tuska): siedemnastokrotnie.\nwybrane weta prezydenckie:\nw sierpniu 2006 zawetowa\u0142 ustaw\u0119 zmieniaj\u0105c\u0105 kodeks cywilny w zakresie zrzeczenia si\u0119 prawa w\u0142asno\u015bci nieruchomo\u015bci;\nw maju 2008 zawetowa\u0142 ustaw\u0119 o zmianie ustawy o radiofonii i telewizji;\nw listopadzie 2008 zawetowa\u0142 nowelizacj\u0119 ustawy o ochronie grunt\u00f3w rolnych i le\u015bnych oraz trzy ustawy z pakietu reformy s\u0142u\u017cby zdrowia;\nw grudniu 2008 zawetowa\u0142 ustaw\u0119 o krajowej szkole s\u0105downictwa i prokuratury.\nw ramach swoich uprawnie\u0144 prezydent sze\u015bciokrotnie wydawa\u0142 rozporz\u0105dzenia o og\u0142oszeniu \u017ca\u0142oby narodowej.\n\n\n==== polityka odznacze\u0144 ====\nnajwy\u017csze polskie odznaczenie, order or\u0142a bia\u0142ego, otrzymali od niego hierarchowie ko\u015bcio\u0142a katolickiego (andrzej maria deskur, ignacy tokarczuk, kazimierz majda\u0144ski, henryk gulbinowicz, j\u00f3zef glemp), dzia\u0142acze opozycji antykomunistycznej w prl: jan j\u00f3zef lipski (po\u015bmiertnie), andrzej gwiazda i anna walentynowicz, by\u0142y rzecznik interesu publicznego bogus\u0142aw nizie\u0144ski, kardiochirurg i polityk zbigniew religa, by\u0142y premier jan olszewski, po\u015bmiertnie: aktor gustaw holoubek, pierwszy marsza\u0142ek senatu iii rp andrzej stelmachowski oraz bohaterowie okresu ii wojny \u015bwiatowej i okupacji hitlerowskiej, skazani na kar\u0119 \u015bmierci lub represjonowani w okresie stalinowskim (genera\u0142 emil fieldorf, rotmistrz witold pilecki, \u0142ukasz ciepli\u0144ski, franciszek niepok\u00f3lczycki, wincenty kwieci\u0144ski). order or\u0142a bia\u0142ego otrzyma\u0142 r\u00f3wnie\u017c m.in. kr\u00f3l arabii saudyjskiej abd allah ibn abd al-aziz al su\u2019ud. po\u015bmiertnie prezydent przyzna\u0142 go r\u00f3wnie\u017c ronaldowi reaganowi. lech kaczy\u0144ski przekaza\u0142 nadane po\u015bmiertnie w drugiej po\u0142owie lat 90. ordery or\u0142a bia\u0142ego rodzinom kazimierza pu\u017caka i zbigniewa herberta.\nw sierpniu 2006 prezydent pozbawi\u0142 helen\u0119 woli\u0144sk\u0105-brus krzy\u017ca komandorskiego orderu odrodzenia polski (nadanego uchwa\u0142\u0105 rady pa\u0144stwa z 1954) oraz krzy\u017ca kawalerskiego orderu odrodzenia polski (nadanego uchwa\u0142\u0105 krajowej rady narodowej z 1945). w marcu 2006 odznaczy\u0142 krzy\u017cem zes\u0142a\u0144c\u00f3w sybiru genera\u0142a wojciecha jaruzelskiego. po ujawnieniu tego faktu przez tvn minister andrzej urba\u0144ski z kancelarii prezydenta rp o\u015bwiadczy\u0142, \u017ce zosta\u0142 on odznaczony przez pomy\u0142k\u0119, gdy\u017c \u201eprezydent akceptowa\u0142 tylko postanowienia, nie za\u015b listy os\u00f3b\u201d i nie zdawa\u0142 sobie sprawy, \u017ce na li\u015bcie wyst\u0119puje wojciech jaruzelski. po tym o\u015bwiadczeniu wojciech jaruzelski odes\u0142a\u0142 otrzymane odznaczenie.\npod koniec 2005, wkr\u00f3tce po swoim wyborze, odnosz\u0105c si\u0119 do orderu or\u0142a bia\u0142ego, krytycznie oceni\u0142 nominacje dokonywane przez aleksandra kwa\u015bniewskiego, co skutkowa\u0142o ust\u0105pieniem z funkcji kanclerza kapitu\u0142y przez barbar\u0119 skarg\u0119. wiosn\u0105 2007 uzna\u0142, i\u017c wobec niez\u0142o\u017cenia o\u015bwiadcze\u0144 lustracyjnych wymaganych ustaw\u0105 wygas\u0142o cz\u0142onkostwo w kapitule tadeusza mazowieckiego i bronis\u0142awa geremka, wkr\u00f3tce z cz\u0142onkostwa zrezygnowa\u0142 w\u0142adys\u0142aw bartoszewski. do kapitu\u0142y w trakcie swojej kadencji powo\u0142a\u0142 andrzeja gwiazd\u0119, wies\u0142awa chrzanowskiego, ignacego tokarczuka oraz bogus\u0142awa nizie\u0144skiego.\nw 2007 awansowa\u0142 po\u015bmiertnie na stopnie generalskie i admiralskie 88 \u017co\u0142nierzy oraz 2 duchownych zamordowanych w 1940 w katyniu i charkowie w ramach zbrodni katy\u0144skiej.\n\n\n==== inne ====\nlech kaczy\u0144ski u\u0142askawi\u0142 202 osoby, w 2006 odm\u00f3wi\u0142 prawa \u0142aski 550 osobom. wbrew wcze\u015bniejszym zapowiedziom (zwi\u0105zanym z krytyk\u0105 dzia\u0142a\u0144 aleksandra kwa\u015bniewskiego) zrezygnowa\u0142 z publikacji listy os\u00f3b u\u0142askawionych. w 2009 u\u0142askawi\u0142 m.in. trzech braci skazanych za zab\u00f3jstwo w ramach tzw. linczu we w\u0142odowie, warunkowo zawieszaj\u0105c wykonanie orzeczonych wobec nich kar pozbawienia wolno\u015bci. w tym samym roku w tzw. trybie szczeg\u00f3lnym (wybieranym decyzj\u0105 prezydenta i pomijaj\u0105cym zasi\u0119ganie opinii s\u0105d\u00f3w orzekaj\u0105cych w danej sprawie) i przy negatywnej opinii prokuratora generalnego poprzez skr\u00f3cenie o po\u0142ow\u0119 okresu pr\u00f3by i zarz\u0105dzenie zatarcia skazania u\u0142askawi\u0142 przedsi\u0119biorc\u0119 z kwidzyna, skazanego za oszustwa i przest\u0119pstwa przeciwko dokumentom. wed\u0142ug doniesie\u0144 medialnych w swoim procesie karnym skazany by\u0142 broniony przez adwokata marka dubienieckiego, za\u015b kilka tygodni przed decyzj\u0105 o u\u0142askawieniu za\u0142o\u017cy\u0142 z jego synem, marcinem dubienieckim (b\u0119d\u0105cym jednocze\u015bnie zi\u0119ciem lecha kaczy\u0144skiego), pierwsz\u0105 z kilku wsp\u00f3lnych sp\u00f3\u0142ek.\npostanowieniem z 16 lutego 2007 opublikowa\u0142 w monitorze polskim tekst raportu autorstwa likwidatora wsi antoniego macierewicza w sprawie dzia\u0142alno\u015bci s\u0142u\u017cb wojskowych w polsce. w zwi\u0105zku z zapad\u0142ym w tej sprawie wyrokiem trybuna\u0142u konstytucyjnego zdecydowa\u0142 natomiast nie ujawnia\u0107 tre\u015bci aneksu do raportu przed\u0142o\u017conego mu w listopadzie 2007.\nw 68. rocznic\u0119 agresji zsrr na polsk\u0119 z 1939 lech kaczy\u0144ski 17 wrze\u015bnia 2007 wraz z delegacj\u0105 wzi\u0105\u0142 udzia\u0142 w uroczysto\u015bciach w katyniu i smole\u0144sku upami\u0119tniaj\u0105cych zbrodni\u0119 katy\u0144sk\u0105.\nz inicjatyw lecha kaczy\u0144skiego zosta\u0142y ustanowione ustaw\u0105 narodowy dzie\u0144 pami\u0119ci powstania warszawskiego w 2009 i narodowy dzie\u0144 pami\u0119ci \u201e\u017co\u0142nierzy wykl\u0119tych\u201d w 2011. by\u0142 pierwszym urz\u0119duj\u0105cym prezydentem polski, kt\u00f3ry po ii wojnie \u015bwiatowej odwiedzi\u0142 synagog\u0119.\n\n\n=== \u015bmier\u0107 i pogrzeb ===\n10 kwietnia 2010 lech kaczy\u0144ski wylecia\u0142 z warszawy rz\u0105dowym samolotem tupolew tu-154m nr 101, by uda\u0107 si\u0119 na obchody 70. rocznicy zbrodni katy\u0144skiej. zgin\u0105\u0142 wraz z \u017con\u0105 i wszystkimi cz\u0142onkami delegacji w katastrofie lotniczej w smole\u0144sku w pobli\u017cu lotniska smole\u0144sk-siewiernyj. jego cia\u0142o zosta\u0142o odnalezione 10 kwietnia 2010, a wieczorem tego\u017c dnia zidentyfikowa\u0142 je jaros\u0142aw kaczy\u0144ski. z chwil\u0105 \u015bmierci prezydenta jego konstytucyjne obowi\u0105zki zacz\u0105\u0142 tymczasowo wykonywa\u0107 marsza\u0142ek sejmu bronis\u0142aw komorowski, kt\u00f3ry zarz\u0105dzi\u0142 \u017ca\u0142ob\u0119 narodow\u0105, trwaj\u0105c\u0105 w polsce w dniach 10\u201318 kwietnia 2010.\npo przeprowadzeniu sekcji zw\u0142ok 11 kwietnia trumn\u0119 z cia\u0142em lecha kaczy\u0144skiego przewieziono samolotem casa ze smole\u0144ska do warszawy. 13 kwietnia, po przetransportowaniu z rosji do polski trumny z cia\u0142em ma\u0142\u017conki prezydenta, obie wystawiono na widok publiczny w sali kolumnowej pa\u0142acu prezydenckiego. wed\u0142ug szacunk\u00f3w urz\u0119dnik\u00f3w kancelarii prezydenta rp od 13 do 17 kwietnia przed trumnami przesz\u0142o oko\u0142o 180 tys. ludzi. nast\u0119pnie trumny przewieziono do bazyliki archikatedralnej \u015bw. jana chrzciciela w warszawie.\n18 kwietnia trumny z cia\u0142ami lecha kaczy\u0144skiego i marii kaczy\u0144skiej przewieziono drog\u0105 powietrzn\u0105 do krakowa. para prezydencka zosta\u0142a pochowana z honorami wojskowymi w krypcie pod wie\u017c\u0105 srebrnych dzwon\u00f3w bazyliki archikatedralnej \u015bw. stanis\u0142awa i \u015bw. wac\u0142awa na wawelu. w 2010 z inicjatywy jaros\u0142awa kaczy\u0144skiego w kwaterze 92. cmentarza pow\u0105zkowskiego w warszawie powsta\u0142 kenotaf lecha kaczy\u0144skiego i jego \u017cony marii.\nszcz\u0105tki pary prezydenckiej zosta\u0142y ekshumowane 15 listopada 2016 w ramach zaplanowanych przez prokurator\u00f3w ekshumacji ofiar katastrofy smole\u0144skiej, a nast\u0119pnie przebadane w zak\u0142adzie medycyny s\u0105dowej collegium medicum uniwersytetu jagiello\u0144skiego. ponowny poch\u00f3wek w tym samym miejscu mia\u0142 miejsce trzy dni p\u00f3\u017aniej z udzia\u0142em prezydenta andrzeja dudy i premier beaty szyd\u0142o. trumny pary prezydenckiej zosta\u0142y umieszczone w nowym sarkofagu wykonanym z marmuru karraryjskiego.\n\n\n== odznaczenia i wyr\u00f3\u017cnienia ==\n\n\n=== otrzymane z urz\u0119du ===\nz tytu\u0142u obj\u0119cia urz\u0119du prezydenta rp lech kaczy\u0144ski zosta\u0142 kawalerem orderu or\u0142a bia\u0142ego, wielkim mistrzem orderu i przewodnicz\u0105cym jego kapitu\u0142y, a tak\u017ce kawalerem orderu odrodzenia polski i klasy, wielkim mistrzem orderu i przewodnicz\u0105cym jego kapitu\u0142y.\n\n\n=== ordery i odznaczenia zagraniczne ===\nz\u0142oty \u0142a\u0144cuch i gwiazda orderu zas\u0142ugi zakonu malta\u0144skiego (zakon malta\u0144ski, 2007)\n\u0142a\u0144cuch orderu kr\u00f3la abdulaziza (arabia saudyjska, 2007)\norder zwyci\u0119stwa \u015bwi\u0119tego jerzego (gruzja, 2007)\norder ksi\u0119cia jaros\u0142awa m\u0105drego i klasy (ukraina, 2007)\nwielki order kr\u00f3la tomis\u0142awa (chorwacja, 2008)\nwielki \u0142a\u0144cuch orderu infanta henryka (portugalia, 2008)\nkrzy\u017c wielki orderu bia\u0142ej r\u00f3\u017cy finlandii (finlandia, 2008)\nhonorary companion of honour with collar narodowego orderu zas\u0142ugi (malta, 2009)\norder podw\u00f3jnego bia\u0142ego krzy\u017ca i klasy (s\u0142owacja, 2009)\nkrzy\u017c wielki z \u0142a\u0144cuchem orderu zas\u0142ugi (w\u0119gry, 2009)\nwielki krzy\u017c ze z\u0142otym \u0142a\u0144cuchem orderu witolda wielkiego (litwa, 2009)\norder heyd\u0259ra \u0259liyeva (azerbejd\u017can, 2009)\nkrzy\u017c wielki z \u0142a\u0144cuchem orderu gwiazdy rumunii (rumunia, 2009)\norder lwa bia\u0142ego i klasy z \u0142a\u0144cuchem (czechy, 2010)\n\n\n=== honorowe obywatelstwa ===\nczy\u017cew (2007)\nnowy s\u0105cz (2009)\n\n\n=== inne nagrody i wyr\u00f3\u017cnienia ===\ntytu\u0142 \u201ecz\u0142owieka roku 2004\u201d, przyznany przez \u201etygodnik solidarno\u015b\u0107\u201d\ntytu\u0142 \u201ecz\u0142owieka roku 2006\u201d, przyznany przez federacj\u0119 regionalnych zwi\u0105zk\u00f3w gmin i powiat\u00f3w rp\nnagroda \u201eeuropejskiego m\u0119\u017ca stanu 2006\u201d, przyznana przez tureckie \u015brodowiska dziennikarskie i gospodarcze za wspieranie procesu integracji turcji z uni\u0105 europejsk\u0105\nmedal dnia pami\u0119ci ofiar zbrodni katy\u0144skiej przyznany przez polsk\u0105 fundacj\u0119 katy\u0144sk\u0105 (2008)\nkrzy\u017c honorowego harcerza rzeczypospolitej w zwi\u0105zku z obj\u0119ciem honorowego protektoratu nad organizacjami harcerskimi (2008),\npier\u015bcie\u0144 hallera ligi morskiej i rzecznej (2009)\nz\u0142oty medal uniwersytetu kardyna\u0142a stefana wyszy\u0144skiego (2009)\nz\u0142oty krzy\u017c honorowej odznaki organizacyjnej \u201eza zas\u0142ugi dla zwi\u0105zku pi\u0142sudczyk\u00f3w rp\u201d (2009)\n\n\n=== doktoraty honoris causa ===\nodebra\u0142 doktoraty honoris causa gruzi\u0144skiego pa\u0144stwowego uniwersytetu im. iwane d\u017cawachiszwilego (2007), narodowej akademii administracji pa\u0144stwowej przy prezydencie ukrainy (2007), pa\u0144stwowego uniwersytetu mongolskiego (2008), uniwersytetu studi\u00f3w zagranicznych hankuk w seulu (2008), uniwersytetu s\u0142owia\u0144skiego w baku (2009), katolickiego uniwersytetu lubelskiego jana paw\u0142a ii (2009).\n\n\n== upami\u0119tnienie ==\n\n\n=== po\u015bmiertne odznaczenia i wyr\u00f3\u017cnienia ===\nlech kaczy\u0144ski w 2010 po\u015bmiertnie wyr\u00f3\u017cniony orderem i tytu\u0142em narodowego bohatera gruzji.\nr\u00f3wnie\u017c w 2010 po\u015bmiertnie zosta\u0142 odznaczony medalem \u201ezas\u0142u\u017cony dla wymiaru sprawiedliwo\u015bci \u2013 bene merentibus iustitiae\u201d, krzy\u017cem honorowym \u201ead amicum\u201d zwi\u0105zku harcerstwa rzeczypospolitej oraz odznak\u0105 honorow\u0105 \u201ezas\u0142u\u017cony dla wojew\u00f3dztwa podkarpackiego\u201d, a w 2011 krzy\u017cem semper fidelis przyznawanym przez zwi\u0105zek solidarno\u015bci polskich kombatant\u00f3w.\nw 2017 po\u015bmiertnie wyr\u00f3\u017cniono go nagrod\u0105 kustosz pami\u0119ci narodowej przyznawan\u0105 przez instytut pami\u0119ci narodowej.\nlechowi kaczy\u0144skiemu po\u015bmiertnie przyznano tytu\u0142y honorowego obywatela: w 2010 bogatyni, warszawy, leszna, dolnego \u015bl\u0105ska, turku, lubina, tarnobrzega, wadowic, sk\u00f3rcza, w 2011 radomia, a w 2013 jastrz\u0119bia-zdroju.\n\n\n=== patronaty ===\nuchwa\u0142ami rad miejskich imieniem lecha kaczy\u0144skiego nazwano m.in. w 2010 park w sopocie, ulic\u0119 w kielcach, najwi\u0119ksze (wed\u0142ug stanu na dat\u0119 nadania) rondo w sieradzu, skwer w \u015bwidnicy, park w gdyni, skwer w ostro\u0142\u0119ce, rondo w pu\u0142tusku, sal\u0119 balkonow\u0105 ratusza w g\u0142ogowie, rondo w zgierzu, rondo w rumi, w 2011 plac w lublinie, park w zakopanem, rondo w starachowicach, w 2012 ulic\u0119 w siedlcach. imieniem marii i lecha kaczy\u0144skich nazwano bulwar we wroc\u0142awiu (2013) oraz skwer w poznaniu (2021).\npoza granicami polski imieniem zmar\u0142ego prezydenta nazwano w 2010 na ukrainie cz\u0119\u015b\u0107 ulicy polskiej w odessie (jednocze\u015bnie zamontowano tablic\u0119 pami\u0105tkow\u0105) oraz ulic\u0119 w mukaczewie. w tym\u017ce roku w gruzji imi\u0119 lecha i marii kaczy\u0144skich otrzyma\u0142y ulice w tbilisi i w batumi, a tak\u017ce szpital rejonie libreville w gabonie. r\u00f3wnie\u017c w 2010 imi\u0119 lecha kaczy\u0144skiego otrzyma\u0142a ulica w kiszyniowie w mo\u0142dawii, ulica w chicago w stanach zjednoczonych oraz skwer w tbilisi w gruzji (gdzie umieszczono pomnik w postaci popiersia). w 2016 jego imi\u0119 otrzyma\u0142a ulica w \u017cytomierzu na ukrainie. natomiast w 2017 imi\u0119 by\u0142ego prezydenta otrzyma\u0142y ulice w elmwood park oraz we franklin park w stanach zjednoczonych.\nw 2010 szkole podstawowej w che\u0142chach pod e\u0142kiem (jako pierwszej w polsce) nadane zosta\u0142o imi\u0119 lecha kaczy\u0144skiego. w 2011 szkole podstawowej w miejscowo\u015bci podsarnie w wojew\u00f3dztwie ma\u0142opolskim nadano imi\u0119 lecha i marii kaczy\u0144skich. w 2016 terminal lng w \u015bwinouj\u015bciu oraz krajowa szko\u0142a administracji publicznej otrzyma\u0142y imi\u0119 prezydenta rp lecha kaczy\u0144skiego. w 2017 jego imi\u0119 otrzyma\u0142a biblioteka g\u0142\u00f3wna akademii marynarki wojennej w gdyni. w 2021 jego imieniem zosta\u0142a nazwana droga ekspresowa s19 (jako via carpatia im. prezydenta rp lecha kaczy\u0144skiego).\nw 2016 w gda\u0144sku zosta\u0142 zorganizowany turniej rangi reprezentacyjnej w hokeju na lodzie o puchar im. prezydenta lecha kaczy\u0144skiego, wchodz\u0105cy w sk\u0142ad cyklu eihc.\n\n\n=== pomniki i obeliski ===\npierwszy obelisk upami\u0119tniaj\u0105cy lecha kaczy\u0144skiego postawiono w 2010 w sk\u00f3rczu. w 2012 w panteonie bohater\u00f3w na cmentarzu poleg\u0142ych w bitwie warszawskiej w ossowie ods\u0142oni\u0119to pomnik w postaci popiersia upami\u0119tniaj\u0105cego prezydenta lecha kaczy\u0144skiego, w 2013 w radomiu pomnik zmar\u0142ej pary prezydenckiej, a w 2014 pomnik lecha kaczy\u0144skiego w siedlcach. w 2015 ods\u0142oni\u0119to popiersia lecha kaczy\u0144skiego w grudzi\u0105dzu oraz w mi\u0144sku mazowieckim.\n10 kwietnia 2018 wmurowano kamie\u0144 w\u0119gielny pod pomnik lecha kaczy\u0144skiego na placu marsz. j\u00f3zefa pi\u0142sudskiego w warszawie. zosta\u0142 on ods\u0142oni\u0119ty podczas obchod\u00f3w 100-lecia odzyskania niepodleg\u0142o\u015bci 10 listopada 2018 przez prezydenta andrzeja dud\u0119 oraz c\u00f3rk\u0119 zmar\u0142ego mart\u0119 kaczy\u0144sk\u0105 i jego brata jaros\u0142awa kaczy\u0144skiego.\nw 2022 pomnik lecha kaczy\u0144skiego stan\u0105\u0142 na bulwarze lecha i marii kaczy\u0144skich w gruzi\u0144skim batumi.\n\n\n=== pozosta\u0142e ===\nw 2011 narodowy bank polski wprowadzi\u0142 do obiegu z\u0142ot\u0105 monet\u0119 o nominale 100 z\u0142otych z wizerunkiem lecha kaczy\u0144skiego i marii kaczy\u0144skiej w nak\u0142adzie 5 tys. egzemplarzy. w 2021 wprowadzono do obiegu banknot 20-z\u0142otowy oraz prostok\u0105tn\u0105 monet\u0119 500-z\u0142otow\u0105 z jego wizerunkiem.\nwizerunki lecha kaczy\u0144skiego znalaz\u0142y si\u0119 na znaczkach pocztowych wydanych przez instytucje pocztowe w polsce, a tak\u017ce w takich pa\u0144stwach jak mozambik, togo, gwinea bissau, liberia, wyspy \u015bwi\u0119tego tomasza i ksi\u0105\u017c\u0119ca oraz saint vincent i grenadyny.\nw 2011 rozpocz\u0119\u0142o dzia\u0142alno\u015b\u0107 stowarzyszenie ruch spo\u0142eczny im. prezydenta rp lecha kaczy\u0144skiego, kt\u00f3rego zarz\u0105d ustanowi\u0142 nagrod\u0119 im. prezydenta rp lecha kaczy\u0144skiego. r\u00f3wnie\u017c w 2011 kongres \u201epolska wielki projekt\u201d ustanowi\u0142 nagrod\u0119 im. prezydenta lecha kaczy\u0144skiego. jego imieniem nazwano tak\u017ce statek do przewozu lng, nale\u017c\u0105cy do norweskiego armatora knutsen oas shipping, kt\u00f3ry w 2022 zosta\u0142 wyczarterowany przez pkn orlen.\n\n\n== wyniki wyborcze ==\n\n\n== \u017cycie prywatne ==\nw 1978 o\u017ceni\u0142 si\u0119 z mari\u0105 mackiewicz. pi\u0119\u0107 lat p\u00f3\u017aniej ma\u0142\u017conkowie zawarli \u015blub ko\u015bcielny. mieli c\u00f3rk\u0119 mart\u0119. by\u0142 katolikiem.\n\n\n== ksi\u0105\u017cki ==\no lechu kaczy\u0144skim powsta\u0142y m.in. ksi\u0105\u017cki:\n\nmicha\u0142 karnowski, piotr zaremba, o dw\u00f3ch takich... alfabet braci kaczy\u0144skich, wydawnictwo m, krak\u00f3w 2006, isbn 83-7221-789-0.\nmicha\u0142 karnowski (red.), lech kaczy\u0144ski. portret, autor: micha\u0142 karnowski, wydawnictwo m, krak\u00f3w 2010, isbn 978-83-7595-202-5.\npiotr semka, lech kaczy\u0144ski. opowie\u015b\u0107 arcypolska, wydawnictwo czerwone i czarne, warszawa 2010, isbn 978-83-7700-004-5.\n\u0142ukasz warzecha, lech kaczy\u0144ski \u2013 ostatni wywiad, wydawnictwo pr\u00f3szy\u0144ski i s-ka, warszawa 2010, isbn 978-83-7648-619-2.\ns\u0142awomir cenckiewicz, anna piekarska, adam chmielecki, janusz kowalski, lech kaczy\u0144ski. biografia polityczna 1949\u20132005, zysk i s-ka, pozna\u0144 2013, isbn 978-83-7785-229-3.\ns\u0142awomir cenckiewicz, adam chmielecki, prezydent. lech kaczy\u0144ski 2005\u20132010, fronda pl, warszawa 2016, isbn 978-83-8079-049-0.\n\n\n== filmy ==\nby\u0142 bohaterem filmu fabularnego smole\u0144sk (2016), kt\u00f3ry wyre\u017cyserowa\u0142 antoni krauze.\npo\u015bwi\u0119cono mu filmy dokumentalne:\n\ngorycz i chwa\u0142a (2010), re\u017cyseria ewa \u015bwieci\u0144ska,\nc\u00f3rka (2011), re\u017cyseria maria d\u0142u\u017cewska,\nprezydent (2013), re\u017cyseria joanna lichocka, jaros\u0142aw rybicki,\nnios\u0142a go polska (2013), re\u017cyseria robert kaczmarek,\nzanim b\u0119dzie za p\u00f3\u017ano (2016), re\u017cyseria krzysztof nowak, jaros\u0142aw rybicki,\nprzyja\u017a\u0144 w cieniu kremla. dzisiaj gruzja (2017), re\u017cyseria maciej grabysa, wojciech jachymiak.w ameryka\u0144skim filmie 5 dni wojny z 2010 mia\u0142a pojawi\u0107 si\u0119 posta\u0107 lecha kaczy\u0144skiego, jednak wszystkie sceny z \u2013 wcielaj\u0105cym si\u0119 w posta\u0107 polskiego prezydenta \u2013 marshallem maneshem zosta\u0142y wyci\u0119te z ostatecznej wersji filmu.\n\n\n== galeria ==\n\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\t\t\n\t\t\t\n\t\t\t\n\t\t\n\n\n== przypisy ==\n\n\n== bibliografia ==\nteresa bochwic: lech kaczy\u0144ski. w: opozycja w prl. s\u0142ownik biograficzny 1956\u201389. jan sk\u00f3rzy\u0144ski (red.). t. 3. warszawa: o\u015brodek karta, 2006, s. 130\u2013132. isbn 83-88288-23-7.\ns\u0142awomir cenckiewicz, anna piekarska, adam chmielecki, janusz kowalski: lech kaczy\u0144ski. biografia polityczna 1949\u20132005. pozna\u0144: zysk i s-ka, 2013. isbn 978-83-7785-229-3.brak strony w ksi\u0105\u017cce\nmicha\u0142 karnowski, piotr zaremba: o dw\u00f3ch takich... alfabet braci kaczy\u0144skich. krak\u00f3w: wydawnictwo m, 2006. isbn 83-7221-789-0.brak strony w ksi\u0105\u017cce\nanna poppek: obr\u0105czki. opowie\u015b\u0107 o rodzinie marii i lecha kaczy\u0144skich. warszawa: gruner+jahr polska, 2010. isbn 978-83-62343-08-9.\nwojciech reszczy\u0144ski: wygra\u0107 prezydenta. rozmowy wojciecha reszczy\u0144skiego z kandydatami na urz\u0105d prezydenta rzeczypospolitej polskiej (wybory \u201995). warszawa: wydawnictwo von borowiecky, 1995, s. 145\u2013162. isbn 83-904286-0-1.\n\n\n== linki zewn\u0119trzne ==\nmiros\u0142awa \u0142\u0105tkowska, adam borowski: lech kaczy\u0144ski. encysol.pl. [dost\u0119p 2010-04-10].\ndr hab. lech kaczy\u0144ski, [w:] baza \u201eludzie nauki\u201d portalu nauka polska (opi) [online] [dost\u0119p 2010-04-30] .\nlech kaczy\u0144ski. lechkaczynski.org. [dost\u0119p 2013-04-28].\nruch spo\u0142eczny im. prezydenta rp lecha kaczy\u0144skiego. lechkaczynski.pl. [dost\u0119p 2019-05-29]."