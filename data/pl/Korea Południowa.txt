"korea po\u0142udniowa (kor. \ud55c\uad6d, hancha \u97d3\u570b, trb. hanguk), w\u0142a\u015bciwie republika korei (kor. \ub300\ud55c\ubbfc\uad6d, hancha \u5927\u97d3\u6c11\u570b, trb. daehan-minguk) (wys\u0142uchaj oryginalnej wymowy) \u2013 pa\u0144stwo w azji wschodniej, w po\u0142udniowej cz\u0119\u015bci p\u00f3\u0142wyspu korea\u0144skiego utworzone po ii wojnie \u015bwiatowej na terenach zaj\u0119tych przez wojska stan\u00f3w zjednoczonych.\n\n\n== geografia ==\n\n\n=== ukszta\u0142towanie powierzchni ===\nkorea po\u0142udniowa jest krajem g\u00f3rzysto-wy\u017cynnym. we wschodniej cz\u0119\u015bci, wzd\u0142u\u017c wybrze\u017ca morza wschodniego (morze japo\u0144skie), ci\u0105gn\u0105 si\u0119 g\u00f3ry wschodniokorea\u0144skie, zbudowane z prekambryjskich ska\u0142 metamorficznych (g\u0142\u00f3wnie \u0142upki) i granit\u00f3w, rozci\u0119te dolinami rzek na kilka pasm g\u00f3rskich: g\u00f3ry diamentowe (sorak-san, 1708 m) na granicy z kore\u0105 p\u00f3\u0142nocn\u0105 oraz gyeongsang i sobaek (cziri-san, 1915 m), rozdzielone nizin\u0105 rzeki naktong-gang. w zachodniej cz\u0119\u015bci aluwialna nizina nad morzem \u017c\u00f3\u0142tym z izolowanymi wzniesieniami o wysoko\u015bci 700\u2013800 m. wybrze\u017ce morza wschodniego (morze japo\u0144skie) wyr\u00f3wnane, morza \u017c\u00f3\u0142tego \u2013 riasowe z licznymi zatokami, p\u00f3\u0142wyspami i przybrze\u017cnymi wyspami, najwi\u0119ksza czed\u017cu (wysoko\u015b\u0107 do 1950 m \u2013 wulkan halla-san, najwy\u017cszy szczyt kraju) w cie\u015bninie korea\u0144skiej.\n\n\n=== klimat ===\nklimat jest monsunowy, w p\u00f3\u0142nocnej i \u015brodkowej cz\u0119\u015bci umiarkowany ciep\u0142y, w po\u0142udniowej \u2013 podzwrotnikowy. \u015brednia temperatura w styczniu od \u20134 \u00b0c na p\u00f3\u0142nocy do 2\u20134 \u00b0c na po\u0142udniu, w lipcu odpowiednio od 21 \u00b0c do 25\u201327 \u00b0c. \u015brednia roczna suma opad\u00f3w od 1000 mm na nizinach do 1500 mm w g\u00f3rach. pora opadowa czerwiec\u2013wrzesie\u0144 (ciep\u0142y, wilgotny monsun znad oceanu spokojnego). p\u00f3\u017anym latem do wybrze\u017cy korei po\u0142udniowej docieraj\u0105 tajfuny.\n\n\n=== rzeki ===\ng\u0119sta sie\u0107 kr\u00f3tkich, g\u00f3rskich rzek, wykorzystanych g\u0142\u00f3wnie do nawadniania. g\u0142\u00f3wne rzeki: naktong-gang (d\u0142ugo\u015b\u0107 512 km) uchodzi do cie\u015bniny korea\u0144skiej, han-gang (d\u0142ugo\u015b\u0107 488 km) \u2013 do morza \u017c\u00f3\u0142tego. na rzekach wyst\u0119puj\u0105 progi i wodospady.\n\n\n=== flora, ochrona przyrody, gleby ===\nlasy zajmuj\u0105 66% powierzchni kraju. na p\u00f3\u0142nocy lasy zrzucaj\u0105ce li\u015bcie na zim\u0119, z d\u0119bami, lip\u0105 amursk\u0105, klonami i sosn\u0105, na po\u0142udniu lasy zimozielone z wiecznie zielonymi d\u0119bami, kameliami i podszyciem z bambus\u00f3w. wysoko w g\u00f3rach tajga jod\u0142owa.\nw p\u00f3\u0142nocnej cz\u0119\u015bci kraju przewa\u017caj\u0105 gleby brunatne i p\u0142owe, na po\u0142udniu \u2013 \u017c\u00f3\u0142toziemy.\nkraj posiada oko\u0142o 20 park\u00f3w narodowych, najwi\u0119cej w g\u00f3rach wschodniokorea\u0144skich, m.in. znany park narodowy sorak-san (powierzchnia 373 km\u00b2).\n\n\n== historia ==\n\n\n=== okres przed 1948 rokiem, podzia\u0142 kraju i wojna korea\u0144ska ===\ndo 1905 roku na p\u00f3\u0142wyspie korea\u0144skim istnia\u0142o cesarstwo korea\u0144skie. wtedy to, po zwyci\u0119stwie w wojnie rosyjsko-japo\u0144skiej, aneksji terytorium korei dokona\u0142a japonia. po kapitulacji japonii w 1945 roku p\u00f3\u0142wysep korea\u0144ski zosta\u0142 podzielony przez zwi\u0105zek radziecki i stany zjednoczone na dwie strefy wp\u0142yw\u00f3w, oddzielone granic\u0105 wzd\u0142u\u017c 38. r\u00f3wnole\u017cnika. z tego wzgl\u0119du kluczow\u0105 rol\u0119 w ustabilizowaniu sytuacji na p\u00f3\u0142noc od 38. r\u00f3wnole\u017cnika odegra\u0142 w\u0142a\u015bnie zwi\u0105zek radziecki.\nna po\u0142udniu w\u0142adz\u0119 obj\u0105\u0142 rz\u0105d proameryka\u0144skiego li syng mana. 20 lipca 1948 roku li zosta\u0142 wybrany przez tamtejsze zgromadzenie narodowe na prezydenta korei po\u0142udniowej. politycy z p\u00f3\u0142nocnej cz\u0119\u015bci kraju odm\u00f3wili udzia\u0142u w zorganizowanych przez onz wyborach z 1948 roku, maj\u0105cych wy\u0142oni\u0107 w\u0142adze ca\u0142ej korei. w 1948 na wyspie czed\u017cu wybuch\u0142o zbrojne powstanie, a sytuacja w kraju stawa\u0142a si\u0119 coraz bardziej niestabilna. li rozpocz\u0105\u0142 pr\u00f3b\u0119 stabilizacji kraju drog\u0105 likwidacji opozycji wzgl\u0119dem jego rz\u0105d\u00f3w \u2013 do wi\u0119zie\u0144 trafi\u0142o ponad 30 000 domniemanych komunist\u00f3w i oko\u0142o 300 000 podejrzanych o sympatyzowanie z komunistami lub jakimikolwiek grupami opozycyjnymi.\n\ndestabilizacja po\u0142udnia i coraz wi\u0119ksza ch\u0119\u0107 zjednoczenia kraju przez kore\u0119 p\u00f3\u0142nocn\u0105 doprowadzi\u0142y w 1950 roku do inwazji wojsk p\u00f3\u0142nocnokorea\u0144skich na tereny po\u0142udnia. oddzia\u0142y p\u00f3\u0142nocy szybko pokona\u0142y szereg oddzia\u0142\u00f3w po\u0142udnia i zdoby\u0142y seul. rz\u0105d po\u0142udnia zwr\u00f3ci\u0142 si\u0119 z pomoc\u0105 do onz, kt\u00f3re zgodzi\u0142o si\u0119 wys\u0142a\u0107 do korei oddzia\u0142y wojskowe (g\u0142\u00f3wnie ameryka\u0144skie), kt\u00f3re wspar\u0142y si\u0142y po\u0142udniowe w walce z p\u00f3\u0142noc\u0105. interwencja oddzia\u0142\u00f3w onz nie przynios\u0142a spodziewanych rezultat\u00f3w na skutek w\u0142\u0105czenia si\u0119 do wojny chin, kt\u00f3re wspar\u0142y komunist\u00f3w korea\u0144skich. rozejm zosta\u0142 podpisany w 1953 roku przez przedstawicieli korei p\u00f3\u0142nocnej, chin ludowych oraz onz. nieobecno\u015b\u0107 i brak podpisu przedstawiciela korei po\u0142udniowej stanowi\u0142y przez d\u0142ugie lata pretekst dla krld do odmowy rozpocz\u0119cia rozm\u00f3w pokojowych z po\u0142udniem, kt\u00f3re dla korea\u0144czyk\u00f3w z p\u00f3\u0142nocy nie by\u0142o stron\u0105 konfliktu.\n\n\n=== okres dyktatury wojskowej ===\nw 1953 korea po\u0142udniowa zawar\u0142a ze stanami zjednoczonymi uk\u0142ad o wzajemnej obronie, na kt\u00f3rego mocy na jej terytorium do dzi\u015b stacjonuj\u0105 wojska ameryka\u0144skie. po wycofaniu si\u0119 wojsk p\u00f3\u0142nocnokorea\u0144skich z teren\u00f3w po\u0142udnia dosz\u0142o do czystek skierowanych w domniemanych komunist\u00f3w (wed\u0142ug komisji rz\u0105du po\u0142udnia zabitych zosta\u0142o co najmniej 100 000 ludzi, lecz tamtejsze organizacje cywilne utrzymuj\u0105, \u017ce liczba zabitych mog\u0142a wynosi\u0107 nawet 1 200 000 ofiar). w\u0142adza w powojennym kraju w dalszej mierze nale\u017ca\u0142a do li syng mana. w 1960 roku dosz\u0142o do masowych protest\u00f3w studenckich przeciwko jego rz\u0105dom, kt\u00f3re coraz wi\u0119kszej liczbie obywateli kojarzy\u0142y si\u0119 z korupcj\u0105 i brutalnymi metodami rz\u0105d\u00f3w. protesty zmusi\u0142y li do rezygnacji z urz\u0119du.\n16 maja 1961 roku armia dokona\u0142a zamachu stanu, a na czele nowych w\u0142adz wojskowych stan\u0105\u0142 genera\u0142 park chung-hee. w 1963 obj\u0105\u0142 on stanowisko prezydenta i na nast\u0119pnych 16 lat wprowadzi\u0142 \u015bcis\u0142\u0105 junt\u0119 wojskow\u0105, kt\u00f3ra limitowa\u0142a prawa i wolno\u015bci obywatelskie oraz d\u0142awi\u0142a ruchy opozycyjne. rz\u0105dzona przez junt\u0119 korea po\u0142udniowa by\u0142a jednym z najbli\u017cszych sojusznik\u00f3w stan\u00f3w zjednoczonych w azji. od 1965 wojska po\u0142udniowokorea\u0144skie walczy\u0142y po stronie stan\u00f3w zjednoczonych w wojnie wietnamskiej. w 1974 roku wybuch\u0142y kolejne protesty antyrz\u0105dowe, kt\u00f3re trwa\u0142y a\u017c do chwili, gdy 26 pa\u017adziernika 1979 park chung-hee zosta\u0142 zastrzelony przez szefa s\u0142u\u017cb specjalnych. po zamachu nowym prezydentem zosta\u0142 choi kyu-ha, kt\u00f3ry z czasem rozpocz\u0105\u0142 liberalizacj\u0119 re\u017cimu \u2013 uwolni\u0142 wi\u0119\u017ani\u00f3w politycznych oraz zapowiedzia\u0142 seri\u0119 reform instytucjonalnych. za prezydentury choia nasili\u0142y si\u0119 protesty spo\u0142eczne (zw\u0142aszcza studenckie). w mie\u015bcie kwangju w 1980 wybuch\u0142o powstanie antyrz\u0105dowe, kt\u00f3re st\u0142umi\u0142o wojsko (masakra w kwangju). w ci\u0105gu 9 dniowych walk zgin\u0119\u0142o od 200 do 2000 os\u00f3b, a ok. 1000 odnios\u0142o rany. niepanuj\u0105cy nad sytuacj\u0105 prezydent 16 sierpnia 1980 poda\u0142 si\u0119 do dymisji.\nskompromitowanego choia zast\u0105pi\u0142 szef wywiadu wojskowego genera\u0142 chun doo-hwan, kt\u00f3ry 27 sierpnia 1980 obj\u0105\u0142 urz\u0105d prezydenta i sprawowa\u0142 w\u0142adz\u0119 dyktatorsk\u0105 przez 7 lat. w okresie jego rz\u0105d\u00f3w dosz\u0142o do wzmo\u017conego rozwoju gospodarczego. w czerwcu 1987, chun oznajmi\u0142, \u017ce sam wyznaczy nast\u0119pnego prezydenta. decyzja ta wywo\u0142a\u0142a lawin\u0119 protest\u00f3w spo\u0142ecznych w ca\u0142ym kraju. w seulu studenci toczyli regularne bitwy z policj\u0105. w obliczu masowych demonstracji spo\u0142ecznych prezydent zmieni\u0142 zdanie, godz\u0105c si\u0119 na przeprowadzenie wybor\u00f3w prezydenckich. wybory wygra\u0142 genera\u0142 roh tae-woo. nowy prezydent zainicjowa\u0142 proces pojednania narodowego. uda\u0142o mu si\u0119 pozyska\u0107 do wsp\u00f3\u0142pracy jednego z lider\u00f3w opozycji kim young-sama. w 1988 roku wesz\u0142a w \u017cycie demokratyczna konstytucja i odby\u0142y si\u0119 demokratyczne wybory do parlamentu. zmianom uleg\u0142a te\u017c polityka zagraniczna korei po\u0142udniowej, z kt\u00f3r\u0105 w 1990 roku stosunki dyplomatyczne nawi\u0105za\u0142y pa\u0144stwa uk\u0142adu warszawskiego (w tym zsrr), a dwa lata p\u00f3\u017aniej chrl.\nw 1990 partia rz\u0105dowa i ugrupowanie kim young-sama po\u0142\u0105czy\u0142y si\u0119 i utworzy\u0142y parti\u0119 liberalno-demokratyczn\u0105. kim young-sam zosta\u0142 kandydatem tej partii i zwyci\u0119\u017cy\u0142 w wyborach prezydenckich 18 grudnia 1992, staj\u0105c si\u0119 pierwszym od 30 lat cywilnym prezydentem kraju.\n\n\n=== wsp\u00f3\u0142cze\u015bnie ===\nw 1997 roku dosz\u0142o do powa\u017cnego kryzysu gospodarczego. 18 grudnia 1997 w wyborach prezydenckich zwyci\u0119\u017cy\u0142 kandydat narodowego kongresu na rzecz nowej polityki \u2013 kim dae-jung. og\u0142osi\u0142 on pomoc materialn\u0105 dla korei p\u00f3\u0142nocnej i rozpocz\u0105\u0142 pr\u00f3by pojednania i nawi\u0105zania wsp\u00f3\u0142pracy gospodarczej i politycznej. w 2000 dosz\u0142o do spotkania p\u00f3\u0142nocnokorea\u0144skiego przyw\u00f3dcy kim dzong ila i prezydenta kim dae-junga, kt\u00f3re by\u0142o odebrane jako zapowied\u017a zjednoczenia w przysz\u0142o\u015bci obu kraj\u00f3w. kim dae-jung za swoje wysi\u0142ki w budow\u0119 pokoju mi\u0119dzy oboma krajami otrzyma\u0142 pokojow\u0105 nagrod\u0119 nobla w 2000 roku. ta tzw. s\u0142oneczna polityka by\u0142a podstaw\u0105 rz\u0105d\u00f3w jego i jego nast\u0119pcy (od 2002) roh moo-hyuna, po czym zosta\u0142a zarzucona przez kolejnego prezydenta, konserwatyst\u0119 lee myung-baka. obecnie s\u0142oneczna polityka poddawana jest krytyce jako os\u0142abiaj\u0105ca antykomunizm m\u0142odzie\u017cy po\u0142udniowokorea\u0144skiej i podtrzymuj\u0105ca system komunistyczny w p\u00f3\u0142nocnej korei oraz umo\u017cliwiaj\u0105ca funkcjonowanie tamtejszych program\u00f3w zbrojeniowych.\n12 marca 2004 roku zgromadzenie narodowe g\u0142osowa\u0142o za dymisj\u0105 prezydenta roh moo-hyuna w zwi\u0105zku z jego powi\u0105zaniami korupcyjnymi. popieraj\u0105ca prezydenta partia uri zbojkotowa\u0142a g\u0142osowanie, dzi\u0119ki czemu pozosta\u0142 on przy w\u0142adzy. decyzja partii uri mia\u0142a znacz\u0105cy wp\u0142yw na wynik wybor\u00f3w parlamentarnych, kt\u00f3re odby\u0142y si\u0119 14 kwietnia 2004. wygra\u0142a partia uri zdobywaj\u0105c 152 z 299 miejsc w parlamencie, dzi\u0119ki czemu pierwszy raz od 18 lat jakakolwiek partia w korei zdoby\u0142a wi\u0119kszo\u015b\u0107 w parlamencie.\nw\u0142adze obu pa\u0144stw bardzo powa\u017cnie podchodz\u0105 do kwestii zjednoczenia. szereg rozm\u00f3w na temat zjednoczenia obu pa\u0144stw korea\u0144skich mia\u0142 ju\u017c miejsce, \u017cadna z nich nie przynios\u0142a rozwi\u0105zania, g\u0142\u00f3wnie ze wzgl\u0119du na r\u00f3\u017cnice ideologiczne i polityczne. w \u015bwiadomo\u015bci korea\u0144czyk\u00f3w jednak\u017ce nie ginie my\u015bl o kulturowej i narodowej blisko\u015bci obu pa\u0144stw, a wiele rodzin podzielonych jest sztuczn\u0105 granic\u0105. od czasu formalnego zako\u0144czenia wojny korea\u0144skiej w 1953 obie koree nie podpisa\u0142y traktatu pokojowego, a wi\u0119c oficjalnie s\u0105 jeszcze w stanie wojny. przeszkod\u0105 w ponownym zjednoczeniu mo\u017ce by\u0107 tak\u017ce strach samych korea\u0144czyk\u00f3w przed potencjalnymi problemami jakie mog\u0105 z tego wynikn\u0105\u0107. obie koree rozwijaj\u0105 si\u0119 niezale\u017cnie, tote\u017c ich gospodarki znajduj\u0105 si\u0119 na r\u00f3\u017cnym poziomie.\n\n\n== polityka ==\n\n\n=== ustr\u00f3j polityczny ===\nkorea po\u0142udniowa jest republik\u0105. konstytucja pa\u0144stwa zosta\u0142a uchwalona w 1988 roku. w\u0142adza ustawodawcza nale\u017cy do zgromadzenia narodowego. g\u0142ow\u0105 pa\u0144stwa jest prezydent, wybierany w wyborach powszechnych. w\u0142adz\u0119 wykonawcz\u0105 sprawuje rz\u0105d na czele z premierem powo\u0142ywanym przez prezydenta.\n\n\n=== system partyjny i zwi\u0105zkowy ===\nw korei po\u0142udniowej funkcjonuje system wielopartyjny, najwi\u0119ksze wp\u0142ywy maj\u0105: saenuri (za\u0142o\u017cona w 1990, obecna nazwa od 2012) \u2013 152 miejsca w parlamencie, zjednoczeni liberalni demokraci (za\u0142o\u017cona w 1995) \u2013 127 miejsc oraz zjednoczona partia post\u0119pu \u2013 13 miejsc.\n\n\n== podzia\u0142 administracyjny ==\nprowincje:\n\nchungcheongbuk-do\nchungcheongnam-do\ngangwon-do\ngyeonggi\ngyeongsangbuk-do\ngyeongsangnam-do\njeju-do\njeollabuk-do\njeollanam-domiasto specjalne:\n\nseulspecjalne miasto autonomiczne:\n\nsed\u017congmetropolie:\n\npusan\ninczon\ndaegu\nulsan\ndaejeon\ngwangju\n\n\n== ludno\u015b\u0107 ==\npopulacja w 2020 roku wynios\u0142a 51 780 579 ludzi, liczba ludno\u015bci wg spisu powszechnego ludno\u015bci i mieszka\u0144 z roku 2018 -  49 977 951. liczba mieszka\u0144c\u00f3w w 2005 roku wynosi\u0142a 48 422 000.\n\u015brednia g\u0119sto\u015b\u0107 zaludnienia: 490 os\u00f3b/km\u00b2 (2005). wi\u0119kszo\u015b\u0107 ludno\u015bci skupia si\u0119 na wybrze\u017cu morza \u017c\u00f3\u0142tego i cie\u015bniny korea\u0144skiej. \u017cywio\u0142owy rozw\u00f3j miast, spowodowany wysokim tempem uprzemys\u0142owienia i masow\u0105 migracj\u0105 ze wsi. w 1949 w miastach mieszka\u0142o 20% ludno\u015bci, a w 1991 \u2013 75%. najwi\u0119ksze miasta: seul (10,3 mln mieszka\u0144c\u00f3w), pusan (3,7 mln), inczon (3,0 mln), daegu (2,5 mln), ulsan (2 mln), daejeon (1,5 mln) i gwangju (1,5 mln).\n\n\n=== struktura etniczna ===\nkraj jednolity narodowo\u015bciowo \u2013 99,9% og\u00f3\u0142u ludno\u015bci stanowi\u0105 korea\u0144czycy, o zr\u00f3\u017cnicowanej strukturze wyznaniowej. od pocz\u0105tk\u00f3w xxi w. starzenie spo\u0142ecze\u0144stwa spowodowane spadaj\u0105cym przyrostem naturalnym, w tym zwi\u0105zanym z nier\u00f3wnowag\u0105 pomi\u0119dzy liczb\u0105 kobiet i m\u0119\u017cczyzn w wieku rozrodczym (na niekorzy\u015b\u0107 kobiet), spowodowa\u0142o, \u017ce pierwsi korea\u0144czycy zacz\u0119li decydowa\u0107 si\u0119 na zwi\u0105zki z przedstawicielkami innych narod\u00f3w wschodnioazjatyckich (chinkami, wietnamkami, khmerkami) \u2013 w 2005 r. mieszane zwi\u0105zki stanowi\u0142y ok. 1/7 wszystkich par. r\u00f3wnocze\u015bnie od uzyskania niepodleg\u0142o\u015bci dyskurs publiczny podkre\u015bla\u0142 wyj\u0105tkowo\u015b\u0107 korea\u0144skiej kultury i znaczenie czysto\u015bci rasowej, co skutkowa\u0142o m.in. dyskryminacj\u0105 dzieci z mieszanych ma\u0142\u017ce\u0144stw. pocz\u0105wszy od 2005 r. w kraju prowadzona za pomoc\u0105 rz\u0105dowych program\u00f3w by\u0142a kampania wskazuj\u0105ca na mo\u017cliwo\u015b\u0107 udanej asymilacji cudzoziemc\u00f3w. dzia\u0142ania podj\u0119te z inicjatywy lewicowego prezydenta roh moo-hyuna kontynuowa\u0142 konserwatywny lee myung-bak. w 2009 r. ministerstwo sprawiedliwo\u015bci korei og\u0142osi\u0142o korea\u0144ski program imigracji i integracji, w efekcie kt\u00f3rego w 2016 r. w korei po\u0142udniowej \u017cy\u0142o 2 mln cudzoziemc\u00f3w (0,5 mln w 2006 r.).\n\n\n=== przyrost naturalny ===\nprzyrost naturalny, wysoki w latach 60. (do 2,6%) i 70., wykazywa\u0142 tendencj\u0119 spadkow\u0105, w latach 1985\u20131991 wynosi\u0142 \u015brednio 1% rocznie, a w 2004 0,62%. 20,4% spo\u0142ecze\u0144stwa mia\u0142o poni\u017cej 15 lat.\n\n\n=== rynek pracy ===\nszybkie zmiany w strukturze zatrudnienia ludno\u015bci. w latach 1980\u20131990 ponad dwukrotny spadek zatrudnienia w rolnictwie (z 35% ludno\u015bci zawodowo czynnej do 16%), wzrost zatrudnienia w przemy\u015ble i budownictwie (z 26 do 35%) oraz us\u0142ugach (z oko\u0142o 32 do 47%). obecnie w rolnictwie pracuje ju\u017c tylko 8,6% ludno\u015bci zawodowo czynnej, a w przemy\u015ble 19,1%. niski poziom bezrobocia (3,4% zawodowo nieczynnych, 2004).\n\n\n=== religia ===\nstruktura religijna wed\u0142ug spisu powszechnego w 2015 roku:\n\nbrak religii \u2013 56,9%,\nprotestantyzm \u2013 19,7% (g\u0142\u00f3wnie kalwini, zielono\u015bwi\u0105tkowcy, metody\u015bci, ruch u\u015bwi\u0119ceniowy i bapty\u015bci),\nbuddyzm \u2013 15,5%,\nkatolicyzm \u2013 7,9%,\ninne religie \u2013 0,8%.\n\n\n== gospodarka ==\ngospodarka korei po\u0142udniowej jest czwart\u0105 co do wielko\u015bci gospodark\u0105 w azji i dwunast\u0105 na \u015bwiecie. w 2022 roku produkt krajowy brutto na osob\u0119 wynosi\u0142 42 500 dolar\u00f3w ameryka\u0144skich (usd). gospodarka korei po\u0142udniowej opiera si\u0119 przede wszystkim na telekomunikacji, przemy\u015ble samochodowym, chemicznym, stoczniowym i stalowym. w prowadzonym przez the wall street journal i heritage foundation wska\u017aniku wolno\u015bci gospodarczej w 2023 roku korea po\u0142udniowa zaj\u0119\u0142a 15. miejsce (5. miejsce w\u015br\u00f3d pa\u0144stw azjatyckich) i kwalifikowa\u0142a si\u0119 jako kraj w zasadzie wolny. gospodarka korei po\u0142udniowej boryka si\u0119 z: starzej\u0105c\u0105 si\u0119 populacj\u0105 i nisk\u0105 wydajno\u015bci\u0105 pracownik\u00f3w. bardzo wa\u017cn\u0105 rol\u0119 odgrywaj\u0105 czebole \u2013 po\u0142udniokorea\u0144skie koncerny b\u0119d\u0105ce pod kontrol\u0105 pa\u0144stwa. wa\u017cniejsze koncerny to: samsung i hyundai.\nw latach 30. xx wieku japo\u0144czycy rozpocz\u0119li budow\u0119 elektrowni, cementowni i zak\u0142ad\u00f3w w\u0142\u00f3kienniczych w korei, stanowi\u0105cej w\u00f3wczas jej koloni\u0119. 1930 roku 0,75% populacji korei stanowili robotnicy przemys\u0142owi. w 1940 roku warto\u015b\u0107 produkcji przemys\u0142owej by\u0142a r\u00f3wna warto\u015bci produkcji rolnej. podczas ii wojny \u015bwiatowej korea\u0144czycy zdobywali do\u015bwiadczenie w zak\u0142adach budowanych na terenach okupowanych przez japoni\u0119. pomimo inwestycji, korea po\u0142udniowa by\u0142a ubogim krajem, os\u0142abionym przez d\u0142ugoletni\u0105 okupacj\u0119 japo\u0144sk\u0105 i wojn\u0119 korea\u0144sk\u0105.\nw 1960 roku pkb na osob\u0119 wynosi\u0142o ok. 80 usd, podczas gdy w ghanie wynosi\u0142o 200 usd, a w argentynie 3,7 tys. usd. w tym samym okresie eksport r\u00f3s\u0142 \u015brednio o 8,9%. w latach 60. xx w. pkb na osob\u0119 nie przekracza\u0142o 25% \u015bredniego poziomu na \u015bwiecie. na pocz\u0105tku xxi wieku wska\u017anik ten by\u0142 dwa razy wi\u0119kszy od \u015bredniej warto\u015bci \u015bwiatowej. w latach 70. xx wieku na zachodzie korea po\u0142udniowa, tajwan, singapur i hongkong zacz\u0119\u0142y by\u0107 okre\u015blane mianem azjatyckich tygrys\u00f3w. w latach 1988\u20132022 realny produkt krajowy brutto wzrasta\u0142 \u015brednio o 4,9%. \ncud gospodarczy w korei po\u0142udniowej (okre\u015blany mianem cudu nad rzek\u0105 han) by\u0142 mo\u017cliwy za spraw\u0105 skutecznej polityki gospodarczej, kt\u00f3r\u0105 oparto g\u0142\u00f3wnie na aktywnej polityce proeksportowej. autorem nowego modelu gospodarczego by\u0142 prezydent korei po\u0142udniowej park chung-hee. celem park chung-hee by\u0142o przegonienie korei p\u00f3\u0142nocnej, kt\u00f3ra w latach 60. by\u0142a oficjalnie bogatsza od korei po\u0142udniowej. polityk stawia\u0142 na gospodark\u0119 centralnie planowan\u0105, jednak zgadza\u0142 si\u0119 na istnienie kontrolowanej przez pa\u0144stwo konkurencji wolnorynkowej. aby wesprze\u0107 eksport, park chung-hee zdewaluowa\u0142 won po\u0142udniowokorea\u0144ski, w celu obni\u017cenia cen swoich produkt\u00f3w na rynkach \u015bwiatowych. aby zmotywowa\u0107 zak\u0142ady przemys\u0142owe do zwi\u0119kszenia konkurencyjno\u015bci, wielokrotnie obni\u017cano c\u0142a ochronne.\ndoch\u00f3d z eksportu przeznaczono m.in. na sprowadzenie z zagranicy nowych technologii oraz d\u00f3br przemys\u0142owych, kt\u00f3re nast\u0119pnie wykorzystywano do dalszego rozwoju przemys\u0142u. dzi\u0119ki wzrostowi dochod\u00f3w z eksportu po\u0142udniowokorea\u0144scy przedsi\u0119biorcy inwestowali w popraw\u0119 jako\u015bci swoich towar\u00f3w oraz w wzrost produktywno\u015bci. bardzo du\u017c\u0105 rol\u0119 w eksporcie po\u0142udniowokorea\u0144skich towar\u00f3w mia\u0142o pa\u0144stwo, aktywnie bior\u0105ce udzia\u0142 w wdra\u017canie strategii proeksportowej. w latach 1962\u20131976 w\u0142adze korei po\u0142udniowej przeprowadzi\u0142y trzy plany pi\u0119cioletnie, maj\u0105ce na celu modernizacj\u0119 gospodarki kraju. na podstawie analiz rz\u0105d dokonywa\u0142 wyboru produkt\u00f3w, kt\u00f3re mog\u0142y konkurowa\u0107 na rynkach \u015bwiatowych. firmy realizuj\u0105ce plan otrzymywa\u0142y wsparcie w postaci zwolnie\u0144 z c\u0142a importowego lub podatk\u00f3w, subsydi\u00f3w i kredyt\u00f3w preferencyjnych. gospodarka korei po\u0142udniowej nieznacznie wyhamowa\u0142a w wyniku kryzysu gospodarczego pod koniec lat 70. i pod koniec lat 90., na skutek azjatyckiego kryzysu gospodarczego.\ndu\u017cy udzia\u0142 na rozw\u00f3j gospodarczy korei po\u0142udniowej by\u0142o utrzymywanie przez wiele lat niskich p\u0142ac. protesty robotnicze by\u0142y brutalnie t\u0142umione przez policj\u0119 i wojsko.\n\nw 1997 roku dosz\u0142o do za\u0142amania gospodarki. recesja wi\u0105za\u0142a si\u0119 z bankructwem wielu bank\u00f3w i firm przemys\u0142owych. nast\u0105pi\u0142 spadek warto\u015bci produktu krajowego brutto o 6%, wona po\u0142udniowokorea\u0144skiego o ok. 40%. w celu ustabilizowania gospodarki i podtrzymania systemu finansowego mi\u0119dzynarodowy fundusz walutowy udzieli\u0142 korei po\u0142udniowej kredytu o warto\u015bci 57 mld usd.\nw 1996 roku korea po\u0142udniowa przyst\u0105pi\u0142a do organizacji wsp\u00f3\u0142pracy gospodarczej i rozwoju. w 2005 roku w pusan za\u0142o\u017cono gie\u0142d\u0119 papier\u00f3w warto\u015bciowych korea exchange. podczas globalnego kryzysu gospodarczego w latach 2007\u20132008 korea po\u0142udniowa utrzyma\u0142a stabiln\u0105 gospodark\u0119, w szczytowym momencie kryzysu odnotowa\u0142a wzrost gospodarczy. za\u0142amanie gospodarki nast\u0105pi\u0142o w 2020 roku w wyniku globalnych skutk\u00f3w pandemii covid-19 i spowolnienia gospodarki chin, wynikaj\u0105cej z wojny handlowej pomi\u0119dzy chinami a stanami zjednoczonymi. w 2019 roku wzrost gospodarczy wyni\u00f3s\u0142 2,2%, w 2020 roku spad\u0142 do -0,9%. w 2021 roku nast\u0105pi\u0142 wzrost o 4,1%. po inwazji rosji na ukrain\u0119 w 2022 roku pojawi\u0142o si\u0119 ryzyko wyst\u0105pienia stagflacji.\nw 2021 roku bezrobocie wynios\u0142o 3,53%. w 2020 roku d\u0142ug publiczny wynosi\u0142 46,43% pkb. w 2021 roku d\u0142ug wzr\u00f3s\u0142 do 54,1%.\n\n\n=== rolnictwo i rybo\u0142\u00f3wstwo ===\nw 2017 roku rolnictwo wytwarza\u0142o 2,2% produktu krajowego brutto. w 2018 roku 18,1% powierzchni kraju stanowi\u0142y gruntu rolne. udzia\u0142 rolnictwa w produkcie krajowego brutto systematycznie zmniejsza si\u0119 za spraw\u0105 zmniejszania si\u0119 liczby gospodarstw rolnych. przez wiele lat rozw\u00f3j rolnictwa by\u0142 utrudniony za spraw\u0105 istnienia wielu niewielkich dzia\u0142ek, uprawianych przez drobnych rolnik\u00f3w. rolnictwo w korei po\u0142udniowej boryka si\u0119 ze spadkiem liczby mieszka\u0144c\u00f3w i starzeniem si\u0119 ludno\u015bci wiejskiej, co przek\u0142ada si\u0119 na zmniejszenie liczby r\u0105k do pracy. niedobory na rynku pracowniczym s\u0105 jednak \u0142agodzone dzi\u0119ki zwi\u0119kszeniu nacisku na mechanizacj\u0119, specjalizacj\u0119 i komercjalizacj\u0119 rolnictwa.\nnajwa\u017cniejsz\u0105 upraw\u0105 jest ry\u017c. ponadto uprawia si\u0119 owoce (mandarynki i inne owoce cytrusowe, gruszki, truskawki, persymony), warzywa (g\u0142\u00f3wnie kapust\u0119) i kwiaty. wymienione produkty s\u0105 eksportowane. uprawy j\u0119czmienia, pszenicy, ziemniak\u00f3w i soi nie zaspokajaj\u0105 potrzeb krajowych. uprawia si\u0119 r\u00f3wnie\u017c rzodkiewki, cebul\u0119, czosnek, sorgo, na potrzeby przemys\u0142u kosmetycznego i farmaceutycznego r\u00f3wnie\u017c \u017ce\u0144-sze\u0144. na po\u0142udniu kraju s\u0105 niewielkie uprawy herbaty.\nhoduje si\u0119 \u015bwini\u0119 w celu pozyskania z nich wieprzowiny i krowy w celu pozyskania z nich mleka i wo\u0142owiny. liczba gospodarstw hodowlanych spad\u0142a w okresie od 1990 do pocz\u0105tku xxi wieku, pomimo wzrostu zapotrzebowania na mi\u0119so i produkty mleczne.\nkorea po\u0142udniowa jest jednym z najwi\u0119kszych na \u015bwiecie eksporter\u00f3w ryb g\u0142\u0119binowych. dobrze rozwini\u0119te jest te\u017c rybo\u0142\u00f3wstwo przybrze\u017cne i akwakultura \u015br\u00f3dl\u0105dowa.\n\n\n=== surowce naturalne i energetyka ===\nzasoby naturalne korei po\u0142udniowej s\u0105 niewielkie. wydobywa si\u0119 antracyt (w g\u00f3rach wschodniokorea\u0144skich), rudy \u017celaza, grafit, srebro, z\u0142oto, o\u0142\u00f3w, wolfram, cynk. z\u0142o\u017ca grafitu i wolframu nale\u017c\u0105 do najwi\u0119kszych na \u015bwiecie. ropa naftowa jest importowana.\nw 2020 roku 64,8% energii elektrycznej produkowano poprzez spalanie paliw kopalnych (w\u0119gla, ropy naftowej, gazy). 27,7% energii pochodzi\u0142o z elektrowni j\u0105drowych, 3,3% z ogniw s\u0142onecznych, 1,3% z elektrowni wodnych, 0,6% z turbin wiatrowych. 1,7% energii pozyskiwano z biomasy i odpad\u00f3w, 0,7% z przyp\u0142yw\u00f3w i fal.  coraz wi\u0119ksze znaczenie odgrywa produkcja energii j\u0105drowej. w 2023 roku dzia\u0142a\u0142o 25 reaktor\u00f3w j\u0105drowych, trzy znajdowa\u0142y si\u0119 w budowie.\n\n\n=== przemys\u0142 ===\nw 2017 roku przemys\u0142 wytwarza\u0142 39,3% produktu krajowego brutto. w korei po\u0142udniowej rozwin\u0105\u0142 si\u0119 przemys\u0142: chemiczny, metalurgiczny, maszynowy, stoczniowy, motoryzacyjny, elektroniczny, us\u0142ugowy. wi\u0119kszo\u015b\u0107 produkcji przemys\u0142owej jest skoncentrowana na seulu i jej okolicach. przemys\u0142 ci\u0119\u017cki jest rozwini\u0119ty na po\u0142udniowym wschodzie. produkcja komputer\u00f3w, p\u00f3\u0142przewodnik\u00f3w, odbiornik\u00f3w radiowych i telewizyjnych, sprz\u0119tu telekomunikacyjnego i gospodarstwa domowego w du\u017cym stopniu opiera si\u0119 na licencjach japo\u0144skich i ameryka\u0144skich. korea po\u0142udniowa jest najwi\u0119kszym na \u015bwiecie producentem p\u00f3\u0142przewodnik\u00f3w.\nw 1962 roku rozpocz\u0119to budow\u0119 gigantycznego kombinatu stalowego. inwestycj\u0119 t\u0119 krytykowali ameryka\u0144scy eksperci i bank \u015bwiatowy argumentuj\u0105c, \u017ce zak\u0142ad b\u0119dzie nierentowny. wbrew krytyce dzi\u0119ki eksportowi kombinat przynosi\u0142 zyski. pod koniec lat 60. rozpocz\u0119to rozw\u00f3j przemys\u0142u chemicznego. w latach 70. rozwini\u0119to hutnictwo, przemys\u0142 rafineryjny i petrochemiczny. wybudowano huty \u017celaza w pjongczangu, gwangju, suncheonie, rafinerie ropy naftowej w ulsan, inczon i yeosu.\n\n\n=== finanse ===\nwalut\u0105 korei po\u0142udniowej jest won po\u0142udniowokorea\u0144ski. walut\u0119 emituje bank of korea. na pocz\u0105tku lat 60. banki zosta\u0142y upa\u0144stwowione. wi\u0119kszo\u015b\u0107 z nich sprywatyzowano na pocz\u0105tku lat 90. w 2019 roku inflacja wynios\u0142a 0,38%, w 2020 roku 0,54%. w 2021 roku wzros\u0142a do 2,5%.\n\n\n=== handel ===\nkorea po\u0142udniowa zazwyczaj odnotowuje dodatnie saldo w handlu rocznym. kraj eksportuje g\u0142\u00f3wnie: maszyny, elektronik\u0119, sprz\u0119t transportowy, odzie\u017c i obuwie. importuje si\u0119 g\u0142\u00f3wnie maszyny, rudy metali i z\u0142om, paliwa mineralne. g\u0142\u00f3wnymi partnerami handlowymi korei po\u0142udniowej s\u0105: chiny, stany zjednoczone, japonia, australia, arabia saudyjska, wietnam, hongkong, tajwan, inne pa\u0144stwa bliskiego wschodu, azji wschodniej i azji po\u0142udniowo-wschodniej.\n\n\n=== us\u0142ugi ===\noko\u0142o dwie trzecie si\u0142y roboczej pracuje w sektorze us\u0142ug. w 2017 roku us\u0142ugi wytwarza\u0142y 58,3% produktu krajowego brutto.\nwi\u0119kszo\u015b\u0107 turyst\u00f3w zagranicznych pochodzi z chin, japonii i stan\u00f3w zjednoczonych. tury\u015bci odwiedzaj\u0105 g\u0142\u00f3wnie miejska kultu religijnego i zabytkowe pa\u0142ace. rozw\u00f3j turystyki nast\u0105pi\u0142 w latach 80. xx wieku. do jego rozwoju znacznie przyczyni\u0142y si\u0119 letnie igrzyska olimpijskie 1988 w seulu oraz organizowane z japoni\u0105 mistrzostwa \u015bwiata w pi\u0142ce no\u017cnej 2002.\nbardzo du\u017c\u0105 popularno\u015bci\u0105 na \u015bwiecie cieszy si\u0119 kultura popularna korei po\u0142udniowej, taka jak: muzyka, filmy i seriale telewizyjne.\n\n\n=== transport ===\nsie\u0107 drogowa korei po\u0142udniowej w 2016 roku liczy\u0142a 100 428 km, z czego 92 795 km dr\u00f3g by\u0142o utwardzonych. w latach 60. rozpocz\u0119to budow\u0119 nowej sieci transportowej. powsta\u0142a sie\u0107 autostrad \u0142\u0105cz\u0105ca wi\u0119ksze miasta. ca\u0142kowita d\u0142ugo\u015b\u0107 dr\u00f3g szybkiego ruchu wynosi 4 193 km. pierwsz\u0105 autostrad\u0119 (\u0142\u0105cz\u0105c\u0105 seul z inczon) oddano do u\u017cytku w 1968 roku. budowa dr\u00f3g nie nad\u0105\u017ca jednak ze wzrostem liczby pojazd\u00f3w silnikowych. dobrze rozwini\u0119ta jest sie\u0107 transportu autobusowego.\nwi\u0119kszo\u015b\u0107 linii kolejowych nale\u017cy do rz\u0105du. do 1960 roku kolej stanowi\u0142a g\u0142\u00f3wny \u015brodek transportu. wi\u0119kszo\u015b\u0107 linii kolejowych jest zelektryfikowanych. w latach 1992\u20132004 wybudowano kolej du\u017cych pr\u0119dko\u015bci na trasie seul-pusan. ca\u0142kowita d\u0142ugo\u015b\u0107 linii kolejowych w 2016 wynosi\u0142a 3 979 km.\nrozw\u00f3j handlu przyczyni\u0142 si\u0119 do rozbudowy port\u00f3w. w pusan mie\u015bci si\u0119 jeden z najwi\u0119kszych terminali kontenerowych na \u015bwiecie. w pa\u0144stwie znajduje si\u0119 111 lotnisk.\n\n\n== si\u0142y zbrojne ==\nwed\u0142ug rankingu global firepower (2020) po\u0142udniowokorea\u0144skie si\u0142y zbrojne stanowi\u0105 6. si\u0142\u0119 militarn\u0105 na \u015bwiecie, z rocznym bud\u017cetem na cele obronne w wysoko\u015bci 33,7 mld dolar\u00f3w (usd). armia liczy 600 tys. \u017co\u0142nierzy zawodowych. rezerwy wojskowe wynosz\u0105 3,1 mln os\u00f3b.\n\n\n== polityka spo\u0142eczna ==\nrealizowana przez rz\u0105d polityka spo\u0142eczna obejmuje swym zakresem zabezpieczenie spo\u0142eczne, ochron\u0119 zdrowia i polityk\u0119 o\u015bwiatow\u0105. pomoc spo\u0142eczna dla inwalid\u00f3w wojennych, ludzi starych, wd\u00f3w, sierot oraz programy przygotowania zawodowego kobiet i opieki nad m\u0142odocianymi przest\u0119pcami s\u0105 finansowane z bud\u017cetu pa\u0144stwa.\n\n\n=== opieka zdrowotna ===\nsystemem ubezpiecze\u0144 zdrowotnych i od wypadk\u00f3w przy pracy jest obj\u0119te 24% ca\u0142ej populacji i 26% ludno\u015bci zawodowo czynnej.\n\n\n=== polityka o\u015bwiatowa ===\nobowi\u0105zkiem szkolnym s\u0105 obj\u0119te dzieci w wieku 6\u201315 lat. obecnie w korei, nauka w 6-letnich szko\u0142ach podstawowych i 3-letnich gimnazjach jest bezp\u0142atna. szko\u0142a \u015brednia jest 2-stopniowa i sk\u0142ada si\u0119 z 2\u20133-letnich cykl\u00f3w.\n\n\n== nauka ==\nnajwy\u017csz\u0105 instytucj\u0105 naukow\u0105 w korei po\u0142udniowej jest narodowa akademia nauk w seulu (za\u0142o\u017cona w 1954), wzorowana na narodowej akademii nauk stan\u00f3w zjednoczonych. w ramach akademii dzia\u0142a krajowa rada bada\u0144 naukowych, spe\u0142niaj\u0105ca funkcje opiniodawcze i programuj\u0105ce dla rz\u0105du w dziedzinie bada\u0144 naukowych podstawowych i funkcj\u0119 koordynuj\u0105c\u0105 dzia\u0142alno\u015b\u0107 szkolnictwa wy\u017cszego. poza akademi\u0105 pozostaje 10 wielkich centr\u00f3w i instytut\u00f3w naukowo-badawczych, prowadz\u0105cych badania stosowane i rozwojowe, finansowanych w ponad 80% przez przemys\u0142. w korei po\u0142udniowej istniej\u0105 23 uniwersytety, z kt\u00f3rych najwi\u0119ksze s\u0105 w seulu (pa\u0144stwowy \u2013 za\u0142o\u017cony w 1946 i prywatny \u2013 za\u0142o\u017cony w 1897) oraz w pusan (za\u0142o\u017cony w 1946). ponadto dzia\u0142a wiele wy\u017cszych szk\u00f3\u0142 zawodowych.\n\n\n== szkolnictwo ==\nkorea po\u0142udniowa ma jeden z najlepszych, wed\u0142ug studi\u00f3w pisa, system\u00f3w edukacji na \u015bwiecie. jest tak\u017ce jednym z pa\u0144stw, kt\u00f3re przeznacza najwi\u0119ksze \u015brednie kwoty na g\u0142ow\u0119 ucznia i studenta.\n\n\n== emisja gaz\u00f3w cieplarnianych ==\nemisja r\u00f3wnowa\u017cnika dwutlenku w\u0119gla z korei po\u0142udniowej wynios\u0142a w 1990 roku 320,6 mt, z czego 270,5 mt stanowi\u0142 dwutlenek w\u0119gla. w przeliczeniu na mieszka\u0144ca emisja wynios\u0142a w\u00f3wczas 6,301 t dwutlenku w\u0119gla, a w przeliczeniu na 1000 dolar\u00f3w pkb 542 kg. od tego czasu emisje ros\u0142y praktycznie nieprzerwanie (nieznaczny jednorazowy spadek nast\u0105pi\u0142 w 1998). w zwi\u0105zku z tym korea po\u0142udniowa nale\u017cy do pa\u0144stw z jednym z najbardziej zauwa\u017calnych wzrost\u00f3w emisji gaz\u00f3w cieplarnianych pod koniec drugiej dekady xxi w. g\u0142\u00f3wnym \u017ar\u00f3d\u0142em emisji ca\u0142y czas by\u0142a energetyka, a z czasem jej procentowy udzia\u0142 w ca\u0142ej emisji ro\u015bnie. w 2018 emisja dwutlenku w\u0119gla pochodzenia kopalnego wynios\u0142a 695,357 mt, a w przeliczeniu na mieszka\u0144ca 13,59 t i w przeliczeniu na 1000 dolar\u00f3w pkb 366 kg. jest to 1,8% \u015bwiatowych emisji i  stawia to pa\u0144stwo na \u00f3smym miejscu w\u015br\u00f3d emitent\u00f3w (przy wsp\u00f3lnym liczeniu emisji z unii europejskiej). udzia\u0142 innych gaz\u00f3w cieplarnianych ni\u017c dwutlenek w\u0119gla jest do\u015b\u0107 ma\u0142y.\n\n\n== uwagi ==\n\n\n== przypisy ==\n\n\n== bibliografia ==\nmicha\u0142 kopczy\u0144ski. \u201ecud nad rzek\u0105 han\u201d. park chung hee czy \u201epa\u0144stwo rozwoju gospodarczego\u201d?. \u201edzieje najnowsze:[kwartalnik po\u015bwi\u0119cony historii xx wieku]\u201d. 46, no. 4, 2014. \nadam leszczy\u0144ski. park chung-hee (1917\u201379), prezydent korei po\u0142udniowej. \u201epomoc historyczny. g\u0142o\u015bne zab\u00f3jstwa polityczne\u201d. 7, 2023. polityka. issn 2391-7717. \nadam michalik. rozw\u00f3j gospodarczy republiki korei szans\u0105 dla polskich eksporter\u00f3w?. \u201estudia ekonomiczne. zeszyty naukowe uniwersytetu ekonomicznego w katowicach\u201d. 269, 2016. issn 2083-8611. \n\n\n== linki zewn\u0119trzne ==\noficjalny portal internetowy korei po\u0142udniowej (kor. \u2022 ang. \u2022 hiszp. \u2022 jap. \u2022 chi\u0144. \u2022 arab.)\nthe official korea tourism guide site (ang. \u2022 niem. \u2022 fr. \u2022 tur. \u2022 hiszp.)"