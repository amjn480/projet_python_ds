La Y és la vint-i-cinquena lletra de l'alfabet català, i vintena de les consonants. El seu nom és i grega.


== Fonètica ==
En català només s'utilitza per representar el dígraf ny que representa un so nasal palatal, i en alguns estrangerismes com ara playback, keynesià o royalty.
En català antic també havia servit per substituir la lletra i en moltes posicions com quan per exemple fa de conjunció. Amb la lletra ela feia el dígraf <ly> equivalent al dígraf <ll> actual.


== Significats de la Y ==
Biologia: Cromosoma sexual dels mamífers que determina el sexe masculí i que només es troba en els mascles.
Bioquímica: En majúscula és el símbol de la tirosina.
Física: S'usa per a referir-se al color groc.
Matemàtiques: Indica sovint la segona coordenada cartesiana i la segona incògnita d'una equació.
Química: En majúscula és el símbol de l'element químic itri.
SI: En majúscula símbol de yotta i en minúscula símbol de yocto.
Quan està invertida indica elecció entre el bé i el mal, per exemple a l'ull de drac germànic.


== Símbols derivats o relacionats ==
Viccionari