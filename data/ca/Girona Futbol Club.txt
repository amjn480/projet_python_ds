"el girona futbol club, s.a.d. \u00e9s un club de futbol catal\u00e0, el m\u00e9s representatiu de la ciutat de girona i de les comarques gironines. actualment el seu equip mascul\u00ed competeix en la primera divisi\u00f3, despr\u00e9s que el 19 de juny del 2022 ascend\u00eds a aquesta categoria per segona vegada en la seva hist\u00f2ria i esdevingu\u00e9s el vuit\u00e8 equip catal\u00e0 en assolir aquest m\u00e8rit esportiu. les seues fites hist\u00f2riques el situaven la posici\u00f3 n\u00famero 50 de la classificaci\u00f3 hist\u00f2rica de la primera divisi\u00f3 d'espanya a mitjan 2022.va ser fundat el 25 de juliol de 1930 i el seu primer president fou albert de quintana de le\u00f3n. els colors que identifiquen el club s\u00f3n el vermell i el blanc, utilitzats en forma de ratlles verticals en el seu uniforme titular des de la seva fundaci\u00f3. des del 1970 juga com a local a l'estadi municipal de montilivi, de propietat de l'ajuntament de girona (cedit al club fins a l'any 2042 amb opci\u00f3 fins al 2062), i amb una capacitat de 11.810 espectadors \u2014limitada a 9.286 seients sense l'addici\u00f3 de grades m\u00f2bils.\nel club compta amb un important planter, on es formen jugadors des de la categoria prebenjam\u00ed. el filial del primer equip de futbol \u00e9s el girona fc b, que milita a la tercera divisi\u00f3 rfef. en setze ocasions ha aconseguit el trofeu costa brava, el torneig que organitza el mateix club cada estiu.\n\n\n== hist\u00f2ria ==\n\n\n=== naixement ===\nel futbol entr\u00e0 a girona a principis del segle xx. l'any 1908 un grup d'estudiants comen\u00e7aren a practicar el futbol. no arribaren a constituir cap entitat organitzada per\u00f2 jugaven sota el nom d'athletic club giron\u00ed. a meitat del 1909 es fund\u00e0 l'strong fc, primer club organitzat de la ciutat i que tingu\u00e9 una vida d'uns vuit anys. a poc a poc anaren sorgint noves entitats com l'sport fc (que agrupava els seminaristes), el club patronat (social-cat\u00f2lic), l'agrupaci\u00f3n juventud, l'atl\u00e8tic (de la classe obrera), i d'altres menys destacats com el gerunda, ol\u00edmpic, catal\u00f2nia, estudiantil i industrial. els primers partits de futbol a la ciutat es disputaren al camp de mart de la devesa.\nals anys vint el futbol agafa for\u00e7a amb clubs com el ce giron\u00ed, fundat el 1921 i que m\u00e9s tard esdevingu\u00e9 fc ateneu social democr\u00e0tic, per\u00f2 sobretot per la uni\u00f3 deportiva girona, fundada el 13 de febrer del mateix any, en unir-se els elements del centre deportiu gironenc, hereus del dissolt strong, amb altres entusiastes esportistes. el club aviat en convert\u00ed en el m\u00e9s fort de la ciutat. vestia colors groc i blau mar\u00ed i fou el constructor de l'estadi de vista alegre, l'any 1922. el club per\u00f2 desaparegu\u00e9 el 1929 pels problemes econ\u00f2mics, arran d'un deute d'unes 200.000 pessetes (una aut\u00e8ntica fortuna per a aquells temps).\n\n\n=== primers anys del girona futbol club ===\nel 25 de juliol de 1930, al caf\u00e8 norat de la rambla, es fund\u00e0 el girona futbol club, sobre les cendres del recentment desaparegut ue girona gr\u00e0cies a l'obstinaci\u00f3 d'un grup d'entusiastes com: albert de quintana de le\u00f3n (primer president del girona fc), andreu de benito, manuel de chopitea, llu\u00eds ribas, josep mar\u00eda pla dalmau, francesc figueras, joaquim medrano, antoni g\u00fcell, rafael portas, amadeu oliva, coll, poch i el doctor roca pinet.\nen poques setmanes es va aconseguir que a girona hi hagu\u00e9s una aut\u00e8ntica febre pel futbol. l'1 d'agost, l'ajuntament autoritzava al club per tal que pogu\u00e9s fer \u00fas de l'escut de la ciutat en els seus distintius.\nl'equip s'integr\u00e0 a 2a categoria ordin\u00e0ria del campionat catal\u00e0 la temporada 1930-31. el primer partit oficial va ser al camp de la col\u00f2nia artigas (1-1, amb gol de clara). la hist\u00f2rica primera alineaci\u00f3 la van formar: florenza, teixidor, farr\u00f3, flavi\u00e0, comas, corradi, ferrer, escuder, clara, tarradellas i torrellas.\nla temporada 1935-36 fou un gran \u00e8xit. el seu primer any a la segona divisi\u00f3 espanyola, el girona fc es classifica primer del seu grup i disputa la lligueta de promoci\u00f3 a primera divisi\u00f3, juntament amb el celta de vigo, saragossa, arenas, reial m\u00farcia i xerez cd. el girona, pen\u00faltim, es va quedar sense el premi de l'ascens.\nen els anys de la guerra civil no es podia dir que hi havia lliga nacional, aix\u00ed que el girona va ser inscrit en un torneig interregional, quedant segon per davant del val\u00e8ncia cf i el rcd espanyol i per darrere del bar\u00e7a. tamb\u00e9 es van disputar molts partits amistosos i ben\u00e8fics. despr\u00e9s de la guerra civil l'equip va alternant la segona amb la tercera divisi\u00f3 fins a l'any 1959 en qu\u00e8 el club baixa a tercera on romandr\u00e0 fins al 1977. el 1946 es funda el cd girona, club que m\u00e9s tard esdevindr\u00e0 filial del girona fc.\n\n\n=== a montilivi ===\nl'any 1968 es comen\u00e7a a construir l'estadi de montilivi, el qual seria el primer camp de propietat del club. l'estadi de montilivi s'inaugur\u00e0 el 14 d'agost de 1970 amb un gran partit entre el fc barcelona i el club local, que guanyaren els blau-grana per 3 a 1. amb aquesta inauguraci\u00f3 es deixava enrere l'estadi de vista alegre, que va ser el seu domicili durant quasi cinquanta anys. els dies 15 i 16 del mateix any es disput\u00e0 la primera edici\u00f3 del torneig costa brava, amb un gran cartell: borussia neurnkirchen, val\u00e8ncia cf, rcd espanyol i san lorenzo de almagro.\nen el 1971 es va proclamar campi\u00f3 del trofeu final\u00edssima, trofeu que es va disputar en una sola edici\u00f3, per tal de decidir quin seria el propietari de la copa i campi\u00f3 de campions del trofeu moscard\u00f3, fent una eliminat\u00f2ria amb tots els equips que havien guanyat alguna vegada el torneig. a la final van arribar l'ce europa i el girona fc.\nla temporada 1991-92 el club va realitzar una gran temporada, quedant tercer classificat del grup iii de segona divisi\u00f3 b i classificant-se pels \"play-off\" d'ascens a segona divisi\u00f3. el sorteig va deixar al girona enquadrat en el grup del ud salamanca, vila-real cf i la real balompedica linense. en la darrera jornada de la lligueta el girona depenia d'ell mateix per a pujar, per\u00f2 una derrota en el camp del ud salamanca per 2-1, va deixar al girona un any m\u00e9s a segona b.\ndespr\u00e9s de diverses temporades en les quals l'equip giron\u00ed militava a tercera i segona divisi\u00f3 b, el girona fc encadenaria dos ascens consecutius entre el 2006 i 2008. la temporada 2006-2007, el girona fc va acabar la competici\u00f3 quedant segon classificat del grup v de tercera divisi\u00f3, amb el qual es garantia disputar la promoci\u00f3 d'ascens, aconseguint una pla\u00e7a per jugar a segona divisi\u00f3 b al v\u00e8ncer en el \"play-off\" a la rsd alcal\u00e1.\n\nla temporada 2007-08, sota les ordres de ra\u00fcl agn\u00e9, l'equip aconsegueix acabar primer en el grup iii de segona b i ascendeix a segona divisi\u00f3, despr\u00e9s de 49 d'abs\u00e8ncia, al v\u00e8ncer en el \"play-off\" d'ascens, a semifinals al barakaldo cf i en la final al ad ceuta el 15 de juny de 2008.\n\n\n=== canvis constants de propietaris ===\ndegut a l'ascens de categoria, el club ha de fer una gran inversi\u00f3 en l'estadi per col\u00b7locar seients en totes les grades, condicionar els accessos al camp, les sortides d'emerg\u00e8ncia i construir la grada de preferent. l'ajuntament invert\u00ed 1.200.000 \u20ac del fons estatal d'inversi\u00f3 local per a la remodelaci\u00f3 de l'estadi. tamb\u00e9 es converteix en societat an\u00f2nima esportiva. el 30 de juliol de 2009 josep gus\u00f3, president de l'entitat, anuncia que la conversi\u00f3 queda realitzada gr\u00e0cies a la venda d'accions, amb la qual el girona aconsegueix reunir els 3.230.000 euros que li havia imposat el consell superior d'esports. gus\u00f3 va passar a ser el primer propietari del girona fc sae, un c\u00e0rrec que va mantenir fins a l'estiu de 2010, quan es va vendre la majoria accionarial que posse\u00efa a josep delgado.el 22 de juliol de 2010 un grup d'empresaris de girona encap\u00e7alats per ramon vilar\u00f3, joaquim boadas i josep delgado van comprar el 72% de les accions que tenien conjuntament l'antic president josep gus\u00f3 i josep rofes passant aix\u00ed a ser els nous propietaris del girona fc. aix\u00f2 els fa tenir la totalitat d'accions de gus\u00f3 i gaireb\u00e9 la totalitat de les de rofes, que es queda amb una mica m\u00e9s del 6%. la resta d'accions queden repartides entre els petits accionistes. en la presentaci\u00f3 del nou organigrama institucional i esportiu de l'entitat que tindr\u00e0 com a president ramon vilar\u00f3, joaquim boadas tindr\u00e0 un paper molt destacat en la gesti\u00f3 del club, mentre que en l'\u00e0rea esportiva es presenta com a nou director esportiu a xavi juli\u00e0 i ra\u00fcl agn\u00e9 com a entrenador.el 2 de mar\u00e7 de 2011 l'estadi presenta el seu primer ple absolut amb 9.286 espectadors, des de la construcci\u00f3 de seients en totes les grades. el 18 de mar\u00e7 del mateix any la junta general extraordin\u00e0ria d'accionistes aprova una ampliaci\u00f3 de capital, que es concretaria amb l'emissi\u00f3 de 300.000 noves accions a ra\u00f3 de 10 \u20ac cadascuna. pr\u00e8viament a l'ampliaci\u00f3, es realitza una disminuci\u00f3 del capital de 64.600 \u20ac (6.460 accions de 10 \u20ac) a causa de les p\u00e8rdues, pel que el capital final qued\u00e0 en 3.064.600 \u20ac. el 14 de maig, el club comunica que l'ampliaci\u00f3 ha estat completada, gaireb\u00e9 totalment pel m\u00e0xim accionista (uni\u00f3 esportiva girona s.l.).l'any 2011 va absorbir el club de futbol riudellots, fins aquell moment un club de futbol catal\u00e0 del municipi de riudellots de la selva que la temporada 2011/2012 militava a la segona catalana. va passar a ser l'equip filial del girona fc b. es decideix crear un camp de gespa natural a palau, d'uns 90 m x 45 m en una esplanada del geieg. el girona fc i el geieg arriben a un acord per tal que el club gestioni tot el proc\u00e9s de les obres i el manteniment. d'aquesta manera, s'evitaria que jugadors i cos t\u00e8cnic s'haguessin de despla\u00e7ar a fora de la ciutat per a entrenar. el club va optar llavors per blindar als seus jugadors, ja que abans qualsevol equip que pagu\u00e9s 30.000 \u20ac (que era la quantitat mitjana de les cl\u00e0usules de rescissi\u00f3 dels jugadors) feia possible que aquests poguessin abandonar l'equip abans de finalitzar el seu contracte. la quantitat que haurian de pagar passava a ser d'entre 1.000.000 \u20ac i 3.000.000 \u20ac. es van fer traspassos com el d'hiroshi al sevilla atl\u00e9tico per 150.000 \u20ac o el de ranko despotovi\u0107 a l'urawa red diamonds de la primera divisi\u00f3 japonesa, per 700 000 \u20ac.al desembre de 2012, el club convoca una nova junta d'accionistes i una ampliaci\u00f3 de capital, i s'anuncia per primera vegada des que est\u00e0 a la lfp, que el girona fc acabar\u00e0 la temporada amb un super\u00e0vit de 200.000 \u20ac, a causa de la reducci\u00f3 not\u00f2ria del pressupost d'aquesta temporada passant de 8.000.000 \u20ac a nom\u00e9s 4.494.711 \u20ac. al maig de 2013, el consell d'administraci\u00f3 sota el lema \"el girona fc tamb\u00e9 \u00e9s meu\", aprova l'ampliaci\u00f3 de capital de 300.000 \u20ac en accions de 10 \u20ac, amb l'objectiu d'equilibrar el patrimoni del club. el mes de juliol el club sol\u00b7licita un concurs de creditors per a garantir la seva viabilitat.\n\n\n=== ascens a primera ===\nabans de l'ascens a primera divisi\u00f3, el girona va disputar en dos ocasions el play-off d'ascens, els anys 2013 i 2015. a la temporada 2012-2013 va fer una gran temporada amb una banqueta dirigida per joan francesc ferrer \"rub\u00ed\". una quarta posici\u00f3 va fer que afrontessin la primera eliminat\u00f2ria del play-off d'ascens contra l'ad alcorc\u00f3n. en el primer partit van empatar 1-1 i a la tornada a montilivi la il\u00b7lusi\u00f3 dels gironins va derrotar els madrilenys guanyant per 3-1. aix\u00f2 feia que tinguessin la possibilitat de jugar l'eliminat\u00f2ria definitiva, contra l'u.d.almeria. i l'experi\u00e8ncia dels andalusos va derrotar els inexperts gironins derrotant-los en els dos partits, 0-1 i 3-0.\ndurant la temporda 2014-2015 ho van tornar a provar, amb pablo mach\u00edn dirigint l'equip. l'equip va estar molt a prop de l'ascens directe, per\u00f2 un empat a montilivi en l'\u00faltima jornada davant del cd lugo el va deixar en tercera posici\u00f3, quedant despr\u00e9s eliminat a la primera ronda del play-off pel r. zaragoza (amb els sorprenents resultats de 0-3 a la romareda a favor del girona i 1-4 a montilivi favorable a l'equip aragon\u00e8s).\nla temporada 2015-2016, tamb\u00e9 amb machin a la banqueta, el girona fc va acabar en quarta posici\u00f3, jugant novament el playoff, on va eliminar el c\u00f3rdoba cf en primera ronda (2-1 a la capital andalusa i 3-1 a montilivi), per\u00f2 sent eliminat a la final per part del ca osasuna (2-1 a pamplona i 0-1 a montilivi)\nen acabar la temporada 2016-2017 el girona de machin va aconseguir l'ascens a la primera divisi\u00f3 per primer cop en la seva hist\u00f2ria (4 de juny de 2017), en empatar 0-0 amb el reial saragossa a l'estadi municipal de montilivi, a manca d'una jornada per finalitzar la temporada en qu\u00e8 va acabar en segon lloc. el club fou aix\u00ed el vuit\u00e8 equip catal\u00e0 de la hist\u00f2ria en jugar a la primera divisi\u00f3.\n\n\n=== primera divisi\u00f3 ===\nel 19 d'agost de 2017, continuant pablo machin a la banqueta, va debutar a la primera divisi\u00f3 a montilivi, davant l'atl\u00e8tic de madrid, en un partit que va acabar en empat a dos, sent ambd\u00f3s gols obra de christian stuani. a la segona jornada de lliga van aconseguir la primera vict\u00f2ria a primera, guanyant el m\u00e0laga a montilivi per 1 a 0, amb gol de pedro alcal\u00e1.abans d'acabar el mes d'agost, el 88,6% de les accions del club van ser comprades a parts iguals per les societats city football group i girona football group, aquesta \u00faltima dirigida per pere guardiola, germ\u00e0 de l'entrenador del manchester city, josep guardiola. aix\u00ed doncs el girona fc va passar a formar part del city football group, juntament amb el manchester city de la premier league, el melbourne city fc de la lliga australiana, el club atl\u00e9tico torque de la lliga d'uruguai, el 80% del new york city fc de la mls, aix\u00ed com acords amb altres clubs d'arreu del m\u00f3n.un dels seus millors resultats d'aquesta primera temporada a primera divisi\u00f3 seria la vict\u00f2ria a montilivi contra el r. madrid (2-1). el novembre de 2017 l'equip es va confirmar com al millor debutant a la lliga dels \u00faltims 27 anys, amb quinze punts en les onze primeres jornades. el 3 de mar\u00e7 de 2018 es va convertir en el millor debutant en la hist\u00f2ria de primera divisi\u00f3 amb 40 punts en la jornada 27.la temporada 2018-19 el girona va accedir per primer cop a quarts de final de la copa del rei despr\u00e9s dels empats contra l'atl\u00e8tic de madrid, amb els resultats d'1-1 a casa i 3-3 de visitant, essent eliminat pel reial madrid als quarts de final. al mar\u00e7 va guanyar la seva primera supercopa de catalunya a l'imposar-se a l'f.c. barcelona per 0-1 amb un gol de cristhian stuani. tanmateix, a la segona temporada a la primera divisi\u00f3, i malgrat alguns resultats brillants com un 2-2 al nou camp contra el bar\u00e7a, les vict\u00f2ries a domicili contra el val\u00e8ncia cf a mestalla (0-1) i especialment contra el r. madrid al bernabeu (1-2), l'equip giron\u00ed va acabar baixant a la segona divisi\u00f3, despr\u00e9s d'un desastr\u00f3s final de temporada en que va arribar a perdre sis partits seguits i nom\u00e9s va aconseguir una merit\u00f2ria vict\u00f2ria contra el sevilla cf (1-0) a montilivi.\n\n\n=== retorn a segona divisi\u00f3 ===\nla temporada 2019-2020, amb juan carlos unzu\u00e9, josep llu\u00eds mart\u00ed i francisco com a entrenadors, l'equip va acabar en cinquena posici\u00f3, jugant el playoff d'ascens, on va eliminar l'ud almeria en primera ronda (1-0 a montilivi i 1-2 a la capital andalusa), per\u00f2 va ser eliminat a la final per part de l'elx cf (0-0 a fora i 0-1 a montilivi).\nla temporada 2020-2021, tamb\u00e9 amb francisco com a entrenador, l'equip va acabar en cinquena posici\u00f3, jugant novament el playoff, on va tornar a eliminar l'ud almeria (3-0 a montilivi i 0-0 a la capital andalusa), per\u00f2 tamb\u00e9 va caure eliminat a la final contra el rayo vallecano (1-2 a vallecas i 0-2 a montilivi).\n\n\n=== nou ascens a primera divisi\u00f3 ===\nla temporada 2021-2022, amb michel a la banqueta, el girona fc va quedar sis\u00e8 a la classificaci\u00f3 general, cosa que li va permetre jugar una final a quatre per determinar el tercer equip que pujaria a primera divisi\u00f3. despr\u00e9s d'eliminar l'sd eibar en una primera ronda (0-1 a montilivi i 0-2 a l'estadi d'ipur\u00faa) i d'emparar a casa amb el cd tenerife al partit d'anada disputat l'11 de juny de 2022, va v\u00e8ncer per 1-3 a tenerife i va aconseguir un nou ascens a primera divisi\u00f3.durant la temporada 2022-2023 va aconseguir alguns grans resultats, entre ells un empat amb el r. madrid a l'estadi bernabeu (1-1), una memorable vict\u00f2ria a montilivi contra el mateix equip (4-2), un empat al nou camp amb el barcelona fc (0-0) i altres importants vict\u00f2ries en ambd\u00f3s camps contra el sevilla fc o l'athletic club, acabant la temporada en 10\u00e0 posici\u00f3 \n\n\n== celebracions ==\n\n\n=== 50\u00e8 aniversari ===\nsegons el mateix club, per a la celebraci\u00f3 del cinquant\u00e8 aniversari es van organitzar dos partits. el 9 d'agost de 1980 contra la reial societat de celayeta, bakero, zamora i satr\u00fastegui que guany\u00e0 per 1-2, en la 11\u00e0 edici\u00f3 del trofeu costa brava. i el 21 d'agost de 1980, contra el reial madrid d'agust\u00edn, gallego, stielike, del bosque, juanito, santillana i cunningham que guany\u00e0 1-4, en el iv trofeu immortal de girona.\n\n\n=== 75\u00e8 aniversari ===\nper el 75\u00e8 aniversari, el girona fc es va enfrontar al fc barcelona de v\u00edctor vald\u00e9s, carles puyol, andr\u00e9s iniesta, xavi hern\u00e1ndez, samuel eto'o i ronaldinho en un partit amist\u00f3s amb vict\u00f2ria blaugrana per 1-2.\n\n\n== s\u00edmbols ==\n\n\n=== himne ===\nel 6 de novembre de 2010 s'estrena el nou himne del girona fc, compost per josep thi\u00f3, excomponent de sopa de cabra i interpretat per the gruixut's. aquest substitueix a la sardana \"girona m'enamora\" que el club feia servir com antic himne.\n\n\n=== evoluci\u00f3 de l'uniforme ===\n\n\n=== prove\u00efdors i patrocinadors ===\n\n\n=== mascota ===\nsota el lema: tots som girona el club busca mascota a trav\u00e9s d'un concurs de dibuix que finalitz\u00e0 l'1 de desembre de 2010 i que va rebre 2038 propostes.\nla mascota que havia de ser presentada a montilivi, en el primer partit de 2011, es va retardar fins que el 5 de febrer de 2011 i muntada a un cavall blanc, es va presentar davant el seu p\u00fablic amb el nom de carmany, inspirat en el rei carlemany.\n\n\n=== revista tots som girona ===\nel 13 d'agost de 2011, el club llan\u00e7a una revista amb les not\u00edcies recents del girona fc i un informe complet i estad\u00edstic sobre l'equip que visita aquella setmana l'estadi, en un concurs on l'aficionat havia de buscar nom a aquesta publicaci\u00f3. aquesta era entregada de manera gratu\u00efta, a tots els aficionats que visitaven l'estadi els dies de partit. posteriorment, es va passar a una edici\u00f3 mensual amb el resum dels partits que s'havien disputat i m\u00e9s tard, nom\u00e9s es realitzava en format digital podent ser visitada des del web del club.\n\n\n== afici\u00f3 ==\nel club compta en total amb 15 penyes oficials. la pla\u00e7a de catalunya \u00e9s el lloc de celebraci\u00f3 dels triomfs de l'equip.\n\n\n== estadi ==\nl'estadi municipal de montilivi \u00e9s l'estadi on juga els partits com a local el girona fc. est\u00e0 ubicat al barri de montilivi de girona (av. montilivi, 141), amb una capacitat de 9.286 espectadors i les seves dimensions s\u00f3n de 100 x 68 m. els seients s\u00f3n de color vermell en honor dels colors del club i posseeix gespa natural.\nel 14 d'agost de 1970, en un amist\u00f3s contra el fc barcelona, es va inaugurar l'estadi municipal de montilivi. \u00e9s el segon camp que disposa el girona fc despr\u00e9s que l'anterior, vista alegre, hagu\u00e9s servit durant gaireb\u00e9 50 anys. a principis de la temporada 1967-68 la directiva va projectar la construcci\u00f3 d'un nou camp que, a m\u00e9s d'oferir quatre vegades m\u00e9s espai que el de vista alegre, fos patrimoni del club.\nen el 1984 el girona fc va perdre el patrimoni amb la municipalitzaci\u00f3 de montilivi, des de llavors l'ajuntament ha hagut d'invertir en aquest per adaptar-lo a les exig\u00e8ncies de la lfp.\nel 12 de mar\u00e7 de 2012 l'ajuntament de girona cedeix el camp a favor del club per 30 anys, prorrogable a 50 en total. l'estiu de 2017 s'anunci\u00e0 l'ampliaci\u00f3 de l'estadi fins als 13.500 espectadors, a causa de l'ascens de l'equip a primera divisi\u00f3.\n\n\n=== estadis anteriors ===\ncamp de vista alegre: (1930-1970) amb capacitat per a 4.700 espectadors, inaugurat el 29 de juny de 1922 en un partit contra el fc barcelona.\n\n\n== seccions ==\nel 2010, amb la presid\u00e8ncia de ramon vilar\u00f3 i la iniciativa de rotor buisness, el girona fc va entrar a patrocinar el club b\u00e0squet sant josep girona, de b\u00e0squet mascul\u00ed, militant a la lliga leb oro, que va adoptar els colors, el nom i l'escut del \"girona fc\".tamb\u00e9 l'equip de b\u00e0squet femen\u00ed uni girona club de b\u00e0squet, militant a l'elit del b\u00e0squet femen\u00ed, es va incorporar a la marca \"girona fc\" canviant aix\u00ed els seus colors pel blanc-i-vermell i el seu escut. de la mateixa forma que amb el b\u00e0squet l'equip, girona club hoquei va ajuntar-se a la iniciativa, en aquest cas prioritzant l'equip femen\u00ed d'hoquei patins, que milita a la ok lliga femenina. l'equip de b\u00e0squet amb cadira de rodes mifas, tamb\u00e9 es va adherir en aquest projecte del patrocini del \"girona fc\", acceptant canviar els colors de l'equipaci\u00f3, el nom i incorporant l'escut de l'equip giron\u00ed.\n\n\n== palmar\u00e8s ==\n1 supercopa de catalunya (2018-19)\n5 campionats de tercera divisi\u00f3 (1933-34, 1947-48, 1954-55, 1988-89, 2005-06)\n1 campionat de segona divisi\u00f3 b (2007-08)\n1 campionat del trofeu moscard\u00f3 (1966)\n1 campionat de la final\u00edssima (1971)\n\n\n== temporades ==\n\n\n=== lliga catalana ===\n1930-31 2a categoria ordin\u00e0ria\n1931-32 2a categoria preferent\n1932-33 2a categoria preferent\n1933-34 1a categoria\n1934-35 1a categoria\n1935-36 1a categoria\n1936-37 1a categoria i lliga mediterr\u00e0nia\n1937-38 1a categoria\n1938-39 no hi ha competicions oficials\n1939-40 1a categoria\n\n\n=== lliga espanyola ===\ndes de la temporada 1933-34 fins a la 2023-24, el girona fc, ha competit 4 vegades a la primera divisi\u00f3, 24 a la segona divisi\u00f3 a, 13 a la segona divisi\u00f3 b, 44 a tercera divisi\u00f3, 2 a l'antiga categoria de primera catalana i 1 a la ja desapareguda regional preferent. a continuaci\u00f3 es mostra la posici\u00f3 que ha ocupat l'equip en finalitzar cada temporada:\n\n\n== jugadors destacats ==\njandro castro\nisaac becerra\ngorka iraizoz\ngerard l\u00f3pez\n\n\n== plantilla 2023-24 ==\na 8 setembre 2023\n\n\n=== equip filial ===\n\n\n=== cedits a altres equips ===\n\n\n== presidents ==\nel girona fc ha tingut, comptant l'actual, 35 presidents al llarg de la seva hist\u00f2ria.\nel primer president fou albert de quintana i de le\u00f3n, que tan sols va estar 2 anys al c\u00e0rrec del club.\nel president amb major durada en un mandat a la hist\u00f2ria del club fou benjam\u00ed colomer i pous, que va ostentar el c\u00e0rrec durant 8 anys, entre 1959 a 1967.\nl'actual president del girona fc \u00e9s delf\u00ed geli.\n\n\n== entrenadors ==\n\n\n== estad\u00edstiques ==\n\n\n=== a favor ===\n\n\n=== en contra ===\n\n\n== dates destacades ==\n\n\n== vegeu tamb\u00e9 ==\ntorneig costa brava\n\n\n== refer\u00e8ncies ==\n\n\n== bibliografia ==\n\u00e1lbum nacional de f\u00fatbol. ediciones \u00e1lvarez y l\u00f3pez (1947).\nenciclopedia f\u00fatbol 1950/51. \u00e1ngel rodr\u00edguez y francisco narbona (1951).\ncinquantenari del girona f.c. gerunda de publicitat (1980).\nhistorial girona f.c.: 1930-1984. jaume curbet i boj. gerunda de publicitat (1984).\nhist\u00f2ria d'un lustre del girona f.c. 1984 / 1989. vicen\u00e7 saurina i lloveras. gerunda de publicitat (1989).\nhist\u00f2ria del futbol a girona. jaume curbet i boj. ajuntament de girona (1992).\nhist\u00f2ria dels clubs de futbol. jordi finestres y salvador gim\u00e9nez. edicions del pa\u00eds valenci\u00e0. col\u00b7leccionable: el temps (1999).\nhistoria y estad\u00edstica del f\u00fatbol espa\u00f1ol. vicente mart\u00ednez calatrava. fundaci\u00f3n zerumuga (2002).\n75 anys del girona f.c.: hist\u00f2ria gr\u00e0fica. jaume curbet i boj. ccg edicions (2006).\nhistoria b\u00e1sica de los principales clubs de f\u00fatbol espa\u00f1oles. vicent masi\u00e0 pous (2009).\nanuarios de la rfef.\ngirona fc. cam\u00ed cap a primera. editorial base (2017).\n\n\n== enlla\u00e7os externs ==\ngirona futbol club - lloc web oficial\nreportatge el 1968\nreportatge \"el mundo deportivo \" el 1968"